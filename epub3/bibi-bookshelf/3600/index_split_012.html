<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos312576" class="calibre_"><span class="calibre2"><span class="bold">YASA 12</span></span></p><p class="calibre_"><span class="calibre3"><span class="bold">KURBANINIZI SAVUNMASIZ BIRAKMAK İÇİN SEÇİCİ DÜRÜSTLÜK VE CÖMERTLİĞİ KULLANIN</span></span></p><p class="calibre_">HUKUM</p><p class="calibre_"><span class="italic"><span class="bold">Tek bir içten ve dürüst davranış düzinelerce sahtekâr hareketi ör-tecektir. Açık yürekli dürüstlük ve cömertlik jestleriniz en kuşkucu kişilerin bile savunmasını indirecektir. Bir kez seçici dürüstlüğünüz zırhlarında bir delik açtı mı, artık onları istediğiniz gibi kandırabilir ve kullanabilirsiniz. Tam zamanında verilen bir hediye -Truva atı- aynı amaca hizmet eder.</span></span></p><p class="calibre_">YASAYA UYMAK</p><p class="calibre_">1926 yılında uzun boylu, şık giyimli bir adam dönemin en tehlikeli gangsteri olan Al Capone’u ziyaret etti. Adam zarif bir Avrupa aksanıy-la konuşarak kendini Kont Victor Lustig olarak tanıttı. Eğer Capone kendisine 50.000 dolar verirse bunu ikiye katlayacağını söyledi. Capo-ne’un bu "yatırımı" karşılamaya yetip de artacak kadar parası vardı, ama yabancılara büyük miktarda para verecek kadar güvenme alışkanlığında değildi. Konta şöyle bir baktı. Bu adamda farklı bir şey vardı: yüksek bir sınıfa ait olmanın verdiği hava, tavırları... böylece Capone oyuna katılmaya karar verdi. Paraları şahsen saydı ve Lustig’e verdi. "Pekâlâ, kont," dedi Capone. "Söylediğin gibi altmış gün içinde iki katına çıkar bakalım." Lustig parayla gitti, Chicago'daki bir kiralık kasaya koydu, diğer bazı para kazanma hilelerinin sürmekte olduğu New York'a yöneldi.</p><p class="calibre_">50.000 dolar dokunulmadan kaldı. Lustig onu ikiye katlamak için bir çaba göstermedi. ¡ki ay sonra Chicago'ya döndü, parayı kasadan aldı ve Capone’a bir ziyarette daha bulundu. Gangsterin duvar suratlı korumalarına baktı, özür dilercesine gülümsedi. "Lütfen özürlerimi kabul buyrun. Planımın başarısız olduğunu üzülerek bildirmek istiyorum... Başarısız oldum."</p><p class="calibre_">Capone yavaşça ayağa kalktı. Lustig’e bakarak onu nehrin hangi kısmına atması gerektiğini düşündü. Fakat kont cebine uzanarak 50.000 doları çıkardı ve masaya koydu. "¡şte efendim, paranız kuruşuna kadar burada. Özürlerimi tekrar ediyorum. Bu çok utanç verici. jş-ler benim umduğum gibi gitmedi. Paranızı siz ve kendim için ikiye katlamayı çok isterdim. Tanrı biliyor ya buna çok ihtiyacım vardı, ama plan gerçekleşmedi."</p><p class="calibre_">Capone şaşkın bir şekilde koltuğuna çöktü. "Senin bir dolandırıcı olduğunu biliyorum, kont," dedi. "Buraya girdiğin anda bunu anlamıştım. Ama bu... yani paramı geri almam... şey..." Lustig, "Lütfen özürlerimi kabul edin, Bay Capone," dedi şapkasını alıp oradan ayrılırken. "Tanrım! Sen dürüstsün," diye bağırdı Capone. "Eğer zor durumdaysan, sana yardımı olması için şu beşliği al." Elli binin içinden beş tane bin dolarlık saydı. Kont şaşkın görünüyordu, başıyla selam verdi, mırıldanarak teşekkürlerini sundu ve parayı alarak çıktı.</p><p class="calibre_">Lustig’in baştan beri peşinde olduğu şey zaten bu beş bin dolardı.</p><p class="calibre_"><span class="italic"><span class="bold">FRANCESCO BORRI, SARAYLI ŞARLATAN 1695 yılındaki ölümü on yedinci yüzyıla giren Milanolu Francesco Guiseppe Borri, özel maceracı şarlatan tipinin, saray mensubu veya “mağrur" dolandırıcının öncüsüydü... Gerçek şöhret dönemi Amsterdam'a taşındıktan sonra başlamıştı. Orada Evrensel Doktor unvanını almıştı. Yanında geniş bir refakatçı grubu taşıyor ve altı atın çektiği bir arabayla geziyordu... Hastalar akın akın geliyorlar, bazı yatalak hastalar kendilerini Paris'ten Amsterdam'a tahtırevanla taşıtıyorlardı. Borri konsültasyonları için ücret almıyordu. Yoksullara büyük paralar dağıtıyordu ve posta veya kambiyo senedi yoluyla para aldığı bilinmiyordu. Yine de böylesi bir lüks içinde yaşamaya devam ederken onda filozof taşının olduğu varsayılıyordu. Birdenbire bu hayırsever kişi Amsterdam’dan yok oldu. Sonra anlaşıldı ki, kendisine emanet edilen para ve elmasları alıp gitmişti.</span></span></p><p class="calibre_"><span class="italic"><span class="bold">Şarlatanın Gücü, Grete de Francesco, 1939</span></span></p><p class="calibre_"><span class="bold">Yorum</span></p><p class="calibre_">Birkaç dil bilen, zarafeti ve kültürüyle gurur duyan Kont Victor Lustig modern zamanların en büyük dolandırıcılardandı. Girişimciliği, korkusuzluğu ve en önemlisi de insan psikolojisi hakkındaki bilgisiyle tanınıyordu. Bir adamı bir dakika içinde tartabilir, zayıflığını keşfe-debilirdi ve enayileri tespit eden radarları vardı. Lustig çoğu insanın dolandırıcılar ve diğer başbelalarına karşı savunmada olduklarını biliyordu. Onun işi bu savunmaları yok etmekti.</p><p class="calibre_">Bunu yapmanın kesin bir yolu açık samimiyet ve dürüstlüktür. Dürüst olduğu sırada yakalanan birine kim güvensizlik edebilir ki? Lustig çoğu zaman seçici dürüstlük kullanırdı, ama Capone’da bir adım öteye gitti. Hiçbir dolandırıcı böylesi bir dolandırıcılığa cesaret edemezdi; enayilerini aptallıkları yüzünden seçerdi, çünkü görünüşleri ilaçlarını şikâyet etmeden alacaklarını gösterirdi. Capone'u dolandırırsanız hayatınızın geri kalanını (geriye ne kaldıysa) korkarak geçirirdiniz. Ama Lustig, Capone’un hayatını diğerlerine güvenmeyerek geçirdiğini biliyordu. Onun etrafındaki hiç kimse dürüst ya da cömert değildi ve kurtların etrafında olması yorucu, hatta insanı depresyona sokacak bir şeydi. Capone gibi insanlar dürüst ve cömert hareketlerin alıcısı olmak, herkesin kendisini soymaya çalışmadığını hissetmek için kıvra-nırlardı.</p><p class="calibre_">Lustig’in seçici dürüstlük hareketi Capone’un silahlarını indirmesini sağladı, çünkü beklenmedik bir şeydi bu. Bir dolandırıcı duyguları böylesine karıştırmaya bayılır, çünkü bu duyguların içine sıkışan kişi kolayca kandırılır ve dikkati çelinir.</p><p class="calibre_">Bu yasayı Capone’un dünyasında kullanmaya çekinmeyin. ¡yi zamanlanmış dürüst ya da cömert davranışla krallıktaki en zalim canavarın elinizden yemesini sağlayabilirsiniz.</p><p class="calibre_"><span class="italic"><span class="bold">Ufukta en azından bir işaret görmediğimde her şey griye döner. Hayat o zaman boş ve boğucu görünür.</span></span></p><p class="calibre_"><span class="italic"><span class="bold">Dürüst insanları anlayamam.</span></span></p><p class="calibre_"><span class="italic"><span class="bold">Umutsuz hayatlar sürüyorlar, sıkıntı dolu hayatlar.</span></span></p><p class="calibre_"><span class="italic"><span class="bold">Kont Victor Lustig, 1890-1947</span></span></p><p class="calibre_">GUCUN ANAHTARLARI</p><p class="calibre_">Aldatmanın özü dikkati çelmedir. Aldatmayı istediğiniz insanların dikkatini başka yöne çekmek, onların farketmeyeceği bir şeyi yapmanıza zaman ve yer verir. Bir nezaket, cömertlik veya dürüstlük hareketi çoğu kez en güçlü dikkat çelme yöntemidir, çünkü diğer insanın şüphelerini yok eder. Onu her türlü sevgi dolu yaklaşıma atlayan bir çocuğa çevirir.</p><p class="calibre_">Eski Çin'de buna "almadan vermek" denirdi; vermek diğer insanın almayı farketmesini zorlaştırır. Sonsuz pratik kullanımları olan bir hiledir bu. Birisinden arsızca bir şey almak tehlikelidir, güçlü biri için bile. Kurban intikam planları yapacaktır. İhtiyacınız olan şeyi açıkça istemek de tehlikelidir, ne kadar kibar isterseniz isteyin. Diğer insan kendisi için bir kazanç görmedikçe sizin ihtiyaç içinde olmanız onu kızdırır. Almadan önce vermeyi öğrenin. Bu genellikle ortamı yumuşatır, gelecekteki ricanızdan bir parça almanızı sağlar ya da yalnızca dikkati dağıtır. Ve vermenin birçok şekli vardır: gerçek bir hediye, cömert bir davranış, bir iyilik, "dürüst" bir itiraf ... ne gerekiyorsa.</p><p class="calibre_">Seçici dürüstlük birisiyle ilk karşılaşmanızda en iyi şekilde kullanılır. Hepimiz alışkanlıkları olan yaratıklarız ve ilk izlenimimizin etkisi uzun sürer. Eğer birisi ilişkinizin başlangıcında sizin dürüst olduğunuza inanırsa o kişiyi bunun aksine inandırmak çaba gerektirir. Bu size manevra için zaman verir.</p><p class="calibre_">Jay Gould, Al Capone gibi kimseye güvenmeyen bir insandı. Otuz üç yaşına varana dek mültimilyoner olmuştu ve bunu çoğunlukla aldatmaca ve güçlü silahlarla yapmıştı. 1860'ların sonlarında Gould, Erie Demiryolu'na büyük bir yatırım yaptı, sonra piyasada şirketin bol miktarda sahte hisse senedinin bulunduğunu öğrendi. Servetini kaybetmek ve büyük bir utançla yaşamak üzereydi.</p><p class="calibre_">Bu krizin ortasında Lord John Gordon-Gordon adında bir adam yardım etmeyi önerdi. Bir ¡skoç lordu olan Gordon-Gordon demiryollarına yatırım yaparak küçük bir servet edinmişti.</p><p class="calibre_">Elyazısı uzmanlarına danışarak Gordon-Gordon, Gould'a sahte hisse senedi suçlularının gerçekte Erie Demiryolu'nun bazı üst düzey yöneticileri olduğunu kanıtladı. Gould müteşekkirdi. Gordon-Gordon, Gould’la güçlerini birleştirip Erie’de kontrol sahibi olabilecek miktarda hisse senedi almayı teklif etti. Gould kabul etti. Bir süre için bu iş başarılı gibi göründü. ¡ki adam artık iyi arkadaşlardı ve Gordon-Gordon ne zaman daha fazla hisse senedi almak için Gould’a gelse Gould parayı veriyordu. Bununla birlikte 1873'te Gordon-Gordon birdenbire bütün hisse senetlerini satarak bir servet yaptı, ama Gould’un elindekile-rin değerinin korkunç şekilde düşmesine neden oldu. Sonra da ortadan kayboldu.</p><p class="calibre_">Yaptığı araştırmayla Gould, Gordon-Gordon’un gerçek adının John Crowningsfield olup bir denizciyle Londra'lı barmen kadının oğlu olduğunu öğrendi. Ondan önce Gordon-Gordon'un dolandırıcı olduğunu gösteren pek çok ipucu vardı, ama onun başlangıçtaki dürüst hareketi ve desteği Gould'u öylesine kör etmişti ki, gerçeği görmesi için milyonlarını kaybetmesi gerekmişti.</p><p class="calibre_">Tek bir dürüstlük hareketi genellikle yetersizdir. Gerekli olan şey, dürüstlük konusunda bir dizi davranış üzerine inşa edilmiş olan şöhrettir, ama bunlar oldukça önemsiz davranışlar olabilir. Bu şöhret oluştuktan sonra tıpkı ilk izlenimde olduğu gibi sarsılması imkânsızdır.</p><p class="calibre_">Eski Çin'de Dük Wu Cheng gittikçe artan bir güce sahip Hu Krallı-ğı’nı ele geçirmenin zamanı geldiğine karar vermişti. Planından kimseye söz etmeyerek kızını Hu’nun hükümdarıyla evlendirdi. Sonra devlet başkanını arayıp bakanlarına şöyle sordu: "Bir askeri harekât düşünüyorum. Hangi ülkeyi istila etmeliyiz?" Beklediği gibi bakanlarından biri, "Hu işgal edilmeli," diye cevap verdi. Dük öfkelenmiş görünerek, "Hu artık kardeş bir ülke. Neden onu işgal etmeyi öneriyorsun?" dedi. Politik olmayan önerisi için bu bakanı idam ettirdi. Hu'nun hükümdarı bunu duydu ve Wu'nun diğer dürüstlük işaretlerini ve kızıyla evliliğini düşünerek kendini Cheng’e karşı savunmak üzere hiçbir önlem almadı.</p><p class="calibre_">Birkaç hatta sonra Cheng'in güçleri Hu'nun ülkesine dalıp bir daha bırakmamak üzere ele geçirdiler.</p><p class="calibre_">Dürüstlük tetikte olanın silahlarını indirmesini sağlamanın en iyi yoludur, ama tek yol değildir. Her türlü soylu, görünüşte bencil olmayan hareket amaca hizmet edecektir. Ama böyle bir hareketin en iyisi cömertliktir. Çok az insan bir hediyeye karşı durabilir, hatta en zorlu düşmandan gelse bile. Bu nedenle insanları silahsız bırakmak için mükemmel bir yoldur. Hediye içimizdeki çocuğu açığa çıkarır, savunmalarımızı hemen yok eder. Diğer insanların hareketlerini çoğunlukla en olumsuz şekilde görsek de, genellikle gizli güdüleri saklayan hediyenin Machiavelli'ci amacını göremeyiz. Hediye aldatmaya yönelik bir davranışın gizlendiği mükemmel bir nesnedir.</p><p class="calibre_">Üç bin yıl önce eski Yunanlılar, Paris tarafından kendilerinden çalınan güzel Helen'i geri almak ve Truva şehrini yıkmak için denizi aşmışlardı. Kuşatma on yıl sürmüş, pek çok kahraman ölmüş, fakat iki taraf da zafere yaklaşamamıştı. Bir gün kâhin Calchas Yunanlıları topladı.</p><p class="calibre_">"Şu duvarları dövmekten vazgeçin!" dedi. "Başka bir yol, bir hile bulmalısınız. Truva'yı tek başına zorla ele geçiremiyoruz. Bir kurnazlığa başvurmalıyız." Kurnaz Yunan lideri Odysseus dev bir tahta at inşa edip içine askerleri saklamayı, sonra bu atı Truvalılara hediye olarak sunmayı önerdi. Achilles'in oğlu Neoptolemus bu fikirden tiksindi; hiç erkekçe değildi. Böylesi hileli bir zafer kazanmaktansa binlerce askerin savaş alanında ölmesi daha iyiydi. Ama ellerinde erkeklik, onur ve ölüm ya da hızlı bir zafer seçeneği bulunan askerler atı seçtiler ve at derha! inşa edildi. Hile başarılıydı ve Truva yenik düştü. Bir hediye Yunan davası için on yıllık bir savaştan daha fazlasını yapmıştı.</p><p class="calibre_">Seçici kibarlık da hile cephanenizin bir parçası olabilir. Eski Romalılar yıllar boyunca Faliscan şehrini kuşatma altında tuttular ama kenti almayı başaramadılar. Ancak bir gün Romalı General Camillus şehrin dışında kamp kurduğu sırada bir adamın bazı çocuklarla birlikte kendisine doğru geldiğini gördü. Bu adam Falican'lı bir öğretmendi ve çocuklar da sonradan anlaşıldığına göre şehrin en soylu ve varlıklı ailelerinin çocuklarıydı. Öğretmen çocukları yürüyüşe çıkarmış gibi yaparak onları doğruca Romalıların yanına götürmüş ve şehrin düşmanı Camillus'a şirin görünmek umuduyla onları rehine olarak teklif etmişti.</p><p class="calibre_">Camillus çocukları rehine olarak almadı. Öğretmeni soydu, ellerini arkasından bağladı, her çocuğa bir kırbaç verdi ve onu şehre kadar kırbaçlamalarını sağladı. Camillus çocukları rehine olarak kullanmış olsaydı şehirdekilerden bazıları teslim olmak isterdi. Ve eğer Falis-can'lılar savaşmaya devam etseler bile bunu pek istekli yapmazlardı. Camillus'un bu durumdan yararlanmayı reddetmesi Faliscan'lıların direncini kırdı ve teslim oldular. Generalin tahminleri doğruydu. üstelik her iki durumda da kaybedecek bir şeyi yoktu. Rehine numarasının savaşı sona erdirmeyeceğini biliyordu, en azından hemen sona erdir-meyecekti. Durumu tersine çevirerek düşmanının güvenini ve saygısını kazandı, onların savunmalarını yok etti. Seçici kibarlık çoğunlukla en inatçı düşmanı bile etkisiz hale getirir. Tam kalbi hedef aldığında karşılık verme isteğini köreltir.</p><p class="calibre_">Şunu hatırlayın: İnsanların duygularıyla oynayan hesaplanmış kibarlık hareketleri Capone'u bile kolayca kandırıp bir çocuğa çevirir. Her türlü duygusal yaklaşımda olduğu gibi bu taktik de dikkatle uygulanmalıdır. Eğer insanlar onun ardındakini görebilirlerse düşkırıklığına uğrayan müteşekkirlik ve sıcak duyguları en şiddetli nefret ve güvensizlik haline gelir. Hareketi samimi ve yürekten yapmadığınız takdirde ateşle oynamayın.</p><p class="calibre_">İmaj: Truva Atı. Hileniz düşmanınızın karşı koyamayacağı muhteşem bir hediyenin içinde gizli. Duvarlar açılır. İçeri girildikten sonra yıkım başlar.</p><p class="calibre_">Otorite: Chin Dükü Hsien, Yü’yü istila etmek üzereyken onlara yeşim taşı ve bir grup at sunar. Earl Chih, Ch’ou-yu’yu basmak üzereyken onlara büyük savaş arabaları sunar. Bu yüzden bir özdeyiş şöyle der: "Almak üzere olduğunuzda vermelisiniz." (Han-fei-tzu, Çinli Filozof, M.Ö. III. Yüzyıl.)</p><p class="calibre_">Arkanızda bir aldatmaca tarihi bıraktıysanız hiçbir dürüstlük, cömertlik ya da nezaket insanları kandırmayacaktır. Aslında yalnızca kendine dikkat çekecektir. insanlar bir kez sizi hilekâr olarak gördükten sonra birdenbire dürüst davranmak oldukça şüphe çekicidir. Bu durumda dolandırıcıyı oynamak daha iyidir.</p><p class="calibre_">Kont Lustig kariyerindeki en büyük işi çevirirken hükümetin hurda olarak açık arttırmaya çıkardığına inandırdığı bir sanayiciye Eyfel Kule-si’ni satmak üzereydi. Sanayici bir hükümet görevlisini başarılı bir şekilde oynayan Lustig'e önemli miktarda para vermeye hazırlanıyordu. Ancak son dakikada şüpheye kapıldı. Lustig’le ilgili bir şey onu rahatsız etmişti. Parayı alacağı toplantıda Lustig adamın ani güvensizliğini hissetmişti.</p><p class="calibre_">Lustig sanayiciye doğru eğilerek fısıltıyla maaşının ne kadar az olduğunu, parasal durumunun ne kadar kötü olduğunu anlattı durdu. Birkaç dakika sonra sanayici Lustig'in rüşvet istediğini farketti. jlk kez rahatladı. Artık Lustig’e güvenebileceğini biliyordu. Bütün hükümet görevlileri rüşvetçi olduğu için Lustig gerçek olmalıydı. Adam parayı bayıldı. Bu durumda seçici dürüstlük ters etki yapabilirdi.</p><p class="calibre_">Fransız diplomat Talleyrand yaşlandıkça şöhreti usta yalancı ve hilekâr olarak etrafa yayılmıştı. Viyana Kongresi'nde (1814-1815) muhteşem hikâyeler uydurur, yalan söylediğini bilen insanlara imkânsız yorumlarda bulunurdu. Bu hilekârlığının onları gerçekten kandırması gerektiği anları örtmekten başka bir amacı yoktu. Örneğin, bir gün Talleyrand arkadaşlarının arasındayken belirgin bir samimiyetle, "jş hayatında insanın elini göstermesi lazım," demişti. Bunu duyan hiç kimse kulaklarına inanamıyordu. Hayatında elindeki kartları hiç göstermemiş olan Talleyrand diğerlerine kendi kartlarını göstermelerini söylüyordu. Bu tür taktikler Talleyrand’ın gerçek aldatmacalarıyla sahte olanları birbirinden ayırmayı olanaksız kılıyordu. Sahtekârlık şöhretini kullanarak aldatma yeteneğini korumuş oluyordu.</p><p class="calibre_">Güç alanında hiçbir şey taş üzerine yazılmamıştır. Açık aldatmaca bazen izlerinizi örter, hatta sahtekârlığın dürüstçe itirafıyla kendinize hayran olunmasını bile sağlayabilirsiniz.</p><div class="mbp_pagebreak" id="calibre_pb_12"></div>
</body></html>
