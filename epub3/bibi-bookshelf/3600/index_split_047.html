<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1379013" class="calibre_"><span class="calibre2"><span class="bold">YASA 47</span></span></p><p class="calibre_"><span class="calibre3"><span class="bold">AMAÇLADIĞINIZ HEDEFİ AŞMAYIN; ZAFERE ULAŞTIĞINIZDA NE ZAMAN DURACAĞINIZI BİLİN</span></span></p><p class="calibre_"><span class="bold">HUKUM</span></p><p class="calibre_"><span class="italic"><span class="bold">Zafer anı genellikle en büyük tehlike anıdır. Zaferin ateşiyle kendini beğenmişlik ve aşırı özgüven amaçladığınız hedefi geçmeye zorlayabilir sizi ve ileri giderek yendiğinizden çok düşman edinirsiniz. Başarının sizi sarhoş etmesine izin vermeyin. Strateji ve dikkatli planlamanın yerini alacak bir şey yoktur. Bir hedef belirleyin ve ona ulaştığınızda durun.</span></span></p><p class="calibre_"><span class="bold">YASAYI ÇİĞNEMEK</span></p><p class="calibre_"><span class="bold">M</span><span class="calibre4"><span class="bold">.Ö. 559'DA </span></span><span class="bold">C</span><span class="calibre4"><span class="bold">YRUS ADINDA GENÇ BIR ADAM </span></span><span class="bold">P</span><span class="calibre4"><span class="bold">ERSIA’NIN DAĞILMIŞ KABILELERINDEN GENIŞ BIR ORDU TOPARLAYIP </span></span><span class="bold">M</span><span class="calibre4"><span class="bold">EDES KRALI OLAN BÜYÜKBABASI </span></span><span class="bold">A</span><span class="calibre4"><span class="bold">STYAGES’E HÜCUMA GEÇTI. </span></span><span class="bold">A</span><span class="calibre4"><span class="bold">STYAGES'I KOLAYCA YENDI, </span></span><span class="bold">M</span><span class="calibre4"><span class="bold">EDEA VE </span></span><span class="bold">P</span><span class="calibre4"><span class="bold">ER-SIA’NIN KRALI OLARAK TAÇ GIYDI VE </span></span><span class="bold">P</span><span class="calibre4"><span class="bold">ERS JMPARATORLUĞU’NU OLUŞTURMAYA BAŞLADI. </span></span><span class="bold">Z</span><span class="calibre4"><span class="bold">AFERLER ART ARDA BIRBIRINI IZLEDI. </span></span><span class="bold">C</span><span class="calibre4"><span class="bold">YRUS, </span></span><span class="bold">L</span><span class="calibre4"><span class="bold">YDIA HÜKÜMDARI </span></span><span class="bold">C</span><span class="calibre4"><span class="bold">RO-ESUS'U YENDI, SONRA LONIAN </span></span><span class="bold">A</span><span class="calibre4"><span class="bold">DALARINI VE DIĞER KÜÇÜK KRALLIKLARI FETHETTI; </span></span><span class="bold">B</span><span class="calibre4"><span class="bold">ABIL ŞEHRINE YÜRÜYÜP TALAN ETTI. </span></span><span class="bold">A</span><span class="calibre4"><span class="bold">RTIK </span></span><span class="bold">D</span><span class="calibre4"><span class="bold">ÜNYANIN </span></span><span class="bold">K</span><span class="calibre4"><span class="bold">RALI </span></span><span class="bold">B</span><span class="calibre4"><span class="bold">ÜYÜK </span></span><span class="bold">C</span><span class="calibre4"><span class="bold">YRUS OLARAK BILINIYORDU.</span></span></p><p class="calibre_"><span class="bold">Babil’in zenginliklerini ele geçirdikten sonra Cyrus gözlerini doğuya, Hazar Denizi'ndeki geniş bölge olan Massagetai'nin yarı barbar kabilelerine dikti. Kraliçe Tomyris tarafından yönetilen vahşi savaşçı ırk</span></p><p class="calibre_"><span class="bold">Massagetai, Babil’in zenginliklerinden yoksundu, ama Cyrus kendisinin insanüstü ve yenilmez olduğuna inanarak yine de saldırmaya karar verdi. Massagetai’yi ele geçirip imparatorluğunu uçsuz bucaksız hale getirecekti.</span></p><p class="calibre_"><span class="bold">M</span><span class="calibre4"><span class="bold">.Ö. 529’DE </span></span><span class="bold">C</span><span class="calibre4"><span class="bold">YRUS, </span></span><span class="bold">M</span><span class="calibre4"><span class="bold">ASSAGETAI KRALLIĞINA BIR GEÇIT OLAN GENIŞ </span></span><span class="bold">A</span><span class="calibre4"><span class="bold">RA-XES </span></span><span class="bold">N</span><span class="calibre4"><span class="bold">EHRI’NE YÜRÜDÜ. </span></span><span class="bold">B</span><span class="calibre4"><span class="bold">ATI KIYISINDA KAMP KURARKEN </span></span><span class="bold">K</span><span class="calibre4"><span class="bold">RALIÇE </span></span><span class="bold">T</span><span class="calibre4"><span class="bold">OMYRIS’TEN BIR MESAJ ALDI. "</span></span><span class="bold">M</span><span class="calibre4"><span class="bold">EDES </span></span><span class="bold">K</span><span class="calibre4"><span class="bold">RALI," DIYORDU KENDISINE. "</span></span><span class="bold">B</span><span class="calibre4"><span class="bold">U GIRIŞIMDEN VAZGEÇMENIZI TAVSIYE EDIYORUM, ÇÜNKÜ SONUÇTA SIZIN IÇIN IYI OLUP OLMAYACAĞINI BILMIYORSUNUZ. </span></span><span class="bold">S</span><span class="calibre4"><span class="bold">IZ KENDI HALKINIZI YÖNETIN VE BENIM DE KENDI HALKIMI YÖNETTIĞIMI GÖRMEYE KATLANIN. </span></span><span class="bold">A</span><span class="calibre4"><span class="bold">MA KUŞKUSUZ BENIM TAVSIYEMI TUTMAYACAKSINIZ, ÇÜNKÜ ISTEDIĞINIZ EN SON ŞEY BARIŞ IÇINDE YAŞAMAKTIR." </span></span><span class="bold">O</span><span class="calibre4"><span class="bold">RDUSUNUN GÜCÜNDEN EMIN OLAN VE KAÇINILMAZ SAVAŞI GECIKTIRMEK ISTEMEYEN </span></span><span class="bold">T</span><span class="calibre4"><span class="bold">OMYRIS ASKERLERI NEHRIN KENDISININ BULUNDUĞU TARAFA ÇEKMEYI, EĞER ISTEDIĞI BUYSA </span></span><span class="bold">C</span><span class="calibre4"><span class="bold">YRUS’UN SUYU GÜVENLE GEÇIP ONUN ORDUSUYLA DOĞU YAKASINDA SAVAŞMASINI TEKLIF ETTI.</span></span></p><p class="calibre_"><span class="bold">Cyrus kabul etti, ama düşmanla doğrudan doğruya karşılaşmak yerine bir oyun oynamaya karar verdi. Massagetai pek lüks bilmezdi. Cyrus Nehri geçip doğu yakasında kamp kurduktan sonra bol et, lezzetli yiyecekler ve sert şarabın bulunduğu zarif bir ziyafet masası kurdurdu. Sonra en zayıf askerlerini kamp yerinde bırakıp ordusunun geri kalanını nehre çekti. Geniş bir Massagetai müfrezesi kısa sürede kampa saldırdı ve şiddetli bir çarpışmada bütün Persli askerleri öldürdü. Sonra geride kalan muhteşem yemeklerin etkisinde kalarak tıka basa yiyip içtiler. Daha sonra da kaçınılmaz bir şekilde uykuya daldılar. Pers ordusu o gece kampa geri döndü, uyuyan askerlerin birçoğunu öldürdü ve geriye kalanını esir aldı. Esir alınanlar arasında Tomyris’in oğlu Spargapises adındaki genç general de vardı.</span></p><p class="calibre_"><span class="bold">Kraliçe olanları öğrenince Cyrus’a bir mesaj göndererek ordusunu yenmek için hile yapmasından ötürü onu azarladı. "Şimdi beni dinle," diye yazıyordu. "Bunu senin iyiliğin için tavsiye ediyorum. Oğlumu geri ver ve ordun hâlâ sağlamken ülkemi terket ve Massagetai’nin üçüncü bölümü üzerinde kazandığın zaferle mutlu ol. Eğer reddedersen efendimiz güneş adına yemin ederim ki, bu pisboğazlığın için içebileceğinden daha fazla kan veririm sana." Cyrus onunla alay etti. Oğlunu serbest bırakmayacaktı. Bu barbarları ezecekti.</span></p><p class="calibre_"><span class="bold">Kraliçenin oğlu serbest bırakılmayacağını anlayınca aşağılanmaya dayanamadı ve kendini öldürdü. Oğlunun ölümü kraliçeyi çok etkiledi. Krallığındaki bütün güçleri toparlayıp onları intikamcı bir ruh haline soktuktan sonra Cyrus’un askerleriyle şiddet dolu ve kanlı bir çarpışmaya girdi. Sonunda Massagetai üstün geldi. içinde bulundukları öfkeli ruh haliyle Pers ordusunun büyük bir bölümünü yok edip Cy-rus’u da öldürdüler.</span></p><p class="calibre_"><span class="bold">Tomyris savaştan sonra askerlerine Cyrus’un cesedini bulmaları için savaş alanını taramalarını istedi. Bulduğu zaman başını kesip insan kanıyla dolu bir şarap tulumunun içine soktu ve, "Seni ele geçirmeme rağmen sen hain bir şekilde oğlumu alıp beni mahvettin. işte gör, tehdidimi yerine getiriyorum, istediğin kadar kan içebilirsin," diye haykırdı. Cyrus’un ölümünden sonra Pers imparatorluğu çabucak dağıldı. Küstah bir hareket Cyrus’un bütün iyi işlerini mahvetmişti.</span></p><p class="calibre_"><span class="italic"><span class="bold">KENDİNİ BEĞENMİŞ HOROZ YAVRUSU İki horoz yavrusu gübre yığını üzerinde kavga etmektedir. Bir tanesi güçlüdür, diğerini yener ve gübre yığınından aşağı atar. Bütün tavuklar bu horozun başına toplanıp onu övmeye başlarlar. Horoz güç ve şöhretinin yandaki bahçe tarafından da bilinmesini ister. Ahırın tepesine çıkar, kanatlarını çırpar ve yüksek sesle öter. “Hepiniz bana bakın. Ben galip horozum. Dünyadaki başka hiçbir horoz benim gücüme sahip değildir.“ Bir kartal onu pençeleriyle öldürüp yuvasına taşırken horoz daha sözlerini bitirmemişti bile.</span></span></p><p class="calibre_"><span class="italic"><span class="bold">Masallar, Leo Tolstoy, 1828-1910</span></span></p><p class="calibre_"><span class="italic"><span class="bold">Yorum</span></span></p><p class="calibre_"><span class="bold">Zaferden daha çok sarhoş edici ve daha tehlikeli bir şey yoktur. Cyrus büyük imparatorluğunu bir öncekinin yıkıntıları üzerine kurdu. Yüzyıl kadar önce güçlü Asur imparatorluğu tamamen yok edilmiş, bir zamanlar şahane olan başkenti Nineveh'ten geriye kuma gömülü enkaz kalmıştı. Asurlular bu kaderle karşılaşmışlardı, çünkü şanslarını çok fazla</span></p><p class="calibre_"><span class="bold">zorlamış, zaferlerinin amacını ve yaptıkları masrafı unutana kadar şehirleri birbiri ardına yıkmışlardı. Aşırı genişlemişler ve sonunda birleşip onları yok edecek kadar çok sayıda düşman yaratmışlardı.</span></p><p class="calibre_"><span class="bold">Cyrus, Asurlular dersine aldırmamış, bilgelerin ve danışmanların tavsiyelerine kulak asmamıştı. Bir kraliçeyi gücendirmiş olmasını önem-sememişti. Zaferleri başını döndürmüş, mantığını örtmüştü. Zaten çok geniş olan imparatorluğunu güçlendireceğine daha da ileri gitmişti. Her durumu farklı olarak değerlendirmek yerine bildiği yöntemleri kullandığı sürece bir önceki sonucu alacağını düşünmüştü.</span></p><p class="calibre_"><span class="bold">Şunu anlamalısınız: Güç alanında, mantığınız size rehberlik etmelidir. Anlık bir neşe veya duygusal zaferin hareketlerinizi etkilemesine ya da rehberlik etmesine izin vermeniz ölümcül olabilir. Başarıya ulaştığınızda geri adım atın. Dikkatli olun. Zafer kazanmanızda rol oynayan şartları gözönüne alın ve asla aynı hareketleri tekrarlamayın. Tarih zaferler kazanmış imparatorlukların kalıntılarıyla, durmayı ve kazançlarını sağlamlaştırmayı öğrenemeyen liderlerin cesetleriyle doludur.</span></p><p class="calibre_"><span class="italic"><span class="bold">ÇAPRAZ SORGULAMA SIRASI</span></span></p><p class="calibre_"><span class="italic"><span class="bold">Bütün çapraz sorgulamalarınızda... en önemli şeyin durulacak en iyi yeri belirlemek olduğunu hatırlatmama izin verin. Hiçbir şey sorgulamanızı zaferle kapamanızdan daha önemli olamaz. Birçok avukat tanığı ciddi bir çelişkide yakalayarak başarılı olmuştur; ancak bununla tatmin olmayıp sorgulamaya devam edenler sorgulamayı zayıflatırlar, tâ ki jüri üzerinde daha önceki avantajlarının bıraktığı etki tamamen kaybolana dek.</span></span></p><p class="calibre_"><span class="italic"><span class="bold">Çapraz Sorgulama Sanatı, Francis L. Wellman, 1913</span></span></p><p class="calibre_"><span class="bold">YASAYA UYMAK</span></p><p class="calibre_"><span class="bold">Tarihteki hiç kimsenin konumu kralın metresinkinden daha hassas ve güvencesiz değildir. Sorun çıktığı zaman dayanacakları gerçek veya yasal güç tabanları yoktur; etrafları heyecanla gözden düşmesini bekleyen kıskanç saray mensuplarıyla doludur; son olarak da gücünün kaynağı genellikle fiziksel güzelliği olduğu için bütün kraliyet metresleri için bu düşüş kaçınılmaz ve nahoştur.</span></p><p class="calibre_"><span class="bold">Fransa Kralı XV. Louis saltanatının ilk günlerinden itibaren resmi metresler tutmaya başlamıştı. Her kadının iyi talihi ender olarak birkaç yıldan uzun sürerdi. Derken Jeanne Poisson adındaki, dokuz yaşındayken bir falcının kendisine bir -gün kralın gözdesi olacağını söylediği orta sınıf vatandaşı Madame de Pompadour geldi. Bu saçma bir rüya gibiydi, çünkü kraliyet metresleri hemen her zaman aristokratların içinden çıkardı. Jeanne yine de kralı baştan çıkaracağına inandı ve bunu yapmak onda bir saplantı haline geldi. Kralın metreslerinin sahip olmak zorunda olduğu becerileri edinmeye başladı -müzik, dans, oyunculuk, ata binme- ve her birinde büyük başarı kazandı. Genç bir kadın olarak alt düzeyde bir soyluyla evlendi ve bu kendisine Paris'deki en iyi salonlara giriş izni verdi. Güzelliği, yetenekleri, çekiciliği ve zekâsına dair söylentiler hızla yayıldı.</span></p><p class="calibre_"><span class="bold">Jeanne Poisson, Voltaire, Montesquieu ve zamanın diğer büyük beyinleriyle arkadaş oldu, ama küçük bir kızken koyduğu hedefi asla gözünden kaçırmadı: kralın kalbini kazanmak. Kocasının kralın sık sık gittiği ormanda bir şatosu vardı. Orada bol bol vakit geçirmeye başladı. Kralın hareketlerini bir şahin gibi takip ederek en çarpıcı elbisesi içinde yürürken ya da muhteşem at arabası içinde gezerken "tesadüfen" ona rastlamayı kesin hale getirdi. Kral onu farketmeye başladı, avda yakaladıklarından hediyeler gönderdi ona.</span></p><p class="calibre_"><span class="bold">1744'de kralın o zamanki metresi Düşes de Chateauroux öldü. Jeanne harekete geçtı. Kralın olacağı her yere gitmeye başladı: Versa-illes’daki maskeli balolara, operaya, yollarının kesişeceği her yere ve dans etme, şarkı söyleme. ata binme ve cilveleşme.becerilerini gösterebileceği yere. Kral sonunda onun çekiciliğine kapıldı ve 1745’te Ver-sailles'daki bir törende bu yirmi dört yaşındaki orta sınıf bankacının kızı resmen kralın metresi olarak tanıtıldı. Kendisine sarayda bir oda verildi, kralın gizli merdivenler ve arka kapı yoluyla her zaman girebileceği bir oda. Saray mensuplarının bazıları düşük seviyeli birini seçtiği için ona kızgın olduklarından kral kendisini markiz yaptı. Artık Madame de Pompadour olarak bilinecekti.</span></p><p class="calibre_"><span class="bold">Kral en ufak bir can sıkıntısından aşırı derecede rahatsız olan bir insandı. Madame de Pompadour onu büyüsü altında tutmanın eğlendirmek anlamına geldiğini biliyordu. Bu amaçla Versailles’da kendisinin de rol aldığı tiyatro gösterileri sahneye koydu sürekli olarak. Gösterişli av partileri, maskeli balolar ve yatak odasının dışında oyalanmasını sağlayacak her şeyi düzenledi. Bütün Fransa için sanat destekleyicisi, zevk ve moda hâkimi haline geldi. Saraydaki düşmanları her başarısıyla artar oldu, ama Madame de Pompadour onlara bir metres için tamamen yeni bir şekilde engel oluyordu: aşırı kibarlık. Düşük seviyeli olarak doğduğu için ona kızan züppeleri çekiciliği ve zarafetiyle kazandı. En olağandışı olanı da kraliçeyle arkadaş olması ve XV. Lou-is’nin ona daha fazla zaman ayırması ve daha nazik bir şekilde davranması için ısrar etmesiydi. Kraliyet ailesi bile isteksizce destekler olmuştu onu. Şöhretini taçlandırmak için kral onu düşes yaptı. Etkisi politikada bile hissediliyordu. Gerçekten unvansız dışişleri bakanı olmuştu.</span></p><p class="calibre_"><span class="bold">751 ’de Madame de Pompadour gücünün doruklarındayken en kötü krizi yaşadı.</span></p><p class="calibre_"><span class="bold">Konumunun verdiği sorumluluk yüzünden fiziksel olarak zayıflayarak kralın yataktaki taleplerini karşılamanın son derece zor olduğunu gördü. Bu genellikle metreslerin sonunun geldiği andı, yani güzellikleri sona ererken pozisyonlarını koruma mücadelesi verirlerdi. Ama Madame de Pompadour’un bir stratejisi vardı: Kral Versailles Sara-yı’nın bahçesinde bir genelev, Pare aux Cerfs'i inşa ettirmeye teşvik etti. Burada kral bölgenin en güzel kızlarıyla gönül eğlendirebilirdi.</span></p><p class="calibre_"><span class="bold">Madame de Pompadour cazibesinin ve politik sezgilerinin kendisini kral için vazgeçilmez kıldığını biliyordu. Gücü ve yeteneklerinin hiçbirine sahip olmayan on altı yaşında bir kızdan korkacak ne vardı? Fransa’daki en güçlü kadın olmaya devam ettiği sürece yatak odasındaki konumunu kaybetse ne olurdu? Bu pozisyonunu sürdürebilmek için kraliçeyle daha yakın arkadaş oldu ve birlikte kiliseye gitmeye başladılar. Saraydaki düşmanları onu kralın resmi metresi konumundan düşürmek için komplo kurdularsa da kral onu tutmaya devam etti, çünkü onun sakinleştirici etkisine ihtiyacı vardı. Yalnızca felaket getiren Yedi Yıllık Savaş’taki rolü çok fazla eleştiriye hedef olunca halkla ilgili işlerden yavaş yavaş geri çekti kendini.</span></p><p class="calibre_"><span class="bold">Madame de Pompadour’un sağlığı her zaman hassas olmuştu ve kırk üç yaşında öldü. Metres olarak saltanatı eşsiz bir yirmi yıl boyunca sürmüştü. "Herkes tarafından özlendi, çünkü kendisine yaklaşan herkese karşı nazik ve yardımseverdi," diye yazmıştı Dük de Croy.</span></p><p class="calibre_"><span class="italic"><span class="bold">HADDİNİ AŞAN GENERAL</span></span></p><p class="calibre_"><span class="italic"><span class="bold">Buna benzer birçok olay okuruz; cesaretiyle efendisi için bir ülke fetheden, düşmanı yenerek kendisi için büyük bir ün kazanan ve askerleri için büyük ganimet toplayan bir general, ister istemez düşmanınkiler kadar askerleri ve prensin uyrukları arasında kazandığı büyük şöhretle prensi için endişe kaynağı olur. İnsan doğası şüpheci olduğu kadar hırslı da olduğu ve insanın iyi talihine sınır koymadığı için, generalin zaferiyle prensin zihninde birden beliren şüphenin kibirli bir ifade ve küstah bir hareketle şiddetlenmesi olanaksız değildir; bu nedenle prens bu generalin hırsına karşı kendini korumayı düşünecektir. Ve bunu yapmak için ortaya çıkan çareler ya generali öldürtmek ya da prensin askeri ve halkıyla kazandığı zaferle gelen şöhretten onu mahrum etmektir; bunu yapmanın yolu da generalin zaferinin cesareti ve becerisi sayesinde değil, şansın ve düşmanın korkaklığıyla veya harekatta generalle birlikte savaşan diğer subayların basiretiyle kazandığını kanıtlamak için her çareye</span></span></p><p class="calibre_"><span class="italic"><span class="bold">başvurmaktır.</span></span></p><p class="calibre_"><span class="italic"><span class="bold">Ağaca tırmanan biri olarak ün kazanmış olan bir adam birisinin yüksek bir ağaca tırmanmasına rehberlik ediyordu. Adamın üst dalları kesmesini emretti ve bu sırada adam büyük tehlike altındayken uzman sesini çıkarmadı. Yalnız adam aşağı inerken dalların ucuna uzanınca uzman bağırdı. "Dikkat et! Adımlarına dikkat et!" Ona sordum. "Neden böyle dedin, o yükseklikten aşağı bile atlayabilirdi</span></span></p><p class="calibre_"><span class="italic"><span class="bold">isteseydi." "Önemli olan da bu," dedi uzman. "Adam başdöndürücü yükseklikte bulunduğu ve dalların kırılma tehlikesi olduğu sürece zaten o kadar korkuyordu ki, bir şey söylemeye gerek yoktu. Hatalar hep insanlar kolay noktalara geldiklerinde yapılır." Bu adam orta sınıftan geliyordu, fakat sözleri bilgeliğin ilkelerine mükemmel uyuyordu. Futbolda da zor bir yerden başladığınızda sonraki atışın daha kolay olacağını düşündüğünüz zaman topu kaçıracağınız kesindir, derler.</span></span></p><p class="calibre_"><span class="italic"><span class="bold">Tembellikle İlgili Yazılar, Kenko, Japonya, XIV. Yüzyıl</span></span></p><p class="calibre_"><span class="bold">Yorum</span></p><p class="calibre_"><span class="bold">Gücün geçiciliğinin farkında olan kralın metresleri, kralı ele geçirdikten sonra bir tür çılgınlık içine girerlerdi çoğu kez. Kaçınılmaz düşüşten sonra kendilerini korumak için olabildiğince para biriktirmeye çalışırlardı. Ve saltanatlarını olabildiğince sürdürmek için saraydaki düşmanlarına karşı acımasız davranırlardı. Başka bir deyişle, durumları onların mahvolma nedeni olan açgözlülük ve kinciliği gerektirirdi. Madame de Pompadour herkesin başarısız olduğu yerde başarılı olmuştu, çünkü iyi şansını asla zorlamamıştı. Kralın metresi olarak güçlü konumunu saraydaki diğer insanlara gözdağı vermek için kullanmak yerine onların desteğini kazanmaya çalışmıştı. En ufak bir açgözlülük ya da küstahlık göstermemişti. Metres olarak fiziksel görevlerini yerine getiremediği zaman bir başkasının yatakta kendi yerini alacak olması düşüncesinden rahatsız olmamıştı. Yalnızca biraz strateji uyguladı, kralı genç sevgililer edinmesi için teşvik etti, daha genç ve güzel oldukları için daha az tehdit unsuru oluşturuyorlardı, çünkü cazibe ve kültürde onunla yarışamazlardı.</span></p><p class="calibre_"><span class="bold">Başarı insanların kafalarında garip oyunlar oynar. jnsanlar gücünüze meydan okuduğunda sizi daha düşman tavırlı ve duygusal yaparken aynı zamanda kendinizi incitilemez hissetmenize de neden olur. Duruma iyi uyum yapamaz olursunuz. Başarınızda startejiniz ve planlamanız yerine karakterinizin daha fazla rol oynadığına inanmaya başlarsınız. Madame Pompadour gibi zafer anınızın strateji ve kurnazlığa daha fazla dayanmanızın, güç tabanınızı sağlamlaştırmanızın, başarınızda şans ve şartların rolünü kabul etmenizin, iyi şansınızdaki değişikliklere karşı tetikte olmanızın gerektiği an olduğunu farketmelisi-niz. Saray mensubunun oyununu oynamanız ve güç yasalarına her zamankinden fazla dikkat etmeniz gereken zaman zafer anıdır.</span></p><p class="calibre_"><span class="italic"><span class="bold">En büyük tehlike zafer anında ortaya çıkar.</span></span></p><p class="calibre_"><span class="italic"><span class="bold">Napoleon Bonaparte, 1769-1821</span></span></p><p class="calibre_"><span class="bold">GUCUN ANAHTARLARI</span></p><p class="calibre_"><span class="bold">Gücün kendi ritmi ve kalıpları vardır. Oyunda başarılı olanlar kalıpları takip edenler, isteğe göre değiştirenler ve kendileri tempoyu belirlerken insanları hazırlıksız yakalayanlardır. Stratejinin özü sonra geleni kontrol etmektir ve zafer mutluluğu sonra meydana gelecek olanları kontrol etme yeteneğinizi iki şekilde bozar. Birincisi, başarınızı tekrarlama eğiliminde olduğunuz kalıplara borçlusunuzdur. Bir an durup bunun sizin için en iyi yön olup olmadığını düşünmeksizin aynı yönde ilerlersiniz. ¡kincisi, başarı başınızı döndürür ve sizi duygusal yapar. Kendinizi incitilemez hissederek kazandığınız zaferi sonunda bozan saldırgan hareketler yaparsınız.</span></p><p class="calibre_"><span class="bold">Alınacak ders basittir: Güçlüler ritmlerini ve kalıplarını değiştirirler, seyri farklılaştırırlar, şartlara uyarlar ve doğaçlama yapmayı öğrenirler. Dans eden ayaklarının kendilerini ileriye götürmesine izin vermek yerine geri adım atıp nereye gittiklerine bakarlar. Sanki kanlarında zafer sarhoşluğunu gideren bir panzehir vardır, bu panzehir duygularını kontrol etmelerini ve başarıya ulaştıklarında bir tür zihinsel duraklamaya girmelerini sağlar. Kendilerini sakinleştirirler, olanları düşünecek zaman verirler kendilerine, başarılarında şartların ve şansın rolünü incelerler. Ata binme okullarında söyledikleri gibi atı kontrol etmeden önce kendinizi kontrol etmeyi öğrenmelisiniz.</span></p><p class="calibre_"><span class="bold">Şans ve şartlar güçte her zaman önemli rol oynar. Bu kaçınılmazdır ve gerçekte oyunu daha da ilginç hale getirir. Ama düşündüğünüzün tersine iyi şans kötü şanstan daha tehlikelidir. Kötü şans sabır, zamanlama ve en kötüsü için hazır olma ihtiyacı hakkında değerli dersler verir; iyi şans sizi zıt yönde düşünmeye iter, zekânızın sizi sonuna kadar götüreceğini düşünmenize yol açar. Talihiniz kaçınılmaz bir şekilde dönecektir ve bu olduğunda tamamen hazırlıksız yakalanabilirsiniz.</span></p><p class="calibre_"><span class="bold">Machiavelli’ye göre, Cesare Borgia’yı mahveden şey budur. Borgia birçok zafer kazanmıştı, gerçekten zeki bir stratejistti, ama iyi şansa sahip olmak gibi kötü bir şansı vardı. Babası bir papaydı. Sonra şansı kötüye döndüğünde -babasının ölümü- hazırlıksız yakalandı ve edindiği çok sayıda düşman onu yiyip bitirdi. Sizi yükselten veya başarınızı onaylayan iyi şans gözlerinizi açmanızı sağlayan anı getirir. Şans çarkı sizi yukarıya çıkardığı kadar kolay bir biçimde ezip geçer de. Eğer düşüş için hazırlanırsanız olanların sizi mahvetmesi daha az olasıdır.</span></p><p class="calibre_"><span class="bold">Başarı elde eden insanlar bir tür hummaya yakalanırlar ve sakin olmaya çalıştıklarında bile altlarındaki insanlar çoğu kez hedeflerini aşıp tehlikeli sulara girmeye zorlar onları. Bu insanlarla uğraşmak için bir stratejinizin olması gerekir. Yalnızca ılımlı olma nutukları çekmeniz sizi zayıf ve darkafalı olarak gösterir; zaferi takip edemez görünmeniz gücünüzü azaltır.</span></p><p class="calibre_"><span class="bold">Atinalı general ve devlet adamı Pericles M.ö. 436’da Karadeniz etrafında bir dizi deniz harekâtı sürdürürken elde ettiği kolay zaferler Atinalıların para arzularını alevlendirdi. Mısır'ı fethetme, Persia'yı aşma, Sicilya’ya doğru denize açılma hayalleri kurmaya başladılar. Pericles bir yandan bu tehlikeli duyguları dizginlemeye çalışıyor, öte yandan kazanacağını bildiği küçük çarpışmalara girerek onları besliyor, başarı ivmesini koruyan bir görünüm yaratıyordu. Pericles'in bu oyunu oynama becerisi öldüğünde olanlarla ortaya çıktı. Demagoglar kontrolu ele geçirdiler, Atina’yı Sicilya’yı istilaya ittiler ve tek bir hareketle bir imparatorluğu yıktılar.</span></p><p class="calibre_"><span class="bold">Gücün ritmi çoğu kez zor kullanmayla kurnazlığın dönüşümlü olarak uygulanmasını gerektirir. Çok fazla zor kullanma karşı hareket doğurur; çok fazla kurnazlık ne kadar kurnazca olursa olsun önceden tahmin edilebilir. Efendisi Shogun Oda Nobunaga adına çalışan, on altıncı yüzyıl Japon generali (gelecekteki imparator) Hideyoshi, bir keresinde zorlu General Yoshimoto’nun ordusuna karşı çarpıcı bir zafer kazandı. Shogun daha da ileri gitmek, başka bir güçlü düşmanı yenmek istedi, fakat Hideyoshi ona eski bir Japon atasözünü hatırlattı. "Bir zafer kazandığında, miğferinin kayışlarını sık." Hideyoshi için bu, zor kullanmadan kurnazlık ve dolaylı harekete geçiş, bir dizi hileli ittifaklarla düşmanlarını birbirine düşürme zamanıydı. Bu şekilde aşırı saldırgan görünerek gereksiz muhalefet doğurmaktan kaçınırdı. O halde zafer kazandığınızda susup bekleyin ve düşmanı uyutarak hareketsizliğe sevkedin. Bu ritm değişiklikleri son derece etkilidir.</span></p><p class="calibre_"><span class="bold">Hedefinin ötesine geçen insanlar genellikle sadakatlerini kanıtlayarak efendilerini memnun etme arzusuyla harekete geçerler. Ancak aşırı çaba efendinizin sizden şüphelenmesi riskine maruz bırakır sizi. Makedon kralı Philip’in komutasındaki generaller birkaç kez askerlerini büyük bir zafere ulaştırdıktan hemen sonra gözden düşme ve rütbelerinin indirilmesi gibi durumlarla karşılaştılar; Philip bir zafer daha kazanırlarsa astları olarak kalmak yerine kendisine rakip olacaklarını düşünmüştü. Bir efendiye hizmet ederken zaferlerinizi dikkatle ölçüp biçmeniz, şöhreti onun kazanmasını sağlamanız ve onu asla huzursuz etmemeniz akıllıca olacaktır. Güvenini kazanmak için katı bir itaat örneği sergilemeniz de akıllıcadır. M.ö. dördüncü yüzyılda son derece sert bir asker olduğu bilinen Çinli General Wu Ch’i'nin altında bulunan bir yüzbaşı savaş henüz başlamadan ileri atılıp birkaç düşman başıyla geri döndü. Ateşli coşkusunu gösterdiğini düşünüyordu, ama Wu Ch'i etkilenmemişti. "Yetenekli bir subay," dedi general içini çekip adamın kafasının kesilmesini isterken. "Ama itaatsiz."</span></p><p class="calibre_"><span class="bold">Küçük bir başarının daha büyük bir başarı şansını mahvedebileceği bir başka an, efendi ya da üstünüzün size bir iyilik yaptıkları zamandır. Daha fazlasını istemek tehlikeli bir hatadır. Güvensiz görünürsünüz; belki bu iyiliği hak etmediÇjinizi hisseder ve şansınız varken alabildiğiniz kadar almayı, bir daha bu şansı bulamayacağınızı düşünürsünüz. Uygun tepki iyiliği kibar bir şekilde kabul edip geri çekilmek olur. Daha sonraki bir iyiliği istemeden hak etmelisiniz.</span></p><p class="calibre_"><span class="bold">Son olarak, durduğunuz anın çarpıcı bir önemi vardır. Son gelen şey ünlem işareti gibi aklınızda kalır. Bir zaferden sonra durarak yürüyüp gitmekten daha iyi bir an olamaz. Devam ederseniz etkiyi azaltma, hatta yenilme riski doğar. Sorgulama avukatlarının söylediği gibi: "Her zaman zaferle bırakın."</span></p><p class="calibre_"><span class="bold">İmaj: </span>Gökten Düşen Icarus. Babası Deadalus oğlunun labirentten ve insan etiyle beslenen yarı boğa yarı insan şeklindeki Mi-notaur’dan kaçabilmesi için ona balmumundan kanatlar yapar. Bu kaçış zaferi ve uçuş duygusuyla coşan Icarus o kadar yükseğe çıkar ki, güneş kanatlarını eritir ve denize düşerek ölür.</p><p class="calibre_"><span class="bold">Otorite: </span>Prensler ve cumhuriyetler zaferle tatmin olmalıdırlar, çünkü daha fazlasını amaçladıklarında genellikle kaybederler. Düşmana karşı aşağılayıcı bir dil kullanma zafer küstahlığından veya sahte zafer ümidinden kaynaklanır, ki sahte zafer ümidi insanı sözlerinde olduğu kadar hareketlerinde de sık yanıltır; çünkü bu sahte ümit zihni ele geçirirken insanı hedefinden ileri götürür ve kesin olmayan daha iyi için kesin olan iyiyi feda etmesine neden olur (Niccolo Machiavclli, 1469-1527).</p><p class="calibre_"><span class="bold">Machiavelli'nin söylediği gibi, bir insanı ya tamamen tahrip edin ya da tamamen rahat bırakın. Yarı ceza vermek veya hafif yaralamak yalnızca acımasızlığı zaman içinde büyüyecek ve intikam alacak bir düşman yaratmış olursunuz. O halde bir düşmanı yendiğinizde zaferinizi tamamlayın. Onu yok edinceye kadar ezin. Zafer anında kendinizi yendiğiniz düşmanı ezmekten değil, başka düşmanlara doğru ilerlemekten alıkoyun. Düşmanınıza karşı acımasız olun, ama haddinizi aşıp yeni düşmanlar yaratmayın.</span></p><p class="calibre_"><span class="bold">Zaferden sonra her zamankinden daha fazla dikkatli olanlar vardır. Zaferden sonraki tedbirliliğiniz asla tereddüt etmenize veya ivme kaybetmenize yol açmamalı, yalnızca ani bir harekete girişmenize karşı güvence olmalıdır. Öte yandan bir olgu olarak ivmeye olduğundan fazla değer verilir. Başarılarınızı kendiniz yaratırsınız ve eğer başarılar birbiri ardına gelirse bu sizin kendi marifetsizdir. jvmeye inanmak sizi yalnızca duygusal yapar, stratejik hareket etmeye daha az istek duyarsınız ve aynı yöntemleri daha fazla tekrarlama eğiliminde olursunuz. jvmeyi dayanacak daha iyi bir şeyleri olmayanlara bırakın.</span></p><div class="mbp_pagebreak" id="calibre_pb_47"></div>
</body></html>
