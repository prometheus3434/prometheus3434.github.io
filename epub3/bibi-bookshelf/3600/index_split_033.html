<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos888696" class="calibre_"><span class="calibre2"><span class="bold">YASA 33</span></span></p><p class="calibre_"><span class="calibre3"><span class="bold">HERKESİN ZAYIF NOKTASINI KEŞFEDİN</span></span></p><p class="calibre_"><span class="bold">HÜKÜM</span></p><p class="calibre_"><span class="italic"><span class="bold">Herkesin bir zayıf noktası vardır, kalenin duvarındaki bir delik. Bu zayıflık genellikle güvensizlik, kontrol edilemez bir duygu ya da ihtiyaçtır; aynı zamanda küçük gizli bir zevk de olabilir. Anlaşıldığında her iki şekilde de lehinize kullanabilirsiniz.</span></span></p><p class="calibre_"><span class="bold">ZAYIF NOKTAYI BULMAK: Hareketin Stratejik Planı</span></p><p class="calibre_">Hepimizin dirençleri vardır. Değişime ve arkadaşlarımızla rakiplerimizin gereksiz müdahelelerine karşı kendimizi korumak için sürekli bir zırhla dolaşırız. işlerimizi kendi istediğimiz gibi yapmaktan fazla istediğimiz bir şey yoktur. Sürekli bu tür dirençlerle karşılaşmak çok enerji kaybetmenize neden olur. Yine de insanlar hakkında bilmeniz gereken en önemli şeylerden biri hepsinin bir zayıf noktası, psikolojik zırhında size direnmeyecek, eğer bulmayı başarırsanız önünüzde eğilecek bir bölüm olduğudur. Bazı insanlar zayıflıklarını açıkça gösterir, diğerleri gizlerler. Zayıflıklarını gizleyenler genellikle zırhlarındaki bir sıyrıktan bile en fazla etkilenenlerdir.</p><p class="calibre_">Saldırınızı planlarken şu prensipleri aklınızda tutun:</p><p class="calibre_"><span class="bold">Jestlere ve Bilinçdışı İşaretlere Dikkat Edin. </span>Sigmund Freud’un ifade ettiği gibi: "Hiçbir ölümlü sır saklayamaz. Eğer dudakları sessizse parmaklarıyla konuşur; vücudundaki bütün deliklerden ihanet sızar dışarı." Bu, kişinin zayıflığının araştırılmasında önemli bir kavramdır; insanın zayıflığı görünüşte önemsiz jestler ve rastgele söylenmiş sözcüklerle açığa çıkar.</p><p class="calibre_">Önemli olan şey ne aradığınız değil, nereye ve nasıl bakacağınız-dır. Günlük konuşmalar en zengin zayıflık madenini sunar size, bu yüzden kendinizi dinlemek için eğitin. Her zaman ilgilenir görünmekle başlayın, anlayışlı bir kulak herkesi konuşmaya teşvik eder. On dokuzuncu yüzyıl Fransız devlet adamı Talleyrand'ın sık kullandığı bir hile diğer kişiye açılır gibi görünmek, onunla bir sırrını paylaşır gibi yapmaktı. Bu sır tamamen uydurulmuş olabilir ya da sizin için hiç önem taşımayabilir, önemli olan yüreğinizden geliyor gibi görünmesidir. Bu genellikle sizinki kadar açık olmakla kalmayıp içtenlikli de olan bir tepki doğurur, zayıflığı açığa çıkaran bir tepki.</p><p class="calibre_">Eğer birisinin belirli bir zayıf noktası olduğundan şüpheleniyorsanız onu dolaylı olarak araştırın. Örneğin, adamın sevilme ihtiyacı içinde olduğunu sezdiyseniz ona açıkça övgüler yağdırın. Eğer iltifatlarınıza inanıp kabul ederse doğru yol üzerindesiniz demektir. Gözlerinizi ayrıntıları görmek için eğitin: birinin garsona nasıl bahşiş verdiğini, onu neyin memnun ettiğini, giysilerindeki gizli mesajları. insanların idollerini, taptıkları ve elde etmek için her şeyi yapacakları şeyleri bulun, belki fantezilerini sağlayan siz olabilirsiniz. Şunu hatırlayın: Hepimiz zayıflıklarımızı saklamaya çalıştığımız için bilinçli davranışımızdan öğrenilecek çok az şey vardır. Bilinçli kontrolumuz dışında dışarıya sızan küçük şeyler bilmek istediklerinizdir.</p><p class="calibre_"><span class="bold">Çaresiz Çocuğu Bulun. </span>Çoğu zayıflık çocuklukta başlar, benlik telafi eden savunmalar geliştirmeden önce. Belki çocuk belirli bir alanda şımartılmış ve her istediği yapılmıştır veya belki de belirli bir duygusal ihtiyacı yerine getirilmemiştir; büyüdükçe şımartılma ya da eksiklik bilinçaltına gömülebilir, ama asla kaybolmaz. Çocukluk ihtiyaçları konusunda bilgi sahibi olmak insanın zayıflığı konusunda size etkili bir anahtar verir.</p><p class="calibre_">Bu zayıflığın bir işareti o noktaya dokunduğunuzda kişinin çocuk gibi davranmasıdır. O halde diğerlerinden daha belirgin olan davranışa karşı uyanık olun. Örneğin, kurbanınız veya rakibiniz çocukluğunda bir şeyin eksikliğini yaşadıysa, örneğin anne babanın desteği olabilir, bunu ona siz sağlayın. Eğer gizli bir zevk ya da gizli bir düşkünlüğü ifşa ederse bunu verin. Her iki durumda da size karşı direnemeyecektir.</p><p class="calibre_"><span class="bold">Zıtlıkları Araştırın. </span>Açık bir özellik çoğu kez zıttını gizler. Göğsünü yumruklayan insanlar çoğunlukla büyük korkaklardır; aşırı iffetli bir dış görünüş şehvet düşkünü bir ruhu gizler; tutucu olanlar macera çığlıkları atmaktadır; utangaç olanlar dikkat çekmek için ölürler. Görünüşün ardını araştırarak size açıkladıkları özelliklerinin karşıtı olarak insanların zayıflıklarını bulursunuz.</p><p class="calibre_"><span class="bold">Zayıf Bağlantıyı Bulun. </span>Bazen zayıflığı araştırırken önemli olan ne değil, kimdir. Bugünün saray benzeri ortamlarında perdenin ardında genellikle çok büyük güce sahip olan ve görünürde zirvede bulunan kişinin üzerinde büyük etkisi olan biri vardır. Perdenin ardındaki bu siyasal ağırlıklı kimse grubun zayıf bağlantısıdır, onun gözüne girerseniz kralı dolaylı olarak etkilersiniz. Alternatif olarak, tek bir iradeyle hareket eder gibi görünen gruplarda bile zincirde her zaman zayıf bir nokta bulunur. Baskı karşısında eğilecek kişiyi bulun.</p><p class="calibre_"><span class="bold">Boşluğu Doldurun. </span>Doldurulması gereken iki temel duygusal boşluk güvensizlik ve mutsuzluktur. Kendilerine güveni olmayanlar türlü sosyal onaya ihtiyaç duyan saflardır; müzmin mutsuzlar ise mutsuzluklarının köklerini araştırırlar. Güvensiz ve mutsuzlar zayıflıklarını en az gizleyebilenlerdir. Onların duygusal boşluklarını doldurma yeteneği büyük bir güç kaynağı sağlar ve sonsuza dek uzatılabilir.</p><p class="calibre_"><span class="bold">Kontrol Edilemeyen Duyguları Besleyin. </span>Kontrol edilemeyen bir duygu paranoyak bir korku -duruma uygun düşmeyen bir korku- ya da şehvet, açgözlülük, kibir veya nefret gibi temel güdüler olabilir. Bu duyguların etkisindeki insanlar çoğunlukla kendilerini kontrol edemezler ve bunu onların yerine siz yapabilirsiniz.</p><p class="calibre_"><span class="italic"><span class="bold">ASLAN, KEÇİ VE TİLKİ</span></span></p><p class="calibre_"><span class="italic"><span class="bold">Aslan bir vadide keçiyi kovalıyordu. Neredeyse yakalamıştı. Özlem dolu gözlerle kesin ve tatmin edici yemeği bekliyordu. Kurbanın kaçması olanaksız gibi görünüyordu; derin bir vadi avcı ve avı için yolu kesmiş gibiydi. Fakat çevik keçi bütün gücünü toplayıp yaydan atılan ok gibi fırlayıp uçurumu geçti ve diğer taraftaki kayaların üzerinde hareketsiz kaldı. Aslan birden durdu. O sırada bir arkadaşı yanında belirdi. Bu arkadaşı tilkiydi. "Ne yani!“ dedi tilki. “Bu gücün ve çevik/iğinle zayıf bir keçiye yeni/men mümkün mü? Yalnızca istemelisin, o zaman harikalar yaratırsın. Uçurum derin olsa da eğer niyetinde ciddiysen aşacağından eminim. Kuşkusuz benim tarafsız dostluğuma güvenebilirsin. Gücünün ve becerikliliğinin farkında olmasam senin hayatını tehlikeye atmazdım." Aslanın kanı 1S1nıp damarlarında kaynamaya başladı. Bütün gücüyle kendini boşluğa attı. Ama uçurumu geçemedi; başağı yuvarlanıp uçurumun dibinde öldü. Peki sevgili arkadaşı ne yaptı? Dikkatle uçurumun dibine kadar indi ve orada açık havada aslanın artık ne iltifat, ne de itaat istediğini görüp arkadaşı için son görevini yerine getirip dualar okudu ve bir ay içinde bütün kemiklerini temizledi.</span></span></p><p class="calibre_"><span class="italic"><span class="bold">Masallar, İvan Kriloff, 1768-1844</span></span></p><p class="calibre_"><span class="bold">YASAYA UYMAK 1. Uyma</span></p><p class="calibre_">1615 yılında daha sonra Kardinal Richelieu olarak tanınan otuz yaşındaki Piskopos Luços, Fransa’nın üç ayrı konumdan gelen temsilcilerin karşısında bir konuşma yaptı: ruhban sınıfı, soylular sınıfı ve sıradan insanlar. Richelieu ruhban sınıfının sözcüsü olarak hizmet etmek üzere seçilmişti, henüz pek tanınmayan genç bir adam için büyük bir sorumluluktu bu. Günün bütün önemli konularını içeren konuşma kilisenin çizgisini takip ediyordu. Fakat konuşmanın sonuna doğru Richelieu kiliseyle ilgisi olmayıp tamamen kariyeriyle ilgili bir şey yaptı. On beş yaşındaki Kral Xlll. Louis’nin tahtına ve oğlu reşit olana dek vekil olarak Fransa’yı yöneten annesi Kraliçe Marie de Medicis’e döndü. Herkes Richelieu’nun genç krala her zamanki nazik sözlerden sarfedeceğini sanıyordu. Ama o doğrudan doğruya ve yalnızca kraliçeye baktı. Gerçekten konuşması kraliçeye yönelik uzun ve dalkavukça övgülerle sona erdi. Bu övgüler o kadar abartılıydı ki, kiliseden bazı kişileri gücendirdi. Ama Richelieu'nun iltifatlarını kabul edip memnuniyetle dinleyen kraliçenin yüzündeki gülümseme unutulamazdı.</p><p class="calibre_">Bir yıl sonra kraliçe Richelieu'yu dışişleri bakanı olarak atadı, genç piskopos için inanılmaz bir başarıydı. Artık gücün iç halkasına girmişti. Sarayın işleyişini bir saatin mekanizmasıymış gibi incelemeye başladı. Bir jtalyan olan Concino Concini kraliçenin gözdesi, hatta sevgilisiydi ve bu rol onu belki de Fransa’nın en güçlü adamı yapıyordu. Concini kibirli ve züppeydi; Richelieu onunla mükemmel bir şekilde oynuyordu, ona sanki kral oymuş gibi davranıyordu. Birkaç ay içinde Richelieu, Concini’nin gözdelerinden bir oldu. Ama 161 7’de her şeyi altüst eden bir şey oldu, o zamana kadar geri zekâlı olduğuna dair her türlü işareti veren kral, Concini’yi öldürttü ve en yakın arkadaşlarını hapse attırdı. Böylece Louis tek vuruşla kraliçeyi de bir kenara atarak ülkenin komutasını ele geçirdi.</p><p class="calibre_">Richelieu yanlış mı oynamıştı? Danışmanları ve bakanları artık gözden düşen, hatta bazıları hapiste olan Concini ve Marie de Medi-cis’e yakın olmuştu. Ana kraliçenin kendisi gerçekte değilse de uygulamada hapishane olan Louvre’a kapatılmıştı. Richelieu hiç vakit kaybetmedi. Herkes Marie de Medicis’i terkediyorsa o yanında kalacaktı. Louis’nin ondan kurtulamayacağını biliyordu, çünkü kral hâlâ gençti ve zaten haddinden fazla bağlıydı ona. Richelieu, Marie’nin geriye kalan tek güçlü arkadaşı olarak kral ve annesi arasındaki bağ olma gibi önemli bir işlevi yerine getirdi. Bunun karşılığında kraliçenin koruması altına girdi ve saray darbesinden kurtuldu, hatta başarılı bile oldu. Sonraki birkaç yıl içinde kraliçe ona daha da bağımlı hale geldi ve 1622’de ona sadakatinin karşılığını verdi: Roma’daki arkadaşlarının aracılığıyla Richelieu güçlü kardinal sınıfına yükseldi.</p><p class="calibre_">1623’te Kral Louis’nin başı derde girdi. Kendisine tavsiyede bulunacak danışabileceği kimse yoktu ve artık bir çocuk değil genç bir erkek olmasına rağmen ruhu çocuk olarak kalmıştı ve devlet işleri ona ağır geliyordu. Artık tahtı aldığı için Marie vekili değildi ve teorik olarak hiç gücü yoktu, ama yine de oğlu üzerinde etkisi vardı ve ona Riche-lieu’nun tek kurtarıcısı olduğunu söyleyip duruyordu. Louis başlangıçta bunu kabul etmedi, kardinalden nefret ediyor ve ona yalnızca annesine karşı duyduğu sevgi yüzünden katlanıyordu. Ne var ki, sonuçta sarayda tek başına kalan ve kendi kararsızlığıyla bunalan kral annesine teslim oldu ve Richelieu’yu önce başdanışman, ardından da başbakan yaptı.</p><p class="calibre_">Artık Richelieu’nun Marie de Medicis’e ihtiyacı yoktu. Onu ziyaret edip kur yapmayı bıraktı, onun sunduğu seçenekleri dinlemedi, hatta onunla tartışıp isteklerine karşı geldi. Bunun yerine krala yönelip kendisini onun için vazgeçilmez kılmaya çalıştı. Daha önceki başbakanlar kralın çocuksuluğunu anlayıp onu beladan uzak tutmaya çalışmışlardı; kurnaz Richelieu onunla farklı oynadı. Onu bilinçli olarak gözü yükseklerde bir projeden diğerine doğru itti, Huguneot’lara karşı haçlı seferine ve son olarak jspanya’yla uzun süren bir savaşa girmek gibi. Bu projelerin büyüklüğü yalnızca kralı güçlü başbakanına, bölgede düzeni sağlayabilen tek adama biraz daha bağımlı kılmaya yaradı. Böylece sonraki on sekiz yıl içinde kralın zayıflığını sömüren Richelieu, Fransa'yı kendi görüşüne göre yönetip şekillendirdi, ülkeyi birleştirerek gelecek yüzyıllar için kuwetli bir Avrupa gücü haline getirdi.</p><p class="calibre_"><span class="italic"><span class="bold">IRVING LAZAR</span></span></p><p class="calibre_"><span class="italic"><span class="bold">[Hollywood ajansı] Irving Paul Lazar bir keresinde Jack L Warner’a [stüdyo patronu] bir oyun satmak istiyordu. “Onunla uzun bir toplantım vardı bugün,“ diye açıkladı Lazar [senaryo yazan</span></span> Garson <span class="italic"><span class="bold">Kanin'e]. “Ama ona söylemedim, konuyu bile açmadım.“ “Neden?" diye sordum. “Çünkü önümüzdeki değil, ondan sonraki haftasonunu, yani Palm Spring'e gidişimi bekleyeceğim.“ “Anlamıyorum.“ "Anlamıyor musun? Her haftasonu Palm Spring’e giderim, ama Warner bu haftasonu gitmiyor. Bir tanıtım filmi mi ne varmış. O yüzden konuyu açmak için öteki haftasonunu bekleyeceğim.“ “lrving, gitgide karıştyor kafam.“ “Bak,“ dedi lrving sabırsız bir şekilde. "Ne yaptığımı biliyorum. Warner’a nasıl satış yapılacağını biliyorum. Bu onun biraz huzursuz olduğu bir konu, bu yüzden kabul almak için ona aniden ve sıkı bir şekilde saldırmalıyım.“ "Ama neden Palm Springs?“ “Çünkü Palm Springs’te her gün Spa’daki banyolara gider. Ve o gittiği zaman ben de orada olacağım. Jack’le ilgili bir şey var. Seksen yaşında ve çok kendini beğenmiştir, kimsenin kendisini çıplak görmesini istemez. Böylece ben Spa'da onunla çıplakken karşılaşacağım, yani o çıplakken... şey, tabii ben de çıplak olacağım, ama beni kimin gördüğü umrumda değil. Onun umrunda. Ben çıplakken onun yanına gidip ona bu işten söz edince çok utanacak.</span></span></p><p class="calibre_"><span class="italic"><span class="bold">Ve benden kaçmaya çalışacak ve bunun en kolay yolu da ’evet,' demektir, eğer 'hayır' derse onun yanında kalıp durmadan bundan söz edip vazgeçmeyeceğim. Bu yüzden benden kurtulmak için muhtemelen 'evet,’ diyecek." İki hafta sonra sözkonusu senaryonun Warner Brothers tarafından</span></span> satın <span class="italic"><span class="bold">alındığını gazetede okudum. Lazar’a telefon edip bu işi nasıl başardığını sordum. "Banyoda tam sana anlattığım gibi oldu," dedi.</span></span></p><p class="calibre_"><span class="italic"><span class="bold">Hollywood, Garson Kanin, 1974</span></span></p><p class="calibre_"><span class="italic"><span class="bold">Yorum</span></span></p><p class="calibre_">Richelieu her şeyi askeri bir harekât olarak görüyordu ve hiçbir stratejik hareket düşmanın zayıflığını keşfetmek ve oraya baskı uygulamaktan daha önemli değildi. 1615’teki konuşmasından itibaren güç zincirindeki zayıf halkayı arıyordu ve bunun kraliçe anne olduğunu gördü. Marie görünürde zayıf değildi, hem Fransa’yı, hem oğlunu yönetiyordu; ama Richelieu onun sürekli bir erkek özenine ihtiyaç duyan güvensiz bir kadın olduğunu anlamıştı. Ona şefkat ve saygı gösteriyor, hatta gözdesi Concini'ye bile yağ çekiyordu. Kralın hâkimiyeti ele alacağı günün geleceğini biliyordu, ama aynı zamanda kralın annesini derinden sevdiğinin ve onunla ilişkisinde her zaman çocuk olarak kalacağının da farkındaydı. O halde Louis’yi kontrol etmenin yolu onun gözüne girmek değildi, çünkü bu bir gecede değişebilirdi, ona karşı olan sevgisinin hiç değişmeyeceği annesinin üzerinde hâkimiyet kazanmaktı.</p><p class="calibre_">Richelieu bir kez istediği konuma -başbakanlık- ulaştıktan sonra ana kraliçeyi bir kenara attı, bir sonraki zayıf halkaya doğru ilerledi: kralın karakteri. Onun bir parçası daha üstün bir otoriteye ihtiyaç duyan çaresiz bir çocuk olarak kalacaktı hep. Richelieu gücünü ve şöhretini kralın zayıflığına dayadı.</p><p class="calibre_">Şunu unutmayın: Saraya girdiğinizde zayıf halkayı bulun. Kontrol-daki kişi çoğu kez kral veya kraliçenin kendisi değil, perdenin arkasındaki biridir, en sevilen kişi, eş, hatta saray soytarısı. Bu kişinin kralın-kinden daha fazla zayıflığı olabilir, çünkü gücü kontrolu dışındaki her türlü kaprisli etkene dayanır.</p><p class="calibre_">Son olarak, karar veremeyen çaresiz çocuklarla uğraşırken zayıflıklarıyla oynayın ve onları cesur işlere itin. Size daha fazla dayanmak zorunda kalacaklardır, çünkü başlarını dertten kurtarmak ve güvenliğe ulaşmak için güvenebilecekleri bir yetişkin modeli haline geleceksiniz.</p><p class="calibre_">1925 yılı Aralık ayında Palm Beach, Florida'daki en şatafatlı otelin konukları Japon şoförün kullandığı bir Rolls-Royce'la gelen esrarengiz adamı ilgiyle izliyorlardı. Sonraki birkaç gün boyunca şık bastonuyla yürüyen, her saat telgraf alan ve yalnızca kısa konuşmalara katılan bu yakışıklı adamı incelediler. Bir kont olduğunu, Kont Victor Lustig, ve Avrupa'nın en zengin ailelerinden geldiğini duymuşlardı, ama öğrendikleri tek şey buydu.</p><p class="calibre_">Lustig bir gün otelin en az dikkati çeken konuğu ve bir mühendislik şirketinin başı olan Bay Hermal Loller'ın yanına gidip onunla sohbete başladığı sıradaki şaşkınlıklarını düşünün. Laller servetini yeni edinmişti ve sosyal bağlantılar kurması onun için çok önemliydi. Hafif yabancı aksanla mükemmel jngilizce konuşan bu kültürlü adamın varlığından şeref duymuş ve biraz da ürkmüştü. Sonraki günlerde ikisi arkadaş oldular.</p><p class="calibre_">Kuşkusuz en fazla konuşmayı Laller yapıyordu; bir gece işletmesinde işlerin pek iyi gitmediğini ve önünde epey sıkıntılı günler bulunduğunu itiraf etti. Bunun karşılığında Lustig de arkadaşına ciddi para sorunları olduğu sırrını verdi, komünistler bütün aile emlakına ve mal varlığına el koymuşlardı. Ticareti öğrenip çalışamayacak kadar yaşlıydı. Şansın yardımıyla bir cevap bulmuştu: "para yapma makinesi." Lol-ler yarı şokta fısıldadı. "Sahte para mı basıyorsun?" Lustig, "Hayır," diye cevap vererek açıkladı. Makinesi gizli bir kimyasal işlemle her türlü kâğıt parayı aynen kopyalıyordu. Bir dolarlık banknot koy ve altı saat sonra iki tane al, ikisi de mükemmeldi. Makinenin Avrupa dışından na-zıl gizlice içeri sokulduğunu, Almanların jngilizlere zarar vermek için bu makineyi nasıl geliştirdiklerini anlattı durdu. Laller görmek için ısrar edince iki adam Lustig'in odasına gittiler. Lustig üzerinde delikler, kollar ve kadranlar olan makineyi gösterdi. Loller, Lustig'in makinenin içine bir dolarlık banknot koyuşunu izledi. Tam 'beklendiği gibi ertesi sabah Lustig kimyasallar yüzünden hâlâ ıslak olan iki adet parayı makineden çıkardı.</p><p class="calibre_">Lustig paraları Loller'a verdi, o da hemen yerel bir bankaya götürdü, orada da paraların gerçek olduğu söylendi. jşadamı artık hararetle kendisine bir makine satması için yalvarıyordu Lustig’e. Kont makineden yalnızca bir tane olduğunu söyleyince Laller bir teklifte bulundu: o zamanlar oldukça büyük bir meblağ olan 25.000 dolar (bugünkü değeriyle 400.000 dolar). O zaman bile Lustig isteksiz görünüyor, arkadaşının bu kadar çok para ödemesini doğru bulmuyordu. Ama sonunda satmaya razı oldu. "Bana ödediğin para seni pek sarsmayacak galiba. Zaten birkaç gün içinde kendi paralarını kopyalayarak bu miktarı geri kazanacaksın." Loller’ın makineyi başkalarına göstermeyeceğine dair yemin etmesini istedikten sonra Lustig parayı kabul etti. Aynı gün otelden ayrıldı. Bir yıl sonra parayı kopyalamada defalarca başarısız olan Laller sonunda Kont Lustig’in bir çift dolar, biraz kimyasal ve değersiz bir maun kutuyla kendisini nasıl dolandırdığına dair bir hikâyeyle polise başvurdu.</p><p class="calibre_">K<span class="calibre4">Ü</span>Ç<span class="calibre4">Ü</span>K<span class="calibre4">
</span><span class="italic"><span class="bold">ŞEYLER ÖNEMLİDİR</span></span></p><p class="calibre_"><span class="italic"><span class="bold">Zaman geçtikçe küçük zayıflıklar aramaya başladım... Önemli küçük şeyler. Bir keresinde Omaha''daki büyük bir bankanın müdürüyle çalıştım. Bir keresinde [sahte] anlaşma Mississippi Nehri'nin üzerindeki köprü dahil olmak üzere Omaha yaylı taşıma sisteminin satışıyla ilgiliydi. Müvekkillerim sözümona Almandı ve Berlin’le görüşmem gerekiyordu. Onlardan haber beklerken sahte maden tahviline ait tekliflerimi sundum. Bu adam zengin olduğu için bahsi yüksek tutmaya karar verdim... Bu arada bankerle golf oynadım, evini ziyaret ettim, o ve karısıyla birlikte tiyatroya gittim. Tahvil işime biraz ilgi göstermesine rağmen hala ikna olmamıştı. 1.250.000 dolarlık bir yatırım gerektiğini söyledim. Bunun 900.000 dolarını ben, 350.000 dolarını banker koyacaktı. Ama hâlâ tereddüt ediyordu. Bir akşam evinde akşam yemeği yiyorduk. Coty'nin “Nisan Menekşeleri" adındaki parfümünden sürmüştüm. O zamanlar bir erkeğin parfüm kullanması kadınsı görünmüyordu. Bankerin karısı çok güzel olduğunu düşündü. “Nereden aldınız?“ diye sordu. “Ender bir karışım," dedim. “Bir Fransız parfümcü tarafından özel olarak benim için yapıldı. Hoşunuza gitti mi? “Çok sevdim," diye cevap verdi. Ertesi gün eşyalarımı karıştırıp iki boş şişe buldum. İkisi de Paris'ten gelmişti, ama boştu. Kasabadaki bir parfümeriye gidip Coty'nin “Nisan Menekşeleri' adlı parfümünden aldım. Bununla iki Fransız şişesini doldurdum. Şişeleri dikkatle kapatıp pelür kağıdına sardım. O akşam bankerin evine gidip şişeleri karısına sundum. “Benim için Cologne'da hazırlandı,“ dedim. Ertesi gün banker beni otel odamdan aradı. Karısı parfümlere çok sevinmişti. Şimdiye kadar kullandığı en harika, en egzotik kokuydu. Omaha 'da istediği kadar bulabileceğini söylemedim. “Senin gibi biriyle ortak olduğum için şanslı olduğumu söyledi,“ dedi banker. O andan itibaren tavrı değişmişti, çünkü karısının yargılarına tam bir inancı vardı... 350.000 doları verdi. Bu benim en büyük [sahtekarlık] skorumdu.</span></span></p><p class="calibre_"><span class="italic"><span class="bold">“Ye/low Kid“ Weil, 1875-1976</span></span></p><p class="calibre_"><span class="bold">Yorum</span></p><p class="calibre_">Kont Lustig diğer insanların zayıf yönlerini görme konusunda bir kartalın gözlerine sahipti. En küçük bir davranışta bunu görebiliyordu. Örneğin, Loller garsonlara aşırı bahşiş veriyor, kapıcılarla konuşurken</p><p class="calibre_">sinirli görünüyor, işi konusunda yüksek sesle konuşuyordu. Lustig onun zayıflığının, varlığının kendisine sağladığını düşündüğü sosyal onay ve saygı olduğunu biliyordu. Aynı zamanda müzmin bir özgü-vensizdi. Lustig otele bir av yakalamak için gelmişti. Loller’da aradığı enayiyi bulmuştu: ruhsal boşluklarını dolduracak birine açlık duyan bir adam.</p><p class="calibre_">Loller'a arkadaşlığını sunarak onun diğer konukların saygısını kazanmasını sağladığını da biliyordu Lustig. Bir kont olarak yeni zengin olmuş bir işadamının eski soyluların parıltılı dünyasına girmesine izin vermiş oluyordu. Ve son darbe olarak Loller'ı endişelerinden kurtaracak bir makineye sahipti. Bu makine kendisini konumunu sürdürmek için makineyi kullanan Lustig'le eşit düzeye bile getirebilirdi. Loller’ın zokayı neden yuttuğuna hiç şüphe yok.</p><p class="calibre_">Şunu unutmayın: Enayi ararken hep tatminsiz, mutsuz ve güvensizleri arayın. Böyle insanlar zayıflıklarla doludur ve sizin karşılayabileceğiniz ihtiyaçları vardır. Bu ihtiyaçlarla istediğiniz gibi oynayabilirsiniz.</p><p class="calibre_">1559 yılında Fransız Kral İl. Henry bir mızrak sergisinde öldü. Oğlu tahta çıkıp İl. Francis oldu, fakat arka planda devlet işlerindeki başarısını kanıtlamış olan Henry'nin karısı Kraliçe Catherine de Medici vardı. Francis ertesi yıl ölünce Catherine o sırada yalnızca on yaşında olan oğlu IX. Charles’ın yerine ülkenin kontrolünü eline aldı.</p><p class="calibre_">Kraliçenin gücüne yönelik en büyük tehdit, Navarre kralı Antoine de Bourbon ve kardeşi Conde’nin güçlü prensi Louis’di; her ikisi de sonuçta bir yabancı, jtalyan olan Catherine’in yerine ülkenin yönetimini alabileceklerini iddia ediyorlardı. Catherine, Antoine’ı hemen krallığın generali olarak atadı, ki bu, adamın hırsını tatmin eder gibi görünen bir unvandı. Aynı zamanda sarayda kalması gerekecekti, Catherine böylelikle gözünü onun üzerinden ayırmayacaktı. Catherine’in sonraki hareketi daha da akıllıcaydı. Antoine’ın genç kadınlara zaafı olduğu biliniyordu, bu yüzden en çekici hizmetçisi Louise de Rouet’i onu baştan çıkarmakla görevlendirdi. Artık Antoine'ın en yakını olan Louise onun her hareketini Catherine’e bildiriyordu. Bu hamle o kadar işe yaramıştı ki, Catherine başka bir hizmetçisini de Conde Prensi için görevlendirdi ve böylece saraydaki hiçbir şeyden şüphelenmeyen erkekleri kontrolu altında tutmak için kullandığı genç kızlardan oluşan bir <span class="italic"><span class="bold">escadron volant</span></span> -"uçan filo"- kurmuş oldu.</p><p class="calibre_">Catherine 1572'de kızı Margeritte de Valois’i, Antoine'ın oğlu ve yeni Navarre kralı Henri’yle evlendirdi. Kendisine karşı her zaman mücadele eden bir aileyi güce bu kadar yaklaştırmak tehlikeli bir hareketti, bu yüzden Henri'nin sadakatinden emin olmak için "uçan filo"sunun en güzel üyesi olan Sauves Baronesi Charlotte de Beaune Semblan-çay'ı üzerine saldı. Catherine, Henri kızıyla evli olduğu halde yapmıştı bunu. Birkaç hafta içinde Marguerite de Valois hatıralarına şunları yazdı: "Mme. de Sauves kocamı öylesine tuzağa düşürdü ki, artık birlikte yatmıyoruz, hatta konuşmuyoruz bile."</p><p class="calibre_">Barones mükemmel bir casustu ve Catherine'in Henri'yi kontrol-da tutmasına büyük yardımı oluyordu. Kraliçenin genç oğlu Alençon Dükü, Henri’yle çok yakınlaştığı için Catherine ikisinin kendisine karşı bir komplo kurmasından korktu ve baronesi kendi oğlunun üzerine de</p><p class="calibre_">gönderdi. Uçan filonun en ünlü üyesi Alençon’ı hemen baştan çıkardı; kısa süre içinde iki genç adam onun için kavga etmeye başladılar ve arkadaşlıkları da, komplo tehlikesi de hemen sona erdi.</p><p class="calibre_"><span class="italic"><span class="bold">Konuya girmişken başka bir şeyden daha söz etmem gerekiyor. O da şu: Bir insan önemsiz şeylerle uğraşma şekliyle karakterini gösterir, çünkü o zaman hazırlıksızdır. Bu çoğu kez izleyicilere, sınırsız insan bencilliğini ve başkalarını düşünmekten yoksun oluşu görmek açıSJndan iyi bir fırsat sunar; eğer bunlar kendilerini küçük şeylerde veya yalnızca genel tavırda gösteriyorsa önemli konulardaki davranış biçiminin de temelini oluşturacağını görürsünüz. Bu, kaçırılmaması gereken bir fırsattır. Eğer gündelik küçük olaylarda kişi düşüncesizse ve yalnızca kendi lehine ya da kendisi için uygun olan, başkalarının hakkına zarar veren şeyleri istiyorsa; herkese ait olan şeyi kendisi için • ayırıyorsa onun kalbinde adalet duygusu bulunmadığından ve genel anlamda aşağılık biri olduğundan, yalnızca kanun ve zorunluluklarının ellerini bağladığından emin olabilirsiniz.</span></span></p><p class="calibre_"><span class="italic"><span class="bold">Arthur Schopenhauer, 1788-1860</span></span></p><p class="calibre_"><span class="italic"><span class="bold">Yorum</span></span></p><p class="calibre_">Catherine bir metresin güçlü bir adam üzerindeki hâkimiyetini çok erken görmüştü. Kendi kocası il Henri'nin çok ünlü bir metresi vardı, Diane de Poitiers. Catherine'in bu deneyimden öğrendiği şey, kocası gibi bir erkeğin hissetmek istediği şey bir kadını mevkisine güvenmeden elde edebilmesiydi. Böylesi bir ihtiyaç dev bir kör nokta taşıyordu: Kadın ilişkiye fethedilmiş gibi yaparak başladığı sürece, adam gün geçtikçe metresinin kendisi üzerinde güç sahibi olduğunu farkedemi-yordu, tıpkı Diane de Poitiers'in Henri üzerinde güç sahibi olduğu gibi. Bu zaafı, erkekleri fethedip kontrol etmenin bir yolu olarak avantaja çevirmek Catherine'in stratejisiydi. Bütün yapması gereken saraydaki en güzel kadını kocasının zaafını paylaştığından emin olduğu erkeklerin üzerine salmaktı.</p><p class="calibre_">Şunu unutmayın: Her zaman kontrol edilemeyen tutkuları ve saplantıları arayın. Tutku ne kadar güçlüyse kişi o kadar savunmasızdır. Bu şaşırtıcı görünebilir, çünkü tutkulu insanlar güçlü görünürler. Ama aslında yapmacık bir biçimde sahneyi dolduruyor, insanların dikkatini zaafları ve çaresizliklerinden uzak tutmaya çalışıyorlardır. Erkeklerin kadınları elde etme ihtiyacı gerçekte kendilerini binlerce yıldır enayi durumuna düşüren muazzam bir çaresizliği ifşa eder. Kişinin en belirgin noktasına bakın: hırsları, şehvetleri, yoğun korkuları. Bunlar sakla-yamadıkları ve üzerinde en az kontrollarının olduğu duygularıdır. Ve insanların kontrol edemediği şeyleri siz onlar için kontrol edebilirsiniz.</p><p class="calibre_"><span class="bold">4. Uyma</span></p><p class="calibre_">On dokuzuncu yüzyıl demiryolları patronu Collis P. Huntington’ın karısı Arabella Huntington alt düzeyde bir kökenden geliyordu ve varlıklı çevresinde sosyal kabul görmek için mücadele ediyordu hep. San Francisco'daki malikânede bir parti verdiğinde seçkin tabakadan çok az kişi gelirdi; çoğu onu kendilerinden olmayıp servet avcısı bir kadın olarak görürdü. Kocasının muazzam serveti yüzünden sanat eseri satıcıları ona yaranmaya çalışırlar, ama bunu da onu bir sonradangörme olarak kabul ettiklerini gösterir bir lütufla yaparlardı. Yalnızca önemli bir adam ona farklı davranırdı: sanat eseri satıcısı Joseph Duveen.</p><p class="calibre_">Duveen, Arabella’yla olan ilişkisinin ilk yıllarında ona pahalı bir eser satmaya çalışmadı. Onun yerine lüks mağazalarda kendisine eşlik etti, sürekli olarak tanıdığı kraliçe ve prensesler hakkında konuştu. En sonunda, diye düşündü Arabella, kendisine yüksek sosyetede eşitiymiş, hatta daha üstünmüş gibi davranan biri çıkmıştı. Bu arada Du-veen ona sanat eseri satmaya çalışmadıysa da onu gizlice kendi estetik fikirleri konusunda eğitti, yani en iyi sanat en pahalı olanıdır. Arabella her şeyi kendisinin gördüğü gibi görmeye başlayınca Duveen ona hep zarif bir zevki varmış gibi davrandı, oysa Duveen’le tanışmadan önce estetik zevki berbattı.</p><p class="calibre_">Collis Huntington 1900 ylında ölünce Arabella büyük bir servete kavuştu. Birdenbire örneğin, Rembrandt ve Veazquez’in yaptığı pahalı tabloları almaya başladı, yalnızca Duveen'den alıyordu. Yıllar sonra Duveen ona o dönemde bir sanat eseri için verilmiş olan en yüksek bedele Gainsborough’un <span class="italic"><span class="bold">Mavi</span></span> Çocuk'unu sattı. Daha önce koleksiyona çok az ilgi gösteren bir aile için inanılmaz bir satıştı bu.</p><p class="calibre_"><span class="italic"><span class="bold">PHARSALİA ’DAKİ ÇARPIŞMA</span></span></p><p class="calibre_"><span class="italic"><span class="bold">İki ordu [Julius Caesar ve Pompey'nin] Pharsalia’ya geldiğinde ve orada kamp kurduk/armda Pompey’nin düşünceleri yine daha önce olduğu gibiydi, yani savaşa karşıydı... Ama etrafındakiler başarıdan çok eminlerdi... sanki şimdiden kazanmışlardı... Özellikle süvariler savaşma konusunda çok kararlıydılar, muhteşem zırhlarını kuşanmış, gözüpek bir şekilde atlarının üzerinde oturuyor, sahip oldukları iyi atlarla ve göz alıcı görünüşleriyle gurur duyuyorlardı; ayrıca sayıca da üstündüler, bin kişilik Caesar'ın ordusuna karşı beş bin kişiydiler. Piyade sayısı da aynı derecede oransızdı, yirmi iki bin kişilik Caesar'ın piyadelerine karşı Pompey'nin kırk beş bin piyadesi vardı. [Ertesi gün] Piyadeler ön tarafta şiddetli bir şekilde çarpışır/arken, yan tarafta Pompey'nin atı güvenle koştu. Süvarilerinin hattını genişletip Caesar'ın sağ kanadını kuşatmaya çalışıyordu. Fakat onlar bunu başaramadan Caesar'ın piyadeleri hızla ileri atılıp onlara saldırdılar. Bu kez mızraklarını uzaktan fırlatmıyor/ar ve yakın savaşta her zaman yaptıkları gibi bacakları hedef almıyor, doğruca yüze saldırıyorlardı. Caesar savaş ve yaralar hakkında çok fazla şey bilmeyen, ama uzun saçları ve gençliğinin baharındaki güzellik/eriyle bu genç adamların yüzlerine aldıkları yaralara karşı daha hassas olacaklarını düşünerek bu emri vermişti.</span></span></p><p class="calibre_"><span class="italic"><span class="bold">Gerçekten de askerler mızrakları görmeye bile dayanamayarak elleriyle yüzlerini kapamışlardı. Düzenleri bozulduktan sonra kaçmak için arkalarına döndüler ve utanç verici bir biçimde her şeyi mahvettiler. Onları yenenler bu kez piyadeleri arka taraftan kuşatmışlardı ve onları sırtüstü düşürüp öldürüyor/ardı. Ordunun diğer kanadını idare eden Pompey süvarilerinin dağılıp kaçtığını görünce artık kendini kaybetmişti, Muhteşem Pompey olduğunu bile hatırlamıyordu, sanki tanrıların duyularını elinden aldığı biriydi o. Hiçbir şey söylemeden çadırına dönüp bütün ordusunun bozguna uğramasını bekledi.</span></span></p><p class="calibre_"><span class="italic"><span class="bold">Julius Caesar'ın Hayatı, Plutarch, M.S. 46-120</span></span></p><p class="calibre_"><span class="bold">Yorum</span></p><p class="calibre_">Joseph Duveen, Arabella Huntington'ı ve onu neyin harekete geçirdiğini hemen anlamıştı: Sosyete kendini önemli ve rahat hissetmek istiyordu. Alt sınıf geçmişi yüzünden kendini güvensiz hissettiğinden yeni sosyal statüsü için onay istiyordu. Duveen bekledi. Onu sanat eseri alması için ikna etmeye çalışmak yerine gizlice onun zaafları üzerinde çalışmaya başladı. Dikkatini yalnızca dünyanın en zengin erkeğinin karısı olduğu için değil, kendi özel karakteri yüzünden hak ettiğini hissetmesini sağladı... ve bu onu eritip bitirdi. Duveen, Arabel-la'yı asla küçümsemedi; ona dersler vermek yerine fikirlerini ona dolaylı olarak iletti. Sonuç en iyi, en sadık müşterisini kazanması ve <span class="italic"><span class="bold">Mavi </span></span>Çocuk'un satışı oldu.</p><p class="calibre_">jnsanların onaylanma ve kabul ihtiyacı, kendilerini önemli hissetme gereksinimi sömürülecek en iyi zayıflıktır. Birincisi, neredeyse evrenseldir; ikincisi, sömürülmesi çok kolaydır. Bütün yapmanız gereken insanların zevkleri, toplumsal konumları, zekâları konusunda kendilerini iyi hissetmelerini sağlamaktır. Balık oltaya takıldıktan sonra yıllarca çekebilirsiniz; olumlu bir rol oynuyor, onlara kendi başlarına bulamayacakları bir şey veriyorsunuz. Onları kontrol ettiğinizden hiç şüphelenmeyebilirler, şüphelenseler bile aldırmayabilirler, çünkü kendilerini iyi hissetmelerini sağlıyorsunuz ve bu her bedele değer.</p><p class="calibre_"><span class="bold">5. Uyma</span></p><p class="calibre_">1862 yılında Prusya Kralı William, Otta von Bismarck'ı başbakan ve dışişleri bakanı olarak atadı. Bismarck cesareti ve hırsıyla tanınıyordu, bir de askeriyeyi güçlendirmeye olan ilgisi vardı. William hükümet ve kabinesinde zaten onun güçlerini kısıtlamak isteyen liberallerle kuşatıldığı için Bismarck'ı bu hassas mevkiye getirmek onun için oldukça tehlikeliydi. Karısı Kraliçe Augusta onu vazgeçirmeye çalıştı, ama genellikle ona istediğini yaptırabilmesine rağmen bu kez William kararlıydı.</p><p class="calibre_">Başbakan olmasından yalnızca bir hafta sonra Bismarck birkaç düzine bakana onları orduyu genişletmeye ikna etmek için doğaçlama bir konuşma yaptı. Konuşmasını, "Zamanın büyük sorunları konuşma ve çoğunluğun kararıyla değil, demir ve kanla çözülecek," diyerek bitirdi. Konuşması derhal Almanya içine yayıldı. Kraliçe kocasına Bis-marck'ın Prusya'nın kontrolunu ele geçirmeye çalışan bir barbar olduğunu ve onu kovması gerektiğini haykırdı. Hükümetteki liberaller onunla aynı fikirdeydi. Protestolar o kadar güçlüydü ki, William eğer</p><p class="calibre_">Bismarck'ı başbakan olarak tutarsa kendini Fransa Kralı XIV. Louis gibi darağacında bulacağından korkuyordu.</p><p class="calibre_">Bismarck çok geç olmadan krala ulaşması gerektiğini biliyordu. Hata yaptığını ve ateşli sözlerini yumuşatması gerektiğinin de farkındaydı. Ama stratejisini planlarken özür dilemeye değil, tam tersini yapmaya karar verdi. Bismarck kralı çok iyi tanıyordu.</p><p class="calibre_">¡ki adam buluştuğunda William tahmin edilebileceği gibi kraliçe</p><p class="calibre_">tarafından telaşlandırılmış bir haldeydi. Giyotine gitme korkusunu yineledi. Fakat Bismarck şöyle yanıt verdi: "Evet, o zaman öleceğiz! Er ya da geç ölmemiz gerekiyor ve ölümün daha saygın bir yolu olabilir mi? Kralımın ve efendimin davası için savaşarak ölmeliyim. Siz Majesteleri, Tanrı’nın lütfu olan kraliyet haklarınızı kendi kanınızla mühürleyerek ölürdünüz. Tanrı’nın lütfuyla size sağlanan hakların uğruna bedeni ve hayatı riske atmak için giyotin ya da savaş alanı olması fark etmez!" Bu şekilde devam ederek William’ın onur duygusuna ve ordunun başı olarak mevkisinin büyüklüğüne hitap etti. Kral insanların kendisini itip kakmasına nasıl izin verebilirdi? Almanya’nın şerefi sözcükler üzerinde tartışmaktan daha önemli değil miydi? Başbakan yalnızca kralın karısına ve parlamentoya karşı gelmesini sağlamakta kalmadı, onu orduyu genişletmeye de ikna etti, ki baştan beri Bismarck’ın hedefi buydu.</p><p class="calibre_"><span class="bold">Yorum</span></p><p class="calibre_">Bismarck, William’ın etrafındakiler tarafından itilip kakılmaktan rahatsız olduğunu biliyordu. William'ın askeri bir geçmişi ve derin bir onur duygusu olduğunu, karısı ve hükümetin önündeki korkaklığından utandığını da biliyordu. William içten içe yüce ve kudretli bir kral olmak istiyordu, ama bu hırsını ifade etmeye cesaret edemiyordu, çünkü sonunun XVI. Louis gibi olmasından korkuyordu. Cesaret gösterisi çoğunlukla kişinin çekingenliğini gizlese de William'ın çekingenliği cesaret göstermesini ve göğsünü yumruklama ihtiyacını gizliyordu.</p><p class="calibre_">Bismarck, William’ın pasif görünüşü altındaki şeref kazanma özlemini sezmiş, böylece kralın erkekliği hakkındaki güvensizliği üzerinde oynamış, sonunda onu üç savaşa ve Almanya ¡mparatorluğu'nu kurmaya zorlamıştı. Çekingenlik sömürülecek güçlü bir zayıflıktır. Çekingen insanlar genellikle bunun tersi olmayı isterler, Napoleon’lar olmayı arzularlar. Ama iç güçleri yoktur. Siz onların Napoleon’ları olabilir, onları kendinize bağımlı kılarken ihtiyacınıza hizmet eden cesur hareketlere itersiniz. Şunu hatırlayın: Zıtlara bakın ve asla görünüşleri olduğu gibi kabul etmeyin.</p><p class="calibre_">İmaj: Parmakla Döndürülen Vida. Düşmanınızın titizlikle koruduğu sırları, açıklamayacağını sandığı düşünceleri vardır. Ama bunlar onun kontrol edemediği şekillerde ortaya çıkar. Oralarda bir yerdedir; başında, kalbinde, midesinde yerleşmiş bir zaaftır bu. Bulduğunuzda başparmağınızı sokup istediğiniz gibi çevirin.</p><p class="calibre_"><span class="bold">Otorite: </span>Herkesin zayıf noktasını bulun. Bu iradeyi harekete geçirme sanatıdır. Karardan daha çok beceri gerektirir. Herkese nereden ulaşacağınızı bilmelisiniz. Her irade gücünün zevke göre değişen özel bir güdüsü vardır. Bütün insanlar bir şeylere tapar, kimi şöhrete, kimi çıkara, çoğu da zevke. Beceri onları oyuna dahil edebilmek için bu idolleri bilmeyi içerir. Herhangi bir insanın güdüsünün kaynağını bilmekle o insanın iradesinin anahtarını bulmuş gibi olursunuz (Baltasar Gracian, 1601-1658).</p><p class="calibre_">jnsanların zayıflıkları üzerinde oynamanın önemli bir tehlikesi vardır: Kontrol edemeyeceğiniz bir hareketi başlatabilirsiniz.</p><p class="calibre_">Güç oyununuzda her zaman birkaç adım ileriye bakın ve buna uygun olarak plan yapın. Diğer insanların daha duygusal ve böylesi bir öngörüden yoksun oldukları gerçeğini kullanın. Ama hassas noktalarıyla, en az kontrol edebildikleri alanlarla oynarken planlarınızı bozabilecek duyguları harekete geçirebilirsiniz. Çekingen insanları cesur hareketlere iterseniz çok ileri gidebilirler; dikkat ve kabul edilme ihtiyaçlarına karşılık verirseniz sizin vermek istediğinizden fazlasını isteyebilirler. üzerinde oynadığınız çaresiz, çocukça öğe sizin aleyhinize dönebilir.</p><p class="calibre_">Zayıflık ne kadar duygusalsa potansiyel tehlike o kadar büyüktür. O halde bu oyunun sınırlarını bilin ve kurbanlarınız üzerindeki kontro-lunuzda çok fazla ileri gitmeyin. Siz güç peşindesiniz, kontrol heyecanının peşinde değil.</p><div class="mbp_pagebreak" id="calibre_pb_33"></div>
</body></html>
