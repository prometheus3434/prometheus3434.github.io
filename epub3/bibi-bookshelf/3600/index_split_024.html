<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos582155" class="calibre_"><span class="calibre2"><span class="bold">YASA 24</span></span></p><p class="calibre_"><span class="calibre3"><span class="bold">MÜKEMMEL SARAY MENSUBUNU OYNAYIN</span></span></p><p class="calibre_">HUKUM</p><p class="calibre_"><span class="italic"><span class="bold">Mükemmel saray mensubu her şeyin güç ve politik ustalık etrafında döndüğü bir dünyada mücadele etmektedir. Dolaylılık sanatında ustalaşmıştır; iltifat eder, üstünlere boyun eğer ve en dolaylı, en zarif yoldan diğerlerinin üzerindeki gücünü hissettirir. Saraylı olmanın yasalarını öğrenip uygularsanız sarayda yükselişinizin sınırı olamaz.</span></span></p><p class="calibre_"><span class="bold">SARAY TOPLULUĞU</span></p><p class="calibre_">Saray topluluğunun yapısını gucun etrafında şekillendirmesi insan doğasının bir gerçeğidir. Geçmişte saray hükümdarın etrafında toplanıyordu ve birçok işlevi vardı; hükümdarı eğlendirmenin yanısıra kraliyet, aristokrasi ve üst sınıf hiyerarşisini sağlamlaştırmanın; aristokratları ikincil durumda ve hükümdara yakın tutmanın, böylece hükümdarın onlara göz kulak olmasını sağlamanın bir yoluydu. Saray birçok biçimde güce hizmet eder, ama en çok, kralı memnun etmek için mücadele etmesi gereken mikrokoznıik bir dünya yaratarak onu yüceltir.</p><p class="calibre_">Saray mensubu olmak tehlikeli bir oyundur. On dokuzuncu yüzyılda Darfur -şimdiki Sudan- sarayını ziyaret eden Arap seyyah saray mensuplarının sultan ne yaparsa onu yapmaları gerektiğini bildirmişti: Eğer sultan yaralanırsa onlar da aynı şekilde acı çekmek zorundaydılar; sultan av sırasında atından düşse onlar da düşerdi. Böylesi taklitçilik dünyanın her yerindeki saraylarda görülürdü. Daha sıkıntı verici olanı hükümdarın memnuniyetsizliği tehlikesiydi; tek yanlış bir hareket ölüm veya sürgün anlamına gelirdi. Başarılı bir saray mensubu ip üzerinde yürümek zorundaydı; memnun edecekti ama çok fazla değil, itaat edecekti ama bir şekilde kendini diğerlerinden ayırması gerekiyordu, yalnız kendini asla kralın güvensizlik hissetmesine neden olacak kadar göstermeyecekti.</p><p class="calibre_">Tarih boyunca önemli saray mensupları insanları kullanma biliminde ustalaşmışlardı. Kralın kendini daha çok kral gibi hissetmesini, başka herkesin onların gücünden korkmalarını sağlamışlardı. Onlar sarayda çoğu şeyin görünüşüne göre yargılandığını bilen görüntü sihirbazlarıydı. Önemli saray mensupları zarif ve kibardı; öfkeleri örtülü ve dolaylıydı. Söz ustalarıydı, asla gerekenden fazla şey söylemezlerdi, bir iltifat ya da gizli hakaretle istediklerini elde ederlerdi. Zevk mıknatıslarıydı; insanlar onların etrafında olmak isterlerdi, çünkü başkalarını nasıl memnun edeceklerini bilirlerdi, ama ne dalkavukluk eder, ne de kendilerini aşağılarlardı. Muhteşem saray mensupları kralın gözdesi olmuş, bu mevkinin tadını çıkarmışlardı. Genellikle ellerinde hükümdarın kendisinden daha fazla güç bulundurmuşlardı, çünkü gücün elde edilmesinde dâhiydiler.</p><p class="calibre_">Bugün birçok insan saray hayatını geçmişin bir kalıntısı, tarihsel bir acayiplik olarak görerek dışlar. Machiavelli’ye göre bu kişiler, "sanki insanoğlu gökyüzü, güneş ve dört unsurun (su, toprak, hava, ateş) güç ve hareketlerinin sırasını değiştirmiş de eski zamanda olduklarından daha farklıymışlar" gibi düşünüyorlar. Artık Güneş Kralları olmayabilir, ama hâlâ güneşin onların çevresinde döndüğüne inanan birçok insan var. Kraliyet sarayları az çok ortadan kalkmış olabilir, en azından güçlerini yitirdiler, ama saraylar ve saray mensupları hâlâ mevcut, çünkü güç hâlâ varlığını koruyor. Bir saray mensubunun artık attan düşmesi istenmiyor, ama saray politikasını yöneten yasalar güç kanunları gibi ebedidir. O halde geçmiş ve şimdiki saray mensuplarından öğrenilecek çok şey var.</p><p class="calibre_"><span class="italic"><span class="bold">İKİ KÖPEK</span></span></p><p class="calibre_"><span class="italic"><span class="bold">Efendisine büyük bir coşkuyla hizmet eden bahçe köpeği Barbos, eski arkadaşı süs köpeği Joujou’nun cam kenarında yumuşak bir minderin üzerinde oturduğunu görür. Bir çocuğun annesine yanaşması gibi sevecen bir şekilde ve heyecanla yanaşır; pencerenin altına gelince inler, kuyruğunu sallar ve atlayıp sıçrar. "Sahibimiz seni malikaneye aldığından beri ne tür bir hayat sürüyorsun, Joujou? Kuşkusuz bahçede ne kadar sık açlık çektiğimizi hatırlıyorsundur.</span></span></p><p class="calibre_"><span class="italic"><span class="bold">Şimdiki hizmetin nedir?' diye sorar. "İyi şansımın aleyhinde konuşmam günah olur," diye cevap verir Joujou. "Efendim bana doyamıyor. Büyük bir zenginlik ve bolluğun içinde yaşıyorum.</span></span> Gümüş <span class="italic"><span class="bold">kaplardan yiyip içiyorum. Sahibimizle oyunlar oynuyorum ve eğer yorulursam halıların veya yumuşak kanepenin üzerinde dinleniyorum.</span></span></p><p class="calibre_"><span class="italic"><span class="bold">Ya sen nasıl yaşıyorsun?" Barbos, "Ben mi?' der, kuyruğunu aşağı indirip başını eğerek. "Eskiden yaşadığımız gibi yaşıyorum. Soğuk ve açlık yüzünden acı çekiyorum; efendimizin evini korurken ayaklarımın üstünde uyumalıyım; yağmur yağınca sırılsıklam oluyorum. Yanlış bir zamanda havlarsam kırbaçlanıyorum. Ama Joujou, nasıl oldu da ben burada boş yere kendimi parçalarken senin gibi zayıf ve küçük biri göze girdi? Yaptığın şey nedir?' Joujou, '"Yaptığın şey nedir güzel bir soru!" diye cevap verdi alaycı bir şekilde. "Arka ayaklarımın üzerinde</span></span></p><p class="calibre_"><span class="italic"><span class="bold">yürüyorum."</span></span></p><p class="calibre_"><span class="italic"><span class="bold">Masallar, İvan Kriloff, 1768-1844</span></span></p><p class="calibre_">SARAY POLİTİKASININ YASALARI</p><p class="calibre_"><span class="bold">Gösterişten Kaçının. </span>Kendiniz hakkında çok fazla konuşmak ya da hareketlerinize çok fazla dikkat çekmek hiçbir zaman akıllıca değildir. işleriniz hakkında ne kadar çok konuşursanız o kadar şüphe çekersiniz. Ayrıca çevrenizdeki kişilerde kalleşliğe neden olacak kıskançlık doğurursunuz. Kendi hareketlerinizi duyurmada dikkatli, çok dikkatli olun ve her zaman kendiniz hakkında başkaları hakkında olduğundan daha az konuşun. Alçakgönüllülük çoğunlukla tercih edilir.</p><p class="calibre_"><span class="bold">Çok Çaba Harcıyor Görünmeyin. </span>Hiçbir zaman çok çalışır görünmeyin. Yeteneğiniz doğal olarak akıyor gibi görünmeli ve insanlar sizi bir işkolikten çok, bir dâhi olarak görmelidirler. Çok fazla çaba gerektiren bir işte bile çaba harcamamış gibi görünün; insanlar gösterişin bir diğer şekli olan çok çalışıp didinmenizi görmek istemezler. İnsanların işin neden bu kadar çaba gerektirdiğini düşünmeleri yerine başarınızı ne kadar zarif bir biçimde gerçekleştirdiğinize hayran olmalarını sağlamak daha iyidir.</p><p class="calibre_"><span class="bold">İltifatlarmızda Cimri Olun. </span>üstleriniz yeterince iltifat görmüyor gibi gelebilir size, ama iyi bir şey bile çok fazla olunca değerini yitirir. Ayrıca çevrenizdekiler arasında şüpheye de yol açabilir. Dolaylı olarak iltifat etmeyi öğrenin; örneğin, kendi katkınızı küçümseyerek efendinizin daha iyi görünmesini sağlayın.</p><p class="calibre_"><span class="bold">Farkedilmenizi Sağlayın. </span>Burada bir ikilem bulunmaktadır: Kendinizi açıkça sergileyemezsiniz, ama farkedilmeyi de sağlamalısınız. XIV. Louis’nin sarayında kralın bakmaya karar verdiği herkes hiyerarşide yükselirdi. Eğer kral sizi saray mensubu bataklığında farkedemez-se yükselme şansınız kalmaz. Bu iş büyük ustalık gerektirir. Çoğu kez başlangıçta kelimenin tam anlamıyla görülebilme meselesidir. O halde fiziksel görünüşünüze özen gösterin ve sizi diğerlerinden farklı kılan bir tarz ve imaj edinmenin yolunu bulun.</p><p class="calibre_"><span class="bold">Uğraştığınız Kişiye Göre Tarzınızı ve Dilinizi Değiştirin. </span>Eşitliğe sözde inanç, yani konumu ne olursa olsun herkesle aynı şekilde konuşup aynı şekilde davranmanın sizi uygarlığın kusursuz bir örneği haline getireceği fikri korkunç bir yanılgıdır. Altınızdakiler bunu bir lütuf olarak -ki öyledir- görecekler, üstünüzdekilerse bunu kabul etmeseler de güceneceklerdir. Herkese uymak için tarzınızı ve konuşma şeklinizi değiştirmelisiniz. Bu, yalan söylemek değildir, oyunculuktur ve oyunculuk bir sanattır, Tanrı vergisi değildir. Bu sanatı öğrenin. Bu modern sarayda bulunan çok çeşitli kültürler için de geçerlidir; davranış ve yargı ölçütünüzün evrensel olduğunu asla varsaymayın. Başka bir kültüre uyamamak barbarlığın en üst noktası olmanın yanısıra sizi sakıncalı duruma da sokar.</p><p class="calibre_"><span class="bold">Asla Kötü Haberin Taşıyıcısı Olmayın. </span>Kral kötü haber getiren haberciyi öldürür. Bu bir klişedir, ama biraz doğruluk payı vardır. Kötü haberin taşıyıcısı olma rolünün sizin değil, meslektaşınızın üzerine kalması için mücadele etmeli, gerekirse yalan söylemeli ve hile yapmalısınız. Yalnızca iyi haber götürün, efendiniz sizin gelişinizden memnun olsun.</p><p class="calibre_"><span class="bold">Efendinizle Asla Arkadaşmış Gibi Davranmayın. </span>O bir arkadaş değil, emir vereceği birini arıyor. Ona asla arkadaşça veya eşit şartlardaymış gibi yaklaşmayın, bu onun ayrıcalığıdır. Eğer size kendi seviyesindeymişsiniz gibi davranmayı tercih ederse dikkatli bir samimiyet gösterin. Yoksa öteki yöne kaçın ve aranızdaki mesafeyi açın.</p><p class="calibre_"><span class="bold">Üstünüzdekileri Asla Doğrudan Eleştirmeyin. </span>Ancak arasıra bazı eleştirilerin gerekli olduğu zamanlar vardır; hiçbir şey söylememek ya da bir tavsiyede bulunmamak sizi başka bir riske sokabilir. Ama tavsiyenizi ve eleştirinizi olabildiğince dolaylı ve kibar yapmayı öğrenmelisiniz. Yeterince dolaylı olup olmadığınıza karar vermeden önce iki, hatta üç kez düşünün. incelik ve nezaket tarafınız ağır bassın.</p><p class="calibre_"><span class="bold">Üstünüzdekilerden İyilik İsterken İdareli Davranın. </span>Bir efendiyi hiçbir şey birisinin isteğini geri çevirmek kadar kızdıramaz. Suçluluk ve kızgınlık duyguları uyandırır. Olabildiğince az iyilik isteyin ve ne zaman duracağınızı bilin. Ricacı olmak yerine bu iyilikleri hak edin, böy-lece efendiniz onları isteyerek versin. Daha da önemlisi, başka bir kişi için bir iyilik istemeyin, hele bir arkadaşınız için hiç.</p><p class="calibre_"><span class="bold">Görünüş veya Zevk Konusunda Asla Şaka Yapmayın. </span>Zekice espriler yapma ve neşeli bir mizah yeteneği iyi bir saray mensubu için önemli özelliklerdir. Ama oldukça duyarlı olan görünüş veya zevk konularında asla şaka yapmayın, özellikle de sizden üstün olanlara. Hele onların arkasından bunu denemeyin bile. Kendi mezarınızı kazmış olursunuz.</p><p class="calibre_"><span class="bold">Sarayın Alaycısı Olmayın. </span>Diğerlerinin iyi çalışmalarına hayranlığınızı ifade edin. Eğer sizinle eşit durumda olanları veya altınızdakileri sürekli olarak eleştiriyorsanız bu eleştirinin bir kısmı size de bulaşacak, nereye giderseniz gidin kara bir bulut gibi üzerinizde dolaşacaktır. jnsanlar, her yeni alaycı yorumunuzla homurdanacak, onları kızdıracaksınız. Diğer insanların başarıları için mütevazı hayranlığınızı ifade ederseniz kendi başarınıza da dikkat çekersiniz. Hayranlık, şaşkınlığı ifade etme ve samimiymiş gibi görünme yeteneği ender bulunan ve yok olan bir yetenektir, ama hâlâ çok değerlidir.</p><p class="calibre_"><span class="italic"><span class="bold">Kibar olmak akıllıca bir davranıştır, dolayısıyla kaba davranmak da aptalca bir harekettir. Gereksiz ve kasıtlı bir kabalıkla düşman edinmek, evini ateşe vermek kadar delice bir şeydir. Çünkü kibarlık pintilik etmenin aptallık olduğu bir jeton gibidir, sahteliği bilinen para. Akıllı bir adam onun kullanımında cömert davranır... Doğal olarak sert ve kırılgan bir madde olan balmumu biraz ısıyla yumuşatılabilir ve istediğiniz şekle girer. Aynı şekilde kibar ve nazik olarak insanları esnek ve yardıma hazır hale getirebilirsiniz, huysuz ve kötü niyetli olma eğiliminde olsalar bile. Bundan dolayı, sıcaklık balmumu için neyse kibarlık da insan doğası için odur.</span></span></p><p class="calibre_"><span class="italic"><span class="bold">Arthur Schopenhauer, 1788-1860</span></span></p><p class="calibre_"><span class="bold">Kendinizi Gözlemleyin. </span>Ayna mucizevi bir icattır; o olmasaydı güzellik ve görünüşe karşı büyük günahlar işlerdiniz. Davranışlarınız için de aynaya ihtiyacınız vardır. Bu bazen sizde ne gördüklerini söyleyen diğerlerinden gelebilir, ama en güvenilir yöntem değildir. Ayna siz olmalısınız, zihninizi diğerlerinin sizi nasıl gördüğünü görmek üzere eğitmelisiniz. Çok fazla yaltakçılık mı yapıyorsunuz? Başkalarını memnun etmek için çok mu gayret gösteriyorsunuz? Dikkat çekmek için umutsuzca çabalıyor musunuz, inişte olduğunuz izlenimini mi veriyorsunuz? Kendinizi gözlemlerseniz bir yığın hatadan kurtulursunuz.</p><p class="calibre_"><span class="bold">Duygularınıza Hâkim Olun. </span>Oyundaki bir aktör gibi talimat üzerine veya uygun olduğunda ağlayabilmeli ya da kahkaha atabilmelisi-niz. Hem öfke ve düşkırıklığınızı gizleyebilmeli, hem de mutlu ve aynı fikirdeymiş gibi yapabilmelisiniz. Yüzünüzün hâkimi olmalısınız. Eğer isterseniz yalan söylemek deyin buna; ama oyunu oynamamayı ve her zaman dürüst ve açık olmayı tercih ederseniz diğerleri size iğrenç ve küstah olduğunuzu söylediğinde şikâyet etmeyin.</p><p class="calibre_"><span class="bold">Zamanın Ruhuna Uyun. </span>Geçmiş çağların hafif yapmacıklığı en azından yirmi yıl önceki bir dönemi seçtiğiniz sürece sevimli olabilir; on yıl öncesinin modasına uygun giyinmek saray soytarısı rolünden hoşlanmıyorsanız komik kaçar. Ruhunuz ve düşünme tarzınız çağa uygun olmalıdır, çağ hassasiyetinizi incitse bile. Ama eğer çok fazla ileriyi düşünürseniz kimse sizi anlamayacaktır. Bu alanda çok fazla göze çarpmak hiçbir zaman iyi bir fikir değildir; en azından zamanın ruhunu taklit edebilirseniz iyi olur.</p><p class="calibre_">Zevk Kaynağı Olun. Bu önemlidir. Nahoş ve tatsız olandan kaçarken sevimli olan ve keyif veren şeylere kelebeğin ışığa koştuğu gibi koşmamız insan doğasının açık yasalarındandır. Kendinizi ışık haline getirseniz zirveye çıkarsınız. Hayat tatsızlıkla dolu olduğu ve zevk ve-reı şeyler çok az bulunduğu için yiyecek ve içecek gibi vazgeçilemez olursunuz. Bu çok açık görünebilir, ama açık olan şeye genellikle aldırılmaz veya takdir edilmez. Bunun bazı dereceleri vardır. Herkes gözde rolünü oynayamaz, çünkü herkese sevimli ve esprili olma nimeti verilmemiştir. Ama hepimiz nahoş özelliklerimizi kontrol edebilir ve gerekli olduğunda onları gizleyebiliriz.</p><p class="calibre_"><span class="italic"><span class="bold">Sarayın hareketlerinin, gözlerinin ve yüzünün hâkimi olduğunu bilen adam sağlamdır, nüfuz edilemezdir; kötü işlerini gizler, düşmanlarına gülümser, kızgınlığını kontrol eder, tutkularını ve kalbindekini saklar, duygularının aksine konuşur ve hareket eder.</span></span></p><p class="calibre_"><span class="italic"><span class="bold">Jean de La Bruyère, 1645-1696</span></span></p><p class="calibre_"><span class="bold">SARAY YAŞAMINDAN SAHNELER:</span></p><p class="calibre_">Ders Alınacak Davranışlar ve Ölümcül Hatalar</p><p class="calibre_"><span class="bold">1. SAHNE</span></p><p class="calibre_">Akdeniz havzasının ve Hindistan'a doğru uzanan Ortadoğu'nun fatihi Büyük İskender, büyük Aristo'yu danışmanı ve akıl hocası olarak tutmuş, kısa hayatı boyunca felsefe hocasının öğretilerine sadık kalmıştı. Bir keresinde uzun seferleri sırasında felsefi konuları tartışacak kimse bulamadığından yakınmıştı, Aristo da bir sonraki uzun seferinde yanına eski öğrencisi ve ümit vaat eden filozof olan Callisthenes'i almasını önerdi.</p><p class="calibre_">Aristo, Callisthenes'e saray mensubunun becerileri konusunda ders vermişti, ama genç adam onlarla gizliden gizliye dalga geçmişti. O saf felsefeye, süslenmemiş sözlere, çıplak gerçeğin ifade edilmesi gerektiğine inanıyordu. İskender öğrenmeyi bu kadar seviyorsa aklın-dakileri söyleyen birine itiraz edemez, diye düşündü Callisthenes. İskender'in en önemli seferleri sırasında Callisthenes aklındakileri gereğinden fazla söyledi ve İskender onu öldürttü.</p><p class="calibre_"><span class="bold">Yorum</span></p><p class="calibre_">Sarayda dürüstlük aptal oyunudur. Hiçbir zaman efendinizin onun hakkındaki eleştirilerinizi, ne kadar doğru olursa olsun, dinlemekle ilgilendiğine inanacak kadar kendi içinize gömülmeyin.</p><p class="calibre_"><span class="bold">2. SAHNE</span></p><p class="calibre_">İki bin yıl önce Han Hanedanı'nın başlangıcında Çinli bilginler, 21 <span class="italic"><span class="bold">Tarihçeler</span></span> adı verilen bir dizi yazıyı derlediler. Bu yazılar hikâyeler, istatistikler, nüfus rakamları ve savaş kayıtları dahil olmak üzere her hanedanın resmi yaşam öyküsünü içeriyordu. Her tarihçe aynı zamanda "Sıradışı Olaylar' adı verilen bir bölümü de kapsıyor ve bu listede depremlerle sellerin yanısıra iki başlı koyun, arkaya doğru uçan kazlar, birdenbire gökyüzünün farklı bir bölümünde ortaya çıkan yıldızlar gibi garip olayların tasviri bulunuyordu. Depremler tarihsel olarak doğrula-nabilirdi, ama canavarlar ve garip doğa olayları belli bir amaçla konmuştu ve aynı şekilde birlikte meydana gelmişlerdi hep. Bu ne anlama geliyordu?</p><p class="calibre_">Çin'in imparatoru bir insandan daha öte bir varlık olarak görülürdü, o doğanın bir gücüydü. Krallığı evrenin merkeziydi ve her şey onun etrafında dönüyordu. Dünyanın mükemmelliğinin vücut bulmuş haliydi. Onu ya da hareketlerini eleştirmek ilahi düzeni eleştirmekti. Hiçbir bakan ya da saray mensubu imparatora en ufak bir uyarı sözüyle yaklaşmaya cesaret edemezdi. Ama imparatorlar da hata yapabilir ve krallık onların hataları yüzünden büyük acılar çekebilirdi. Garip doğa olaylarının saray kayıtlarına geçirilmesi imparatoru uyarmanın tek yoluydu. imparator kazların arkaya doğru uçuşunu, ayın yörünge dışına çıkışını okuyor ve uyarıldığını farkediyordu. Hareketleri evrenin dengesini bozuyor ve değişmesi gerekiyordu.</p><p class="calibre_"><span class="bold">Yorum</span></p><p class="calibre_">Çinli saray mensupları için imparatora tavsiyede bulunmak önemli bir konuydu. Yıllar içinde binlercesi efendilerini uyarmak ya da tavsiyede bulunmaya çalışırken hayatlarını kaybediyorlardı, ama çok fazla dolaylı yaklaşırlarsa da önemsenmiyorlardı. Kayıtlar buldukları çözümdü: Kimseyi eleştiri kaynağı olarak belirtme, kimseyi hedef almadan tavsiyede bulun, ama imparatorun durumun ciddiliğini anlamasını sağla.</p><p class="calibre_">Efendiniz artık evrenin merkezi değil, ama hâlâ her şeyin kendi etrafında döndüğünü düşünüyor. Onu eleştirdiğinizde o eleştiren kişiyi görür, eleştirinin kendisini değil. Çinli saray mensupları gibi uyarının ardında kaybolmayı bilmelisiniz. Ortaya çıkacak sorunların resmini çizmek için kellenizi tehlikeye atmadan semboller ve diğer dolaylı yöntemler kullanın.</p><p class="calibre_"><span class="bold">3. SAHNE</span></p><p class="calibre_">Fransız mimar Jules Mansart’a Kral XIV. Louis için Versailles Sa-rayı'na bazı ufak tefek ilavelerin tasarımını yapma işi verilmişti. Her tasarım için Louis'nin talimatlarını yakından takip ettiğinden emin olarak planlarını çizecekti. Sonra onları majestelerine sunacaktı.</p><p class="calibre_">Saray mensubu Saint-Simon, Mansart'ın kralla ilişkisindeki tekniğini şöyle tarif ediyor: "Özel becerisi krala kasıtlı olarak kusur içeren, çoğu kez Mansart'ın uzmanlık alanı olmayan bahçelerle ilgili planları göstermekti. Kral, Mansart’ın beklediği gibi sorunu tespit ediyor ve nasıl çözeceğini gösteriyordu; bu noktada Mansart herkesin duyacağı şekilde kralın bu kadar kolayca bulup çözdüğü sorunu asla göremeyeceğini söylüyordu; hayranlığını açıkça gösterip kralın yanında kendisinin yalnızca bir öğrenci olduğunu belirtiyordu." Bu yöntemleri tekrar tekrar kullanan Mansart otuz yaşında saygın bir kraliyet işi aldı; çok sayıda Fransız tasarımcıdan daha az yetenekli ve deneyimli olmasına rağmen Versailles’ın genişletilmesi işi ona verildi. O andan sonra kralın mimarı oldu.</p><p class="calibre_"><span class="bold">Yorum</span></p><p class="calibre_">Mansart genç bir adam olarak XIV. Louis’nin hizmetindeki çok sayıda zanaatçının yetenek eksikliği nedeniyle değil, sosyal gafları yüzünden mevkilerini kaybettiklerini görmüştü. O aynı hatayı yapmayacaktı. Mansart her zaman Louis'nin kendini daha iyi hissetmesini sağlamaya, kralın gururunu herkesin içinde okşamaya çalışmıştı.</p><p class="calibre_">Hiçbir zaman yetenek ve becerinin her şey olduğunu düşünmeyin. Sarayda saray mensubunun ustalığı yeteneğinden daha önemlidir; hiçbir zaman sosyal becerilerinizi yitirecek kadar çok zaman geçirmeyin çalışmalarınız üzerinde. En büyük beceri efendinizin etrafındakilerden daha yetenekli olduğunu göstermektir.</p><p class="calibre_"><span class="bold">4. SAHNE</span></p><p class="calibre_">Jean-Baptiste lsabey, Napoleon sarayının ressamı olmuştu. 1814' teki Viyana Kongresi sırasında Napoleon yenilip Elba Adası’na hapsedildikten sonra bu toplantıya katılan ve Avrupa’nın kaderi konusunda karar verecek olanlar, lsabey'in tarihi olayları epik bir tabloyla ölümsüzleştirmesini istediler.</p><p class="calibre_">lsabey, Viyana’ya vardığında Fransızların en önemli politikacısı Talleyrand sanatçıyı ziyaret etti. Devlet adamı bu süreçteki rolünü düşünerek resimde merkezi bir yer beklediğini açıkladı. lsabey bunu içtenlikle kabul etti. Birkaç gün sonra jngilizlerin önemli politikacısı Wellington Dükü, lsabey'e yaklaştı ve hemen hemen Talleyrand’la aynı şeyi söyledi. Her zaman kibar olan lsabey muhteşem dükün de resmin merkezi bölümünde olacağını söyledi.</p><p class="calibre_">lsabey stüdyosuna girince bu konu üzerinde kafa yordu. Spot ışığını bu iki adamdan birinin üzerine tutacak olursa diplomatik bir hata olacak, barış ve uyumun çok önemli olduğu bir dönemde kızgınlıklara yol açacaktı. Bununla birlikte tablonun örtüsü açıldığında hem Talleyrand, hem de Wellington onur duyup tatmin oldu. Çalışma, Avrupa’nın her yerinden gelen diplomat ve politikacının doldurduğu bir salonu resmediyordu. Bir taraftan Dük Wellington salona giriyor ve bütün gözler ona doğru çevriliyordu; dikkatin "merkezi" oydu. Bu arada resmin ortasında ise Talleyrand oturuyordu.</p><p class="calibre_"><span class="bold">Yorum</span></p><p class="calibre_">Efendiyi tatmin etmek çoğu kez zordur, ama bir kerede iki efendiyi tatmin etmek saray mensubunun dâhi olmasını gerektirir. Böylesi çıkmazlar saray hayatında çok yaygındır. Dikkati tek bir efendiye verdiğinizde diğerini mutsuz edersiniz. Bu çifte ateş arasından sağsalim geçmenin bir yolunu bulmalısınız. Efendiler haklarını almalıdırlar; birini memnun ederken diğerini kızdırmayın.</p><p class="calibre_"><span class="bold">5.    SAHNE</span></p><p class="calibre_">Züppe Brummel olarak da bilinen George Brummel 1700’lerin sonunda son derece zarif görünüşüyle, ayakkabı tokalarını yaygınlaştırması (kısa sürede bütün züppeler tarafından taklit edildi) ve sözlükleri zekice kullanış tarzıyla sivrildi. Londra’daki evi şehrin moda merkeziydi ve Brummel modayla ilgili bütün konularda otoriteydi. Eğer ayakkabılarınızdan hoşlanmıyorsa hemen çıkarıp atar, onun ayağında ne varsa ondan alırdınız. Kravat bağlama sanatında da ustaydı; Lord By-ron'ın, Brummel’ın mükemmel düğümlerinin sırrını çözmek için ayna karşısında birçok gece geçirdiği söylenir.</p><p class="calibre_">Brummel'in en büyük hayranlarından biri modaya uyan genç bir adam olarak kendini beğenen Galler Prensi'ydi. Prensin sarayına bağlanan (ve bir kraliyet aylığı verilen) Brummel kısa süre içinde oradaki yetkisinden o kadar emin hale geldi ki, prensin kilosu, Big Ben kadar iri bedeni konusunda şakalar yapmaya başladı. Bedenin inceliği bir züppe için önemli bir özellik olduğu için güven sarsıcı bir eleştiriydi bu. Bir keresinde akşam yemeğinin servisi gecikince Brummel prense, "Çanı çal Big Ben," dedi. Prens çanı çaldı ve uşak geldiğinde Brummel'e kapıyı gösterip bir daha asla içeri almamasını emretti.</p><p class="calibre_">Brummel prensin gözünden düşmesine rağmen etrafındaki herkese aynı küstahlıkla davranmaya devam etti. Galler Prensi'nin desteği olmaksızın korkunç bir borç batağına saplandı, ama haddini bilmez tavırlarını sürdürdü ve kısa süre içinde herkes onu terketti. Acınacak bir yoksulluk içinde tek başına ve aklı başında olmadan öldü.</p><p class="calibre_"><span class="bold">Yorum</span></p><p class="calibre_">Züppe Brummel’in yıkıcı esprileri onu Galler Prensi'ne sevdiren özelliklerinden biriydi. Ama zevk ve modanın öncüsü olan Brummel bile prensin görünüşü konusunda şaka yapamazdı, hem de yüzüne karşı. Hiçbir zaman insanların şişmanlığı konusunda dolaylı bile olsa şaka yapmayın, özellikle de efendinizse. Tarihin yoksul evleri efendilerine böylesi şakalar yapmış olan insanlarla doludur.</p><p class="calibre_"><span class="bold">6.    SAHNE</span></p><p class="calibre_">Papa Vlll. Urban şiir yazmadaki becerisiyle hatırlanmak istiyordu, ama ne yazık ki, en iyi şiiri bile orta karardı. Papanın edebiyatla ilgili iddiasını bilen Dük Francesco d’Este 1629’da şair Fulvio Testi'yi elçi olarak Vatikan’a gönderdi. Testi'nin düke yazdığı mektuplardan biri neden kendisinin seçildiğini açıklıyordu. "Bir keresinde konuşmamız bittikten sonra ayrılmak üzere diz çöktüm, ama Papa Cenapları işaret edip geceleri uyuduğu diğer odaya geçti. Küçük bir masadan bir demet kâğıt alıp gülümseyen bir yüzle bana döndü ve şöyle dedi: 'Kompozisyonlarımdan bazılarını dinlemenizi istiyorum.’ Ve gerçekten iki tane oldukça uzun olan Pindar tarzında şiirini okudu, bir tanesi Kutsal Bakire’ye övgü, diğeri Kontes Matilde hakkındaydı."</p><p class="calibre_">Testi’nin bu iki uzun şiir hakkında ne düşündüğünü bilmiyoruz, çünkü görüşünü açıkça ifade etmesi, mektupta bile olsa oldukça tehlikeli olurdu. Ama şöyle devam ediyordu: "Ben ruh halini gözönüne alarak her satır için gereken övgüyle yorumda bulundum ve böylesi olağanüstü bir lütuf gösterdiği için [şiirlerini okuması) Papa Cenapları'nın kutsal ayağını öptükten sonra yanından ayrıldım." Haftalar sonra dükün kendisi papayı ziyaret ettiğinde papanın tüm dizelerini okumayı ve papanın "sevinçten aklını kaybetmiş gibi görünmesine" neden olacak kadar övgüde bulunmayı başardı.</p><p class="calibre_"><span class="bold">Yorum</span></p><p class="calibre_">Zevkler konusunda efendinize karşı çok fazla yaltaklık edemezsiniz. Zevk egonun en çapraşık kısmıdır; efendinizin zevkleri konusundaki şüphelerinizi hiçbir zaman dile getirmeyin ve sorgulamayın; onun şiirleri yüce, giyimi kusursuzdur ve tavırları herkes için model oluşturur.</p><p class="calibre_"><span class="bold">7. SAHNE</span></p><p class="calibre_">Eski Çin'de bir öğleden sonra M.Ö. 358’den 333’e kadar hükümdarlık yapan Chao sarhoş olup sarayın bahçelerinde sızdı. Saraydaki tek görevi hükümdarın baş giyimiyle ilgilenmek olan taç koruyucusu bahçeleri geçip efendisinin üzerinde paltosu olmadan uyuduğunu gördü. Hava soğuk olduğu için taç koruyucusu kendi paltosunu hükümdara örterek yanından ayrıldı.</p><p class="calibre_">Chao uyanıp üzerindeki paltoyu görünce yanındakilere, "Bedenime kim daha fazla bir şey koydu?" diye sordu. "Taç koruyucusu," diye cevap verdiler. Hükümdar hemen palto koruyucusunu çağırtıp görevlerini ihmal ettiği için cezalandırdı. Ayrıca taç koruyucusunu da çağırtıp kellesinin uçurulmasını emretti.</p><p class="calibre_"><span class="bold">Yorum</span></p><p class="calibre_">Sınırlarınızı aşmayın. Göreviniz neyse yetenekleriniz elverdiğince onu yapın, asla daha fazlasını değil. Fazla şey yapmanızın iyi olacağını düşünmeniz yaygın görülen bir hatadır. Çok çalışır görünmek hiçbir zaman iyi değildir, sanki bir eksikliği örtmeye çalışıyormuş izlenimini verirsiniz. Sizden istenmeyen bir işi yerine getirmeniz insanları şüphelendirir. Eğer taç koruyucusuysanız öyle kalın. Artan enerjinizi sarayda olmadığınız zamana saklayın.</p><p class="calibre_"><span class="bold">8. SAHNE</span></p><p class="calibre_">Bir gün İtalyan Rönesans ressamı Fra Filippo Lippi (1406-1469) ve bazı arkadaşları eğlenmek için küçük bir tekneyle Ancona kıyılarından denize açıldılar. Orada iki Mağribi kadırgası tarafından yakalanıp zincirlerle Barbary'e çekildikten sonra köle olarak satıldılar. On sekiz uzun ay boyunca Filippo’nun İtalya'ya dönme umudu bile olmadı.</p><p class="calibre_">Filippo birkaç kez kendisini satın alan adamın yanından geçtiğini gördü ve bir gün ateşten aldığı kömürleri kullanarak bu adamın portresini çizmeye karar verdi. Hâlâ zincirlere bağlı olarak beyaz bir duvar buldu ve sahibinin Mağribi elbiseleri içindeki bir resmini çizdi. Sahibi kısa süre içinde bunu duydu, çünkü oralarda daha önce hiç kimse böylesi çizim yeteneği olan birini görmemişti; bir mucizeydi sanki bu, Tanrı’nın bir l ütfu. Resim sahibini o kadar memnun etti ki, hemen Filip-po'ya özgürlüğünü geri verdi ve onu sarayında işe aldı. Barbary sahilindeki bütün büyük adamlar Fra Filippo'nun o zamanlar yapmaya başladığı büyüleyici renkli portreleri görmek için geldi ve sonunda kendisine minnettar olan sahibi Filippo'yu güvenli bir şekilde İtalya'ya ulaştırdı.</p><p class="calibre_"><span class="bold">Yorum</span></p><p class="calibre_">Başkaları için çalışıp duran bizler bir şekilde korsanlar tarafından kaçırılıp köle olarak satılmışız. Ama hepimizin Fra Filippo gibi (daha düşük derecede de olsa) diğer insanlardan daha iyi olan bazı yeteneklerimiz, becerilerimiz vardır. Efendinize yeteneğinize ait bir hediye verirseniz diğer saray mensuplarının üzerine çıkarsınız. Gerekiyorsa övgüleri ona verin, bu yalnızca geçici olacaktır. Onu atlama taşı, yeteneklerinizi gösterme aracı olarak kullanın.</p><p class="calibre_"><span class="bold">9.    SAHNE</span></p><p class="calibre_">Aragon'lu <span class="bold">1. </span>Alfonso’nun bir uşağı vardı. Bu uşak krala bir gece önce bir rüya gördüğünü söyledi. Alfonso ona silah, at ve elbise hediye etmiştir rüyasında. Cömert, görkemli bir adam olan Alfonso bu rüyayı gerçeğe dönüştürmenin hoş olacağını düşündü ve hemen uşağına bu hediyeleri verdi.</p><p class="calibre_">Kısa bir süre sonra uşak Alfonso'ya bir rüya daha gördüğünü söyledi. Bu kez Alfonso kendisine önemli miktarda altın florin vermişti. Kral gülümseyerek şunları söyledi: "Artık rüyalara inanma, yalan söylüyorlar."</p><p class="calibre_"><span class="bold">Yorum</span></p><p class="calibre_">Uşağın ilk rüyası üzerine hareket ederken Alfonso kontrolu elinde tutuyordu. Rüyayı gerçeğe dönüştürerek kendisine daha hafif ve esprili bir şekilde olsa da tanrısal bir güç kazandırdı. Ama ikinci rüyada bütün büyü bozulmuştu; bu, uşağın çirkin bir hilesinden başka bir şey değildi. O halde hiçbir zaman çok fazla şey istemeyin, ne zaman duracağınızı bilin. Vermek efendinin ayrıcalığıdır: istediği zaman ve istediği şeyi vermek ve bunu zorlanmadan yapmak. Ona ricanızı geri çevirme fırsatı vermeyin. jyiliği hak ederek kazanmak en iyisidir, böylece siz istemeden size bağışlanır.</p><p class="calibre_"><span class="bold">10.    SAHNE</span></p><p class="calibre_">Ünlü jngiliz peyzaj ressamı J.M.W. Turner (1775-1851) resimlerinde gökkuşağı renklerine olağanüstü bir parıltı vermesiyle tanınıyordu. Resimlerindeki renkler o derece çarpıcıydı ki, diğer ressamlar onun çalışmasının kendilerininkine yakın asılmasını istemezlerdi hiç, kaçınılmaz olarak çevresindeki her şeyi soluk gösteriyordu.</p><p class="calibre_">Ressam Sir Thomas Lawrence bir keresinde Turner’ın şaheseri Co/ogne'un bir sergide kendisinin iki çalışması arasında asılı olduğunu gördü. Lawrence galeri sahibine acı bir şekilde yakındı, ama adam kendisini tatmin edecek bir şey söyleyemedi. Sonuçta birisinin resmi</p><p class="calibre_">Turner'ınkinin yanına aşılmalıydı. Ama Turner, Lawrence’in şikâyetini duymuştu ve sergi açılmadan önce Co/ogne’daki altın rengi parlak gökyüzünün tonunu açarak Lawrence’in çalışmalarındaki kadar soluk hale getirdi. Turner’ın resmi gören bir arkadaşı kendisine korkunç bir bakışla yaklaştı. "Resmine ne yaptın öyle!" diye sordu. "Eh, zavallı Lawrence o kadar mutsuzdu ki dayanamadım," diye cevap verdi Turner. "Hem yalnızca is boyası. Sergiden sonra çıkacak."</p><p class="calibre_"><span class="bold">Yorum</span></p><p class="calibre_">Saray mensuplarının endişelerinin birçoğu en fazla tehlikenin söz-konusu olduğu efendiyle ilgilidir. Ama kaderinizi belirleyecek tek kişinin efendiniz olduğunu düşünmek bir hatadır. Eşitleriniz ve altınızda bulunanlar da önemli bir rol oynarlar. Saray, içinde öfke, korku ve güçlü kıskançlığın bulunduğu bir cadı kazanıdır. Bir gün size zarar verebilecek, öfke ve kıskançlıklarını saptırıp başka insanlara yansıtabilecek olan herkesi yatıştırmalısınız.</p><p class="calibre_">Gözde bir saray mensubu olan Turner iyi talihinin ve ününün satıcıyla müşterileri kadar diğer ressam arkadaşlarına da bağlı olduğunu çok iyi biliyordu. Kaç tane ünlü kişi kıskanç meslektaşları tarafından devrilmişti! Kıskançlığın oklarına hedef olmaktansa parlaklığınızı hafifletmek daha iyidir.</p><p class="calibre_"><span class="bold">11. SAHNE</span></p><p class="calibre_">Winston Churchill amatör bir ressamdı ve İl. Dünya Savaşı’ndan sonra tabloları koleksiyoncuların malzemesi haline geldi. Time ve Life adlı dergilerin yaratıcısı olan Amerikalı yayıncı Henry Luce’un New-York'taki ofisinde Churchill'in manzara resimlerinden biri asılıydı.</p><p class="calibre_">Birleşik Devletler'de tura çıkan Churchill, Luce’u ofisinde ziyaret etti ve iki adam tabloya birlikte baktılar. Yayıncı, "Bu iyi bir resim, ama galiba arkaplanda bir şeyler gerekiyor... koyun olabilir belki," dedi. Churchill'in sekreterinin ertesi gün Luce’u arayıp tabloyu İngiltere’ye göndermesini istemesi Luce'u dehşete düşürdü. Luce bunu yaparken eski başbakanı gücendirmiş olabileceği için utanç içindeydi. Bununla birlikte tablo birkaç gün sonra geri gönderildi, ama biraz değişmişti; şimdi tek bir koyun arkaplanda huzur içinde otluyordu.</p><p class="calibre_"><span class="bold">Yorum</span></p><p class="calibre_">Churchill kişilik ve ün bakımından Luce’dan üstündü, ama Luce da kesinlikle güçlü biriydi, bu yüzden aralarında az çok eşitlik olduğundan söz edebiliriz. Yine de Churchill'in Amerikalı yayıncıdan korkmasına neden olan şey neydi? Neden sanat düşkünü birinin eleştirisi önünde eğilsindi?</p><p class="calibre_">Saray -bu bağlamda diplomat ve uluslararası devlet adamlarıyla onlara dalkavukluk eden gazetecilerin dünyası- karşılıklı bağımlılık yeridir. Güç sahibi insanların zevkine hakaret etmek ya da aşağılamak akıllıca değildir. Eğer Churchill gibi bir adam Luce gibi birinin eleştirilerini dikkate alıyorsa bu onun eşsiz bir saray mensubu olduğunu kanıtlar. (Belki tabloyu düzeltmesi de kesin bir küçümsemeyi göstermektedir, ama bunu o kadar gizli bir şekilde yapmıştır ki, Luce bir aşağılanma algılamamıştır.) Churchill'i taklit edin: Koyunu yerleştirin. Lütuf-kâr saray mensubunu oynamak her zaman yararlıdır, efendinize hizmet ediyor olmasanız bile.</p><p class="calibre_">SARAY MENSUBUNUN HASSAS OYUNU: Bir Uyarı</p><p class="calibre_">Talleyrand mükemmel bir saray mensubuydu, özellikle efendisi Napoleon’a hizmet ederken. ¡ki adam birbirlerini yeni tanırken Napoleon laf arasında, "Bir gün senin evine öğle yemeğine geleceğim," dedi. Talleyrand'ın Paris’in banliyösü Auteuil'de bir evi vardı. "Şeref duyarım, generalim," diye cevap verdi. "Evim Bois de Boulogne'a yakın olduğu için öğleden sonra biraz atış yaparak kendinizi eğlendirebilirsi-niz."</p><p class="calibre_">"Atıcılıktan hoşlanmam," dedi Napoleon. "Ama avlanmayı severim. Bois de Boulogne'da hiç yaban domuzu var mı?" Napoleon yaban domuzu avının harika bir spor olduğu Korsika'dan geliyordu. Paris parkında yaban domuzu olup olmadığını sorarak hâlâ taşralı olduğunu göstermişti. Bununla birlikte, Talleyrand gülmedi, ama kendisi aristokrat bir aileden geldiği için kan ve soyluluk bakımından olmasa da politikadaki efendisi olan bu adama bir eşek şakası yapma fikrine karşı koyamadı. Napoleon’un sorusuna karşılık yalnızca, "Çok az, generalim, ama bir tane bulabileceğinizi söyleyebilirim," dedi.</p><p class="calibre_">Ertesi gün Napoleon’un sabah saat yedide Talleyrand’ın evine gelmesi ve sabahı orada geçirmesi ayarlandı. "Yaban domuzu avı" öğleden sonra olacaktı. Sabah boyunca heyecanlı general domuz avından başka bir şeyden söz etmedi. Bu arada Talleyrand uşaklarını pazara göndermiş, iki tane büyük siyah domuz alıp parka götürmelerini söylemişti.</p><p class="calibre_">Öğle yemeğinden sonra avcılar ve av köpekleri Bois de Boulog-ne’a doğru yola çıktılar. Talleyrand’dan gelen işaret üzerine uşaklar domuzlardan birini serbest bıraktılar. "Domuzu görüyorum," diye bağırdı Napoleon neşeyle. Domuzu kovalamak üzere atının üzerine atladı. Talleyrand arkada kaldı. "Yaban domuzunun" sonunda yakalanması yarım saat sürdü. Ancak zafer anında Napoleon'un yanına yardımcılarından biri yaklaştı. O yaratığın yaban domuzu olamayacağını biliyor ve bu hikâye ortalığa yayılınca generaliyle alay edilmesinden korkuyordu. "Efendim," dedi Napoleon'a. "Kuşkusuz bunun bir yaban domuzu değil, yalnızca domuz olduğunu biliyorsunuzdur."</p><p class="calibre_">Büyük bir öfkeye kapılan Napoleon atını Talleyrand'ın evine doğru hızla sürmeye başladı. Yolda giderken elalemin maskarası olduğunu farketti ve Talleyrand'a patlamak kendisini biraz daha gülünç duruma düşerecekti; iyi bir espri yeteneği olduğunu göstermek daha iyi olurdu. Yine de hoşnutsuzluğunu gizlemedi.</p><p class="calibre_">Talleyrand generalin incinen gururunu yatıştırmaya karar verdi. Napoleon'a henüz Paris'e dönmemesini söyledi, yine parkta ava gitmeliydi. Orada birçok tavşan vardı ve onları avlamak XVI. Louis’nin en sevdiği eğlencesiydi. Talleyrand, Napoleon’a bir zamanlar Louis’ye ait olan bir dizi av tüfeğini kullanmasını bile teklif etti. Çok fazla iltifat ve tatlı sözle bir kez daha Napoleon’u avlanmaya ikna etti.</p><p class="calibre_">Grup öğleden sonra geç vakitte parka doğru yola çıktı. Yolda Napoleon, Talleyrand’a, "Ben XVI. Louis değilim, kesinlikle bir tavşan bile öldürmem," dedi. Ama o öğleden sonra park garip bir şekilde tavşan kaynıyordu. Napoleon en az elli tanesini öldürdü ve ruh hali öfkeden tatmine dönüştü. Ancak çılgınca av âleminin sonunda aynı yardımcı gelip kulağına fısıldadı. "Gerçeği söylemek gerekirse, efendim, bunların yabani tavşan olduğundan kuşkuluyum. Namussuz Talleyrand'ın bize yine bir şaka yaptığından şüpheleniyorum." (Yardımcı haklıydı. Talleyrand gerçekten uşaklarını pazara göndermişti. Oradan düzinelerce tavşan alıp parka salıvermişlerdi.)</p><p class="calibre_">Napoleon hemen atına atlayıp hızla uzaklaştı, bu kez doğruca Paris’e döndü. Daha sonra Talleyrand’ı tehdit ederek olanları tek bir kişiye bile anlatmamasını istedi; eğer Paris’in maskarası haline gelirse bedeli ağır olurdu.</p><p class="calibre_">Napoleon’un Talleyrand'a tekrar güvenmesi aylar sürdü ve yaşadığı aşağılanmayı asla tam olarak affetmedi.</p><p class="calibre_"><span class="bold">Yorum</span></p><p class="calibre_">Saray mensupları sihirbaz gibidirler: Görünüşüyle oynar, yalnızca görmek istediğimiz şeyi görmemizi sağlarlar. Hazırlanmış çok sayıda aldatmaca ve manevra arasında insanların hilenizi ve elçabukluğunu-zu görmemelerini sağlamak önemlidir.</p><p class="calibre_">Talleyrand normal olarak saray mensuplarının en büyük sihirbazıydı ve Napoleon'un o yardımcısı olmasaydı muhtemelen hem efendisini memnun edecek, hem de generali salak durumuna düşürecekti. Fakat saray mensubu olmak ustalık gerektiren bir sanattır; gözden kaçan tuzaklar ve dikkatsiz hatalar en iyi hilelerinizi bozabilir. Asla manevralarınızın ortasında yakalanma riskini göze almayın; asla insanların hilelerinizi görmelerine izin vermeyin. Eğer böyle olursa insanların gözünde terbiyeli saray mensubundan iğrenç dalavereciye dönüverirsiniz. Oynadığınız oyun çok hassastır; izlerinizi kapamak için çok büyük dikkat sarfedin ve asla efendinizin maskenizi düşürmesine izin vermeyin.</p><div class="mbp_pagebreak" id="calibre_pb_24"></div>
</body></html>
