<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos247115" class="calibre_"><span class="calibre2"><span class="bold">YASA 9</span></span></p><p class="calibre_"><span class="calibre3"><span class="bold">EYLEMLERİNİZLE KAZANIN,</span></span></p><p class="calibre_"><span class="calibre3"><span class="bold">ASLA TARTIŞMAYLA DEĞİL</span></span></p><p class="calibre_">HÜKÜM</p><p class="calibre_"><span class="italic"><span class="bold">Tartışmayla kazandığınızı ditşimdüğünüz her türlü anlık zafer gerçekte boş bir zaferdir. Neden olduğunuz kızgınlık ve kötü niyet daha güçlüdür ve herhangi bir anlık fikir değişiminden daha uzun sürmez. Tek bir kelime etmeden eylemleriniz yoluyla diğerlerinin sizinle aynı fikirde olmasını sağlamak çok daha etkilidir. Gösterin, açıklamayın.</span></span></p><p class="calibre_">YASAYI ÇİĞNEMEK</p><p class="calibre_">Milattan önce 131 'de Yunan şehri Pergamus'u kuşatma altına alan Romalı devlet başkanı Publius Crassus Dives Mucianus, şehrin duvarlarını delip geçebilmek için baş tarafı demirden büyük ve ağır direklere ihtiyacı olduğunu gördü. Birkaç gün önce Atina'daki bir tersanede kocaman gemi direkleri olduğunu görmüştü. Bunlardan en büyüğünün kendisine gönderilmesini emretti. Atina’daki emri alan askeri mühendis başkanın aslında en küçüğünü istediğinden emindi. Emri getiren askerlerle sonsuz bir tartışmaya girdi. En küçük direğin iş için en uygunu olduğunu söyledi onlara. Ve gerçekte küçük olanının taşınması da daha kolaydı.</p><p class="calibre_">Askerler başkanlarının kendisiyle tartışılacak bir adam olmadığı konusunda uyardılar mühendisi, ama o en küçük direğin inşa etmekte olduğu makineye en iyi uyacağı konusunda ısrar etti. Şema üstüne şema çizdi ve kendisinin uzman olduğunu, onların neden söz ettiklerinden haberleri olmadığını söyleyecek kadar ileri gitti. Askerler liderlerini tanıyorlardı ve en sonunda mühendisin uzmanlığını unutup itaat etmesini sağlayabildiler.</p><p class="calibre_">Ama onlar gittikten sonra mühendis bu konuda biraz daha düşündü. Başarısızlığa götürecek bir emre itaat etmenin anlamı ne, diye sordu kendi kendine. Ve başkanın ne kadar etkili olduğunu görüp kendisini uygun bir şekilde ödüllendireceğinden emin olduğu en küçük direği gönderdi.</p><p class="calibre_">En küçük direk geldiğinde Mucianus askerlerinden açıklama istedi. Mühendisin en küçük direk için nasıl bitmek tükenmek bilmez şekilde tartıştığını, ama sonunda en büyük direği göndermeye razı olduğunu söylediler. Mucianus öfkeden deliye döndü. Dikkatini tam olarak kuşatmaya veremedi ve kent destek almadan önce duvarları delmenin önemini düşünemedi. Bütün düşünebildiği derhal kendisine getirilmesini emrettiği küstah mühendisti.</p><p class="calibre_">Birkaç gün sonra gelen mühendis en küçük direğin neden daha uygun olduğunu memnuniyetle bir kez daha anlattı. Askerlere sunduğu iddiaları yineleyerek konuştu durdu. Bu konularda uzmanları dinlemenin akıllıca olduğunu söyledi ve başkanın kendisinin gönderdiği direği denerse pişman olmayacağını söyledi. Mucianus onun sözlerini bitirmesine izin verdi, sonra askerlerin önünde çırılçıplak soyarak ölene kadar kırbaçladı.</p><p class="calibre_"><span class="bold">Yorum</span></p><p class="calibre_">Adı tarihte kayıtlı olmayan mühendis hayatını direkler ve sütunlar tasarlayarak geçirmişti ve bilim alanında kentin önde gelen en iyi mühendisi olarak saygı görüyordu. Haklı olduğunu biliyordu. Küçük direk daha hızlı hareket edebilir ve daha fazla güç taşırdı. Daha büyük olanın daha iyi olması şart değildi. Başkan kuşkusuz bu mantığı görecek, sonunda bilimin tarafsız ve mantığın üstün olduğunu anlayacaktı. Eğer mühendis ayrıntılı şemalar gösterip tavsiyesinin ardındaki kuramları açıklarsa başkan cehaletinde nasıl ısrar edebilirdi ki?</p><p class="calibre_">Askeri mühendis tartışmacıya, yani aramızda her yerde bulunan tipe mükemmel bir örnekti. Tartışmacı sözcüklerin hiçbir zaman tarafsız olmadığını, üstüyle tartışarak kendisinden daha güçlü olanın zekâsına olan şüphesini dile getirmiş olduğunu anlayamaz. Ayrıca uğraştığı kişinin farkında da değildir. Her insan kendisinin haklı olduğuna inandığı ve sözcükler onu ender olarak aksine inandıracağı için tartışmacının mantığı sağır kulaklara hitap eder. Köşeye sıkıştığında yalnızca biraz daha fazla tartışır ve kendi mezarını kazar. Diğer kişinin inançlarında kendini güvensiz ve aşağı hissetmesine neden olduktan sonra Socrates'ın güzel sözleri bile durumu kurtaramaz.</p><p class="calibre_">Bu yalnızca sizin üstünüzde bulunanlarla tartışmaktan kaçınma meselesi değildir. Hepimiz fikir ve mantık alanında usta olduğumuzu biliyoruz. O halde dikkatli olmalısınız: Fikirlerinizin doğruluğunu dolaylı olarak göstermeyi öğrenin.</p><p class="calibre_"><span class="italic"><span class="bold">SULTAN VE VEZİRİ</span></span></p><p class="calibre_"><span class="italic"><span class="bold">Vezir efendisine otuz yıldır hizmet ediyor, sadakati, dürüstlüğü ve Tanrı’ya bağlılığıyla hayranlık topluyordu. Bununla birlikte, dürüstlüğü sarayda birçok düşman edinmesine neden olmuştu. Bu düşmanlar onun ikiyüzlülüğü ve hainliğine dair söylenti/er yaymışlardı ortalığa.</span></span></p><p class="calibre_"><span class="italic"><span class="bold">Bu insanların sultan üzerinde sürek// işlemeleri sonucunda o da masum vezirine güvenmemeye başlamış ve kendisine bu kadar iyi hizmet etmesine rağmen onun öldürülmesini emretmişti. Burada ölüm cezasına çarptırılanların elleri ayakları bağlanıyor ve sultanın en vahşi köpeklerinin bulunduğu bölmeye atılıyordu. Köpekler kurbanı anında paramparça ediyorlardı. Bununla birlikte vezir köpeklere atılmadan önce son bir ricada bulundu. “On günlük erteleme istiyorum," dedi. “Böylece borçlarımı ödeyebilir, alacaklarımı toplayabilir, insanların bana emanet ettikleri eşyaları iade edebilir, eşyalarımı aile üyelerim ve çocuklarım arasında paylaştırır ve onlara bir vasi tayin edebilirim." Vezirin kaçmaya çalışmayacağına dair söz aldıktan sonra sultan onun ricasını yerine getirdi. Vezir hemen evine koştu, yüz altın alıp sultanın köpeklerine bakan avcıyı ziyaret etti. Bu adama yüz altını teklif edip, “Köpeklere on gün boyunca benim bakmama izin ver,“ dedi. Avcı kabul etti ve sonraki on gün boyunca vezir canavarlara büyük bir özenle baktı, onları iyi temizleyip güzelce doyurdu. On günün sonunda elinden yemeye başladılar.</span></span></p><p class="calibre_"><span class="italic"><span class="bold">On birinci günde sultan veziri çağırdı, ceza uygulandı. Sultan vezirin bağlanıp köpeklere atılışını seyretmeye başladı. Fakat canavarlar veziri görünce kuyruklarını sallayarak ona doğru koştular. Sevgiyle ellerini yalayıp onunla oynamaya başladılar. Sultan ve diğer tanıklar şaşkınlık içindeydi. Sultan vezire köpeklerin neden onu öldürmediklerini sordu. Vezir şöyle cevap verdi: “Bu köpeklere on gün boyunca baktım. Sonucu siz de gördünüz. Size otuz yıl boyunca baktım, sonucu ne oldu? Düşmanlarımın ortaya attığı iddialara dayanarak ölüme mahkûm edildim."' Sultan utançla kızardı. Ve yalnızca onu affetmekle kalmadı, iyi takım elbiseler hediye edip şöhretine kara çalanları da ona teslim etti. Soylu vezir onları serbest bırakıp nazik davranmaya devam etti.</span></span></p><p class="calibre_"><span class="italic"><span class="bold">Kurnaz Hile: Arap Aklı ve Kurnazlığı, XIII. Yüzyıl</span></span></p><p class="calibre_">YASAYA UYMAK</p><p class="calibre_">1502'de jtalya, Floransa'da muazzam büyüklükte bir mermer blok Santa Maria del Fiore Kilisesi'nin atölyesinde bekliyordu. Bir zamanlar muhteşem bir taş parçasıydı, ama beceriksiz bir heykeltıraş heykelin bacaklarının olması gereken yerde yanlışlıkla bir delik açmıştı. Floransa belediye başkanı Piero Soderini mermerin üzerinde çalışması için Leonardo da Vinci'yi görevlendirerek bloku kurtarmayı düşündü, ama herkes mermerin mahvolduğunu düşündüğünden, bundan vazgeçti. Böylece mermer harcanan onca paraya rağmen kilisenin karanlıklarında tozlanmaya terkedilmişti.</p><p class="calibre_">O zamanlar Roma'da yaşayan Michelangelo'nun Floransa'lı arkadaşları durumu büyük sanatçıya yazdılar. Hâlâ muhteşem olan mermer konusunda yalnızca onun bir şeyler yapabileceğini söylüyorlardı. Michelangelo, Floransa'ya geldi, taşı inceledi ve pozu taşın kesilen parçasına göre ayarlayarak ondan iyi bir figür çıkarabileceği sonucuna vardı. Soderini bunun zaman kaybı olduğunu iddia etti -kimse böy-lesi bir felaketi kurtaramazdı- ama sonunda sanatçının çalışmasına izin verdi. Michelangelo elinde sapan olan genç Davud'u tasvir etmeye karar verdi. .</p><p class="calibre_">Haftalar sonra Michelangelo heykel üzerindeki son düzeltmeleri yaparken Soderini stüdyoya girdi. Kendini bir uzman gibi görerek dev çalışmayı inceledi ve Michelangelo'ya eserin muhteşem olmakla birlikte burnunun biraz büyük olduğunu söyledi. Michelangelo, Soderi-ni'nin dev figürün hemen altında dikildiğini ve uygun bir bakış açısına sahip olmadığını farketti. Bir şey söylemeden Soderini'nin iskelenin altından kendisini takip etmesini istedi. Burna ulaşarak kalaslardaki bir parça mermer tozuyla birlikte keskisini aldı. Soderini bir iki metre aşağıda kendisini izlerken Michelangelo keskiyle hafifçe heykele dokundurup elindeki tozları azar azar bırakmaya başladı. Aslında burnu değiştirmek için hiçbir şey yapmıyor, üzerinde çalışıyormuş gibi görünüyordu. Bu birkaç dakika süren yapmacık davranıştan sonra kenara çekilerek, "Şimdi bakın," dedi. "Böyle daha iyi," diye cevap verdi Soderini. "Onu can verdin."</p><p class="calibre_"><span class="bold">Yorum</span></p><p class="calibre_">Michelangelo heykelin burnunu değiştirmekle bütün görünüşü bozabileceğini biliyordu. Ama Soderini estetik yargılarıyla gurur duyan bir müşteriydi. Böyle bir adamı gücendirmek Michelangelo'ya hiçbir şey kazandırmaz, daha sonraki işlerini tehlikeye atabilirdi. Michelangelo tartışmayacak kadar zekiydi. Çözümü (onu yalnızca heykele biraz daha yaklaştırarak) Soderini'nin bakış açısını değiştirmekti ve bunu nedenin yanlış algılama olduğunu farkettirmeksizin yaptı.</p><p class="calibre_">Gelecek kuşakların şansına Michelangelo heykeli bozulmadan korurken Soderini'nin heykeli daha iyi hale getirdiğine inanmasını sağlamıştı. Bu tartışmak yerine eylemle kazanmanın çifte gücüdür: Kimse gücenmez ve anlatmak istediğiniz şey kanıtlanmış olur.</p><p class="calibre_"><span class="italic"><span class="bold">AMASIS’IN ÇALIŞMALARI</span></span></p><p class="calibre_"><span class="italic"><span class="bold">Apries anlattığım şekilde görevden alındığında Amasis tahta çıktı. Sais bölgesinden geliyordu ve Siuph adındaki kasabanın yerlisiydi. Mıstrlılar başlangıçta onu hor gördüler; bir özelliği olmayan sıradan geçmişi yüzünden ona fazla önem vermediler; fakat daha sonra Amasis fazla sert tedbirlere başvurmadan onları zeki bir biçimde hizaya getirdi. Sayısız hazineleri arasında kendisinin ve konuklarının arasıra ayaklarını yıkadıkları altın ayak küveti de vardı. Bunu parçalatıp malzemesiyle tanrılardan biri için bir heykel yaptırdı ve kasabanın en uygun noktası olduğunu düşündüğü bölgeye yerleştirdi. Mısırlılar süreklf olarak heykeli görmeye geliyor, ona büyük bir saygı gösteriyor/ardı. Amasis onların üzerinde yaptığı etkiyi duyunca bir toplantı yapıp derinden saygı gören heykelin aslında ayaklarını yıkadıkları, içine çiş yaptıkları ve kustukları bir ayak küveti olduğu gerçeğini açıkladı. Kendi durumunun da aynı olduğunu söyleyerek konuşmasını sürdürdü, bir zamanlar sıradan bir insanken şimdi onların kralıydı; bu yüzden dönüşüm geçirmiş ayak küvetine saygı duydukları gibi kendisine de saygı duymaları gerektiğini söyledi. Bu şekilde Mısırlılar onu efendileri olarak kabul etmeye ikna oldular.</span></span></p><p class="calibre_"><span class="italic"><span class="bold">Tarihler, Herodotus, M.Ö. V. Yüzyıl</span></span></p><p class="calibre_">GUCUN ANAHTARLARI</p><p class="calibre_">Güç alanında hareketlerinizi insanlar üzerindeki uzun dönemli etkileriyle değerlendirmeyi öğrenmelisiniz. Bir noktayı kanıtlamada veya tartışmayla zafer kazanmadaki sorun, sonunda tartıştığınız insanların bundan nasıl etkilendiğinden asla emin alamamanızdır. Kibar bir şekilde sizinle aynı fikirdeymiş gibi görünebilir, ama içlerinden size kızabilirler. Belki de söylediğiniz bir şey onları geri dönüşü olmaz bir biçimde gücendirmiş olabilir; sözcüklerin diğer kişinin ruh hali ve özgüvensizliğine göre yorumlanabilme gibi sinsi bir yeteneği vardır. En iyi iddianın bile sağlam bir temeli yoktur, çünkü hepimiz sözcüklerin kaypak yapısına güvenmemeyi öğrenmişizdir. Ve birisiyle aynı fikre ulaştıktan günler sonra yalnızca alışkanlık yüzünden eski fikirlerimize geri döneriz.</p><p class="calibre_">Şunu anlayın: Sözcükler çok ucuzdur. Tartışmanın hararetiyle davamızı destekleyecek her şeyin söyleneceğini hepimiz biliriz. jncil’den alıntılar yapılır, doğrulanmayan istatistiklere başvurulur. Bu şekilde kim ikna edilebilir ki? Eylem ve gösteri çok daha güçlü ve anlamlıdır. Gözümüzün önündedir, görebiliriz. "Evet, heykelin burnu şimdi çok iyi görünüyor." Gücendiren sözcükler yok, yanlış anlama olasılığı yok. Gösterilen bir kanıtla kimse tartışamaz. Baltasar Gracian'ın söylediği gibi: "Gerçek genellikle görülür, ender olarak duyulur."</p><p class="calibre_">Christopher Wren, Rönesans adamının jngiliz örneğiydi. Matematik, astronomi, fizik ve fizyoloji bilimlerinde ustalaşmıştı. Ama jngilte-re'nin en ünlü mimarı olarak son derece uzun kariyeri sırasında müşterileri ondan sık sık tasarılarında pratik olmayan değişiklikler yapmasını istemişlerdi. O ise hiçbir zaman ne tartışmış, ne de kimseyi incit-mişti.</p><p class="calibre_">1688'de Wren, Westminster için muhteşem bir belediye binası tasarladı. Ancak belediye başkanı memnun kalmamıştı; aslında endişeliydi. Wren’e ikinci katın güvenli olmadığından ve kendisinin birinci kattaki ofisine çökeceğinden korktuğunu söyledi. Wren’den destek için iki fazladan sütun eklemesini talep etti. Usta mimar Wren bu sütunların bir amaca hizmet etmeyeceğini ve başkanın korkularının yersiz olduğunu biliyordu. Ama sütunları dikti ve başkan müteşekkir oldu. Ancak yıllar sonra yüksek iskelede çalışan işçiler sütunların tavana varmadan hemen önce bittiğini gördüler.</p><p class="calibre_">Sütunlar sahteydi. Ama iki adam da istediğini elde etmişti. Belediye başkanı rahatlayabilirdi ve Wren daha sonraki kuşakların özgün tasarımının işe yaradığını ve sütunların gereksiz olduğunu anlayacaklarını biliyordu.</p><p class="calibre_">Fikrinizi göstermenin gücü rakiplerinizin savunmaya geçmemesi ve bu nedenle} ikna edilmeye daha açık olmalarıdır. Sizin kastettiğiniz şeyi fiziksel ve kelime anlamıyla hissetmelerini sağlamak tartışmadan çok daha güçlüdür.</p><p class="calibre_"><span class="italic"><span class="bold">TANRI VE İBRAHİM</span></span></p><p class="calibre_"><span class="italic"><span class="bold">Yüce Tanrı, İbrahim'e kendisi ölmek istemedikçe ve Tanrı'dan canını almasını istemedikçe onun canını almayacağına dair söz verdi. İbrahim'in hayatı kapanışa yaklaşırken ve Tanrı onu ele geçirmeye karar verdiği zaman neredeyse kötürüm olan çok yaşlı bir adam kılığındaki meleğini gönderdi. Yaşlı adam İbrahim’in kapısının önünde durup, “Ah, İbrahim, yiyecek bir şey istiyorum," diye yalvardı. İbrahim adamın bunu söylemesine şaşırmıştı. “Ölüm," dedi İbrahim. “Bu şartlarda yaşamaktan daha iyi olurdu senin için."</span></span></p><p class="calibre_"><span class="italic"><span class="bold">İbrahim gelen konuklar için her zaman hazır yiyecek bulundururdu. Böylece yaşlı adama içinde et, etsuyu ve ekmek kırıntılarının olduğu bir kase verdi. Yaşlı adam yemek için oturdu. Büyük bir çabayla zorlukla yutkunuyordu ve bir parça yiyecek aldığında elinden düşüp yerlere dağılıyordu. “Ah, İbrahim," dedi. “Yememe yardım et." İbrahim yemeği eline alıp yaşlı adamın dudaklarına kaldırdı. Ama kayıp adamın sakallarından ve göğsünden aşağı süzüldü. “Sen kaç yaşındasın yaşlı adam?“ diye sordu. Yaşlı adam İbrahim’in yaşından birkaç yaş büyük olan yaşını söyledi. İbrahim bunun üzerine, “Ah Tanrım, bu adamın yaşına gelip onun durumuna düşmeden önce beni yanına al,“ dedi. İbrahim sözlerini bitirir bitirmez Tanrı canını aldı.</span></span></p><p class="calibre_"><span class="italic"><span class="bold">Kurnaz Hile: Arap Aklı ve Kurnazlığı, Xlll. Yüzyıl</span></span></p><p class="calibre_">Stalin'in suçlarını anlattığı bir konuşma sırasında Nikita Khrush-chev'in sözünü kesti biri. "Sen Stalin'in meslektaşıydın," diye bağırdı adam. "Neden o zaman durdurmadın onu?" Khrushchev konuşanı gö-remiyordu, kükredi. "Kim söyledi onu?" Kimsenin eli kalkmadı. Kimse kıpırdamadı. Birkaç gergin saniyeden sonra Khrushchev sonunda kısık bir sesle, “Şimdi neden onu durdurmadığımı biliyorsunuz," dedi. Stalin'le karşılaşan herkesin korktuğunu, en küçük bir isyan işaretinin kesin ölüm anlamına geldiğini iddia etmek yerine Stalin’le yüz yüze gelmenin nasıl bir şey olduğunu hissetmelerini sağlamıştı; paranoyayı, sesini çıkarma korkusunu, bu durumda Khrushchev olan liderle yüzleşme korkusunu hissetmelerini sağlamıştı. Gösteri derine işlemişti ve daha fazla tartışmak yersizdi.</p><p class="calibre_">En güçlü ikna, eylemin ötesine geçerek sembol haline gelir. Sembolün gücü -bayrak, efsanelere ait bir hikâye, bazı duygusal olaylara ait örnekler- bir şey söylemenize gerek kalmadan herkesin sizi anlamasıdır. 1975’te Henry Kissinger 1967 savaşında kuşattıkları Sina Çö-lü’nün bir kısmını geri verme konusunda İsraillilerle hüsrana uğratan görüşmeler yaptığı sırada, birdenbire gergin bir toplantıyı bölüp biraz gezinti yapmaya karar verir. Yedi yüz Yahudi savaşçının M.ö. 73'te kendilerini kuşatan Romalı askerlere teslim olmak yerine toplu intihara kalkıştığının bütün İsrailliler tarafından bilindiği Eski Masada kalesini ziyaret eder. İsrailliler Kissinger'ın mesajını hemen anlarlar: Onları dolaylı olarak toplu intiharı davet etmekle suçlamaktadır. Ziyaret tek başına fikirlerini değiştirmese de herhangi bir doğrudan uyarının yapacağından çok daha ciddi biçimde düşünmelerini sağlamıştı. Böylesi semboller büyük duygusal anlamlar taşır.</p><p class="calibre_">Gücü hedeflerken ya da onu korumaya çalışırken hep dolaylı yolu izleyin. Ve mücadelelerinizi dikkatle seçin. Diğer kişinin sizinle aynı fikirde olup olmaması uzun vadede bir önem taşımıyorsa -ya da zaman ve kendi deneyimleri ne demek istediğinizi anlamasını sağlayacaksa-göstermeyle bile uğraşmamak en iyisidir. Enerjinizi saklayın ve işinize bakın.</p><p class="calibre_">İmaj: Tahterevalli. Yukarı aşağı, yukarı aşağı gider tartışmacılar ve hiçbir zaman bir yere varamazlar. Tahterevalliden inin ve tekmeleyip itmeksizin ne demek istediğinizi gösterin. Onları yukarda bırakın ve yerçekiminin onları yavaşça yere indirmesine izin verin.</p><p class="calibre_">Otorite: Asla tartışmayın. Toplumda hiçbir şey tartışılmamalıdır; yalnızca sonuçları gösterin (Benjamin Disraeli, 1804-1881).</p><p class="calibre_">Sözel tartışmanın güç alanında tek bir önemli kullanımı vardır: Hile yaparken dikkat dağıtmak ve izlerinizi örtmek için, yoksa bir yalanın ortasında yakalanırsınız. Böyle durumlarda elinizden gelen bütün inandırıcılığınızla tartışmak sizin lehinizedir. Dikkatini hileli hareketinizden uzaklaştırmak için diğer kişiyi tartışmaya çekin. Bir yalanın ortasında yakalandığınızda ne kadar duygusal ve emin görünürseniz o kadar az yalan söylüyor gibi görünürsünüz.</p><p class="calibre_">Bu teknik birçok aldatma ustasının saklanma yerini korumuştur. Bir keresinde eşsiz dolandırıcı Kont Victor Lustig para kopya ettiğini söylediği sahte bir makineyi ülke genelinde satmıştı. Kandırılanlar hatalarını farkettiklerinde genellikle halkın gözünde alay konusu olmaktansa polise gitmemeyi tercih ederlerdi. Fakat Oklahoma, Remsen Bölgesi şerifi Richards aldatılarak 10.000 dolarının alınmasını kabul edecek bir adam değildi ve bir sabah Chicago'daki bir otel odasına kadar izini sürdü Lustig'in.</p><p class="calibre_">Lustig kapısının çalındığını duydu. Açtığında bir silahın namlusuna bakıyordu. "Sorun nedir?" diye sakin bir şekilde sordu. "Seni lanet olası," diye bağırdı şerif. "Seni öldüreceğim. O kutuyla beni kandırdın!"</p><p class="calibre_">Lustig şaşırmış gibi yaptı. "Yani çalışmadığını mı söylüyorsunuz?" diye sordu. "Çalışmadığını biliyorsun," diye cevap verdi şerif. "Ama bu imkânsız," dedi Lustig. "Çalışmamasına olanak yok. Uygun bir şekilde çalıştırdınız mı?" "Tam olarak bana söylediğin şeyi yaptım," dedi şerif. "Hayır, yanlış bir şey yapmış olmalısınız," dedi Lustig. Tartışma kısır döngü halinde devam etti. Namlu aşağı indi.</p><p class="calibre_">Lustig tartışma taktiğinde ikinci aşamaya geçti: Konuşmayı kutunun çalışmasıyla ilgili bir yığın anlamsız teknik ifadeye boğarak artık kendinden daha az emin görünen ve daha güçsüz bir biçimde tartışan şerifi iyice şaşırttı. "Bakın," dedi Lustig. "Size hemen paranızı geri vereceğim. Ayrıca makinenin nasıl çalışacağına dair yazılı talimatları da vereceğim ve doğru biçimde çalıştığından emin olmak için Oklahoma’ya geleceğim. Bu durumda kaybedecek bir şeyiniz yok." Şerif isteksizce kabul etti. Onu tamamen tatmin etmek için Lustig yüz tane yüz dolarlık verdi ve rahatlayıp Chicago'da iyi bir haftasonu geçirmesini söyledi. Şerif sonunda daha sakin ve biraz şaşkın bir şekilde oradan ayrıldı. Sonraki birkaç gün içinde Lustig gazeteleri her sabah kontrol etti. Sonunda aradığını buldu: Şerif Richards'ın sahte para kullanmaktan dolayı tutuklanıp yargılandığına dair kısa bir haberdi bu. Lustig tartışmayı kazanmıştı; şerif onu bir daha rahatsız etmedi.</p><div class="mbp_pagebreak" id="calibre_pb_9"></div>
</body></html>
