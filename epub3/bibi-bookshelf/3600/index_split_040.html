<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1102301" class="calibre_"><span class="calibre2"><span class="bold">YASA 40</span></span></p><p class="calibre_"><span class="calibre3"><span class="bold">BEDAVA YEMEĞE DEĞER VERMEYİN</span></span></p><p class="calibre_">HUKUM</p><p class="calibre_"><span class="italic"><span class="bold">Bedava olarak sunulan şey tehlikelidir, genellikle ya bir hile ya da gizli bir yükümlülük içerir. Kıymetli olan şey için ödeme yapmaya değer. Ödeme yaparak minnettarlık, suçluluk ve dalavereden kurtulursunuz. Ücreti tam olarak ödemek de akıllıcadır, mükemmellikte kestirme yoktur. Paranız konusunda cömert olun ve etrafta dolaşmasını sağlayın, çünkü cömertlik gücün işareti ve mıknatısıdır.</span></span></p><p class="calibre_"><span class="bold">PARA VE GUÇ</span></p><p class="calibre_">Güç alanında her şey bedeliyle değerlendirilir ve her şeyin bir fiyatı vardır. Bedava veya ucuz olarak verilen bir şey genellikle psikolojik bir etiketle gelir: karmaşık bir yükümlülük duygusu, kaliteden ödün verme, bu ödünlerin getirdiği güvensizlik vb. vb. Güçlü olanlar en değerli kaynakları olan bağımsızlık ve manevra alanını korumayı erken öğrenirler. Tam bedel ödeyerek kendilerini tehlikeli bağlantılardan ve endişelerden kurtarırlar.</p><p class="calibre_">Para konusunda açık ve esnek olmak size stratejik cömertliğin değerini de öğretir, bu "almak üzere olduğunuzda vermek" diye bilinen eski hilenin bir çeşididir. Uygun hediyeyi vererek alıcıyı yükümlülük altına sokarsınız. Cömertlik insanları -aldatılmaya karşı- yumuşatır. Özgürlük konusunda ün kazanarak insanları kendinize hayran bırakır,</p><p class="calibre_">bu arada onların dikkatini güç oyunlarınızdan uzaklaştırmış olursunuz. Zenginliğinizi stratejik olarak yayarken diğer saray mensuplarını da büyüler, zevk yaratır ve değerli müttefikler kazanırsınız.</p><p class="calibre_">Güç ustalarına bir bakın: Caesar’lar, Kraliçe Elizabeth’ler, Miche-langelo’lar, Medici'ler... Aralarında tek bir cimri yoktur. Büyük dolandırıcılar bile hileleri için büyük paralar harcarlar. Sıkı cüzdanlar çekici değildir; baştan çıkarma sırasında Kasanova yalnızca kendini değil cüzdanını da sunuyordu. Güçlü kişiler paranın psikolojik olarak insanları kendine çektiğini ve toplumsal ilişkilerde bir araç olduğunu bilirler. Paranın insani yanını cephanelerindeki bir silah haline getirirler.</p><p class="calibre_">Herkes parayla oynayabildiği için binlercesi parayı yaratıcı biçimde stratejik olarak kullanmayı reddetme gibi kendine zarar veren bir durum içine sıkışıp kalmıştır. Bu tipler güç kutbunun diğer tarafını temsil eder ve onları tanımayı öğrenmelisiniz, ya onların zehirli doğalarından korunmak ya da katılıklarını kendi lehinize kullanmak için.</p><p class="calibre_"><span class="bold">Açgözlü Balık. </span>Açgözlü balık paradan insani tarafı alır. Soğuk ve acımasızdır, yalnızca cansız bilançoyu görür; başkalarını zenginliğe giden yolda ya piyon ya da engel olarak nitelendirir; insanların duygularını ayaklar altına alır ve değerli arkadaşlarına yabancılaşır. Kimse açgözlü balıklarla çalışmak istemez ve yıllar içinde tek başlarına kalırlar, ki bu da onların felaketlerini hazırlar.</p><p class="calibre_">Açgözlü balıklar dolandırıcıların tereyağlı ekmeğidir. Kolay para kazanma yemiyle büyülenip yemi, kancayı ve olta kurşununu yutarlar. Onları aldatmak çok kolaydır, çünkü (insanlarla değil) sayılarla o kadar çok zaman harcarlar ki, psikolojiye karşı, kendi psikolojileri dahil, kör olurlar. Ya sizi sömürmeden onlardan kaçın ya da kazancınız için açgözlülüklerinden faydalanın.</p><p class="calibre_"><span class="bold">Pazarlıkçı İblis. </span>Güçlü insanlar her şeyi maliyetiyle ölçerler, ama yalnızca parasal değil, zaman, gurur ve zihinsel huzurlarının maliyetiyle ölçerler. Ve bu kesinlikle Pazarlıkçı ¡blis’in yapamadığı şeydir. Değerli zamanını pazarlık için harcar, sürekli olarak başka bir yerde daha az fiyata alabileceği şeyleri düşünüp durur. Her şeyden öte, aldığı ucuz mal genellikle eskidir; belki de masraflı bir tamire ihtiyacı vardır veya yüksek kaliteli bir mala göre çok daha kısa süre içinde yenilenmesi gerekecektir. Bu kovalamacanın bedeli (ucuza alınan malın fiyatı aldatıcı olsa da) her zaman yalnızca parasal olmaz, zaman ve zihinsel huzura da malolur. Gelgelelim Pazarlıkçı <span class="bold">İblis için pazarlık kendi içinde </span>bir sondur; başka bir deyişle, araç değil amaçtır.</p><p class="calibre_">Bu tipler yalnızca kendilerine zarar verir gibi görünürler, fakat tıı tumları bulaşıcıdır. Onlara direnmezseniz daha ucuz fiyat bulmak içıı ı daha fazla aramanız gerektiği gibi güvensizlik duygusu aşılarlar size Onlarla tartışmayın ya da değiştirmeye çalışmayın. Yalnızca fiyat, za man ve iç huzur maliyetiyle mantıksız ucuz mal kovalamacasının mali yetini toplayın.</p><p class="calibre_"><span class="bold">Sadist. </span>Parasal sadistler güçlerini ortaya koymanın bir yolu olarak parayla acımasız güç oyunları oynarlar. Örneğin, size borcu olan para için sizi bekletirken, parayı havale ettiğini söylerler. Veya sizi işe alır, işin her aşamasına karışır, sizi ülser ederler. Sadistler bir şey için ödeme yapmanın kendilerine satıcıya işkence etme ve onu sömürme hakkı verdiğini sanırlar. Para konusunda saray mensubuna özgü duyguları yoktur hiç. Bu tiple ilişkiye girecek kadar şanssızsanız uzun vadede parasal bir kayıp yıkıcı güç oyunlarına karışmaktan daha iyi olabilir.</p><p class="calibre_"><span class="bold">Rastgele Verici. </span>Cömertliğin güç konusunda kesin bir işlevi vardır: jnsanları çeker, yumuşatır, onlardan kendine taraftar edinir. Rastgele Vericiler cömerttirler, çünkü herkes tarafından sevilmeyi ve hayran olunmayı isterler. Ve cömertlikleri o kadar gelişigüzel ve muhtaçtır ki, arzu edilen etkiyi yapmayabilir. Eğer herkese veriyorlarsa alıcı kendini neden özel hissetsin ki? Rastgele Verici’yi hedefiniz yapmak çekici görünse de bu tiple herhangi bir ilişkiye girerseniz doyurulamayan duygusal ihtiyaçlarıyla büyük bir sıkıntı hissedersiniz.</p><p class="calibre_"><span class="italic"><span class="bold">GÖMÜLÜ HAZİNE</span></span></p><p class="calibre_"><span class="italic"><span class="bold">Aklı zayıf olan birçok insan yerin altında bazı değerli şeyler bulup onlardan kar edeceğini umar. Maghrib’de hayatlarını normal yollardan kazanamayan birçok Berber "öğrenci“ vardır. Ellerinde kenarları yırtılmış ve ya üzerinde Arapça olmayan yazıların bulunduğu ya da gömülü bir hazinenin sahibi tarafından yazılmış bir belgenin tercümesi olduğunu iddia ettikleri kağıtlarla zengin insanlara yaklaşırlar. Böylece zengini kendilerini kazmak ve define avcılığı yapmak için uzaklara göndermeye ikna ederek ekmek paralarını kazanmaya çalışırlar. Arasıra bu hazine avcılarından biri garip bir bilgi getirir veya insanların diğer iddialarına inanmalarını sağlayan büyü hileleri gösterir, oysa gerçekte büyüyle ilgili bir şey bilmez... Hazine avcılığıyla ilgili olarak söylenen şeylerin bilimsel bir temeli yoktur, gerçek bilgilere de dayanmaz. Hazineler bulunsa da bu ender olarak ve tesadüf eseri olur, sistemli araştırmalar sonucunda değil... Bu tür şeylere kamp acı çeken insanlar hayatlarını kazanma yetersizliklerinden ve bu anlamdaki tembelliklerinden dolayı Tanrıya sığınmalıdırlar. Kendilerini saçma hikayeler ve gerçekdışı hikayelerle meşgul etmemelidirler.</span></span></p><p class="calibre_"><span class="italic"><span class="bold">Mukaddime, İbn Haldun, 1332-1406</span></span></p><p class="calibre_"><span class="bold">YASAYI ÇİĞNEMEK I. Çiğneme</span></p><p class="calibre_">Francisco Pizarro 1532’de Peru’yu fethettikten sonra jnka jmpara-torluğu'nun altınları jspanya’ya akmaya başladı ve her sınıftan İspanyol Yeni Dünya’da sahip olunacak zenginliklerin hayalini kuruyordu. Kısa süre içinde Peru’nun doğusunda yılda bir kez geleneksel ayin olarak kendini altın tozuna bulayıp göle dalan kızılderili bir şefin hikâyesi ortalığa yayıldı. Kısa süre içinde ağızdan ağıza dolaşan bu söylentiye göre, inkalardan bile daha zengin olan, sokakları ve binaları altınla kaplı, El Darada adı verilen bir imparatorluk vardı. Hikâyenin bu ayrıntıları gerçek olmayacak gibi görünmüyordu, çünkü altın tozunu gölde harcamaya gücü yeten bir şef altın bir imparatorluğu yönetiyor olmalıydı. Kısa süre içinde bütün jspanyollar Güney Amerika’da El Do-rado’yu aramaya başladılar.</p><p class="calibre_">1541 yılı Şubat ayında bu alandaki en büyük sefer Pizarro'nun kardeşi Gonzalo’nun önderliğinde Ekvator’daki Quito’dan ayrıldı. Zırhlar ve renkli ipekli giysiler içinde muhteşem görünüşlü 340 İspanyol, malzemeleri taşımak ve keşif eri görevi yapmak üzere 4.000 kızılderili,</p><p class="calibre_">4.000 domuz ve yaklaşık 1.000 köpeğin eşliğinde doğuya doğru yola çıktı. Ama keşif gezisi kısa süre içinde malzemeleri çürütüp yiyecekleri bozan fırtınalı yağmurun etkisi altına girdi. Bu arada, Gonzalo Pizarro yolda karşılaştıkları kızılderilileri sorguluyor, bilgi saklar gibi gördüklerine ya da muhteşem krallığın adını bile duymamış olanlara işkence yapıyor ve köpeklere yem olarak veriyordu. jspanyolların cinayetleri,</p><p class="calibre_">Gonzalo’nun öfkesinden kaçmanın tek yolunun El Dorado hakkında hikâyeler uydurmak ve onu olabildiğince uzağa göndermek olduğunu farkeden kızılderililer arasında hızla yayıldı. Gonzalo ve adamları kızılderililerin kendilerine verdiği ipuçlarını takip ettikçe balta girmemiş bir ormanın daha da derinlerine gömüldüler. Kâşiflerin hevesleri kaçmıştı. Üniformaları paramparça olmuştu; zırhları çürümüş olduğu için atmışlardı; ayakkabıları parçalanmış, çıplak ayakla yürümek zorunda kalmışlardı; birlikte yola çıktıkları kızılderili köleler ya ölmüş ya da kaçmışlardı; yalnızca domuzları değil, av köpeklerini de yemişlerdi. Kökler ve meyvelerle yaşar hale gelmişlerdi. Bu şekilde devam edemeyeceklerini farkeden Pizarro nehir yolculuğu riskine girmeye karar verdi ve çürümüş keresteden bir mavna yaptılar. Ama Napo Nehri yolculuğu daha kolay olmadı. Gonzalo nehrin kenarına kamp kurarak yiyeceği olan bir kızılderili yerleşim birimi bulmak üzere keşif erleri gönderdi. Keşif erlerinin geri dönmesini bekledi, bekledi, ama daha sonra onların seferi terkedip nehirde kendi başlarına ilerlediklerini öğrendi.</p><p class="calibre_">Yağmur dinmeksizin yağıyordu. Gonzalo’nun adamları El Dora-do’yu unutmuşlardı; yalnızca Quito’ya geri dönmek istiyorlardı. Sonunda 1542 yılı Ağustos ayında başlangıçta sayıları çok daha yüksek olan yaklaşık yüz adam seferden geri dönmeyi başardı. Quito’da yaşayanlara göre bu sefere katılanlar cehennemden dönmüş gibilerdi, lime lime olmuş paçavralara sarınmışlardı, vücutları yara bere içindeydi ve o kadar zayıflamışlardı ki, neredeyse tanınmayacak haldeydiler. Bir buçuk yıl boyunca yürüyerek, iki bin millik yol katederek dev bir halka çizmişlerdi. Sefere harcanan büyük miktardaki para bir işe yaramamıştı; ne El Dorado'dan, ne de altınlardan bir iz vardı.</p><p class="calibre_"><span class="italic"><span class="bold">CİMRİ</span></span></p><p class="calibre_"><span class="italic"><span class="bold">Cimri, bütün mal varlığından emin olmak için her şeyini satar ve altına çevirir. Altınlarını yeraltına gömüp aras1ra ziyaret ederek inceler. Bu hareketi işçilerinden birinin dikkatini çeker ve orada bir hazine olduğundan şüphelenir. Efendisinin sırtı dönükken o noktaya gider ve altını çalar. Cimri dönünce altının yerinde yeller estiğini görür, ağlayarak saçlarını yolar. Onu böyle perişan gören komşusu nedenini öğrenince şöyle der: “Kendini üzme artık, bir taş alıp aym çukura koy ve o taşın altınların olduğunu düşün; çünkü kullanmayı hiç düşünmediğine göre taş da aynı işi görecektir."' Paranın değeri sahip olmakta değil, kullanmaktadır. Ezop Masalları, M.Ö. VI. Yüzyıl</span></span></p><p class="calibre_"><span class="italic"><span class="bold">Yorum</span></span></p><p class="calibre_">Gonzalo Pizarro’nun yaşadığı felaketten sonra bile ¡spanyollar, El Dorado’yu bulmak için sefer üstüne sefer düzenlediler. Ve onlar da Pi-zarro gibi köyleri yakıp yağmalamış, kızılderililere işkence yapmış, hayal bile edilemez zorluklara katlanmışlar, ama altına daha fazla yakla-şamamışlardı. Böylesi seferlerde harcadıkları parayı hesaplamak bile mümkün değil, fakat araştırmaların boşa gitmesine rağmen fantezinin çekiciliği devam etmiştir.</p><p class="calibre_">El Darada araştırması yalnızca milyonlarca hayata -hem kızılderili, hem jspanyol- malolmakla kalmadı, jspanyol jmparatorluğu'nun yıkılmasına da yardımcı oldu. Altın İspanyolların saplantısı haline gelmişti. İspanya'ya giren altınlar -ki bunlar çok miktardaydı- tarım ya da diğer</p><p class="calibre_">üretken çabalar için harcanmak yerine, yeni seferler veya lüks şeyler için kullanılıyordu. Bütün jspanyol kasabaları erkekleri altın arayışına gittiği için boşalmıştı. Çiftlikler yıkılmış ve ordusunda Avrupa'daki savaşlar için asker kalmamıştı. On yedinci yüzyılın sonlarına dek bütün imparatorluğun nüfusu yarısından daha aza inmişti; Madrid şehri 400.000'lik nüfustan 150.000’e düşmüştü. Çabalarına karşılık gittikçe daha azını aldığı için jspanya hiçbir zaman toparlanamadığı bir çöküşe girdi.</p><p class="calibre_">Güç özdisiplin gerektirir. Zenginlik umudu, özellikle de kolay, ani zenginlik duyguları altüst eder. Birden zengin olan kişi daha fazlasının daima mümkün olduğunu düşünür. Bedava yemek, kucağınıza düşecek para hemen köşebaşındadır.</p><p class="calibre_">Bu sanrı içinde açgözlü kişi gücün gerektirdiği her şeyi ihmal eder: özdenetim, insanlara karşı iyi niyet vb. Şunu anlamalısınız: Tek bir istisna hariç -ölüm- servette hiçbir kalıcı değişiklik hemen olmaz. Ani zenginlik ender olarak uzun süreli olur, çünkü sağlam bir şeyin üzerine kurulmamıştır. Para için duyduğunuz tutkunun sizi gerçek gücün koruyucu ve dayanıklı kalesinden çıkarmasına izin vermeyin. Gücü hedefiniz yapın, para size gelen yolu bulacaktır. El Dorado’yu enayiler ve aptallara bırakın.</p><p class="calibre_"><span class="italic"><span class="bold">Japonya’da popüler bir atasözü vardır:</span></span> "Tada <span class="italic"><span class="bold">yori</span></span> takai mono <span class="italic"><span class="bold">wa nai."</span></span></p><p class="calibre_"><span class="italic"><span class="bold">Anlamı ise şudur: "Hiçbir şey bedava verilenden daha pahalı değildir."</span></span></p><p class="calibre_"><span class="italic"><span class="bold">Söylenmeyen Tarz, Michihiro Matsumoto, 1988</span></span></p><p class="calibre_"><span class="italic"><span class="bold">2. </span></span><span class="bold">Çiğneme</span></p><p class="calibre_">On sekizinci yüzyılın başında İngiliz sosyetesindeki hiç kimse Marlborough Dükü ve Düşesi'nden üstün konumda değildi. Fransızla-ra karşı başarılı harekâtlar düzenleyen dük Avrupa’nın bir numaralı generali ve stratejisti olarak görülüyordu. Ve karısı düşes çok sayıda manevrayla, 1702'de İngiltere’nin hükümdarı olan Kraliçe Elizabeth'in gözdesi olmayı başarmıştı. 1704’te dükün Blenheim Savaşı'ndaki zaferi onu İngiltere'nin en popüler kişisi heline getirdi ve kraliçe onu şereflendirmek için Woodstock kasabasındaki geniş bir arazi parçası ve orada bir saray yapmak üzere parayla ödüllendirdi. Planlanan sarayını Blenheim Sarayı olarak adlandıran dük, mimar olarak binalar tasarlamanın yanısıra oyunlar yazan bir tür Rönesans adamı genç John Vanbrugh’u seçti. Ve böylece 1705 yılı yaz ayında inşaat büyük gösteriş ve umutlarla başladı.</p><p class="calibre_">Vanbrugh’da bir tiyatro yazarının mimari anlayışı vardı. Sarayı Marl-borough’nun zekâsı ve gücünü gösteren bir anıt olacaktı; suni göller, dev köprüler, zengin bahçeler ve diğer fantastik öğeler saraya dahil edilecekti. Ama ilk günden itibaren düşes bir türlü memnun olmuyordu. Vanbrugh’un yeni bir ağaç dizisine boşuna para harcadığını düşünüyor, sarayın olabildiğince çabuk bitmesini istiyordu. Vanbrugh ve adamlarına her bir ayrıntı için işkence ediyordu. Önemsiz konular için yanıp yakılıyordu. Blenheim’in inşası için parayı hükümetin vermesine rağmen her kuruşu sayıyordu. Sonunda Blenheim ve diğer konularda homurdanıp durması kraliçeyle aralarını açtı. Kraliçe Anne 1711 ’de onu sarayından kovdu, kraliyet sarayındaki dairesini boşaltmasını istedi. Düşes giderken (konumunu ve kraliyet maaşını yitirmekten dolayı için için köpürüyordu) pirinç kapı tokmaklarına varana kadar dairesindeki her şeyi birlikte götürmüştü.</p><p class="calibre_">Sonraki on yıl içinde hükümetten para almak zorlaşınca Blenheim üzerindeki çalışmalar durup durup yeniden başladı. Düşes Vanbrugh'un kendisini mahvetmeye çalıştığını düşünüyordu. Getirilen her taş, her kireç için söyleniyor, her bir fazladan bahçe korkuluğunu veya lambriyi sayıyor, ziyankâr işçilere, taşaronlara ve denetçilere atıp tutuyordu. Yorgun ve yaşlı olan Marlborough Dükü son yıllarında saraya yerleşmekten başka hiçbir şey istemiyordu. Ama proje davalar bataklığı içinde çıkmazcı. girmişti. İşçiler düşük ücretler için düşesi dava ediyor, o da hemen ardından mimarı dava ediyordu. Bu bitmek bilmez çekişmeler arasında dük sevgili Blenheim'ında bir gece bile geçirmeden öldü.</p><p class="calibre_">Marlborough’nun ölümünden sonra 2 milyon sterlinin üzerinde değeri olan geniş bir emlakının olduğu anlaşıldı, sarayın bitirilmesi için yeter de artardı bile. Ama düşes teslim olmuyordu, işçilerin maaşlarının yanısıra Vanbrugh’unkini de vermiyordu ve sonunda mimarı işten attı. Onun yerine geçen adam, Varbrugh’un planlarını harfiyen takip ederek Blenheim’ı birkaç yıl içinde bitirdi. Vanbrugh düşes tarafından içeri alınmadan, muhteşem eserine ayak basamadan 1726 yılında öldü. Romantik hareketin habercisi olan Blenheim mimaride yepyeni bir eğilim başlatmış, ama yaratıcısında yirmi yıllık bir kâbusa neden olmuştu.</p><p class="calibre_"><span class="italic"><span class="bold">PARA</span></span></p><p class="calibre_"><span class="italic"><span class="bold">Yusuf İbn Cafer el-Amudi kendisiyle çalışmaya gelenlerden oldukça yüklü paralar alırdı. Yasalara harfiyen uyan seçkin bir adam kendisini ziyaret eder. "Öğretilerinizle büyülendim ve öğrencilerinize uygun terbiyeyi verdiğinizden de eminim. Fakat bilgi için para almak geleneğe uygun değildir. Üstelik yanlış anlaşılabilir." El Amudi şöyle dedi: "Asla hiç bilgi satmadım. Dünyada bilgi için yeterli olacak para yoktur. Yanlış anlamaya gelince, para almaktan vazgeçmek bunu engellemeyecektir, çünkü başka bir konu bulacaktır. Daha çok şunu bilmelisiniz ki, para alan bir adam paraya karşı açgözlü olabilir de, olmayabilir de. Ancak hiç para almayan bir adam öğrencilerinin ruhlarını çalmak gibi büyük bir şüphenin altındadır. ’Bir şey almtyorum,' diyen insanlar belki de kurbanlarının iradesini alıyorlardır."</span></span></p><p class="calibre_"><span class="italic"><span class="bold">Dermis Probe, İdris Şah, 1970</span></span></p><p class="calibre_"><span class="bold">Yorum</span></p><p class="calibre_">Marlborough Düşesi için para sadist güç oyunları oynamak için bir araçtı. Para kaybını sembolik güç kaybı olarak görüyordu. Vanbrugh'yla çatışmaları daha da derinlere indi. Adam muhteşem bir sanatçıydı ve düşes onun yaratma gücünü, kendisinin ulaşamayacağı bir alanda ünlü olmasını kıskanıyordu. Onun yeteneklerine sahip olamazdı, ama en ufak ayrıntılar üzerinde işkence ve istismar edecek parası vardı, bunu sırf adamın hayatını mahvetmek için yapıyordu.</p><p class="calibre_">Ne var ki, bu tür sadizmin bedeli korkunçtur. Bu örnekte on yılda bitecek inşaatı yirmi yıla çıkardı. Birçok ilişkiyi mahvetti, düşesi saraydan kovdurdu; (yalnızca Blenheim’da huzurlu bir hayat yaşamak isteyen) düke büyük acı çektirdi, sonsuz davalara yol açtı ve Vanbrugh’un hayatından yıllar çaldı. Son olarak, son sözü yeni kuşaklar söyledi: Vanbrugh bir deha olarak tanınırken düşes cimriliğiyle hatırlandı.</p><p class="calibre_">Güçlü insan ruh yüceliğine sahip olmalıdır, hiçbir zaman küçük şeylerle uğraşmamalıdır. Ve para yüce ya da aşağılık oluşun en iyi göründüğü alandır. O halde en iyisi özgürce harcamak ve cömert olarak kazanmaktır, bunun sonraki kâr getirisi çok büyük olacaktır. Parasal ayrıntıların, insanların sizi nasıl algıladığına ilişkin resmin tamamına engel olmasına asla izin vermeyin. Kızgınlıkları uzun vadede sizin için daha zararlı olacaktır. Ve sizin için çalışan yaratıcı insanların işlerine karışmak istiyorsanız en azından onlara iyi para ödeyin. Paranız boyun eğmelerini güç gösterinizden daha iyi sağlayacaktır.</p><p class="calibre_"><span class="bold">YASAYA UYMAK 1. Uyma</span></p><p class="calibre_">Mütevazı bir ayakkabıcının oğlu olan Pietro Aretino yazdığı yakıcı yergilerle ün kazanmıştı. Ama her Rönesans sanatçısı gibi işine karışmazken kendisine rahat bir hayat sağlayacak olan bir destekçiye ihtiyaç duyuyordu. Aretino 1528 yılında bu destekçi bulma oyununda yeni bir strateji kullanmaya karar verdi. Roma’dan ayrılarak kendisini tanıyan çok az kişinin olduğu Venedik'e yerleşti. Biriktirmeyi başardığı önemli miktarda parası vardı, ama başka bir şeyi yoktu. Bununla bir-</p><p class="calibre_">likte, yeni evine taşınır taşınmaz kapılarını zengin ve yoksula açarak ziyafetlerle, eğlencelerle onları ağırladı. Her bir gondolcuyla arkadaş olarak onlara cömert bahşişler verdi. Sokaklarda parasını özgürce harcadı, dilencilere, öksüzlere, çamaşırcı kadınlara verdi. Şehrin sıradan vatandaşları arasında Aretino’nun yalnızca harika bir yazar değil, güçlü bir adam -bir lord- olduğuna dair söylentiler yayıldı.</p><p class="calibre_">Sanatçılar ve nüfuzlu adamlar kısa sürede Aretino’nun evini ziyaret etmeye başladılar. Birkaç yıl içinde ünlü biri haline geldi; Venedik'e gelen yüksek mevki sahibi hiç kimse Aretino’yu ziyaret etmeden oradan ayrılmayı düşünmezdi bile. Aretino her türlü hediye ve paranın alıcısı haline geldi. Dükler ve düşesler, varlıklı tüccarlar, papalar ve prensler onun gözüne girmek için yarışıyorlar ve onu türlü hediyeye boğuyorlardı.</p><p class="calibre_">Aretino’nun para harcama tarzı kuşkusuz stratejikti ve bu strateji bir tılsım gibi işe yaramıştı. Ama gerçek para ve rahatlık için büyük destekçilerin dibi olmayan ceplerine ihtiyaç duyuyordu. Olasılıkları tarayarak sonunda bakışlarını son derece zengin Mantua Markisi’ne çevirdi ve markiye adadığı epik bir şiir yazdı. Bu, destekçi arayan yazarların ortak kullandıkları bir taktikti. Adadıkları şey karşılığında kendilerine ufak bir maaş bağlanırdı, bu maaş bir şiir daha yazmalarına yeterdi, böylece hayatlarını sürekli bir kölelik içinde geçirirlerdi. Ama Areti-no güç istiyordu, düşük bir maaş değil. Bir şiirini markiye adamış olabilirdi, ama bunu ona bir armağan olarak verecekti. Böylece kendisinin maaş arayan düşük nitelikli kiralık bir yazar olmadığını, markiyle eşit düzeyde olduğunu ima etmiş olacaktı.</p><p class="calibre_">Aretino'nun hediye dağıtmaları burada bitmedi. Venedik’in en büyük iki sanatçısının, heykeltraş Jacopo Sansovino ve ressam Titian, yakın arkadaşı olarak bu adamların kendisinin hediye verme planına katılmalarını istedi. Aretino onun üzerinde çalışmaya başlamadan önce markiyi araştırdı ve zevklerini çok iyi bir biçimde öğrendi; Sansovino ve Titian’a hangi konuların markiyi memnun edeceğini söyledi. Sonra markiye üçünün adına hediye olarak bir Sansovino heykeli ve Titian tablosu gönderdiğinde adam büyük bir keyifle onların yanında yer aldı.</p><p class="calibre_">Sonraki birkaç ay boyunca Aretino başka hediyeler de gönderdi, markinin değer vereceğini bildiği hediyeler: kılıçlar, eyerler, Vene-dik'linin uzmanlık alanı olan vitraylar. Kısa süre içinde Titian ve Sanso-vino’ya markiden hediyeler gelmeye başladı. Strateji daha da ileri gitti; Aretino’nun bir arkadaşının damadı Mantua’da hapisteydi, Aretino markiyi onu serbest bırakmaya ikna etti. Aretino’nun zengin bir tüccar olan arkadaşı Venedik'te nüfuzlu biriydi; Aretino markide oluşturduğu iyi niyeti kullanarak bu adamın minnettarlığını satın almıştı ve adam ne zaman elinden gelse Aretino’ya yardım ediyordu. Nüfuz halkası gitgide genişliyordu. Aretino sarayla olan ilişkilerinde de kendisine yardımcı olan markinin büyük politik gücünden faydalanıyordu.</p><p class="calibre_">Bununla birlikte, sonunda ilişki zorlanmaya başladı, çünkü Aretino markinin kendisinin cömertliğine daha iyi karşılık vermesi gerektiğini düşünüyordu. Ama yalvararak ya da sızlanarak kendini küçük düşüremezdi. ¡ki adam arasındaki hediye değiş tokuşu ikisini eşit hale getirdiği için para konusunu açmak doğru olmazdı. Markinin çevresinden kendini çekti ve başka bir zengin av aramaya başladı, önce Fransız Kral Francis, ardından Medici'ler, Urbino Dükü, jmparator V. Charles ve diğerleri üzerinde odaklandı. Sonuç olarak çok sayıda destekçisi olması hiçbirine boyun eğmemesi anlamına geliyordu ve gücü bir lordun gücüyle kıyaslanamayacak kadar büyük görünüyordu.</p><p class="calibre_"><span class="italic"><span class="bold">ALEV RENGİ PELERİN</span></span></p><p class="calibre_"><span class="italic"><span class="bold">Mısır’daki Cambyses harekatı sırasında birçok Yunanlı şu ya da bu nedenle bu ülkeyi ziyaret ettiler; bazıları tahmin edileceği gibi ticaret için, baztları orduda hizmet vermek için ve diğerleri de sırf meraktan. Yalnızca görmek için gelenlerin arasında Aeaces’in oğlu, Samos’lu Polycrates’in sürgündeki kardeşi Syloson da vardı. Syloson, Mısır’dayken olağanüstü bir şansa sahip oldu. Memphis caddelerinde alev rengi bir pelerinle dolaşırken, Cambyses'in muhafızlarından olan ve henüz bir önem taşımayan Darius’la karşılaştı. Darius’un gözü ona çarpınca pelerine sahip olmak isteyerek Sy/oson’ın yanına gidip ona bir teklifte bulundu.</span></span></p><p class="calibre_"><span class="italic"><span class="bold">Darius’un pelerine sahip olmak için duyduğu aşırı heyecanı farkeden Syloson şöyle dedi: "Bunu parayla satmtyorum, ama sahip olman gerekiyorsa bedava verebilirim. " Darius çok sıcak bir şekilde teşekkür edip pelerini aldı. Syloson o sırada yalnızca aptalca iyi huyu nedeniyle pelerini kaybettiğini düşünüyordu; sonra Cambyses’in ölümü, Magus’a karşı isyan ve Darius’un tahta çıkışı olayları meydana geldi. Syloson, Mısır’dayken alev renkli pelerin isteğini hemen yerine getirdiği adamın Pers kralı olduğu haberini aldı. Susa’ya koştu, kraliyet sarayının girişine oturdu ve kralın iyilikseverleri listesine eklenmeyi talep etti. Nöbetçi muhafız bu isteği Darius’a iletti, Darius şaşkınlıkla onun kim olabileceğini düşündü. "Tabii ki, yeni tahta çıktığım için Yunanistan’da hizmetimi borçlu olmadığım kimse olamaz. Buraya çok azı geldi henüz ve bir Yunanlıya bir şey borçlu olduğumu hiç hatırlamıyorum. Ama onu yine de getirin, ne istediğini öğreneyim." Muhafız Syloson’ı saraya soktu, yorumcular kim olduğunu ve kralın iyiliği için ne yaptığını sorduklarında Darius’a pelerin hikayesini anlattı ve ona pelerini verenin kendisi olduğunu söyledi. "Efendim," dedi Darius. "Siz çok cömertsiniz, çünkü benim hiç gücüm yokken bile bana bir hediye verdiniz, gerçekte küçük olabilir, ama bugün bana verilen en gösterişli hediyeler kadar minnettarlığı hak ediyor. Bunun karşılığında sana sayamayacağın kadar çok gümüş ve altın vereceğim, böylece Daruis’a, Hystaspes’in oğluna bir iyilik yaptığın için asla pişman olmayacaksın." Syloson, "Efendimiz," diye cevap verdi. "Bana altın ya da gümüş vermeyin, ama Samos’u benim için kurtarın. Orası benim memleketim ve Oroetes kardeşim Polycrates’i öldürdüğü için şu anda sizin hizmetkarlarınızdan birinin elinde. Samos’u bana hediye edin, ama adadaki kimsenin ölmesine ya da köle olmasına izin vermeyin." Daruis, Syloson'ın isteğini kabul etti ve Otanes’in komutasında bir orduyu Syloson’ın dediği her şeyi yapması için Samos’a gönderdi.</span></span></p><p class="calibre_"><span class="italic"><span class="bold">Tarihler, Herodotus, M.Ö. V. Yüzyıl</span></span></p><p class="calibre_"><span class="italic"><span class="bold">Yorum</span></span></p><p class="calibre_">Aretino paranın iki temel özelliğini anlamıştı: Birincisi, gücü getirmesi için ortada dönmesi gerekiyordu. Paranın satın alması gereken şey cansız nesneler değil, insanlar üzerindeki güçtü. Parayı sürekli olarak sürümde tutarak Aretino sonunda masraflarını karşılamanın da ötesine geçen ve gitgide genişleyen bir güç halkasını satın almış oldu.</p><p class="calibre_">¡kincisi, Aretino hediyenin anahtar özelliğini anlamıştı. Hediye vermek siz ve alıcının en azından eşit seviyelerde olduğunuzu ya da sizin alıcıdan daha üstün olduğunuzu gösterir. Hediye aynı zamanda minnettarlık veya yükümlülüğü de içerir; örneğin, arkadaşlarınız size bedava bir şey teklif edince karşılığında bir şey beklediklerinden ve bunu elde etmek için sizi minnettar bırakmaya çalıştıklarından emin olabilirsiniz. (Bu mekanizmanın bilincinde olabilir ya da olmayabilirler, ama mekanizma bu şekilde çalışır.)</p><p class="calibre_">Aretino özgürlüğü üzerinde bu tür engellerden kaçmıştır. Güçlü kişinin ödeme yapmasını bekleyen bir hizmetçi gibi hareket etmek yerine bütün dinamiği tersine çevirdi. Bu, hediye vermeye başladığı, kendisini en yüksek toplumsal seviyelere taşıyan noktaydı. Hayatının sonuna kadar Avrupa’nın en ünlü yazarı haline geldi.</p><p class="calibre_">Şunu anlamalısınız: Para güç ilişkilerini belirleyebilir, ama bu ilişkilerin sahip olduğunuz para miktarına bağlı olması gerekmez; parayı kullanma şeklinize de bağlıdır. Güçlü insanlar özgürce verirler, nesnelerden çok güç satın alırlar. Henüz bir servetiniz olmadığı için düşük konumu kabul ediyorsanız sonsuza kadar bu konumda kalabilirsiniz. Aretino’nun jtalyan aristokrasisi üzerinde oynadığı hileyi siz de oynayın. Kendinizi eşit gibi görün. Efendiyi oynayın, özgürce verin, kapılarınızı açın, paranızı ortada dolaştırın ve parayı güce çeviren simya yardımıyla güç paravanı yaratın.</p><p class="calibre_"><span class="bold">2. Uyma</span></p><p class="calibre_">1820'lerin başında Baron James Rothschild, Paris’te bir servet edindiğinde başa çıkılması en zor sorunla karşılaştı. Fransız sosyetesinin tamamen dışında olan bir Alman Yahudisi olarak yabancı düşmanı üst sınıf Fransızların saygısını nasıl kazanabilirdi? Rothschild gücün önemini bilen bir adamdı, servetinin kendisine bir statü sağlayacağını biliyordu, fakat sosyal açıdan dışlanırsa ne gücünün, ne de servetinin uzun süreli olmayacağını biliyordu. Bu yüzden zamanın sosyetesine baktı ve onların kalplerini neyin kazanabileceğini sordu kendi kendine.</p><p class="calibre_">Yardımseverlik mi? Fransızlar başka hiçbir şeye daha az önem vermiyorlardı. Politik nüfuz mu? Ona zaten sahipti ve tek etkisi insanların ondan daha fazla şüphelenmesiydi. Tek zayıf noktanın ne olduğunu buldu: can sıkıntısı. Monarşinin yeniden onarılması sürecinde</p><p class="calibre_">Fransız üst sınıfının canı sıkılmıştı. Böylece Rothschild inanılmaz miktarlarda paraları onları eğlendirmeye harcamaya başladı. Bahçelerini ve balo salonunu planlamak için Fransa'nın en iyi mimarlarını işe aldı; Paris’in şimdiye kadar tanık olduğu en zengin ziyafetleri hazırlaması için en ünlü Fransız şef olan Marie-Antoine Careme’yi tuttu; partiler bir Alran Yahudisi tarafından verilse de hiçbir Fransız geri çeviremiyor-du. Rothschild’ın haftalık gece partileri gitgide daha fazla sayıda insanı çekmeye başladı. Sonraki birkaç yıl içinde bir yabancının gücünü güvence altına alan tek şeyi kazandı: sosyal kabul.</p><p class="calibre_"><span class="bold">Yorum</span></p><p class="calibre_">Stratejik cömertlik destek tabanı oluşturmada her zaman büyük bir silahtır, özellikle de bir yabancı için. Ama Baron Rothschild daha da zekiydi; onunla Fransızların arasındaki engeli oluşturan şeyin parası olduğunu, kendisinin çirkin ve güvenilmez görünmesine neden olduğunu biliyordu. Bunun üstesinden gelmenin en iyi yolu kelimenin tam anlamıyla muazzam rakamlar harcamak, Fransız kültürüne ve sosyetesine paradan daha fazla değer verdiğini göstermekti. Rothschild’ın yaptığı şey Kuzeybatı Amerika'da verilen ünlü pof/afch ziyafetlerine (misafirlere hediyelerin dağıtıldığı ve eşyanın tahrip edildiği parti) benziyordu. Bir kızılderili kabilesi servetini görkemli festivaller ve şenliklerde harcayarak diğer kabileler üzerindeki gücünü sembolize ederdi. Gücünün tabanı para değil, harcama yeteneği ve festival sırasında zarar gören her şeyin yerine konacağına dair üstünlük inancıydı.</p><p class="calibre_">Son olarak, baronun partileri kendisinin yalnızca Fransa’nın iş hayatına değil, sosyetesine de karışma isteğini yansıtıyordu. Partileri sırasında para harcayarak gücünün paranın ötesine geçip çok daha değerli kültür alanına girdiğini göstermeyi umuyordu. Rothschild para harcayarak sosyal kabul elde etmiş olabilir, fakat elde ettiği destek tabanı tek başına paranın alamayacağı bir tabandı. Servetini güvence altına almak için "ziyan etmesi" gerekiyordu. Stratejik cömertlik özet olarak budur: zenginliğinizi yalnızca nesneleri satın almak için değil insanların kalplerini kazanmak için de esnek bir şekilde kullanma, işe koşma yeteneği.</p><p class="calibre_"><span class="bold">3. Uyma</span></p><p class="calibre_">Rönesans Floransa’sının Medici'leri büyük güçlerini bankacılıktan kazandıkları servetle elde etmişlerdi. Ne var ki, yüzyıllık bir cumhuriyet olsa da Floransa’da paranın gücü satın aldığı fikri şehrin bütün gururlu demokratik değerlerine karşı geliyordu. Ailenin büyük ün kazanan ilk üyesi Cosimo de Medici kendini pek belli etmeyerek bunu aşmıştı. Zenginliğiyle hiçbir zaman övünmemişti. Fakat torunu Lorenzo 1470’de reşit olana dek ailenin serveti artık saklanamayacak kadar büyümüş ve nüfuzu da farkedilir hale gelmişti.</p><p class="calibre_">Lorenzo bu sorunu, o zamandan beri büyük serveti olan insanlara yardım eden kendine özgü bir dikkat çelme stratejisiyle aşmıştı; tarihin tanıdığı en ünlü sanat destekçisi oldu. Yalnızca tablolar üzerinde bol miktarda para harcamakla kalmadı, genç sanatçılar için İtalya’nın en iyi çıraklık okullarını açtı. Genç Michelangelo ilk kez bu okullardan birinde Lorenzo’nun dikkatini çekti ve Lorenzo genç sanatçıyı gelip kalması için evine davet etti. Leonardo da Vinci’yle aynı şeyi yaptı. Onun kanatları altına girdikten sonra Michelangelo ve Leonardo, Lorenzo’nun cömertliğine ekibindeki en sadık sanatçılar olarak karşılık verdiler.</p><p class="calibre_">Lorenzo ne zaman bir düşmanla karşılaşsa desteğini silah olarak kullanırdı. Floransa'nın geleneksel düşmanı Pisa 1472'de isyan etmekle tehdit ettiğinde Lorenzo bir zamanlar şehrin gurur ve sevinç kaynağıyken artık ihtişamını kaybetmiş olan üniversitesine paralar akıtarak halkını yatıştırdı. Pisa’lıların aynı zamanda kültüre olan sevgilerini besleyen ve savaş arzularını körelten bu sinsi manevraya karşı bir savunmaları yoktu.</p><p class="calibre_"><span class="bold">Yorum</span></p><p class="calibre_">Lorenzo’nun sanatı sevdiğine hiç kuşku yoktu, ama sanatçıları desteklemesinin pratik bir işlevi de vardı ki, bu işlevin çok iyi farkındaydı. O dönemde Floransa’da bankacılık belki de en az hayranlık duyulan bir para kazanma yoluydu ve kesinlikle saygı gören bir güç kaynağı değildi. Sanat ise karşı kutuptaydı, yarı dinsel üstünlük kutbu.</p><p class="calibre_">Sanat için para harcayan Lorenzo insanların çirkin zenginlik kaynağı konusundaki fikirlerini yumuşatıyor, kendini soylu davranış içinde gizliyordu. Stratejik cömertliğin dikkati tatsız bir gerçekten uzaklaştırmak ve kendini sanat ya da din örtüsüyle sarmalamaktan daha iyi bir kullanımı yoktur.</p><p class="calibre_"><span class="italic"><span class="bold">Para hiçbir zaman kandırılarak elinizden alındığı zamanki kadar</span></span></p><p class="calibre_"><span class="italic"><span class="bold">lehinize kullantlamaz; çünkü o zaman bir vuruşta akıl satın almış</span></span></p><p class="calibre_"><span class="italic"><span class="bold">olursunuz,</span></span></p><p class="calibre_"><span class="italic"><span class="bold">Arthur Schopenhauer, 1788-1860</span></span></p><p class="calibre_"><span class="bold">4. </span>Uyma</p><p class="calibre_">XIV. Louis paranın stratejik gücü konusunda bir kartalın gözlerine sahipti. Tahta çıktığında güçlü aristokratlar monarşi tarafında dikenli bir çalı olduklarını gösterdiler ve isyan duygusuyla için için köpürde-meye başladılar. Louis saraydaki konumlarını sürdürmek için büyük miktarlarda paralar harcamalarını sağlayarak bu aristokratları yoksullaştırdı. Onları geçimleri için krallığa muhtaç bırakarak pençeleri arasına aldı.</p><p class="calibre_">Louis daha sonra startejik cömertlikle soyluları dizleri üstüne çöktürdü. Mekanizma şöyle işliyordu: Nüfuzunu kazanmasının şart olduğu ya da halletmesi gereken sorunlar çıkaran inatçı bir saray mensubuyla karşılaştığında büyük zenginliğini toprakları yumuşatmak için kullanıyordu. Önce adama aldırmayıp endişelenmesini sağlıyordu. Sonra adam birdenbire oğluna iyi maaşlı bir iş verildiğini veya kendi bölgesine cömertçe para akıtıldığını ya da uzun süredir istediği bir tablonun kendisine hediye edildiğini görüyordu. Hediyeler Louis'nin ellerinden akarcasına çıkıyordu. Sonunda Louis baştan beri ihtiyaç duyduğu iyiliği istiyordu. Bir zamanlar kralı durdurmak için her şeyi yapacağına yemin eden adam savaşma arzusunu yitirdiğini görüyordu. Açıkça verilen rüşvet onu asi yapabilirdi; bu ise çok daha sinsicey-di. Hiçbir şeyin kök salamayacağı sert bir zeminle karşılaşan Louis tohumlarını ekmeden önce toprağı yumuşatıyordu.</p><p class="calibre_"><span class="bold">Yorum</span></p><p class="calibre_">Louis paraya karşı tutumlarımızda derinlere kök salan duygusal bir öğenin bulunduğunu farketmişti, çocukluğa kadar uzanan bir öğe. Biz çocukken anne babamıza karşı duyduğumuz her türlü karmaşık duygu hediyelerin etrafında merkezleniyordu; bize hediye verilmesini sevgi ve onay işareti olarak algılıyorduk. Bu duygusal öğe hiçbir zaman kaybolmaz. Parasal veya başka türde bir hediyenin alıcısı olan kişi birdenbire bir çocuk kadar hassas olur, özellikle de hediye yetkili birinden geldiğinde. Efferinde olmadan kendilerini açarlar; iradeleri zayıflar, tıpkı Louis’nin toprağı yumuşattığı gibi.</p><p class="calibre_">Başarılı olması için hediyenin beklenmedik bir zamanda gelmesi gerekir. Kayda değer olmalıdır, yani daha önce hiç böyle bir hediye verilmemiş olmalı ya da soğuk bir davranışın ardından gelmelidir. Belirli bir kişiye ne kadar sık verirseniz bu silah o kadar körleşir. Ani, beklenmedik, bir kerelik bir hediye çocuğunuzu şımartmaz; onu kontrolu-nuz altında tutar.</p><p class="calibre_"><span class="italic"><span class="bold">HEDİYE BALIK</span></span></p><p class="calibre_"><span class="italic"><span class="bold">Lu’nun başbakanı Kung-yi Hsiu balıklara çok düşkündü. Bu nedenle bütün ülkedeki insanlar büyük bir özenle balık alır, ona hediye ederlerdi. Fakat Kung-yi hediyeleri kabul etmezdi. Kardeşi bu durumdan yakınıp şöyle dedi: "Gerçekte balık seviyorsun. Neden hediye verilen baltkları kabul etmiyorsun?“ Kung-yi cevap olarak, “Bana verdikleri balıkları kabul etmememin tek nedeni balık seviyor olmam. Eğer balıkları kabul edersem onlara karşı yükümlülük altına girerim. Bir kez onların yükümlülüğü altına girdikten sonra bazen kanunları saptırmam gerekir. Kanunları saptırırsam başbakanlıktan atı/mm. Başbakanlıktan atıldıktan sonra kendime balık alamayabilirim. Bunun tersine onlardan balık kabul etmezsem ve başbakanlıktan atılmazsam kendime her zaman balık alabilirim," dedi.</span></span></p><p class="calibre_"><span class="italic"><span class="bold">Han-Fei-tzu, Çinli Filozof, M.Ö. 111. Yüzyıl</span></span></p><p class="calibre_"><span class="italic"><span class="bold">5.</span></span><span class="bold"> Uyma</span></p><p class="calibre_">On yedinci yüzyılda Edo (Tokyo’nun eski adı) şehrinde oturan antika satıcısı Fushimiya bir keresinde köyün çayevinde durmuştu. Bir fincan çayın tadını çıkardıktan sonra birkaç dakika fincanı inceledi ve sonunda parasını ödeyip fincanı da beraberinde götürdü. Onu seyreden yerli bir zanaatkâr Fushimiya çıkana kadar bekledi, sonra çayevinin sahibi olan yaşlı kadına yanaşıp bu adamın kim olduğunu sordu. Kadın ona adamın Japonya'nın en ünlü uzmanı, lzumo lordunun antika satıcısı olduğunu söyledi. Zanaatkâr dışarı koşup Fushimaya'yı buldu ve eğer Fushimiya öyle olduğunu düşündüyse çok değerli olması gerektiğini düşünerek fincanı kendisine satması için yalvardı. Fushimiya içtenlikle bir kahkaha attı. "Bizen’e ait sıradan bir fincan sadece," diye açıkladı. "Ve hiçbir değeri yok. Ona bakmamın nedeni buharın garip bir şekilde içinde asılı kalmasıydı, bir sızıntı olup olmadığını merak ettim. (Çay seremonisine düşkün olanlar doğadaki garip ya da tesadüfi güzelliklerle çok ilgilenirlerdi.) Zanaatkâr hâlâ çok ilgileniyor olduğu için Fushimiya fincanı ona bedava verdi.</p><p class="calibre_">Zanaatkâr fincanı evirdi çevirdi, yüksek bir değer biçecek bir uzman bulmaya çalıştı, ama hepsi onu eski, sıradan bir fincan olarak tanımlayınca bir yere ulaşamadı. Kısa süre içinde kendi işini ihmal eder olmuş, yalnızca fincanı ve getirebileceği serveti düşünür hale gelmişti. Sonra dükkânında onunla konuşmak için Edo'ya Fushimiya’yı bulmaya gitti. Bu fincanın çok değerli olduğuna inanmasını sağlayarak istemeden bu adama büyük acı çektirdiğini farkeden Fushimiya kibarlık ederek 100 ryo (altın) verdi adama. Fincan aslında sıradan bir şeydi, ama zanaatkârı bu saplantısından kurtarmak ve çabalarının boşa gittiğini düşünmemesini istiyordu. Zanaatkâr ona teşekkür edip yoluna gitti.</p><p class="calibre_">Fushimiya’nın fincanı satın alışına dair haber ortalığa yayıldı. Japonya’daki her satıcı fincanı satmasını istemeye başladı, çünkü 100 ryo'ya aldığı fincan çok daha değerli olmalıydı. Fincanı aldığı durumu açıklamaya çalıştı, fakat satıcılar vazgeçmiyordu. Fushimiya sonunda dayanamayıp fincanı satışa çıkardı.</p><p class="calibre_">Açık artırma sırasında iki alıcı aynı anda 200 ryo teklif etti ve önce hangisinin teklif ettiği konusunda kavgaya başladılar. Kavgaları sırasında fincanın bulunduğu masaya çarptılar ve fincan yere düşüp parçalara ayrıldı. Açık arttırma sona erdi. Fushimiya fincanın parçalarını topladı, yapıştırdı ve olayın sona erdiğini düşünüp bir yere sakladı. Bununla birlikte, yıllar sonra büyük çay ustası Matsudaira Fumai dükkânını ziyaret edip artık bir efsane haline gelmiş olan fincanı görmeyi istedi. Fumai fincanı inceledi. "Parça olarak bir değeri yok," dedi. "Ama bir çay ustası duygu ve arkadaşlığa malın asıl değerinden daha fazla itibar eder." Fincanı yüksek bir bedel ödeyerek satın aldı. Sıradan bir işçilikten daha az değer taşıyan, tutkalla yapıştırılmış fincan Japonya’nın en ünlü nesnesi haline geldi.</p><p class="calibre_"><span class="bold">Yorum</span></p><p class="calibre_">Bu hikâye ilk olarak paranın önemli bir yönünü göstermektedir: Onu yaratan, anlam ve değerini veren insandır. ¡kincisi, parayla ilgili amaçlarda saray mensubunun en fazla değer verdiği şey duygusal olaylar ve bunların içine işlenmiş olan duygulardır, bunlar onlara sahip olmaya değer kılan şeylerdir. Buradan alınacak ders basittir: Hediyeleriniz ve cömertlik hareketiniz duygusallıkla ne kadar oynarsa o kadar etkilidir. Yüklü bir duyguyla oynayan veya hassas bir noktaya dokunan bir nesne ya da kavram, sizin pahalı ama cansız bir hediye için savurduğunuz paradan çok daha güçlüdür.</p><p class="calibre_"><span class="italic"><span class="bold">Parayı yalnızca verebilecek olandan ve başkalarından para tırtıklayacaklarını sandıkları bir hilede bana katılmaya istekli olanlardan alırım. Parayı yalnızca para olduğu için isterler. Ben bana sağlayacağı zevk ve lüks için istiyorum. Onlar ender olarak insan doğasıyla igilenirler. Arkadaşları hakkında çok az şey bilirler... ve onlara hiç aldırmazlar. İnsan doğasını titiz bir şekilde inceleselerdi, arkadaşlarıyla dostluğa daha fazla ve her şeye gücü yeten dolarların peşinde koşmaya daha az önem verselerdi bu kadar kolay hedef</span></span></p><p class="calibre_"><span class="italic"><span class="bold">olmazlardı.</span></span></p><p class="calibre_"><span class="italic"><span class="bold">"Yellow Kid" Weil, 1875-1976</span></span></p><p class="calibre_"><span class="italic"><span class="bold">6. </span></span><span class="bold">Uyma</span></p><p class="calibre_">Çay seremonisinin varlıklı taraftarı Akimoto Suzutomo bir keresinde uşağına 100 ryo (altın para) verdi ve belirli bir satıcının teklif ettiği bir çay kâsesini almasını söyledi. Uşak kâseyi gördüğünde o kadar edeceğinden şüphelendi ve uzun süren bir pazarlıktan sonra fiyatı 95 ryo’ya indirmeyi başardı. Günler sonra Suzutomo kâseyi kullanmaya başlayınca uşak gururla yaptığını anlattı.</p><p class="calibre_">"Ne büyük cahilsin sen!" diye cevap verdi Suzutomo. "Birisinin 100 ryo istediği bir kâse ancak aile yadigârı olabilir ve böyle bir şey ancak aile paraya sıkışınca satılır. Ve bu durumda 150 ryo bile verecek birini bulmayı umut ederler. Peki onların bu duygularını düşünmeyen birisi nasıl bir insan olabilir? Ayrıca 100 ryo verdiğin bir antikaya sahip olmaya değer, fakat yalnızca 95 ryo eden şey cimri bir izlenim bırakır. Bu yüzden o kâseyi bir daha gösterme bana!" Ve kâseyi dolaba kilitleyip bir daha dışarı çıkarmadı.</p><p class="calibre_"><span class="bold">Yorum</span></p><p class="calibre_">Daha az ödemek için ısrar ettiğinizde beş ryo'dan tasarruf etmiş olabilirsiniz, ama neden olduğunuz aşağılama ve yarattığınız cimri izlenim her şeyden güçlü bir ganimet olan ününüze malolacaktır. Tam fiyatı ödemeyi öğrenin, sonunda çok daha fazla şey tasarruf etmenizi sağlayacaktır.</p><p class="calibre_"><span class="bold">7. Uyma</span></p><p class="calibre_">On yedinci yüzyılın başlarında Japonya'da bir grup general büyük bir çarpışmadan önce tütsü koklama yarışması düzenleyerek hoşça vakit geçiriyorlardı. Her katılımcı yarışmayı kazananlar için bir ödül ortaya sürdü: oklar, yaylar, eyerler ve bir savaşçının gıpta edeceği diğer şeyler. ünlü Lord Date Masamune tesadüfen oradan geçiyordu ve yarışmaya katılmak için onu kandırdılar. Ödül olarak kemerinden sarkan sukabağını önerdi. Herkes güldü, çünkü kimse bu ucuz şeyi kazanmak istemiyordu. Sonunda ev sahibinin uşağı sukabağını kabul etti.</p><p class="calibre_">Ama parti sona erdiğinde generaller çadırın dışında sohbet ederlerken Masamune muhteşem atını getirip uşağa verdi. "jşte, al," dedi. "Sukabağından bir at çıktı." Şaşkın generaller Masamune'nin hediyesini küçümsediklerine pişman oldular.</p><p class="calibre_"><span class="bold">Yorum</span></p><p class="calibre_">Masamune şunu anlamıştı: Para sahiplerine, başkalarına zevk verme yeteneği kazandırır. Bunu ne kadar yapabilirseniz o kadar hayranlık uyandırırsınız. Sukabağından bir at çıkarabilirseniz gücünüzü en üst düzeyde göstermiş olursunuz.</p><p class="calibre_"><span class="bold">İmaj: </span>Nehir. Kendinizi korumak veya kaynak biriktirmek için baraj yaparsınız. Ama su kısa sürede pis kokulu ve bulaşıcı hastalık taşır hale gelir. Yalnızca en iğrenç canlı türleri böyle durgun sularda yaşayabilir; üzerlerinde hiçbir şey yolculuk etmez, bütün ticaret durur. Barajı yok edin. Su akıp dolaştığında daha da büyük halkalar halinde bolluk, refah ve güç yaratır. İyi şeylerin gelişip büyümesi için nehir akmalıdır.</p><p class="calibre_"><span class="bold">Otorite: </span>Cimri olan büyük bir adam büyük bir aptaldır ve yüksek konumda bulunan bir adam para hırsı kadar zararlı bir kusura sahip olamaz. Cimri adam ne ülkeleri fethedebilir, ne de bir lordun gücünü elde edebilir, çünkü birlikte istediklerini yapabileceği çok sayıda arkadaşı yoktur. Arkadaşı olmasını isteyenler sahip olduğu şeyleri sevmemeli, uygun hediyeler aracılığıyla arkadaşlar kazanmalıdır; çünkü mıknatısın demiri gizlice kendine çektiği gibi bir adamın verdiği altın ve gümüş de insanların kalbini çeker (The Romance of the Rose, Guillaume de Lorris, c. 1200-1238).</p><p class="calibre_">Güçlü olan, bedava teklif edilen şeyde bir hile olduğunu hiç unutmaz. Karşılık istemeden iyilik yapan arkadaşlarınız daha sonra onlara ödeyeceğiniz paradan çok daha değerli bir şey isteyeceklerdir. Pazarlıkta gizli sorunlar vardır, hem maddi, hem manevi. O halde ödemeyi öğrenin ve iyi ödeyin.</p><p class="calibre_">Öte yandan, bu yasayı diğer taraftan uygularsanız harika adlat-maca fırsatları verir. Bedava yemek yemi dolandırıcıların sürekli kullandıkları bir hiledir.</p><p class="calibre_">Hiç kimse bu alanda çağımızın en başarılı dolandırıcısı Joseph Weil, "Yellow Kid"den daha başarılı değildir. Yellow Kid hilelerini mümkün kılan şeyin insanların açgözlülüğü olduğunu çok erken öğrenmişti. "Hiçbir şey karşılığında bir şey alma arzusu," diye yazmıştı bir keresinde. "Ben ve diğer dolandırıcılarla karşılaşanlara çok pahalıya malol-muştur. jnsanlar hiçbir şey karşılığında bir şey alamayacaklarını öğrendiklerinde -ki ben bundan şüpheliyim- suç azalacak ve daha büyük bir uyum içinde yaşayacağız." Yıllar boyunca Weil insanları kolay para kazanma umuduyla baştan çıkarmanın pek çok yolunu bulmuştu. "Bedava" arazi sunardı... kim böyle bir teklife karşı koyabilir ki? Sonra saf kişiler satışı tescil ettirmek için 25 bin dolar ödemeleri gerektiğini öğrenirlerdi. Arazi bedava olduğu için yüksek bedele değer gibi görünürdü ve Yellow Kid sahte tescilden binlerce dolar kazanırdı. Karşılık olarak enayisine sahte bir anlaşma verirdi. Başka zamanlarda, enayilere sonucun önceden belirlendiği at yarışlarından ya da birkaç hafta içinde yüzde 200 değer kazanacak olan hisse senetlerinden söz ederdi. Hikâyelerini uydururken enayilerin gözlerinin bedava yemek umuduyla büyüyüşünü seyrederdi.</p><p class="calibre_">Alınacak ders basittir: Hilelerinizi kolay para kazanma olasılığı üzerine kurun. jnsanlar tembeldir ve onun için çalışmak yerine servetin kucaklarına düşmesini isterler. Küçük bir bedel için nasıl milyonlar kazanılacağına dair tavsiyeler satın (P.T. Barnum’un daha sonra yaptığı gibi), bu küçük bedel binlerce enayiyle çarpılınca bir servet edecektir. jnsanları kolay para kazanma umuduyla kandırın, onlar üzerinde daha fazla kandırmaca yapacak durumunuz olacaktır, çünkü açgözlülük kurbanlarınızın gözünü her şeye karşı kör edecek kadar güçlüdür. Ve Yellow Kid'in söylediği gibi eğlencenin yarısı ahlaki bir ders vermektir: Açgözlülük bir yere götürmez.</p><div class="mbp_pagebreak" id="calibre_pb_40"></div>
</body></html>
