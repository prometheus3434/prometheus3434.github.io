<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos863370" class="calibre_"><span class="calibre2"><span class="bold">YASA 32</span></span></p><p class="calibre_"><span class="calibre3"><span class="bold">İNSANLARIN FANTEZİLERİYLE OYNAYIN</span></span></p><p class="calibre_">HÜKÜM</p><p class="calibre_"><span class="italic"><span class="bold">Gerçekten çoğunlukla kaçılır, çünkü çirkin ve nahoştur. Düşkırık-lığına uğramanın doğurduğu öfkeye hazırlıklı değilseniz doğru ve gerçeğe asla başvurmayın. Hayat o kadar zorlu ve sıkıntı vericidir ki, romantizm üreten veya fantezi kuran insanlar çöldeki vahalar gibidir. Herkes oraya koşar. Kitlelerin fantezileriyle oynamakta büyük güç vardır.</span></span></p><p class="calibre_"><span class="bold">YASAYA UYMAK</span></p><p class="calibre_">Venedik şehir devleti o kadar uzun süre boyunca refah içinde yaşamıştı ki, vatandaşları şansın küçük cumhuriyetlerinin yanında olduğunu düşünüyordu. Ortaçağ ve Rönesans'ın en parlak devrini yaşadığı günlerde doğuyla ticaret üzerindeki tekeli onu Avrupa'nın en zengin şehri yapmıştı. iyiliksever cumhuriyetçi bir hükümet yönetimindeki Venedikliler çok az jtalyanın tanıdığı özgürlüklerin tadını çıkarıyorlardı. Ancak on altıncı yüzyılda talihleri birdenbire değişti. Yeni Dünya'nın keşfi gücü Avrupa'nın Atlantik tarafına taşıdı önce jspanya ve Portekiz, ardından Hollanda ve jngiltere. Venedik ekonomik olarak onlarla rekabet edemedi ve yavaş yavaş zayıflamaya başladı. Son darbe çok değerli Akdeniz sömürgesinin yıkıcı kaybı olmuş, Kıbrıs Adası'nı 1570 yılında Türklere kaptırmışlardı.</p><p class="calibre_">Artık Venedik'teki soylular beş parasız kalmış, bankalar batmaya başlamıştı. Vatandaşların üzerine bir iç sıkıntısı ve kasvet çökmüştü. Parlak bir geçmişleri olmuştu, bunu ya yaşamışlar ya da yaşlıların anlattığı hikâyelerden öğrenmişlerdi. Görkemli yılların sona ermesi küçültücüydü. Venedikliler Şans Tanrıçası'nın onlarla bir oyun oynadığına ve eski günlerin kısa sürede geri döneceğine yarı inanıyorlardı. Ama şu an için ne yapacaklardı?</p><p class="calibre_">1589’da pek uzakta olmayan, "İl Bragadino" adında esrarengiz bir adamın gelişine dair bir söylenti dolaşmaya başladı. Simya ustası olan adamın kullandığı bir maddeyle altını birkaç katına çıkarma yeteneği sayesinde inanılmaz bir servet edindiği söyleniyordu. Söylenti hızla yayıldı, çünkü birkaç yıl önce Polonya’dan geçen bir Venedikli soylu, Venedik'in simya sanatını bilen bir adam bulabilirse eski görkemli günlerine ve gücüne kavuşacağına dair bir kehanet duymuştu. Böyle-ce, Bragadino’nun sahip olduğu altın -ellerinde sürekli olarak altın paralar şıngırdatıyor ve sarayını altın nesneler dolduruyordu- söylentisi Venedik’te yayıldıkça bazı insanlar hayaller kurmaya başladılar: Onun aracılığıyla ülkeleri tekrar refaha kavuşacaktı.</p><p class="calibre_">Venedik’in en önemli soylu ailelerinin üyeleri birlikte Bragadino’nun yaşadığı Brescia’ya gittiler. Sarayını turladılar ve bir çimdik değersiz madeni alıp birkaç onsluk altın tozuna dönüştürdüğünü hayranlıkla izlediler. Bragadino'nun hizmetleri için Mantua Dükü’yle rekabet halinde oldukları söylentisi hızla yayılınca Venedik senatosu Bragadi-no’ya masrafları devlete ait olmak üzere Venedik’te kalması için resmi bir davetiye göndermeye hazırlandı. Bragadino'nun sarayında dük için altın düğmeli elbiselerin giyildiği, altın tabakların ve eşyaların kullanıldığı muhteşem bir parti verildiğini duydular. Bragadino’yu Man-tua'ya kaptıracakları endişesiyle senato oy çokluğuyla onu Venedik’e davet etmeyi, lüks hayat tarzını sürdürebilmesi için gerekli olan büyük parayı vermeyi kabul etti, ama eğer hemen gelirse.</p><p class="calibre_">O yılın sonlarında esrarengiz Bragadino, Venedik’e geldi. Kalın kaşları altındaki delici koyu renk gözleri ve kendisine her yerde eşlik eden dev gibi iki siyah köpekle oldukça haşin ve etkileyici görünüyordu. Guidecca Adası’ndaki görkemli sarayı seçti, ülke verdiği bütün ziyafetleri, pahalı elbiselerini ve bütün diğer kaprislerini karşıladı. Venedik’te bir simya humması yayılmıştı. Sokak köşelerinde seyyar satıcılar kömür, damıtma aygıtları, körük ve konuyla ilgili nasıl yapılır kitapları satıyorlardı. Herkes simya uygulamalarına başlamıştı, Bragadino dışında herkes.</p><p class="calibre_">Simyacı Venedik'i yıkımdan kurtaracak altını üretmeye başlamada hiç acele etmiyordu. Gariptir ki, bu yalnızca onun popülaritesini arttırıyordu; insanlar bu önemli adamla tanışabilmek için Avrupa'nın her yerinden, hatta Asya'dan yığınlar halinde geliyorlardı. Aylar geçerken Bragadino'ya her yerden hediyeler yağıyordu. Venediklilerin inanarak bekledikleri mucizeden eser yoktu hâlâ. Sonunda vatandaşlar sabırsızlanmaya, sonsuza dek bekleyip beklemeyeceğini merak etmeye başladılar. Başlangıçta senatörler halkı onu zorlaması için uyardı; kaprisli bir şeytandı o ve güzel sözlerle kandırılması gerekiyordu. Ama sonunda soylular da merak etmeye başladılar ve senato şehrin büyüyen yatırımına bir karşılık göstermesi için baskı altında kaldı.</p><p class="calibre_">Bragadino kendisinden şüphe edenleri yalnızca aşağıladı, ama onlara karşılık verdi. Altını çoğalttığı esrarengiz maddeyi zaten şehrin darphanesine koymuş olduğunu söyledi. Bu maddeyi bir kerede kullanabilir ve altını ikiye katlayabilirdi, ama işlem ne kadar yavaş olursa o kadar iyi sonuç verirdi. Eğer yedi yıl boyunca kapalı bir sandıkta kalırsa darphanedeki altınları otuz katına çıkarırdı. Senatörlerin çoğu Bragadino'nun söz verdiği altın madeni için beklemeye karar verdi. Fakat diğerleri öfkeliydi, bu adam yedi yıl daha halkın parasıyla krallar gibi yiyip içecekti! Ve Venedik'in sıradan vatandaşlarının çoğu bu duyguyu paylaşıyordu. Sonunda simyacının düşmanları becerisini kanıtlamasını istediler: önemli miktarda altın üretecekti, hem de kısa süre içinde.</p><p class="calibre_">Görünüşe göre sanatına çok bağlı olan mağrur Bragadino, Venedik'in sabırsızlığıyla onu aldattığını ve bu yüzden hizmetini kaybettiğini söyledi. Şehri terketti, önce yakındaki Padua'ya gitti, sonra 1590'da Bavyera Dükü'nün davetini kabul etti. Münih de Venedik gibi çok zengindi, ama savurganlığı yüzünden iflas etmişti ve bu ünlü simyacının yardımlarıyla servet kazanacağına inanıyordu. Böylece Bragadino, Venedik'te yaşamış olduğu rahat hayata tekrar başladı ve aynı düzen yinelendi.</p><p class="calibre_"><span class="italic"><span class="bold">DİŞİ ASLANIN CENAZE TÖRENİ</span></span></p><p class="calibre_"><span class="italic"><span class="bold">Kral birdenbire kraliçesini kaybeder. Herkes kralı teselli etmek için aceleyle saraya koşar. Fakat bu ancak kralın üzüntüsünü arttırmaya yarar. Cenazenin belirli bir zamanda ve yerde yapılacağına dair duyurular tüm krallıkta yapılır; töreni düzenlemek için aslanın subaylarına orada olmaları emri verilir. Herkes orada olacaktır. Cenaze töreninde kral acısını serbest bıraktı ve diğer bütün aslanlar onun haykırışlarını yankıladı/ar. Bütün saray mensupları farklı tonlarda kükrediler. Saray, herkesin her şeye karşı iktidardaki kişinin uygun olduğunu düşündüğü şekilde üzüntülü, neşeli veya kayıtsız olduğu ya da olamıyorsa bile en azından öyle göründüğü bir yerdir; herkes efendisini taklit etmeye çalışır. Gerçekten bir zihnin binlerce bedeni harekete geçirdiği söylenir, bu da insanoğlunun yalnızca bir makine olduğunu açıkça göstermektedir. Ama şimdi konumuza geri dönelim. Bir tek erkek geyik hiç gözyaşı dökmemektedir. Nasıl olur, gerçekten mi? Kraliçenin ölümü onun intikamını almıştır; kraliçe daha önce onun karısını ve çocuklarını boğmuştur. Bir saray mensubu yaslı krala bu bilgiyi vermenin gerekli olduğunu düşünür, hatta geyiğin güldüğünü gördüğünü bile söyler. Kralın öfkesi korkunç olur.</span></span></p><p class="calibre_"><span class="italic"><span class="bold">“Adi orman işçisi!" diye bağırır. “Herkes gözyaşına boğulmuşken gülmeye nasıl cesaret edebilirsin? Soylu pençelerimizi senin küstah kanınla kirletmeyeceğiz! Sen cesur kurt, bu haini öldürerek kraliçemizin intikamını al.“</span></span></p><p class="calibre_"><span class="italic"><span class="bold">Bunun üzerine geyik cevap verir. "Efendimiz, ağlama zamanı geçti; artık ağlamak gereksiz. Saygıdeğer eşiniz gül yatağının üzerinde dinlenirken göründü bana; onu hemen tanıdım. ’Dostum,' dedi bana.</span></span></p><p class="calibre_"><span class="italic"><span class="bold">'Bu cenaze gösterişine son verin, bu gereksiz gözyaşlarını bitirin. Cennet Bahçeleri’nde binlerce zevk tattım, benim gibi aziz olanlarla sohbet ettim. Kralın üzüntüsü daha bir süre için devam edebilir, bu beni onur/andırıyor.”' Konuşmasını bitirir bitirmez herkes bir ağızdan, “Mucize! Mucize!" diye bağırdı. Geyik cezalandırılmak yerine güzel bir hediye aldı. Kralı hayallerle eğlendirin, iltifat edin ve ona birkaç fantastik yalan söyleyin; size olan kızgınlığı ne olursa olsun yemi yutacak ve sizi en iyi arkadaşı yapacaktır.</span></span></p><p class="calibre_"><span class="italic"><span class="bold">Masallar, Jean de La Fontaine, 1621-1695</span></span></p><p class="calibre_"><span class="bold">Yorum</span></p><p class="calibre_">Genç Kıbrıslı Mamugna simyacı Bragadina olarak yeniden doğmadan önce Venedik'te birkaç yıl boyunca yaşamıştı. Şehrin üstüne nasıl bir kasvet çöktüğünü ve insanların belirsiz bir kaynağın kendilerini kurtarmasını ümit ettiğini görmüştü. Diğer şarlatanlar elçabukluğuy-la sıradan hileler gerçekleştirirken Mamugna insan doğası üzerinde ustalaşmıştı. Venedik’i baştan itibaren hedefi olarak belirleyerek yurt-dışına seyahat etti, simya hileleriyle paralar kazandı, sonra jtalya'ya dönerek Brescia’da bir dükkân açtı. Orada Venedik'te yayılacağını bildiği bir ün yarattı kendisine. Aslında güç halesi uzaktan çok daha etkileyici olacaktı.</p><p class="calibre_">Mamugna başlangıçta insanları simyacı becerilerine inandırmak için sıradan gösteriler yapmadı. Görkemli sarayı, gösterişli elbiseleri, elerindeki altın paralar mantıklı her türlü iddiaya üstün geliyordu. Ve bunlar onun devam etmesini sağlayan bir döngü yaratmıştı. Büyük zenginliği bir simyacı olarak ününü doğruluyordu, böylece Mantua Dükü gibi destekçiler ona para veriyor, o zenginlik içinde yaşamını sürdürüyor, simyacı olarak ününü güçlendiriyordu ve bu döngü böyle sürüp gitmekteydi. Bu şöhreti bir kez edinmişti, dükler ve senatörler onun için kavga etmeye başlamışlardı. Bunun üzerine yalnızca bir kez gösteri yapma gereği duymuştu, ama o zaman insanları kandırmak çok kolaydı. jnanmak istiyorlardı. Altını çoğaltmasını izleyen senatörler ona inanmayı o kadar istiyorlardı ki, altın tozunu değersiz madenin içine akıttığı giysisinin kolundaki boruyu görmediler bile. Zeki ve kaprisli, fantezilerinin simyacısıydı o ... ve bir kez böyle bir atmosfer yarattıktan sonra kimse onun basit hilelerini farketmedi.</p><p class="calibre_">Bu içimizde kök salan fantezilerin gücüdür, özellikle düşüş ve kıtlık zamanlarında. jnsanlar ender olarak sorunlarının kendi yanlış işleri ve aptallıklarından kaynaklandığına inanırlar. Dışarda suçlanacak bir başkası mutlaka vardır -diğerleri, dünya, tanrılar- böylece sonuç da dışardan gelir. Bragadino, Venedik’e şehrin ekonomik çöküşünün ardındaki nedenlerin ve işleri tersine çevirecek zorlu adımların ayrıntılı analiziyle gelseydi aşağılanırdı. Gerçek çok çirkindi ve çözüm acı vericiydi; atalarının böyle bir imparatorluk yaratmak için yaptıkları gibi çok çalışmaları gerekiyordu. Öte yandan fanteziyi -bu durumda simya romantizmi- anlamak çok kolaydı ve fantezi çok daha tatlıydı.</p><p class="calibre_">Güç kazanmak için etrafınızdakiler için zevk kaynağı olmalısınız ve zevk insanların fantezileriyle oynamaktan gelir. Asla çok çalışmayla kademeli gelişme sözü vermeyin; daha çok gökteki ayı, büyük ve ani değişimi, altın çömleğini vaat edin.</p><p class="calibre_"><span class="italic"><span class="bold">inanılacak yalanlar söylemek istiyorsanız inanılacak doğrular söylemeyin.</span></span></p><p class="calibre_"><span class="italic"><span class="bold">İmparator Tokugawa, Japon Hükümdarı leyasu, XVll. Yüzyıl</span></span></p><p class="calibre_"><span class="bold">GUCUN ANAHTARLARI</span></p><p class="calibre_">Fantezi hiçbir zaman tek başına iş göremez. Arka perdede yavanlık ve sıkıcılığın bulunması gerekir. Fantezinin köklenip gelişmesini sağlayan şey gerçeğin acımasızlığıdır. On altıncı yüzyıl Venedik’inde gerçek, çöküş ve itibar kaybını anlatıyordu. Buna karşılık gelen fantezi ise geçmişteki görkemli günlerin simya mucizesiyle geri gelmesiydi. Gerçek daha da kötüleşirken Venedikliler tozu altına çevirerek şehirlerinin bir gecede muhteşem zenginliğine ve gücüne yeniden kavuşmasını sağladıkları mutlu bir hayal dünyasında yaşamaya başlamışlardı.</p><p class="calibre_">Acımasız gerçekten bir fantezi çıkarabilen bir kişi anlatılamayacak bir güç kazanır. Kitleleri peşinden sürükleyecek bir fantezi ararken hepimizin üzerine çöken ağır günlük gerçeklere karşı gözünüzü açık tutun. jnsanların kendileri ve hayatlarıyla ilgili olarak çizdikleri çekici portrelerle dikkatinizin dağılmasına izin vermeyin; onları gerçekte neyin mahkûm ettiğini araştırın. Onu bulduktan sonra ellerinize büyük bir güç geçirecek olan sihirli anahtarı bulmuş olursunuz.</p><p class="calibre_">Zaman ve insanların değişiyor olmasına rağmen varlığını sürdüren birkaç acımasız gerçeği ve sağladıkları güç fırsatlarını inceleyelim:</p><p class="calibre_"><span class="italic"><span class="bold">Gerçek: Değişim yavaş ve kademelidir. Çok çalışma, biraz şans, önemli miktarda fedakârlık ve çok fazla sabır gerektirir.</span></span></p><p class="calibre_"><span class="italic"><span class="bold">Fantezi: Tek bir fantastik vuruşla gerçekleşen ani dönüşüm çalışmanın, şansın, kendini feda etmenin ve zamanın yerini tutarak kişinin talihinde tam bir değişim yaratır.</span></span></p><p class="calibre_">Bu kuşkusuz bugüne kadar içimizde gezinen şarlatanların eşi olmayan fantezisi ve Bragadino’yu başarıya ulaştıran anahtardır. Büyük ve tam bir değişim vaat edin -yoksulluktan zenginliğe, hastalıktan sağlığa, mutsuzluktan aşırı mutluluğa- o zaman takipçileriniz olacaktır.</p><p class="calibre_">On sekizinci yüzyılın sahte doktoru Leonhard Thurneisser nasıl tıp bile okumadan Brandenburg sarayının doktoru oldu? Thurneisser (zamanın tedavileri olan) bir uzvu kesip atma, sülük ve acı müshiller yerine tatlı iksirler veriyor ve çabuk iyileşme vaat ediyordu. Modaya uyan saray mensupları özellikle bir servete malolan "içilebilir altın" çözümünü istiyorlardı. Eğer açıklanamayan bir şey sizi hasta ettiyse Thurneisser bir falcıya danışır ve muska yazardı. Kim böyle bir fanteziye direnebilir ki. . . yaşama biçiminden taviz vermeden ve acı çekmeden sağlığa kavuşma.</p><p class="calibre_"><span class="italic"><span class="bold">Gerçek: Sosyal dünyanın zorlu kuralları ve sınırlan vardır. Bu sınırlan anlarız ve hep aynı bildik döngüler içinde hareket etmemiz gerektiğini biliriz.</span></span></p><p class="calibre_"><span class="italic"><span class="bold">Fantezi: Farklı yasaları olan</span></span> ve <span class="italic"><span class="bold">macera vaat eden tümüyle yeni bir dünyaya girebiliriz.</span></span></p><p class="calibre_">1700'lü yılların başında bütün Londra esrarengiz bir yabancı olan George Psalmanazar adlı genç bir adam hakkındaki konuşmalarla kaynıyordu. Çoğu jngiliz için fantastik bir ada olan bir yerden geliyordu: Çin sahiline yakın olan Formosa Adası (şimdiki Tayvan). Oxford Üniversitesi adanın dilini öğretmesi için Psalmanazar’la anlaşmıştı; birkaç yıl sonra jncil'i Formosa diline tercüme etti, sonra Formosa’nın tarihi ve coğrafyası hakkında bir kitap yazdı, hemen en iyi satan kitap oldu. jngiliz soyluları genç adamla yiyip içtiler ve o da gittiği her yerde memleketine ait harika hikâyeler ve garip âdetleriyle ev sahiplerini eğlendirmeyi başardı.</p><p class="calibre_">Ancak Psalmanazar öldükten sonra vasiyeti onun yalnızca zengin hayalgücüne sahip bir Fransız olduğunu gösterdi. Formosa hakkında anlattığı her şeyi -alfabesi, dili, edebiyatı, bütün kültürü- kendisi uydurmuştu. İngiliz halkının egzotik ve yabancı olana karşı duydukları arzuyu doyuran özenle işlenmiş hikâyeyi uydurmak için jngilizlerin o ülke hakkındaki bilgisizliğine dayanmıştı. jngiliz kültürünün insanların tehlikeli hayalleri üzerindeki katı kontrolu, fantezilerini sömürmek için mükemmel bir fırsat vermişti ona.</p><p class="calibre_">Egzotik fantezi kuşkusuz cinselliğin yakınından da geçebilir. Ama çok fazla yaklaşmamalıdır, çünkü fiziksel şeyler fantezinin gücünü engeller; görülür, tutulur, sonra bıkılır... çoğu sosyete fahişesinin kaderi. Metresin bedensel çekiciliği yalnızca efendinin daha fazla ve farklı zevkler, hayran olunacak yeni bir güzellik için duyduğu iştahı kabartır. Gücü getirmesi için fantezinin bir dereceye kadar gerçekleşmemesi, gerçekdışı kalması gerekir. örneğin, 1. Dünya Savaşı'nda önce Paris'te gittikçe ünlenen dansöz Mata Hari'nin oldukça sıradan bir görünüşü vardı. Gücü yabancı ve egzotik, bilinmeyen ve çözülemeyen oluşuyla yarattığı fanteziden kaynaklanıyordu. üzerinde çalıştığı tabunun kendisi toplumsal yasaların bozulmasından daha az cinsellik içeriyordu.</p><p class="calibre_">Egzotik fantezinin bir başka şekli sadece sıkıntıdan kurtulma ümididir. Dolandırıcılar iş dünyasının sıkıcılığı, macera eksikliği üzerinde oynamaya bayılırlar. Onların dalavereleri, örneğin, kayıp bir jspanyol hazinesinin, çekici bir Meksikalı senyoritanın olası katılımı ve bir Güney Amerika ülkesinin başkanının desteğiyle bulunmasını içerebilir, sı-radanlıktan kurtulmayı öneren herhangi bir şey olabilir.</p><p class="calibre_"><span class="italic"><span class="bold">Gerçek: Toplum bölük pörçüktür</span></span> ve <span class="italic"><span class="bold">çatışmayla doludur.</span></span></p><p class="calibre_"><span class="italic"><span class="bold">Fantezi: İnsanlar ruhların mistik birleşimiyle biraraya gelebilirler.</span></span></p><p class="calibre_">1920'lerde dolandırıcı Oscar Hartzell, Sir Francis Drake hilesiyle hızla bir servet edinmiştir; hilesi temelde soyadı tesadüfen Drake olan herkese uzun süredir kayıp olan ve Hartzell'in ulaşabildiği "Drake" ha-zinesinden önemli miktarda pay vereceğini vaat etmesine dayanıyordu. Binlerce insan bu tuzağa düştü; Hartzell bu tuzağı hükümete ve Drake servetinin mirasçılarının ellerine geçmesine engel olan herkese karşı bir haçlı savaşına dönüştürdü. Böylece ezilen Drake’ler mistik bir birlik oluşturarak duygusal toplantılarla biraraya geldiler. Böyle bir birlik vaat ederseniz büyük bir güç kazanabilirsiniz, ama kolayca sizin aleyhinize dönebilecek tehlikeli bir oyundur bu. Demagogların oynayacağı bir fantezidir.</p><p class="calibre_"><span class="italic"><span class="bold">Gerçek: Ölüm. Ölü geri getirilemez, geçmiş değiştirilemez.</span></span></p><p class="calibre_"><span class="italic"><span class="bold">Fantezi: Bu katlamlamaz gerçeğin birdenbire tersine çevrilmesi.</span></span></p><p class="calibre_">Bu hilenin birçok çeşitlemesi vardır, fakat büyük beceri ve kurnazlık gerektirir.</p><p class="calibre_">Vermeer’in sanatının önemi ve güzelliği uzun süredir kabul ediliyordu, ama tablolarının sayısı azdı ve çok enderdi. Ancak 1930’larda Vermeer’in resimleri sanat piyasasında görülmeye başladı. Doğrulamak için uzmanlar çağrılıyor ve onlar tabloların gerçek olduğunu söylüyordu. Bu yeni Vermeer tablolarının toplanması bir koleksiyoncunun kariyerini kendisine yakışır biçimde sona erdirebilirdi. Lazarus’ın yeniden canlanması gibi bir şeydi. Vermeer garip bir şekilde yeniden hayata döndürülmüştü. Geçmiş değişmişti.</p><p class="calibre_">Çok daha sonra ortaya çıktığına göre yeni Vermeer tabloları Han van Meegeren adında orta yaşlı Hollandalı bir sahtekârın işiydi. Ve bu iş için Vermeer’i seçmişti, çünkü fanteziyi anlamıştı. Tablolar gerçek gibi görünüyordu, çünkü halk ve uzmanlar umutsuzca gerçek olmalarını istiyorlardı.</p><p class="calibre_">Şunu unutmayın: Fantezinin anahtarı uzaklıktır. Uzak olan çekicidir ve vaadde bulunur, basit ve sorunsuz gibi görünür. O halde önerdiğiniz şey elle tutulamaz olmalıdır. Asla sıkıcı derecede tanıdık olmasına izin vermeyin; uzaktaki bir seraptır, tuzağa düşen kişi yaklaştıkça geri çekilir. Fanteziyi tarif ederken asla çok açık olmayın, belirsiz kılın. Fantezinin kurucusu olarak kurbanınızın yeterince görecek ve kışkırtılacak kadar yaklaşmasına izin verin, ama hayal kurup arzu etmesine yetecek kadar uzak tutun.</p><p class="calibre_">İmaj: Ay. Elde edilemeyen, her zaman şekil değiştiren, ortadan kaybolup tekrar beliren. Ona bakarız, hayal kurarız, merak ederiz ve özlem duyarız, asla tanıdık olmayan, hayallerin sürekli kışkırtıcısı. Ortada olanı teklif etmeyin. Ayı vaat edin.</p><p class="calibre_"><span class="bold">Otorite: </span>Yalan, fanteziye dönüştürülebilen büyüleyici bir özellik, bir uydurmadır. Mistik bir kavramın giysileri üzerine giydirilebilir. Gerçek soğuk, ciddi bir olgudur, hazmetmesi çok kolay değildir. Yalan hoşa gider. Dünyadaki en iğrenç insan her zaman gerçeği söyleyen, hiçbir zaman olmayacak hikâyeler anlatmayan insandır... Ben abartılı hikâyeler anlatmayı doğruyu söylemekten daha ilginç buluyorum (Joseph Weil, "The Yellow Kid," 1875-1976).</p><p class="calibre_">Kitlelerin fantezilerini harekete geçirmenin bir gücü varsa tehlikesi de vardır. Fantezi genellikle oyun öğesi içerir; halk kandırıldığını biraz farkeder, ama hayali yine de canlı tutar, sıradan hayattan geçici sapmaların ve eğlencenin tadını çıkarırlar. Bu nedenle oynak olun, asla sonuçları ortaya koymanızın beklendiği noktaya çok yaklaşmayın. O yer son derece tehlikeli olabilir.</p><p class="calibre_">Bragadino, Münih'e gittikten sonra aklıbaşında Bavyeralıların simyaya değişken mizaçlı Venediklilerden çok dana az inandıklarını gördü. Yalnızca dük ona gerçekten inanıyordu, çünkü içinde bulunduğu umutsuz durumdan kurtulmak için ona çok ihtiyacı vardı. Bragadino ünlü bekleme oyununu oynayıp hediyeler kabul eder ve sabır isterken halk öfkelenmeye başlamıştı. Para harcanıyor ve bir sonuç ortaya konmuyordu. 1592'de Bavyeralılar adalet istediler ve sonunda Bragadino kendini darağacında sallanırken buldu. Daha önce olduğu gibi söz vermiş, ama sözünü yerine getirmemişti, gelgelelim bu kez ev sahiplerinin hoşgörüsünü yanlış hesaplamış ve onların fantezilerini gerçekleştirememesi ölümcül bir sonuç vermişti.</p><p class="calibre_">Son bir şey daha: Asla fantezinin her zaman fantastik olduğunu düşünme hatasını yapmayın. Kesinlikle gerçekle zıttır, ama gerçeğin kendisi bazen o derece tiyatrovâri ve geleneğe uygundur ki, fantezi basit şeyler için bir istek haline gelir. Örneğin, Abraham Lincoln'ün kendisi için yarattığı sakallı, sıradan kırsal kesim avukatı imajı onu sıradan insanların başkanı yapmıştı.</p><p class="calibre_">P.T. Barnum geçmişin ünlü liderleri, örneğin Napoleon gibi giyinen ve sonra onları kötü bir şekilde yeren Tom Thumb'la başarılı bir gösteri yapmıştı. Dönemin fantezisine hitap eden şov Kraliçe Victoria'ya kadar herkesin hoşuna gitmişti; tarihin kibirli-ünlü hükümdarları yeterdi artık, sıradan halk her şeyin en iyisini bilirdi. Tom Thumb bildik fantezi modelini tersine çevirerek yabancı ve tanınmayanı ideal yapmıştır. Ama böylesi de yasaya uymaktadır, çünkü bunun altında sıradan insanın sorunlarının bulunmadığı, güçlü ve zenginden daha mutlu olduğu fantezisi yatmaktadır.</p><p class="calibre_">Lincoln ve Tom Thumb sıradan insanı oynarken mesafelerini dikkatle korudular. Eğer böyle bir fanteziyle oynayacak olursanız mesafenizi korumaya dikkat etmelisiniz ve "sıradan" görüntünüzün çok fazla tanıdık olmasına izin vermemelisiniz, yoksa fantezi olarak yansımaya-caktır.</p><div class="mbp_pagebreak" id="calibre_pb_32"></div>
</body></html>
