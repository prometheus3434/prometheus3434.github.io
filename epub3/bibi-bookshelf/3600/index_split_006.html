<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos172317" class="calibre_"><span class="calibre2"><span class="bold">YASA 6</span></span></p><p class="calibre_"><span class="calibre3"><span class="bold">NE PAHASINA OLURSA OLSUN DİKKAT ÇEKİN</span></span></p><p class="calibre_">HUKUM</p><p class="calibre_"><span class="italic"><span class="bold">Her şey görünüşe göre değerlendirilir; görünmeyen hiçbir anlam ifade etmez. Kendinizi hiçbir zaman kalabalıkta yok etmeyin ya da ilgisizliğe gömmeyin. Göze çarpuı. Ne pahasına olursa olsun dikkat çekin. Yumuşakbaşlı ve çekingen insan yığınlarından daha büyük, daha renkli, daha esrarengiz görünerek dikkatin mıknatısı olun.</span></span></p><p class="calibre_"><span class="bold">1. BÖLÜM: ADINIZI SANSASYONLAR VE SKANDALLARLA KUŞATIN</span></p><p class="calibre_"><span class="italic"><span class="bold">Unutulmaz, hatta çelişkili bir imaj yaratarak dikkati kendinize çekin. Skandali davet edin. Çevrenizdekilerden farklı, daha çarpıcı ve parlak görünmek için her şeyi yapın. Dikkat çeşitleri arasında bir ayırım yapmayın, her türlü şöhret size güç kazandıracaktır. İftiraya ve saldırıya uğramak aldırılmamaktan iyidir.</span></span></p><p class="calibre_">YASAYA UYMAK</p><p class="calibre_">On dokuzuncu yüzyıl Amerika’sının bir numaralı şovmeni P.T. Barnum kariyerine bir sirk sahibi Aaron Turner’ın asistanı olarak başlamıştı. Sirk 1836’da bir dizi gösteri için Annapolis, Maryland'de durdu. Açılış gününün sabahında Barnum yeni bir siyah takım elbise giyerek kasabada yürüyüşe çıktı. insanlar onu takibe başladı. Toplanan kalabalıktan birisi onun cinayet suçlamasından beraat eden, ama çoğu Amerikalı tarafından suçlu olduğuna inanılan Peder Ephraim K. Avery olduğunu haykırdı. Öfkeli kalabalık Barnum'un elbisesini yırtarken onu linç etmeye hazırdı. Umutsuz yalvarmalardan sonra Barnum onları kimliğini ispatlayabileceği sirke gelmeye ikna edebildi.</p><p class="calibre_">Oraya vardıklarında Turner bunun bir şaka olduğunu söyledi, Bar-num’un Avery olduğu söylentisini ortalığa o yaymıştı. Kalabalık dağıldı, ama neredeyse öldürülecek olan Barnum bu durumdan hiç hoşlanmamıştı. Patronunun böyle bir oyun yapmasının altındaki nedeni bilmek istiyordu. "Sevgili Barnum," diye karşılık verdi Turner. "Hepsi bizim iyiliğimiz içindi. Hatırlarsan, başarıya ulaşmak için ihtiyacımız olan tek şey şöhret." Ve gerçekten kasabadaki herkes bu şakadan söz ediyordu; sirk o gece ve Annapolis’te kaldığı her gece dolup taştı. Barnum hiçbir zaman unutmayacağı bir ders almıştı.</p><p class="calibre_"><span class="italic"><span class="bold">ARI VE PRENS</span></span></p><p class="calibre_"><span class="italic"><span class="bold">İğne Kuyruk adında bir art kendisini sonsuza dek ünlü yapacak bir işin peşindeydi. Böylece bir gün kralın sarayına girer ve yataktaki küçük prensi sokar. Prens çığlıklarla uyanır. Kral ve saray mensupları ne olduğunu görmek için içeri dalarlar. Arı durmadan kendisini sokarken prens çığlıklar atmaktadır. Saray mensupları arıyı yakalamaya çalışırlarken arı her birini sokar. Haberler kısa süre içinde yayılır ve insanlar saraya hücum ederler. Şehre bir kargaşa hakim olur, bütün işler durur. Arı gösterdiği çaba yüzünden son nefesini vermeden önce kendi kendine şöyle der: "Şöhretsiz bir isim alevsiz bir yangın gibidir. Ne pahasına olursa olsun dikkat çekmek gibi bir</span></span></p><p class="calibre_"><span class="italic"><span class="bold">şey yoktur."</span></span></p><p class="calibre_"><span class="italic"><span class="bold">Hint Masalı</span></span></p><p class="calibre_">Barnum'un kendi başına yaptığı ilk büyük işi Amerikan Müze-si’ydi, New York’ta bulunan antika koleksiyonu. Bir gün sokakta Barnum'un yanına bir dilenci gelir. Barnum ona para vermek yerine işe almaya karar verir. Onu müzeye götürerek beş tane tuğla verir ve birkaç sokağı içine alan bir tur atmasını ister. Belirli noktalarda kaldırıma bir tuğla bırakacaktı ve elinde hep bir tuğla bulunacaktı. Geriye dönerken yerdeki her bir tuğlayı elindekiyle değiştirecekti. Bu arada son derece ciddi bir tavır sergileyecek ve hiçbir soruya yanıt vermeyecekti. Müzeye geri döndüğünde içeri girecek, dolaşacak, sonra arka kapıdan çıkıp aynı hareketleri tekrarlayacaktı.</p><p class="calibre_">Adamın sokaklarda ilk yürüyüşünde yüzlerce insan bu esrarengiz hareketleri izledi. Çizdiği dördüncü halkada izleyiciler etrafında toplanıp ne yaptığını tartışmaya başladı. Müzeye her girişinde onu izleyebilmek için bilet alıp içeri giren insanlar tarafından takip ediliyordu. Müzenin koleksiyonu birçoğunun dikkatini çekiyor ve içerde kalıyorlardı. jlk günün sonuna dek tuğlacı adam müzeye binin üzerinde insan çekmişti. Birkaç gün sonra polis ona durmasını ve yürüyüşleri kesmesini emretti, kalabalık trafiği tıkıyordu. Tuğla yerleştirme işi bitti, fakat o zamana dek binlerce New York'lu müzeye girmişti ve çoğu Barnum'un takipçisi olmuştu.</p><p class="calibre_">Barnum caddeye bakan balkona bir orkestra yerleştirdi ve altına MjLYONLARA BEDAVA MQZjK yazılı bir ilan astı. New York'lular ne büyük cömertlik diye düşünüp bedava konseri dinlemeye koştular. Ama Barnum büyük çaba harcayıp bulabildiği en kötü müzisyenleri tutmuştu. Kısa süre sonra orkestra çalmaya başlayınca insanlar orkestranın ve yuhalayan kalabalığın gürültüsünden kaçabilmek için müzeye hücum ettiler.</p><p class="calibre_"><span class="italic"><span class="bold">Bana küfredildiğinde bile şöhret kontenjanımı doldururum. Pietro Aretino, 1492• 1556</span></span></p><p class="calibre_">Barnum'un ülke çapında gezdirdiği garipliklerden ilki 161 yaşında olduğunu iddia eden kadındı, yani Joice Heth. Barnum'un bir zamanlar George Washington’ın hemşiresi olduğunu iddia ettiği Heth'in reklamını köle olarak yapıyordu. Birkaç hafta sonra kalabalık azalmaya başladı. O zaman Barnum gazetelere Heth'in zeki bir dolandırıcı olduğunu iddia eden isimsiz bir mektup gönderdi. "Joice Heth," diyordu. "Bir insan değil, balina kemiği, kauçuk ve sayısız yaydan yapılan bir robottur." Onu daha önce görmeye gitme zahmetine girmeyenler hemen meraklandı ve zaten görmüş olanlar gerçekten robot olup olmadığını görmek için tekrar bilet aldılar.</p><p class="calibre_">Barnum 1842’de denizkızı olduğu ileri sürülen bir ceset satın aldı. Bu yaratık balık bedeni olan bir maymuna benziyordu, ama kafa ve gövde mükemmel şekilde birleştirilmişti, gerçekten harikaydı. Biraz araştırma yaptıktan sonra Barnum yaratığın Japonya’da mükemmel şekilde biraraya getirildiğini ve bu hilenin ortalığı oldukça karıştırdığını öğrendi.</p><p class="calibre_">O yine de ülke çapındaki gazetelere Fiji Adaları’nda ele geçirilen denizkızından söz eden haberler gönderdi. Gazetelere ayrıca denizkı-zını gösteren yağlıboya tablonun tahta kalıp baskılarını da yolladı. Hilkat garibesini müzesinde sergilerken böyle efsanevi bir yaratığın varlığına dair ulusal bir tartışma başladı. Barnum'un kampanyasından birkaç ay önce kimse denizkızlarına aldırmıyor ya da onları bilmiyordu bile; ama şimdi herkes denizkızlarından gerçekmiş gibi söz ediyordu. Kalabalıklar Fiji denizkızını görmeye ve bu konudaki tartışmaları duymaya akın akın geliyordu.</p><p class="calibre_">Birkaç yıl sonra Barnum, birçok ilginç hareket yapmayı öğrettiği ve on bir yaşında jngiliz erkek çocuğu olduğunu iddia ettiği Connecti-cut'lı cüce General Tam Thumb'la Avrupa'ya açıldı. Bu turne sırasında Barnum'un adı o kadar dikkat çekti ki, aklıbaşındalığın en kusursuz örneği olan Kraliçe Victoria onu ve yetenekli cücesini özel bir gösteri için Buckingham Sarayı'na davet etti. jngiliz gazeteleri Barnum'la alay etmiş olabilir, ama Victoria onun tarafından kraliçelere layık bir şekilde eğlendirilmişti ve Barnum’a hep saygı duymuştu.</p><p class="calibre_"><span class="italic"><span class="bold">SARAY RESSAMI</span></span></p><p class="calibre_"><span class="italic"><span class="bold">Prense gönüllü olarak sunulan bir çalışma bir şekilde özel olmalıdır.</span></span></p><p class="calibre_"><span class="italic"><span class="bold">Sanatçının kendisi de davranışlarıyla sarayın dikkatini çekmeye çalışabilir. Vasari'niİl yargısına göre Sodoma, "hem kişisel tuhaflığı, hem de iyi bir ressam oluşuyla tanınıyordu." Papa X. Leo "böylesi garip, kuşbeyinli kişilerden zevk aldığı için" Sodoma'yı şövalye yaparak sanatçının büsbütün aklını kaçırmasına neden oldu. Van Mander, Cornelis Ketel'in ağzı ve ayakla yaptığı deneylerine ait ürünlerinin "yalnızca garip oldukları için" önemli insanlar tarafından</span></span></p><p class="calibre_"><span class="italic"><span class="bold">satın alınmasını yadırgıyordu. Ama Ketel, Boschini’ye göre "Üstün Yaratıcı tarafından kullanılan yöntemi taklit etmek istedikleri için" parmaklarıyla boya yapan Titian, Ugo da Carpi ve Palma Giovane’nin benzeri deneylerine çeşitlilik Çatıyordu. Van Mander, Gossaert’in fantastik bir kağıt kostüm giyerek İmparator V. Charles’ın dikkatini çektiğini bildirmektedir. Böyle yaparak, Büyük İskender birisini yargılarken yanına girmek için çıplak Herkül kılığında ortaya çıkan Dinocrates tarafından kullanılan taktikleri benimsiyordu.</span></span></p><p class="calibre_"><span class="italic"><span class="bold">Saray Ressamı, Martin Warnke, 1993</span></span></p><p class="calibre_"><span class="bold">Yorum</span></p><p class="calibre_">Barnum dikkat çekmeyle İlgili temel gerçeği anlamıştı: insanların gözü bir kez sizin üzerinizdeyken özel bir meşruluğunuz vardır. Barnum için ilgi yaratmak kalabalık yaratmak anlamına geliyordu; daha sonra yazdığı gibi: "Her kalabalığın gümüş bir astarı vardır." Ve kalabalıklar birlikte hareket etme eğilimindedir. Eğer bir kişi dilencinizin caddelere tuğla bırakma işini seyretmek için durursa birçokları da aynı şeyi yapar. Hızla toplanırlar. Sonra yumuşak bir itişle müzenize ya da gösterinize girerler. Kalabalık yaratmak için farklı ve garip bir şey yapmalısınız. Merak uyandıracak herhangi bir şey amaca hizmet edecektir, çünkü kalabalıklar sıradışı ve açıklanamaz şeylere doğru mıknatıs gibi çekilirler. Ve bir kez dikkatlerini çektikten sonra hiç bırakmayın. Eğer dikkatleri başka insanlara doğru yönelirse bu sizin kesenizden olacaktır. Barnum bunun ne değerli bir mal olduğünu bilerek acımasızca dikkat çekerdi rakiplerinden.</p><p class="calibre_">Zirveye doğru yükselişinizde bütün enerjinizi dikkat çekmeye yöneltin. Bu çok önemlidir: Dikkatin <span class="italic"><span class="bold">niteliği</span></span> önemli değil. Gösterileri ne kadar kötü eleştirilirse eleştirilsin ya da oyunlarına saldırılar ne kadar kişisel olursa olsun Barnum hiç şikâyet etmiyordu. Eğer bir gazete eleştirmeni onu çok kötü bir biçimde eleştirirse o kişiyi mutlaka bir açılışa davet ediyor ve en iyi koltuğu ona veriyordu. Yalnızca adını gazetelerde tutmak için kendi işine saldıran isimsiz mektuplar gönderiyordu. Barnum’un bakış açısına göre olumlu ya da olumsuz dikkat başarının asıl öğesidir. Qn, şan ve kuşkusuz güç isteyen bir kişi için dünyadaki en kötü kader aldırılmamaktır.</p><p class="calibre_"><span class="italic"><span class="bold">Eğer bir saray mensubu halka açık olan at üstünde mızrakla dövüşmek gibi gösterilere katılıyorsa... izleyicilerin dikkatini bir mıknatısın çektiği gibi çekmek için atının süslü bir örtüyle örtüldüğünden, kendisinin gösterişi/ giysilerle ve övücü sözlerle halka takdim edileceğinden emin olmak ister. Baldassare Castiglione, 1478-1529</span></span></p><p class="calibre_"><span class="bold">GUCUN ANAHTARLARI</span></p><p class="calibre_">Etrafınızdakilerden daha parlak olmak kimsenin birlikte doğmadığı bir beceridir. Dikkat çekmeyi <span class="italic"><span class="bold">öğrenmelisiniz,</span></span> "tıpkı bir mıknatısın demiri çektiği gibi." Kariyerinizin başında adınızı ve ününüzü sizi diğerlerinden ayıran bir niteliğe, imaja bağlamalısınız. Bu, imaj giyim tarzı ya da insanları eğlendiren ve hakkınızda konuşmalarını sağlayan garip bir kişilik özelliği gibi nitelikler olabilir. jmajınız bir kez oturduktan sonra gökyüzünde yıldızınız için bir yeriniz vardır artık.</p><p class="calibre_">Garip görünüşünüzün tartışmalı olmaması gerektiğini, saldırılma-nın kötü bir şey olduğunu düşünmek yaygın bir hatadır. Hiçbir şey gerçekten daha büyük olamaz. Başarınızın saman alevi gibi kısa süreli olmasını ve şöhretinizin bir başkası tarafından örtülmesini istemiyorsanız dikkatin iyi ya da kötü türü arasında ayırım yapmamalısınız; sonuçta her iki türü de sizin işinize yarayacaktır. Barnum gördüğümüz gibi kişisel saldırıları iyi karşıladı ve kendini savunma ihtiyacı hissetmedi. Bilinçli olarak bir şarlatan imajı çizdi.</p><p class="calibre_">XIV. Louis’nin sarayında çok sayıda yetenekli yazar, ressam, muhteşem güzel, kusursuz erdemli kadın ve erkekler bulunuyordu, ama hiçbiri hakkında Duc de Lauzun kadar çok konuşulmamıştır. Dük kısa boylu, neredeyse cüceydi ve en küstah davranışlarda bulunma eğilimindeydi. Kralın metresleriyle yatıyordu ve yalnızca diğer saray mensuplarını değil kralın kendisini de aşağılıyordu. Bununla birlikte, Louis dükün garip davranışlarıyla öylesine büyülenmişti ki, onun saraydan uzak kalmasına dayanamıyordu. Durum çok basittir: Dükün karakterinin garipliği dikkat çekiyordu. jnsanlar bir kez onun etkisi altına girdikten sonra ne pahasına olursa olsun onu yakınında olmak istiyorlardı:</p><p class="calibre_">Toplum genel halkın içinde göze çarpan sıradışı kişiler ister. O halde sizi diğerlerinden ayıran ve dikkat çeken özelliklerinizden hiçbir zaman korkmayın. Çatışma, hatta skandal arayın. Saldırılmak, hatta iftiraya uğramak aldırılmamaktan daha iyidir. Bütün meslekler bu yasayla yönetilir ve bütün profesyonellerin içinde bir parça şovmenlik bulunmalıdır.    '</p><p class="calibre_">Büyük bilgin Thomas Edison para toplamak için ne pahasına olursa olsun halkın gözünde kalması gerektiğini biliyordu. icatlarının kendileri kadar onları halka nasıl sunduğu ve dikkat çektiği de önemliydi.</p><p class="calibre_">Edison elektrikle ilgili yeni buluşlarını göstermek için gözalıcı görsel deneyler yapardı. O sırada ona fantastik gelen ve üzerinde enerji harcamaya hiç niyeti olmayan, fakat halkın kendisi hakkında konuşmasını sağlayan gelecek icatlarından, sözgelişi robotlar, düşüncenin fotoğrafını çeken makinelerden söz ederdi. Gerçekte belki kendisinden daha da zeki olan, ama adı çok az bilinen büyük rakibi Nikola Tesla'dan daha fazla dikkat çekmek için mümkün olan her şeyi yapıyordu. 1915’te Edison ve Tesla’nın o yılın Nobel fizik ödülünü ortaklaşa alacakları söylentisi yayıldı. Ödül gerçekte bir jngiliz fizikçi çifte verildi; daha sonra öğrenildiğine göre ödül komitesi aslında Edison'a yaklaşmış, fakat ödülü Tesla'yla paylaşmak istemeyen Edison tarafından reddedilmişlerdi. O sırada Edison’un şöhreti Tesla'nınkinden çok daha fazla yayılmıştı ve rakibinin yalnızca ödülü paylaşmasıyla bile çekeceği dikkate izin vermemek için Edison bu onuru geri çevirmenin daha doğru olduğunu düşünmüştü.</p><p class="calibre_">Eğer kendinizi dikkat çekmek için çok az fırsat veren düşük bir konumda görüyorsanız kullanabileceğiniz en etkili hile bulabildiğiniz en gözde olan, en ünlü ve en güçlü kişiye saldırmaktır. On altıncı yüzyılın ilk dönemlerinde Romalı genç bir uşak olan Pietro Aretino şair olarak ün kazanmak istediğinde, papayla alay eden ve evcil hayvan olarak file karşı duyduğu sevgiden söz eden bir dizi yergili şiiriini bastırmaya karar verdi. Saldın Aretino'yu hemen göz önüne getirdi. Güç sahibi bir kişiye yönelik karalayıcı bir saldırı da aynı etkiyi yapar. Ancak bu taktikleri, halkın dikkatini çektikten sonra hareketin aşınacağını düşünerek aşırıya kaçmadan kullanmayı unutmayın.</p><p class="calibre_">Bir kez ilgiyi topladıktan sonra dikkat çekme yönteminizi ayarlayarak ve çeşitlendirerek yenilemelisiniz. Eğer bunu yapmazsanız halk yorulur, sizi olduğunuz gibi kabul eder ve yeni bir yıldıza doğru kayar. Oyun sürekli olarak dikkat ve yaratıcılık gerektirir. Pablo Picasso hiçbir zaman arkaplanda sönük kalma izni vermedi kendine; eğer ismi bir tarza çok fazla bağlı kalırsa bütün beklentilere karşı olan bir dizi resimle halkın bilinçli olarak canını sıkardı. İzleyenlerin eserlerini çok iyi tanı-malarındansa çirkin ve rahatsız edici bir şey yaratmanın daha iyi olduğuna inanıyordu. Şunu anlamalısınız: İnsanlar hareketlerini önceden tahmin edebildikleri kişilerin yanında kendilerini üstün hissederler. Eğer beklentilerinin aksine hareket ederek kontrolun kimde olduğunu onlara gösterirseniz hem saygılarını kazanırsınız, hem de kaçıp gitmekte olan dikkatlerini üzerinize sabitlersiniz.</p><p class="calibre_">İmaj: Sahne Işığı. Bu parlak ışığın altına gelen aktör yükselmiş bir varlığa erişir. Bütün gözler üzerindedir. Sahne ışığının dar çerçevesi içinde yalnızca tek bir kişi için yer vardır; odakta kalmak için ne gerekiyorsa yapın. Hareketlerinizi gösterişli, eğlendirici ve skandal tarzında gerçekleştirin ki, diğer aktörler gölgede beklerken ışık sizin üzerinizde kalsın.</p><p class="calibre_">Otorite: Gösterişli olun ve görünün... Görünmeyen şey yok gibidir... Bütün yaratıkların geleceğe doğru ilk parlamalarına neden olan şey ışıktı. Gösteri birçok boşluğu doldurur, eksiklikleri örter ve her şeye ikinci bir hayat verir, özellikle de gerçek erdemle desteklendiğinde (Baltasar Gracian, 1601-1658).</p><p class="calibre_"><span class="bold">II. BÖLÜM: GİZEMLİ BİR HAVA YARATIN</span></p><p class="calibre_"><span class="italic"><span class="bold">Gittikçe sıradan ve tanıdık bir hal alan dünyada gizemli görünen her şey hemen dikkat çekiyor. Ne yaptığınızı ya da ne yapmak üzere olduğunuzu asla çok açık bir şekilde göstermeyin. Bütün kartlarınızı açmayın. Gizemli bir hava sizin varlığınızı yüceltir; ayrıca bir beklenti de yaratır, herkes ne olacağını görmek için sizi bekliyor olacak. Büyülemek, baştan çıkarmak, hatta korkutmak için gizemliliği kullanın.</span></span></p><p class="calibre_">YASAYA UYMAK</p><p class="calibre_">1905 yılının başında Paris’te genç bir Doğulu kızın özel bir evde, yavaş yavaş çıkardığı örtülere sarılı biçimde dans ettiğine dair bir söylenti yayıldı. Onun dansını gören yerli bir gazeteci, "Uzakdoğu'dan parfüm ve mücevher yüklü bir kadın Doğulu renklerin zenginliğini tanıtmak ve Avrupa şehirlerinin doymuş toplumlarına canlılık getirmek için Avrupa'ya geldi," şeklinde bir yazı yazdı. Kısa süre içinde herkes dansözün adını öğrendi: Mata Hari.</p><p class="calibre_">O yılın başında kış mevsiminde küçük ve seçkin bir izleyici kitlesi, Hint heykelleri ve diğer Doğu kaynaklı eşyalarla dolu olan ve bir orkestranın Hindu ve Javalı melodilerinden esinlenen müzikler çaldığı bir salonda toplanıyordu. izleyicileri bekleterek ve meraklandırarak Mata Hari şaşırtıcı giysilerle birdenbire ortaya çıkıyordu: Hint tarzı mücevherlerle kaplı pamuklu beyaz bir sutyen; belini açıkta bırakan bir sarong ve mücevher dolu bantlar, kolları kaplayan bilezikler. Sonra Mata Hari dans ediyordu, hem de Fransa'da daha önce hiç kimsenin görmediği bir tarzda, sanki trans halindeymiş gibi bütün bedeni titriyordu. Heyecanlı ve meraklı seyircilere danslarının Hint mitolojisi ve Java halk masallarından öyküler anlattığını söylüyordu. Kısa süre içinde Paris'in kaymak tabakası ve uzak bölgelerden elçiler, Mata Hari'nin çıplak olarak dinsel bir dans yaptığı söylenen salonun davetiyeleri için birbiriyle rekabet eder hale gelmişlerdi.</p><p class="calibre_">Halk onun hakkında daha fazla şey bilmek istiyordu. Gazetecilere aslında Hollandalı olduğunu, fakat Java Adası’nda büyüdüğünü söylemişti. Ayrıca Hindistan'da geçirdiği zamandan, orada dinsel dansları nasıl öğrendiğinden ve Hintli kadınların nasıl tüfekle atış yapabildiklerinden, ata binebildiklerinden, logaritmayı bildiklerinden, felsefe hakkında konuşabildiklerinden de söz ediyordu. 1905 yazına kadar çok az Paris’linin onun dansını gerçekten görmesine rağmen adı herkesin ağzındaydı.</p><p class="calibre_">Mata Hari basına daha çok açıklama yaptıkça hikâyesinin kaynağı durmadan değişiyordu: Hindistan'da büyümüştü, büyükannesi Ja-valı bir prensesti, zamanını "ata binerek, elinde silahla hayatını tehlikeye atarak" geçirdiği Sumatra Adası’nda yaşamıştı. Hiç kimse onun hakkında kesin bir şey bilmiyordu, ama gazeteciler onun yaşam öyküsündeki bu değişikliklerden rahatsız olmuyorlardı. Onu Hintli bir tanrıçaya, Baudelaire'in sayfalarından fırlamış bir yaratığa -hayal güçleri bu gizemli Doğulu kadında neyi görmek istiyorsa ona- benzetiyorlardı.</p><p class="calibre_">1905 Ağustos’unda Mata Hari ilk kez halk içinde dans etti. Halka açık gecede onu görmek için akın eden kalabalık izdihama yol açtı. O artık bir kült figürü haline gelmiş, çok sayıda taklidi çıkmıştı. Bir eleştirmen, "Mata Hari bütün Hint şiirlerine, mistisizmine, şehvetliliğine, hipnotize edici büyüsüne vücut veriyor," demişti. Bir başkası, "Eğer Hindistan böylesi beklenmedik hazinelere sahipse bütün Fransız erkekleri Ganj Nehri’nin kıyılarına göç eder," diye yazmıştı.</p><p class="calibre_">Kısa süre içinde Mata Hari’nin ünü ve dinsel Hint dansı Paris’in ötesine yayıldı. Berlin, Viyana, Milano’ya davet edildi. Sonraki birkaç yıl içinde bütün Avrupa'da gösteri yaptı, en üst sınıflarla karıştı ve kendisine o dönemde bir kadının ender olarak sahip olduğu bağımsızlığı veren bir gelir elde etti. Sonra 1. Dünya Savaşı'nın sonuna doğru Fransa’da yakalanıp yargılandı, mahkûm oldu ve sonunda Alman casusu olarak idam edildi. Yalnızca dava sırasında gerçek ortaya çıktı: Mata Hari, Hindistan ya da Java Adası'ndan gelmiyordu, Doğu'da büyüme-mişti, kanında tek bir damla Doğu kanı yoktu. Gerçek adı Margaretha Zelle’ydi ve Friesland’dan, Hollanda’nın duygularını göstermeyen insanların yaşadığı kuzey bölümünden geliyordu.</p><p class="calibre_"><span class="bold">Yorum</span></p><p class="calibre_">Margaretha Zelle 1904 yılında Paris’e geldiğinde cebinde yarım frankı vardı. Her yıl Paris’e hücum eden ressamların modelleri, gece kulubü dansözleri ya da Folies Bergere’de vodvil göstericileri olarak çalışan binlerce güzel kızdan biriydi. Birkaç yıl sonra kaçınılmaz olarak yeni kızlar onların yerini alır ve kendilerini çoğu kez sokaklarda bulur; ya fahişe olur ya da yaşlanmış ve uslanmış olarak geldikleri kasabaya geri dönerlerdi.</p><p class="calibre_">Zelle’nin daha büyük hırsları vardı. Dans deneyimi yoktu ve bir tiyatro sahnesinde hiç gösteri yapmamıştı ama genç bir kızken ailesiyle seyahat etmiş, Java ve Sumatra’da yerli danslarını seyretmişti. Zelle açıkça anlamıştı ki, kendisi hakkında önemli olan dansı hatta yüzü ya da bedeni değil, çevresinde bir esrar havası yaratma yeteneğiydi. Yarattığı esrar yalnızca dansıyla, giysileriyle, anlattığı hikâyeler ya da geldiği yerle ilgili olarak söylediği sonsuz yalanlarda yatmıyordu; yaptığı her şeyi içine alan atmosferde gizliydi bu hava. Onun hakkında kesin olarak söyleyebileceğiniz hiçbir şey yoktu; hep değişiyordu, izleyicilerini her zaman yeni giysileri, yeni dansları ve yeni hikâyeleriyle şaşırtıyordu. Bu esrar havası halkın her zaman daha fazla şey öğrenmeyi istemesini, hep bir sonraki hareketini merak etmesini sağlıyordu. Mata Hari, Paris'e gelen diğer kızlardan daha güzel değildi ve çok iyi bir dansöz de değildi. Onu diğerlerinden ayıran, halkın dikkatini çeken ve üzerinde tutan, onu ünlü ve zengin yapan şey gizemli oluşuydu. İnsanlar esrara bayılıyordu; sürekli olarak yorumlamayı getirdiği için bundan hiç yorulmuyorlardı. Esrarlı olan şey anlaşılamaz. Ve anlaşılamayan ve tüketilemeyen şey güç yaratır.</p><p class="calibre_"><span class="bold">GUCUN ANAHTARLARI</span></p><p class="calibre_">Geçmişte dünya korkutucu ve bilinmeyen şeylerle doluydu; hastalıklar, felaketler, kaprisli zorbalar, ölümün kendisinin esrarı. Anlayamadığımız şeyi efsane ve ruhlar olarak hayal ederiz. Bununla birlikte, yüzyıllar boyunca bilim ve mantığın yardımıyla karanlığı aydınlatmayı başardık; esrarlı ve ürkütücü olan şeyler tanıdık ve rahat olmaya başladı. Fakat bu ışığın bir bedeli var; artık esrar ve efsaneleri kendisinden alınmış olan sıradan dünyada, gizliden gizliye esrarengizlik, anında yorumlanıp kavranamayan ve tüketilemeyen insanlar ya da şeyler arıyoruz.</p><p class="calibre_">Bu, gizemli oluşun gücüdür: Yorum katmanlarını davet eder, ha-yalgücümüzü heyecanlandırır, muhteşem bir şey sakladığına inanmamız için bizi baştan çıkarır. Dünya o kadar tanıdık ve içinde yaşayanlar o kadar tahmin edilebilir hale gelmişlerdir ki, kendini esrarın içine gizleyen şey hemen her zaman ışığı üzerine çeker ve biz de seyrederiz.</p><p class="calibre_">Esrar havası yaratmak için büyük ve saygı uyandıracak biri olmanız gerektiğini düşünmeyin. Günlük davranışlarınıza işlemiş olan gizli ve incelikli esrar büyülemek ve dikkati çekmek için gerekli güce sahiptir. Şunu unutmayın: Çoğu insan çok açıktır, açık bir kitap gibi okunabilir, sözlerini ya da imajlarını kontrol etmek için çok az özen gösterirler ve çok kolay tahmin edilebilirler. Yalnızca kendinizi çekerek, sessiz kalarak, arasıra belirsiz sözler sarfederek, bilinçli olarak tutarsız görünerek ve en gizli şekillerde garip davranarak bir esrar atmosferi oluşturursunuz. Etrafınızdaki insanlar sürekli olarak sizi yorumlamaya çalışarak bu havayı büyütürler.</p><p class="calibre_">Sanatçılarla üçkâğıtçılar esrarengiz olma ve ilgi çekme arasındaki önemli bağı çok iyi anlarlar. Aristokrat dolandırıcı Kont Victor Lustig bu oyunu mükemmel oynardı. Her zaman farklı olan ya da bir anlamı yokmuş gibi görünen şeyler yapardı. Japon şoförün kullandığı limuzinlerle en iyi otellere giderdi; daha önce kimse Japon şoför görmediği için bu durum garip ve sıradışı görünürdü. Ludwig her zaman en pahalı şekilde giyinirdi, ama her zaman bir şey -bir madalyon, çiçek, kol bandı- uyumsuz olurdu, en azından geleneksel anlamda. Bu, zevksizlik olarak değil, tuhaf ve ilgi çekici olarak görülürdü. Otellerde her zaman telgraf aldığı görülürdü, Japon şoförün birbiri ardına getirdiği ve kontun kayıtsızca yırtarak açtığı telgraflar. (Aslında hepsi sahteydi, boş kâğıtlardı.) Yemek salonunda tek başına oturur, kalın, etkileyici görünüşlü kitaplar okur, insanlara gülümser ama uzak dururdu. Kuşkusuz birkaç gün içinde bütün otel bu garip adamla çalkalanır olurdu.</p><p class="calibre_">Bütün bu dikkat Lustig'in avlarını kolayca kendine çekmesini sağlıyordu. Onun güveni ve arkadaşlığını dilerlerdi. Herkes bu aristokratla görülmek isterdi. Ve bu dikkat çekici esrarın varlığıyla soyulduklarının farkına bile varmazlardı.</p><p class="calibre_">Esrar havası alelade birisinin zeki ve derin görünmesini sağlar; vasat bir görünüşe ve zekâya sahip Mata Hari'yı bir tanrıça ve dansının da ilahi bir ilham kaynağı gibi göstermişti. Bir sanatçının gizemli havası sanatının daha ilgi çekici olmasını sağlar, ki Marcel Duchamp'ın büyük yararını gördüğü bir hileydi bu. Yapmak çok basittir: işiniz hakkında çok az şey söyleyin, çekici bir şekilde şakalaşın, cilve yapın, hatta çelişkili yorumlarda bulunun, sonra arkanıza yaslanıp diğerlerinin bundan anlam çıkarmaya çalışmalarını seyredin.</p><p class="calibre_">Esrarengiz kişiler diğerlerini bir tür aşağı seviyeye koyarlar, yani kendilerini anlamaya çalışma konumuna. Kontrol edebildikleri ölçüde kesin olmayan ya da bilinmeyen her şeyi çevreleyen bir korku da doğururlar. Bütün büyük liderler esrar havasının kendilerine dikkat çektiğini ve ürkütücü bir imaj yarattığını bilirler. Örneğin, Mao Tse-tung zekice esrarengiz bir imaj geliştirmişti; tutarsız ya da kendisiyle çelişir görünmek gibi endişeleri olmamıştı hiç, hareketlerinin ve sözlerinin çelişkili oluşu kontrolun her zaman onda olduğunu gösteriyordu. Hiç kimse, karısı bile onu anladığını düşünmemişti. Bu ayrıca halkın ona sürekli bir dikkat gösterdiği, onun bir sonraki hareketine tanık olmak için sabırsızlandıkları anlamına da geliyordu.</p><p class="calibre_">Eğer sosyal konumunuz hareketlerinizi tamamen esrarlı bir hale getirmenize engel oluyorsa en azından kendinizi daha az belirgin kılmayı öğrenmeniz gerekir. Arasıra insanların sizden beklemedikleri biçimde davranın, sizinle ilgili düşüncelerini yanıltın. Bu davranışınızla etrafınızdakileri savunmada tutarsınız, sizi güçlü kılan tarzda dikkat çekersiniz. Doğru yapıldığında bilinmezlik havasının yaratılması düşmanınızın içine korku salan türde dikkat de çekebilir üzerinize.</p><p class="calibre_">¡kinci Kartaca Savaşı sırasında (Milattan Önce 219-202) Kartacalı</p><p class="calibre_">muhteşem General Hannibal, Roma’ya akınında her yeri yakıp yıkarak ilerliyordu. Hannibal zekiliği ve düzenbazlığıyla tanınmaktaydı.</p><p class="calibre_">Onun önderliğindeki Kartaca ordusu Romalılarınkinden küçük olmasına rağmen sürekli olarak üstün geliyordu. Ama bir keresinde Hannibal'in keşif kolu korkunç bir hata yaparak taburu arkalarında deniz olan bir bataklık bölgeye getirdi. Roma ordusu karaya giden dağlık geçidi tıkadı. Generalleri Fabius en sonunda Hannibal’i tuzağa düşürmenin verdiği mutluluğu yaşıyordu. En iyi nöbetçi erlerini geçide dikerek Hannibal'in güçlerini yok etme planları üzerine eğildi. Ama gecenin yarısında nöbetçiler aşağı baktıklarında esrarengiz bir ışık gördüler: Dev bir ışık alayı dağa doğru yaklaşıyordu. Binlerce ışık. Eğer bu Hannibal'in ordusuysa birdenbire yüz katı büyümüştü.</p><p class="calibre_">Nöbetçiler hararetli bir şekilde bunun ne olabileceğini tartışmaya başladılar. Denizden takviye mi? Arazide gizlenmiş askerler mi? Hayaletler mi? Hiçbir açıklamanın anlamı yoktu.</p><p class="calibre_">Onlar seyrederken ışıklar dağın her bir yanına dağıldı ve aşağıdan korkunç bir ses yükseldi, milyonlarca boynuz çalınıyordu sanki. Şeytanlar, diye düşündüler. Roma ordusundaki en cesur ve mantıklı nöbetçiler nöbet yerlerini panik içinde terkettiler.</p><p class="calibre_">Ertesi güne kadar Hannibal bataklıktan çıkmıştı. Hilesi neydi? Gerçekten şeytanlarla mı işbirliği yapmıştı? Gerçekte yaptığı şey yük taşımaları için askerleriyle birlikte yolculuk yapan öküzlerin boynuzlarına ince dal demetlerinin bağlanmasını emretmekti. Dallar sonra yakılmış ve dağlara tırmanan büyük bir ordunun fenerleri izlenimini vermişti. Alevler öküzlerin derilerine ulaştığında panik halde her yöne dağılmış, çılgınlar gibi böğürerek dağın eteklerini alevler içinde bırakmışlardı. Bu hilenin başarısı ışık, alevler ya da sesler değil, Hannibal'in nöbetçilerin dikkatini çeken ve onları korkutan bir bilmece yaratmasıydı. Bu görüntüyü dağın tepesindeyken açıklamanın bir yolu yoktu. Eğer nöbetçiler bunu açıklayabilselerdi yerlerinde kalırlardı.</p><p class="calibre_">Eğer kendinizi tuzağa düşmüş, köşeye sıkışmış ya da savunmaya düşmüş hissederseniz basit bir şeyi deneyin: Kolayca açıklanamayan ya da yorumlanamayan bir şey yapın. Basit bir eylem seçin, ama rakibinizi rahatsız eden, çok sayıda yorumun olası olduğu, niyetinizi belirsiz kılar bir şekilde devam edin. Yalnızca tahmin edilemez olmayın (bu taktik de başarılı olabilse de, bkz. Yasa 17), Hannibal gibi anlaşılamayan bir sahne yaratın. Çılgınca davranışınızın bir yöntemi, bir mantık ya da anlamı, bir açıklaması yok gibi görünmelidir. Eğer bunu doğru biçimde yaparsanız korku ve endişe yaratırsınız; nöbetçiler nöbet yerlerini terkedip kaçarlar. Buna "Hamlet'in sahte deliliği" diyebilirsiniz, çünkü Shakespeare'ın oyununda Hamlet bunu büyük bir başarıyla kullanmış, esrarengiz davranışlarıyla üvey babası Cladius'u korkutmuştur. Esrarengizlik güçlerinizi daha büyük ve daha korkunç yapar.</p><p class="calibre_">İmaj: Örtülerin Dansı. Örtüler dansözü sarıp sarmalar. Açıkta bıraktıkları heyecan doğurur. Gizledikleri ilgiyi arttırır. Gizemin özü.</p><p class="calibre_">Otorite: Eğer kendinizi hemen ortaya koymazsanız beklenti doğurursunuz... Her şeyi biraz gizemle karıştırın ve hu gizem saygı uyandırsın. Ve açıkladığınızda çok açık olmayın... Bu şekilde, insanların merak edip seyretmesini sağladığınızda İlahi yolu taklit etmiş olursunuz (Baltasar Gracian, 1601-1658).</p><p class="calibre_">Zirveye yükselişinizde ne pahasına olursa olsun dikkat çekmelisiniz, fakat yükselirken sürekli olarak kendinizi yeniden uyarlamalısınız. Hiçbir zaman aynı taktikle insanları yormayın. Esrarengiz hava, güç atmosferi oluşturmak ve farkedilmek isteyenler için harikalar yaratır, ama bu, ölçülü ve kontrollu görünmelidir. Mata Hari yalanlarıyla çok ileri gitti; casus olduğu suçlaması yanlış da olsa o sırada mantıklı bir varsayımdı, çünkü bütün yalanları onun şüpheli ve yasalara aykırı görünmesine neden olmuştu. Esrarengiz havanızın ağır ağır düzenbazlıkla ünlenmeye dönüşmesine izin vermeyin. Yarattığınız esrar bir oyun gibi görünmeli ve tehditkâr olmamalıdır.</p><p class="calibre_">Dikkat çekmenin ertelenmesinin gerektiği, skandal ve kötü şöhrete hiç ihtiyacınızın olmadığı zamanlar vardır. Çektiğiniz dikkat hiçbir zaman sizin üstünüzdekileri rahatsız etmemeli ya da onların şöhretine meydan okumamalıdır. Ne zaman dikkat çekmek ve ne zaman geri çekilmek gerektiğini bilmenin bir sanatı vardır.</p><p class="calibre_">Lala Montez dikkat çekme sanatının en büyük uygulayıcılarından biriydi. Orta sınıf jrlandalı geçmişinden sıyrılıp Franz Liszt’in sevgilisi, ardından da Bavyera kralı Ludwig’in metresi ve danışmanı olmayı başarmıştı. Ama sonraki yıllarda neyin önemli, neyin önemsiz olduğuna ilişkin sezgisini kaybetmişti.</p><p class="calibre_">1850 yılında Londra’da, dönemin en büyük aktörü Charles John Kean’in rol aldığı Shakespeare’in <span class="italic"><span class="bold">Macbeth</span></span> adlı oyunu sahnelenecekti. jngiliz sosyetesindeki önemli herkes orada olacaktı; Kraliçe Victoria ve</p><p class="calibre_">Prens Albert’in bile halk içine çıkacakları söyleniyordu. Dönemin âdetlerine göre herkesin kraliçe gelmeden yerini almış olması gerekliydi.</p><p class="calibre_">Bu yüzden seyirciler tiyatroya biraz erken geldiler ve kraliçe kraliyet locasına girdiğinde ayağa kalkıp onu alkışladı. Soylu çift bekleyip başlarıyla selam verdiler. Herkes oturdu ve ışıklar söndü. Derken bütün gözler Kraliçe Victoria'nın karşısındaki locaya döndü. Gölgelerin içinden çıkan bir kadın kraliçeden sonra yerini almıştı. Bu Lola Montez'di. Siyah saçlarına elmas bir taç takmış, omuzlarını uzun bir kürkle sarmıştı. Kürk kırmızı kadife gece elbisesinin boynunu açıkta bırakmak üzere omuzlarına inerken herkes şaşkınlıkla fısıldaşıyordu. Seyirciler soylu çiftin başlarını çevirerek Lola'nın locasına özellikle bakmadıklarını görebiliyordu. Onlar da Victoria gibi yaptılar ve gecenin geri kalanında kimse Lola Montez'e aldırmadı. O geceden sonra sosyeteden kimse Lola'yla görünmeye cesaret edemedi. Bütün çekim gücü tersine dönmüştü. jnsanlar ondan kaçıyordu. İngiltere'deki geleceği bitmişti.</p><p class="calibre_">O halde, hiçbir zaman dikkat için açgözlülük göstemeyin, çünkü bu özgüvensizliği belirtir ve özgüvensizlik bütün gücü yok eder. Bazen ilgi odağı olmanın sizin yararınıza olmadığı zamanlar olduğunu anlayın. Örneğin, bir kraliçe ya da kralın veya onlara eşdeğer birinin huzurunda selam verip gölgelere çekilin, hiçbir zaman onlarla rekabet etmeyin.</p><div class="mbp_pagebreak" id="calibre_pb_6"></div>
</body></html>
