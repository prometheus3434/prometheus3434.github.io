<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos228566" class="calibre_"><span class="calibre2"><span class="bold">YASA S</span></span></p><p class="calibre_"><span class="calibre3"><span class="bold">İNSANLARIN SİZE GELMELERİNİ SAĞLAYIN, GEREKİRSE YEM KULLANIN</span></span></p><p class="calibre_">HÜKÜM</p><p class="calibre_"><span class="italic"><span class="bold">Başka bir insanı hareket etmeye zorladığınızda kontrolda olan siz-sinizdir. Rakibinizin size gelmesini, bu süreçte kendi planlarını bırakmasını sağlamak her zaman daha iyidir. Onu muhteşem kazançlarla çekin, sonra saldırın. Kartları elinizde tutun.</span></span></p><p class="calibre_">YASAYA UYMAK</p><p class="calibre_">1814’teki Viyana Kongresi’nde Avrupa'nın en büyük güçleri Napole-on'un yıkılmış imparatorluğundan geriye kalanı bölüşmek için biraraya geldi. Şehirde bir eğlence havası Hâkimdi ve balolar belleklerde kalan en muhteşem eğlencelerdi. Ancak bütün bunların üzerine Napoleon’un gölgesi düşmüştü. ¡dam edilmek ya da uzaklara sürülmek yerine jtalya sahilinden pek de uzak olmayan Elba Adası'na gönderilmişti.</p><p class="calibre_">Napoleon Bonaparte gibi cesur ve yaratıcı bir adam, bir adada tutuklu olmasına rağmen herkesi endişelendiriyordu. Bir Avusturyalı onu Elba’da öldürmeyi planlamış, ama çok riskli olduğuna karar vermişti. Rusya'nın geçici çarı 1. Alexander, Polonya’nın bir bölümü kendisini tanımayınca kongrede çok hiddetlenip, "Dikkat edin, canavarı serbest bırakırım!" diye tehdit etmişti. Herkes Napoleon'u kastettiğini biliyordu. Viyana'da toplanan bütün devlet adamları içinde bir tek Talleyrand, yani Napoleon'un eski dışişleri bakanı sakin ve endişesiz görünüyordu. Sanki o diğerlerinin bilmediği bir şeyi biliyor gibiydi.</p><p class="calibre_">Bu arada Elba Adası'nda Napoleon'un hayatı, önceki şanıyla alaya varan bir taklitten ibaretti. Elba'nın kralı olarak bir saray kurmasına izin verilmişti; bir aşçı, hizmetçi, bir piyanist ve bir avuç dolusu saray mensubu vardı. Tüm bunlar Napoleon’u aşağılamak için hazırlanmıştı ve işe yaramış görünüyordu.</p><p class="calibre_">Bununla birlikte, o kış ayında bir tiyatro oyununda görülebilecek kadar garip ve dramatik olaylar dizisi gerçekleşmişti. Elba, ¡ngiliz gemileriyle çevrilmiş, toplar bütün olası çıkış noktalarını hedef almıştı. Ancak her nasılsa 26 Şubat 181 S’te güpegündüz, dokuz yüz adamın bulunduğu bir gemi Napoleon’u alarak denize açıldı. ¡ngilizler gemiyi takip ettiler, ama gemi kaçmayı başardı. Bu neredeyse olanaksız kaçış Avrupa’daki tüm halkı şaşırttı ve Viyana Kongresi’ndeki devlet adamlarını korkuttu.</p><p class="calibre_">Avrupa’dan ayrılmak daha güvenli olsa da Napoleon yalnızca Fransa’ya dönmekle kalmadı, tahtı ele geçirme ümidiyle ufak bir orduyla Paris'e yürüdü. Stratejisi işe yaramıştı, her sınıftan insan ayaklarına kapandı. Marshal Ney komutası altındaki bir ordu onu yakalamak üzere Paris’e saldırdı, ama askerler eski sevgili liderlerini görünce taraf değiştirdiler. Napoleon yeniden imparator ilan edilmişti. Gönüllüler bu yeni ordunun saflarını doldurdular. ülkede çılgınlık hüküm sürüyordu. Paris'te kalabalıklar çıldırmıştı. Napoleon’un yerini alan kral ülkeden kaçtı.</p><p class="calibre_">Yüz gün boyunca Napoleon ülkeyi yönetti. Fakat kısa süre sonra hâkim olan sersemlik havası azalmıştı. Fransa iflas etmiş, kaynakları neredeyse tükenmişti ve Napoleon’un bu konuda yapabileceği çok az şey vardı. O yılın haziran ayındaki Waterloo Savaşı’nda kesin bir yenilgiye uğradı. Bu kez düşmanları derslerini iyi çalışmışlardı: Onu Afrika’nın batı sahillerinin açıklarındaki boş Saint Helena Adası'na sürdüler. Orada hiçbir kaçış ümidi yoktu.</p><p class="calibre_"><span class="bold">Yorum</span></p><p class="calibre_">Napoleon’un Elba Adası'ndan çarpıcı kaçışı ancak yıllar sonra gün-ışığına çıktı. Gözüpek hareketini gerçekleştirmeden önce sarayını ziyaret edenler onun Fransa’da her zamankinden daha fazla sevildiğini ve ülkenin onu yine bağrına basacağını söylemişlerdi. Bu ziyaretçilerden biri AvusturyalI General Koller’di ve Napoleon’u, eğer kaçarsa, İngiltere dahil bütün Avrupa güçlerinin onu tekrar iktidara kabul edeceğine inandırmıştı. Napoleon’a İngiltere’nin kaçmasına izin vereceği haberi gelmişti ve gerçekten kaçışı gün ortasında ve İngiliz dürbünlerinin önünde gerçekleşmişti.</p><p class="calibre_">Napoleon'un bilmediği şey tüm bunların ardında bir adamın olduğu ve bütün dizginleri elinde tuttuğuydu. Bu adam eski dışişleri bakanı Talleyrand’dı. Talleyrand bunu eski güzel günleri geri getirmek değil, Napoleon'u temelli olarak yok etmek için yapmıştı. imparatorun hırsının Avrupa’nın dengesini bozduğunu görerek uzun zaman önce onun aleyhine dönmüştü. Napoleon, Elba'ya gönderildiğinde Talleyrand buna karşı çıkmıştı. Napoleon'un çok daha uzağa gönderilmesi gerektiğini, yoksa Avrupa’nın hiçbir zaman huzur bulmayacağını iddia etmişti. Ama kimse dinlememişti onu.</p><p class="calibre_">Talleyrand fikrini zorla kabul ettirmeye çalışmak yerine zamanı kollamıştı. Sessizce çalışarak İngiliz ve Avusturya dışişleri bakanları Castlereagh’ı ve Metternich’i kazanmıştı.</p><p class="calibre_">Bu adamlar Napoleon'a kaçması için yem atmışlardı. Koller’in ziyareti ve eski güzel günler vaadi bile planın bir parçasıydı. Talleyrand usta bir poker oyuncusu gibi her şeyi önceden görmüştü. Napole-on’un kurduğu tuzağa düşeceğini biliyordu. Napoleon’un ülkeyi savaşa sokacağını ve ülkenin zayıflamış haliyle savaşın yalnızca birkaç ay süreceğini de öngörmüştü. Talleyrand’ın bütün bunların ardında olduğunu anlayan Viyana’daki bir diplomat, "Vebadan kurtulmak için bütün evi alevler içinde bıraktı," demişti.</p><p class="calibre_"><span class="italic"><span class="bold">Geyik için tuzağa yem koyduğumda kokuya gelen ilk geyiği vurmam, bütün sürü toplanana kadar beklerim.</span></span></p><p class="calibre_"><span class="italic"><span class="bold">Otta von Bismarck, 1815-1898</span></span></p><p class="calibre_"><span class="bold">(ÎÜCÜN ANAHTARLARI</span></p><p class="calibre_">Bu senaryo tarihte kaç kez tekrarlanmıştır: Saldırgan bir lider kendisine büyük güç kazandıran cesurca bir dizi hareket sergiler. Ancak yavaş yavaş gücü doruk noktasına ulaşır ve kısa sürede her şey aleyhine döner. Çok sayıdaki düşmanı biraraya gelir; gücünü devam ettirmeye çalışan lider bu yönde çabalamaktan bitap düşer ve kaçınılmaz olarak çöker. Bu mantığın nedeni saldırgan kişinin ender olarak tam kontrola sahip olmasıdır. Birkaç hareketten ötesini, gözüpek eylemlerinin sonuçlarını göremez. Gittikçe artan düşmanlarının hareketlerine ve kendi düşüncesiz eylemlerinin sonuçlarına tepki vermeye zorlandığı için saldırgan enerjisi aleyhine döner.</p><p class="calibre_">"Kendimi kontrol sahibi gibi hissetmiyorsam orada burada koşturup sorunları çözmeye ve düşmanlarımı yenmeye çalışmanın ne anlamı var? Neden onları yönetmek yerine hep olaylara tepki vermek zorundayım?" diye sormalısınız kendi kendinize. Cevap basittir: Sizin güç hakkındaki fikriniz yanlış. Saldırgan eylemle etkin eylemi karıştırıyorsunuz. Ve çoğu kez en etkin yöntem geri durup sakince beklemek ve hızlı kazanılan bir zafer yerine uzun dönemli güç için oynayarak diğerlerinin sizin kurduğunuz tuzaklarla düşkırıklığına uğramalarına izin vermektir.</p><p class="calibre_">Şunu unutmayın: Gücün özü inisiyatifi elde tutmak, diğerlerinin sizin hareketlerinize tepki vermelerini sağlamak, rakiplerinizi ve etrafınız-dakileri savunma halinde tutmaktır. Diğer insanların size gelmelerini sağladığınızda birdenbire durumu kontrol eden kişi haline gelirsiniz. Ve kontrol sahibi olan güç sahibidir. Sizi bu konuma getirmek için iki şey olmalıdır: Duygularınıza hâkim olmayı ve asla öfkenin etkisi altında kalmamayı öğrenmelisiniz; ancak bu arada insanların zorlandıklarında ve yem atıldığında öfkeyle tepki vermek gibi doğal eğilimleri üzerinde oynamalısınız. Uzun vadede diğerlerinin size gelmelerini sağlamak her türlü saldırganlık aracından daha güçlü bir silahtır.</p><p class="calibre_">Titiz bir şekilde hazırlanmış hilesini uygulayan usta Talleyrand’ı inceleyin, önce Napoleon’u tuzağa sürmeleri gerektiği konusunda diğer devlet adamlarını ikna etme arzusuna karşı koydu. insanları nedenlerinizi açıklayarak inandırma, iradenizi sözlerinizle dayatma isteği son derece doğaldır. Ama bu çoğu kez sizin aleyhinize döner. Talley-rand'ın çağdaşlarından çok azı Napoleon'un hâlâ bir tehdit olduğuna inanıyordu; öyle ki, eğer buna inandırmak için biraz daha çaba sarf-ederse kendini aptal durumuna düşürmüş olacaktı. Bunun yerine diline ve duygularına hâkim oldu. Yaptıklarının en önemlisi Napoleon için hazırladığı tatlı ve karşı konulamaz tuzaktı. Adamın zayıf yanını, aceleciliğini, zafere karşı duyduğu gereksinimi ve kitle sevgisini biliyordu ve bütün bunları mükemmel biçimde kullandı. Napoleon'un yemi yuttuğunda başarılı olması ve işleri, Fransa’nın tükenmiş durumunu herkesten iyi bilen Talleyrand'ın aleyhine çevirmesi riski yoktu. Ve Napoleon bu güçlüklerin üstesinden gelse bile, eylemin yer ve zamanını seçebilirse başarı olasılığı daha büyük olurdu. Bu nedenle Talleyrand uygun tuzağı yerleştirerek zaman ve yer seçimini kendi ellerine aldı.</p><p class="calibre_">. Hepimizin bir miktar enerjisi ve enerjimizin doruk noktasına çıktığı bazı anlar vardır. Diğer insanın size gelmesini sağladığınızda o kişi kendini yorar, enerjisini yolculuk sırasında ziyan eder. 1905 yılında Rusya ve Japonya savaş halindeydiler. Japonlar savaş silahlarını kısa süre önce modernize etmeye başlamışlardı. Ruslarınsa daha güçlü bir donanması vardı, fakat Japon Mareşal Togo Heihachiro yanlış bir bilgi yayarak ve Japon filosunu tek bir saldırıda yok edebileceklerine inanmalarını .sağlayarak Rusların Baltık Denizi'ndeki limanlardan ayrılmalarına yol açtı. Rusya filosu Japonya’ya en hızlı yoldan -Cebelitarık Boğazı ve sonra Hint Okyanusu’na açılan Süveyş Kanalı- ulaşamadı, çünkü bunlar ingilizler tarafından kontrol ediliyordu ve Japonya ingiltere'nin müttefiğiydi. Ümit Burnu’nun etrafından dolaşmak zorunda kaldılar ve Afrika'nın güney ucunda yolculuğa altı bin milden daha fazlasını eklediler. Filo Ümit Burnu'nu geçtikten sonra Japonlar başka bir yalan hikâye yaydılar ortalığa: Karşı saldırı için yelken açıyorlardı. Böy-lece Rusya bütün yolculuğu saldırıya karşı tetikte olarak yaptı. Hedeflerine varana kadar denizciler gerilmiş, yorulmuş ve aşırı çalışmışlardı, Japonlar ise rahat bir şekilde beklemişlerdi. Olasılığın düşüklüğüne ve modern savaş silahlarındaki deneyimsizliklerine rağmen Japonlar Rusları ezip geçtiler.</p><p class="calibre_">Rakibinizin size gelmesini sağlamanın bir diğer yararı, Japonların Rusya karşısında keşfettiği gibi, rakibinizi sizin bölgenizde hareket etmeye zorlamış olmanızdır. Düşman topraklarda olmak rakibinizi endişelendirecek, çoğu kez hareketlerini aceleye getirecek ve hata yapacaktır. Görüşmeler ve toplantılar için diğerlerini sizin bölgenize ya da sizin seçiminiz olan bir bölgeye çekmek her zaman akıllıcadır. Sizin kendi bağlantılarınız vardır, onlarsa tanıdık hiçbir şey görmezler ve gizlice savunma konumuna çekilmiş olurlar.</p><p class="calibre_">İnsanları kullanma tehlikeli bir oyundur. Kişi bir kez kullanıldığından şüphelenirse onu kontrol etmek gitgide zorlaşır. Ama rakibinizin size gelmesini sağladığınızda onu durumu kontrol ettiği yanılgısına düşürmüş olursunuz. Kendisini çeken dizginleri hissetmez, tıpkı Na-poleon'un cesur kaçışının ve iktidara dönüşünün kendi başarısı olduğuna inanması gibi.</p><p class="calibre_">Her şey yeminizin tadına bağlıdır. Eğer tuzağınız yeterince çekiciyse düşmanlarınızın arzu ve heyecan fırtınası gözlerini gerçeğe karşı kör edecektir. Ne kadar açgözlü olurlarsa o kadar iyi yönetilebilirler.</p><p class="calibre_">On dokuzuncu yüzyılın büyük hırsız baronlarından Daniel Drew borsa oyunlarında ustaydı. Belirli bir hisse senedinin alınmasını ya da satılmasını istediğinde, fiyatları aşağı ya da yukarı çeker, ender olarak doğrudan yaklaşımı denerdi. Hilelerinden biri, borsaya gitmekte olduğunu açıkça gösterir bir şekilde aceleyle Wall Street'in yakınlarındaki seçkin bir kulüpten geçmek ve bu arada alnındaki teri silmek için her zamanki büyük kırmızı mendilini çıkarmaktı. Mendili çıkarırken düşürdüğü bir parça kâğıdı görmemiş gibi yapardı. Kulüp üyeleri her zaman Drew'un hareketlerini öngörmeye çalışırlar ve borsanın içinden gelen bir ipucu olduğu belli olan yazılar üzerinde düşünürlerdi. Etrafa bir söylenti yayılır; üyeler aşağı ya da yukarı çekilen hisseleri almaya veya satmaya çalışır, sonuçta Drew'un istediği şekilde hareket ederlerdi.</p><p class="calibre_">Eğer insanlara kendi mezarlarını kazdırabilirseniz neden siz yorulasınız ki? Yankesiciler bunu mükemmel hale getirmişlerdir. Yankesicilik yaparken önemli olan şey cüzdanın hangi cepte olduğudur. Deneyimli yankesiciler çoğu kez YANKESİCİLERE DjKKAT tabelalarının bulunduğu tren istasyonları ve diğer yerlerde iş görürler. jşareti görenler kaçınılmaz bir şekilde cüzdanlarına dokunup orada olup olmadığını anlamak isterler. Seyretmekte olan yankesiciler için bu bir fıçıda balık avlamaya benzer. Yankesicilerin başarıyı güvence altına almak için kendi YANKESjCjLERE DjKKAT tabelalarını astıkları bile bilinmektedir.</p><p class="calibre_">İnsanların size gelmelerini sağlarken onlara kendi istediğinizi yaptırdığınızı bilmelerine izin vermek bazen daha iyidir. Açık kullanma için aldatmacadan vazgeçiyorsunuz. Bunun psikolojik etkisi daha derindir. Başkalarının kendisine gelmelerini sağlayan kişi güçlü görünür ve saygı talep eder.</p><p class="calibre_">Büyük Rönesans ressam ve mimarı Flippo Brunelleschi gücünün bir işareti olarak diğerlerinin kendisine gelmelerini sağlama sanatında kusursuz bir uygulayıcıydı. Bir keresinde Florence'da Santa Maria del Fiore Katedrali'nin kubbesini tamir etmekle meşguldü. Bu iş önemli ve saygındı. Ama şehrin yetkilileri Brunelleschi'yle çalışmak üzere ikinci bir adam, yani Lorenzo Ghiberti'i tuttuklarında ünlü sanatçı gizli gizli öfke içinde düşünmeye başladı. Ghiberti’nin bu işi bağlantıları yoluyla bulduğunu ve hiç iş yapmayıp övgülerin yarısını toplayacağını biliyordu. Tamiratın önemli bir aşamasında Brunelleschi birdenbire esrarengiz bir şekilde hastalandı. Çalışmayı bırakmak zorundaydı, şehir yetkililerine işe aldıkları Ghiberti'nin onarıma kendi başına devam edebileceğini söyledi. Kısa süre içinde Ghiberti’nin işe yaramaz olduğu anlaşıldı ve yetkililer gelip Brunelleschi'ye yalvarmaya başladılar. Onlara aldırmayıp Ghiberti'nin projeyi bitirebileceğinde ısrar etti, sonunda yetkililer durumu farkettiler ve Ghiberti'yi kovduiar.</p><p class="calibre_">Bir mucize eseri Brunelleschi birkaç gün içinde iyileşti. Bir öfke nöbeti geçirmedi ya da kendini aptal yerine koymadı; yalnızca "diğerlerinin size gelmesini sağlama" sanatını uyguladı.</p><p class="calibre_">Eğer bir noktada diğerlerinin size gelmesini bir saygınlık noktası haline getirir ve başarılı olursanız siz denemeyi bıraktıktan sonra bile bunu yapacaklardır.</p><p class="calibre_">İmaj: Ballı Ayı Tuzağı. Ayı avcısı avını takip etmez; avlandığını bilen ayıyı yakalamak neredeyse imkânsızdır ve eğer köşeye sıkıştırılırsa vahşileşip yırtıcı olur. Bunun yerine avcı balın yem olarak kullanıldığı bir tuzak hazırlar. Kendini yormaz ve takip sırasında hayatını tehlikeye atmaz. Yem atar ve bekler.</p><p class="calibre_">Otorite:İyi savaşçılar düşmanlarının kendilerine gelmesini sağlar, onlar diğerlerine gitmezler. Bu diğerlerinin ve benliğin boşluğu ya da doluluğu prensibidir. Rakiplerinizin size gelmelerini sağladığınızda güçleri her zaman boştur; siz onlara gitmediğiniz sürece sizin gücünüz hep doludur. Dolulukla boşluğa saldırmak yumurtaya taş atmaya benzer (Zhang Yu, XI. Yüzyıl Savaş Sanatı yorumcusu).</p><p class="calibre_">Diğerlerinin sizi kovalarken yorgun düşmelerini sağlamak genellikle akılcı bir politika olsa da, düşmana ani ve saldırgan bir şekilde vurmanın enerjisini yok edecek kadar moralini bozduğu durumlar da vardır. Diğerlerinin size gelmesini beklemek yerine siz onlara gidin, konuyu zorlayın, yönetimi ele alın. Hızlı saldırı korkunç bir silah olabilir, çünkü diğer kişiyi düşünmek ya da plan yapmak için zamanı olmaksızın tepki vermeye zorlar. Bu taktik yem atıp beklemenin tersidir, ama aynı amaca hizmet eder: düşmanınızın aynı şartlarda tepki vermesini sağlarsınız.</p><p class="calibre_">Cesare Borgia ve Napoleon gibi adamlar korkutmak ve kontrol etmek için hız öğesini kullandılar. Hızlı ve öngörülmeyen hareket korkutucu ve moral bozucudur. Taktiklerinizi duruma bağlı olarak seçmelisiniz. Eğer zamanınız varsa ve sizinle düşmanınızın en azından eşit güçte olduğunu biliyorsanız onu kendinize çekerek gücünü azaltın. Eğer zaman size karşıysa -düşmanınız zayıfsa, beklemek ancak ona iyileşmesi için zaman kazandırır- ona böyle bir şans vermeyin. Hızla vurun ve gidecek yerleri kalmasın. Joe Louis'nin söylediği gibi: "Kaçabilir ama saklanamaz."</p><div class="mbp_pagebreak" id="calibre_pb_8"></div>
</body></html>
