<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos518255" class="calibre_"><span class="calibre2"><span class="bold">YASA 21</span></span></p><p class="calibre_"><span class="calibre3"><span class="bold">ENAYi AVLAMAK iÇiN ENAYi ROLÜ YAPIN, AVINIZDAN DAHA APTAL GÖRÜNÜN</span></span></p><p class="calibre_">HÜKÜM</p><p class="calibre_"><span class="italic"><span class="bold">Hiç kimse diğer insandan daha aptal olduğunu hissetmekten hoşlanmaz. O halde buradaki hile kurbanlarınızın kendini akıllı hissetmesidir ve yalnızca akıllı değil, sizden de akıllı hissetmelidir. Buna bir kez ikna olduktan sonra sizin gizli amaçlarınız olduğundan asla şüphelenmezler.</span></span></p><p class="calibre_">YASAYA UYMAK</p><p class="calibre_">1872 kışında Birleşik Devletler sermayedarı Asbury Harpending, Londra’yı ziyareti sırasında bir telgraf aldı: Amerika’nın batısında bir elmas madeni bulunmuştu. Telgraf güvenilir bir kaynaktan geliyordu -California Bankası’nın sahibi William Ralston- ama Harpending bunu yine de bir şaka olarak aldı, muhtemelen Güney Afrika’da bulunan dev elmas madeninden esinlenmişti. Doğru, Amerika’nın batısında altın madeniyle ilgili ilk raporlar geldiğinde de herkes bunu kuşkuyla karşılamıştı ve o raporlar doğru çıkmıştı. Ama batıda bir elmas madeni! Harpending telgrafı sermayedar arkadaşı Baron Rothschild’a (dünyanın en zengin insanlarından biri) göstererek bunun bir şaka olması gerektiğini söyledi. Ama Baron şöyle yanıt verdi: "Bundan o kadar emin olma. Amerika çok büyük bir ülke. Şimdiye kadar dünyaya birçok sürpriz sergiledi zaten. Belki deposunda başka sürprizleri de vardır." Harpending ilk gemiye binerek Birleşik Devletler’e döndü.</p><p class="calibre_">San Francisco’ya vardığında havada 1840’ların Altına Hücum günlerini hatırlatan bir heyecan vardı. Philip Arnold ve John Slack adındaki iki kaba saba adam elmas madenini bulanlardı. Madenin Wyoming’deki yerini açıklamamışlardı, ama birkaç hafta önce oldukça saygı duyulan bir maden uzmanını madenin nerede olduğunu anlayamaması için karışık bir yoldan oraya götürmüşlerdi. Oraya vardıklarında uzman madencilerin elmasları çıkarmalarını izlemiş, San Francisco’ya geri dönünce taşları çeşitli mücevhercilere götürmüştü ve bir tanesi değerlerinin 1.5 milyon dolar olduğu söylenmişti.</p><p class="calibre_">Harpending’le Ralston şimdi Arnold ve Slack’e New York'a giderken eşlik etmek istiyordu. Orada mücevheratçı Charles Tiffany ilk tahminleri doğrulayacaktı. Adamlar bu teklife pek sıcak bakmadılar, bir tuzak kokusu alıyorlardı. Bu şehirli düzenbazlara nasıl güvenebilirlerdi? Ya Tiffany ve sermayedarlar bütün madeni ellerinden almayı becerirlerse? Ralston onlara 100.000 dolar vererek ve bu parayı onlar adına üçüncü şahsa teslim ederek korkularını dindirmeye çalıştı. Eğer anlaşma kabul edilirse ek bir 300.000 dolar daha verilecekti adamlara. Madenciler kabul ettiler.</p><p class="calibre_">Küçük grup New York'a doğru yola çıktı. Oraya varınca Samuel L. Barlow’un malikânesinde bir toplantı düzenlendi. Şehir aristokratlarının kaymak tabakası oradaydı: jç Savaş’ta Kuzeyli güçlere komuta eden General George Brinton McClellan; General Benjamin Butler; <span class="italic"><span class="bold">New York Tribune</span></span> gazetesinin editörü Horace Greeley; Harpending; Ralston ve Tiffany. Yalnızca Slack ve Arnold yoktu, şehirde turist oldukları için etrafı gezmeye karar vermişlerdi.</p><p class="calibre_">Tiffany elmasların gerçek olduğunu ve bir servet tuttuğunu söyleyince sermayedarlar heyecanlarını zorlukla kontrol edebildiler. Rothschild ve diğer büyük işadamlarına elmas madeni hakkında bilgi verip onları da yatırıma katılmaya davet etmek üzere telgraf çektiler. Aynı zamanda maden sahiplerine bir test daha istediklerini söylediler. Kendi seçtikleri bir maden uzmanının değerini doğrulamak için Slack ve Arnold’la madene gitmesinde ısrar ediyorlardı. Adamlar isteksizce kabul ettiler. Bu arada San Francisco'ya geri dönmek zorundaydılar. Tiffany’nin incelediği taşları saklaması için Harpending’e bıraktılar.</p><p class="calibre_">Birkaç hafta sonra ülkenin en iyi maden uzmanı Louis Janin, San Francisco’da maden sahipleriyle buluştu. Janin madenin sahte olmadığından emin olmaya kararlı, doğuştan kuşkucu biriydi. Harpending ve ilgili birkaç diğer sermayedar Janin'e eşlik ediyordu. Madenciler d? ıa önceki uzmanı olduğu gibi bu kişileri de bir dizi ıssız kanyondan geçirerek nerede oldukları konusunda kafalarının iyice karışmasını sağladılar. Madene varan sermayedarlar şaşkınlık içinde Janin’in bölgeyi kazmasını, karınca tümseklerini düzeltmesini, kayaları ters çevirmesini ve zümrütler, yakutlar, safirler, çoğunlukla da elmaslar buluşunu izlediler. Kazı sekiz gün sürdü, sonunda Janin ikna olmuştu. Yatırımcılara madencilik tarihindeki en zengin alana sahip olduklarını söyledi. "Yüz adam ve uygun makinelerle her ay bir milyon dolarlık elmas çıkarmayı garanti ediyorum," dedi.</p><p class="calibre_">Ralston, Harpending ve sermayedarlar birkaç gün sonra San Francisco’ya geri dönüp 1 O milyon dolarlık özel yatırımcı şirketi kurmak için hızla harekete geçtiler. Bu davranışları heyecanlarını saklamaları anlamına geliyordu, madenin gerçek değerini açıklamayı kesinlikle istemiyorlardı. Böylece aldırmıyormuş gibi göründüler. Janin’in haklı olduğunu kim bilebilir, dediler maden sahiplerine, maden düşündüğümüz kadar zengin olmayabilir. Bu yalnızca madencileri sinirlendirmeye yaradı. Farklı bir taktik deneyen sermayedarlar iki adama eğer madenden pay almada ısrar ederlerse şirketi yönetecek olan acımasız işadamları ve yatırımcılar tarafından soyulup soğana çevrileceklerini söylediler; daha iyisi şu anda teklif edilmiş olan 700.000 doları alıp -o dönem için inanılmaz bir rakamdı- hırslarını bir kenara bırakmalıydılar. Madenciler bunu anlamış göründüler ve sonunda parayı almayı kabul ettiler, karşılığında bölge üzerindeki haklarını sermayedarlara devredip haritaları teslim ettiler.</p><p class="calibre_">Maden haberi çılgın bir yangın gibi yayıldı. Maden arayanlar Wyo-ming’e dağıldılar. Bu arada Harpending ve grup yatırımcılardan topladıkları milyonları dağıtmaya, araç gereç almaya, bu alandaki en iyi adamları tutmaya, New York ve San Francisco’daki en lüks ofisleri dayayıp döşemeye başladılar.</p><p class="calibre_">Birkaç hafta sonra madeni ilk ziyaretlerinde acı gerçeği öğrendiler: Tek bir elmas ya da yakut bulunamıyordu. Her şey sahteydi. Mahvolmuşlardı. Harpending bilmeden dünyanın en zengin adamlarını yüzyılın en büyük oyununa çekmişti.</p><p class="calibre_"><span class="bold">Yorum</span></p><p class="calibre_">Arnold ve Slack muazzam dolandırıcılıklarını sahte makineler kullanarak veya Tiffany’e rüşvet vererek başarmadılar. Bütün uzmanlar gerçekti. Hepsi madenin varlığına ve elmasların değerine inanmıştı. Onları kandıran şey Arnold ve Slack'in kendilerinden başka bir şey değildi. ¡ki adam o kadar taşralı, o kadar saf görünüyorlardı ki, kimse onların böylesine cüretkâr bir hileyi başarabileceğine inanmamıştı. Madenciler yalnızca avınızdan daha aptal görünün yasasına uymuşlardı, bu yasa düzenbazın ¡lk Emri'dir.</p><p class="calibre_">Dolandırmanın lojistikleri oldukça basitti. Arnold ve Slack elmas madeninin "keşfini" duyurmadan aylarca önce Avrupa’ya seyahat edip</p><p class="calibre_">12.000 dolar (eski altın madenciliği günlerinden tasarruf ettikleri para) değerinde gerçek elmaslar satın aldılar. Sonra "madene" bu taşları serpiştirdiler ve ilk uzman bunları çıkarıp San Francisco'ya götürdü. Bu taşları inceleyen Tiffany'nin kendisi dahil bütün mücevheratçılar, bu heyecana kendilerini kaptırıp taşların değerini olduğundan fazla tahmin ettiler. Sonra Ralston adamlara güvence olarak 100.000 dolar verdi ve onlar New York'tan döner dönmez Amsterdam’a gidip kesilmemiş mücevherler aldılar. Değerli taşları yine madene serpiştirdiler ve bu kez daha fazla mücevher bulundu.</p><p class="calibre_">Bununla birlikte olayın etkinliği bu tür hilelere değil, Arnold ve Slack'in rollerini mükemmel oynamalarına dayanıyordu. Milyonerler ve büyük işadamlarının arasına karışacakları New York'a giderken bir veya iki beden küçük pantolonlar ve paltolar giyerek büyük şehirde gördükleri her şeye şaşkınlıkla bakarak kaba taşralı imajını sürdürdüler. Hiç kimse bu taşra alıklarının dönemin en kurnaz, acımasız sermayedarlarını kandırabileceğine inanmamıştı. Ve Harpending, Ralston, hatta Rothschild madenin varlığını kabul ettikten sonra bundan kuşkulanan herkes dünyanın en başarılı işadamlarının zekâsından kuşkulanır olmuştu.</p><p class="calibre_">Sonuçta Harpending'in şöhreti zedelendi ve adam bir daha asla toparlanamadı; Rothschild dersini iyi aldı ve bir daha asla dolandırılmadı; Slack parasını alıp kaçtı, bir daha bulunamadı. Arnold, Ken-tucky'deki evine gitti. Sonuçta maden haklarının satışı yasaldı; alıcılar en iyi tavsiyeleri almışlardı ve eğer madenin elmasları tükenmişse bu onların sorunuydu. Arnold parayı çiftliğini büyütmek ve kendi bankasını kurmak için harcadı.</p><p class="calibre_"><span class="italic"><span class="bold">İnsanın entelektüel yeteneği kadar gurur duyduğu bir şey yoktur, çünkü hayvan dünyasında ona hakim konumu veren şey bu yeteneğidir. Birisinden bu bakımdan kesinlikle üstün olduğunuzu, o kişinin ve başkalarının görmesini sağlamanız son derece düşüncesizce bir harekettir... Bundan dolayı, mevki ve zenginlik toplumda her zaman farklı davram/mayı sağlarken entelektüel kapasitenin asla bekleyemeyeceği bir şeydir bu. Gözardı edilmek ona gösterilecek en büyük lütuftur; eğer insanlar olur da farkeder/erse, farketmelerinin nedeni bunu küstahlık olarak görmeleri veya sahibinin sahip olmaya hakkı olmadığı ve gururlandığı bir şey olarak görmeleridir; bu davranışın intikamı olarak insanlar o kişiyi başka bir şekilde aşağılamaya çalıştrlar, eğer bunu yapmak için beklerlerse bu yalnızca uygun bir ftrsatın doğması içindir. Kişi tavtrlarında olabildiğince mütevazı olabilir, ama insanlar onun kendilerinden zekaca üstün olması suçunu ender olarak görmezden gelirler. Gül Bahçesi’nde Sadi şu yorumda bulunur: "Aptal insanların akıllılarla birlikte olma isteksizliği, akıllıların aptallarla birlikte olma isteksizliğinden yüz katı daha fazladır.“</span></span></p><p class="calibre_"><span class="italic"><span class="bold">Öte yandan aptal olmak gerçekten tavsiye edilir. Çünkü tıpkı sıcaklığın vücut için hoş olması gibi üstün olduğunu bilmek de zihin için güzel bir şeydir; insan kendisine bu duyguyu verecek birini arar, tıpkı ısınmak istediğinde içgüdüsel olarak şömineye yaklaşması veya güneşe çıkması gibi. Ama bu, üstünlüğü yüzünden kendisinden hoşlamlmayacağı anlamına gelmektedir; eğer bir insan kendisinden hoş/anılmasını istiyorsa zeka konusunda gerçekten aşağı düzeyde</span></span></p><p class="calibre_"><span class="italic"><span class="bold">olmalıdır.</span></span></p><p class="calibre_"><span class="italic"><span class="bold">Arthur Schopenhauer, 1788-1860</span></span></p><p class="calibre_"><span class="bold">GÜCÜN ANAHTARLARI</span></p><p class="calibre_">Bir başkasının bizden daha zeki olduğu duygusu neredeyse dayanılmazdır. Genellikle bunu çeşitli şekillerde akla yakın göstermeye çalışırız: "O yalnızca kitabi bilgilere dayanıyor, bense gerçek bilgiye sahibim." "Onun anne babası iyi bir eğitim alması için para ödediler. Benim anne babam zengin olsaydı, ben de öyle ayrıcalıklı olsaydım..." "Sandığı kadar zeki değil." "Dar bir alanı benden daha iyi bilebilir, ama onun ötesinde o kadar zeki değil. Einstein bile fizik dışında bir aptaldı."</p><p class="calibre_">Zeki olmanın çoğu insanın gururu için ne kadar önemli olduğu düşünülürse bir kişinin beyin gücünü istemeden küçümsememeye ya da bu konuda kuşku dile getirmemeye dikkat etmelidir. Bu affedilmez bir günahtır. Ama eğer bu sağlam kuralı kendiniz için işler hale getirirseniz her türlü aldatma yolunu açar. insanların bilinçaltına onların sizden daha zeki olduklarına dair güvence verin, hatta biraz geri zekâlı olduğunuzu ve onlar için ancak bazı basit işleri halledebileceğinizi ifade edin. Onlara verdiğiniz entelektüel üstünlük duygusu şüphelerini giderecektir.</p><p class="calibre_">1865'te Prusyalı meclis üyesi Otta von Bismarck, Avusturya’nın kesin bir anlaşma imzalamasını istiyordu. Anlaşma tamamen Prusya'nın çıkarına olup Avusturya'nın çıkarlarına ters düşüyordu, dolayısıyla Bismarck, Avusturyalıları ikna etmek için bir strateji hazırlamalıydı. Ama Avusturyalı görüşmeci Kont Blome doymak bilmez bir iskambil oyuncusuydu. En sevdiği oyun quinze’di ve bir insanın karakterini quinze oynama şekline bakarak değerlendirebileceğini söylerdi. Bismarck, Blome’un bunu söylediğini biliyordu.</p><p class="calibre_">Görüşmeler başlamadan önceki gece Bismarck masum bir şekilde Blome’la quinze oyununa girdi. Daha sonra şunları yazmıştı: "Bu son quinze oynayışımdı. O kadar dikkatsizce oynadım ki, herkes şaşırdı. Birkaç bin taler [dönemin para birimi] kaybettim, ama [Blome’u] kandırmada başarılı oldum, çünkü o benim olduğumdan daha gözü-pek davrandığıma inandı." Dikkatsiz görünerek Bismarck aynı zamanda cüretkâr aptalı da oynamış, gülünç şeyler söylemiş ve gereğinden fazla sinirli enerji hakkında bir şeyler mırıldanıp durmuştu.</p><p class="calibre_">Bütün bunlar Blome'un onun hakkında değerli bilgiler elde ettiğini düşünmesini sağlamıştı. Bismarck’ın saldırgan tavırlı olduğunu biliyordu; Prusyalı bu şöhreti daha önceden edinmişti zaten ve oynama şekli de bunu doğrulamıştı. Ve saldırgan bir adam aptal ve aceleci olabilirdi. Buna uygun olarak anlaşmayı imzalama zamanı gelince Blome avantjlı olduğunu düşündü. Bismarck gibi dikkatsiz bir aptalın soğukkanlı bir hesaplama ve aldatmaca içine giremeyeceğini düşünüyordu, bu yüzden imzalamadan önce anlaşmaya şöylece bir bakmakla yetindi; ufak yazıları okumadı. Mürekkep kurur kurumaz keyifli Bismarck şaşkınlığını belirtti. "Vay canına, Avusturyalı bir diplomatın bu anlaşmayı imzalayabileceğini hiç düşünmezdim!"</p><p class="calibre_">Çinlilerin bir sözü vardır: "Kaplanı öldürmek için domuz kılığına girmek." Bu söz avcının gizlenip domuz sesini taklit ettiği eski bir av tekniğini ifade etmektedir. Güçlü kaplan domuzun kendisine doğru geidiğini düşünür, kolay yemeğin yaklaşmasını bekler. Ama son gülen avcı olur.</p><p class="calibre_">Domuz kılığına girmek kaplan gibi kibirli ve kendine aşırı güvenli olanlar üzerinde harikalar yaratır. Sizi avlamanın ne kadar kolay olduğunu düşünüyorlarsa durumu o kadar kolaylıkla tersine çevirebilirsiniz. Bu hile hırslı olup kendinizi hiyerarşik olarak aşağıda bulduğunuz durumlarda da çok yararlıdır. Olduğunuzdan daha az zeki, hatta biraz aptal gibi görünmek mükemmel bir kamuflajdır. Zararsız bir domuz gibi görünürseniz kimse sizin içinizde tehlikeli hırsları barındırdığınızı anlamaz. Hatta çok sevimli ve boyun eğer olduğunuz için sizi terfi bile ettirebilirler. Claduis, Roma imparatoru olmadan önce ve daha sonra da Xlll. Louis olan Fransa prensi, üstlerindekiler tahtla ilgili planları olduğundan şüphelendiğinde aynı taktiği kullanmışlardı. Genç birer adamken aptalı oynayınca rahat bırakılmışlardı. Onların saldırıya geçme, güç ve hileyle hareket etme zamanı geldiğinde herkesi hazırlıksız yakalamışlardı.</p><p class="calibre_">Zekâ önemsizmiş gibi gösterilecek en belirgin niteliktir, ama neden orada durasınız ki? Gösteriş ölçeğinde zevk ve kültürlülük zekâya yakındır; insanların sizden daha kültürlü olduklarını hissetmelerini sağlayın, savunmaları düşecektir. Arnold ve Slack’in bildiği gibi tam bir saflık havası harikalar yaratabilir. O şık sermayedarlar onların arkalarından gülüyorlardı, ama sonuçta en çok kim güldü? O halde, genelde insanların sizden daha zeki ve kültürlü olduklarını hissetmelerini sağlayın. Sizi etraflarında tutacaklardır, çünkü kendilerini iyi hissetmelerini sağlıyorsunuzdur ve ne kadar çok etraflarında olursanız onları aldatmak için o kadar çok fırsatınız olur.</p><p class="calibre_">İmaj: Opossum yakalanacağını hissettiği zaman ölü taklidi yaparak aptalı oynar. Bu nedenle birçok yırtıcı hayvan onu rahat bırakmıştır. Böylesi çirkin, aptal, tembel bir yaratığın böyle bir aldatmacayı yapabileceğine kim inanır?</p><p class="calibre_">Otorite: Aptallığı nasıl kullanacağınızı bilin. En akıllı adam bu kartı arasıra oynar. En üstün bilgeliğin bilmez görünmeyi içerdiği durumlar vardır; cahil olmayabilirsiniz, ama cahili oynayabilirsiniz. Aptallar arasında zekiyi ve deliler arasında akıllıyı oynamanın pek bir iyi yanı yoktur. Aptalmış gibi yapan aptal değildir. Herkes tarafından kabul edilmenin en iyi yolu en aptal hayvanın kılığına girmektir (Baltasar Gracian, 1601-1658).</p><p class="calibre_">Zekânızın gerçek düzeyini göstermenin karşılığını ender olarak görürsünüz; her zaman kendinizi önemsememe alışkanlığında olmalısınız. insanlar istemeden gerçeği öğrenirlerse -yani göründüğünüzden daha zeki olduğunuzu- böyle ketum olduğunuz için size daha fazla hayranlık duyacaklardır. Kuşkusuz zirveye doğru tırmanışa geçmenizin başlangıcında çok aptalı oynayamazsınız. Patronunuzun sizin etrafınızdaki rakiplerinizden daha zeki olduğunuzu bilmesini istersiniz. Ancak merdiveni tırmanmaya devam ederken zekânızı bir dereceye kadar körleştirmeniz gerekir.</p><p class="calibre_">Bununla birlikte, tersini yapmanın karşılığını aldığınız bir durum vardır; o da zekâ gösterisiyle bir aldatmacayı gizleyebildiğiniz durumdur. Zekâyla ilgili durumlarda çoğu şeyde olduğu gibi görünüş önem taşır. Eğer yetkiniz ve bilginiz var gibi görünüyorsanız insanlar sizin söylediklerinize inanır. Bu sizi bir beladan kurtarmada çok faydalı olabilir.</p><p class="calibre_">Sanat eseri satıcısı Joseph Duveen bir keresinde kısa bir süre önce oldukça yüksek bir bedelle Dürer tablosu sattığı New York'lu bir işadamının evindeki bir partiye katılmıştı. Konuklar arasında son derece bilgili ve kendinden emin gibi görünen genç bir Fransız sanat eleştirmeni vardı. Bu adamı etkilemek isteyen işadamının kızı ona henüz asılı olmayan Dürer’i gösterir. Eleştirmen tabloyu bir süre inceledikten sonra, "Biliyor musunuz, bu Dürer'in gerçek olduğunu sanmıyorum," der. Genç kız hemen bunu babasına bildirmeye koşar ve duyduklarından son derece rahatsız olan zengin adam güvence için Duveen'e döner. Duveen yalnızca güler. "Ne kadar hoş," der. "Farkında mısınız genç adam, buradan ve Avrupa'dan en azından yirmi sanat eseri uzmanı da bu tablonun gerçek olmadığını söyledi. Şimdi siz de aynı hatayı yaptınız." Güvenli ses tonu ve yaydığı otoriter hava Fransızın gözünü korkutur ve adam yaptığı hata için özür diler.</p><p class="calibre_">Duveen sanat piyasasının sahtelerle dolup taştığını ve birçok tablonun yanlış bir şekilde eski ustalara atfedildiğini biliyordu. Gerçeği sahtesinden ayırmada büyük çaba gösteriyordu, ama satış yapma hevesiyle bazen çalışmanın gerçekliğini abartıyordu. Onun için önemli olan şey alıcının bir Dürer almış olduğuna inanmasıydı ve Duveen yaydığı kusur bulunamaz otorite havasıyla herkesi "uzmanlığına" inandırmıştı. Bu nedenle gerekli olduğunda profesörü oynamak ve bu tavrı sırf rol hoşa gittiği için takınmamak çok önemlidir.</p><div class="mbp_pagebreak" id="calibre_pb_21"></div>
</body></html>
