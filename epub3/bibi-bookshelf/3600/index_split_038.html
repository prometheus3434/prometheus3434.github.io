<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1046933" class="calibre_"><span class="calibre2"><span class="bold">YASA 38</span></span></p><p class="calibre_"><span class="calibre3"><span class="bold">İSTEDİĞİNİZ GİBİ DÜŞÜNÜN, AMA BAŞKALARI GİBİ DAVRANIN</span></span></p><p class="calibre_"><span class="bold">HUKUM</span></p><p class="calibre_"><span class="italic"><span class="bold">Zamana uymayan davranışlarınızla, geleneksel olmayan fikirleriniz ve sıradışı yollarınızla gösterişyaparsanız, insanlar sizin yalnızca dikkat çekmek istediğinizi ve onları küçümsediğinizi düşünürler. Kendilerini aşağılanmış hissetmelerine neden olduğunuz için sizi cezalandırmanın bir yolunu bulacaklardır. Orjinalliğinizi yalnızca hoşgörülü arkadaşlarınızla ve sizin eşsiz oluşunuzu takdir edecek insanlarla paylaşın.</span></span></p><p class="calibre_"><span class="bold">YASAYI ÇİĞNEMEK</span></p><p class="calibre_">M<span class="calibre4">.Ö. 478 YILINDA </span>S<span class="calibre4">PARTA ŞEHRI </span>P<span class="calibre4">ERSIA'YA (BUGÜNKÜ </span>İ<span class="calibre4">RAN) </span>S<span class="calibre4">PARTALI GENÇ SOYLU </span>P<span class="calibre4">AUSANIAS TARAFINDAN YÖNETILEN BIR SEFER BAŞLATTI. </span>Ş<span class="calibre4">EHIR DEVLETI </span>Y<span class="calibre4">UNANISTAN, </span>P<span class="calibre4">ERSIA'NIN GÜÇLÜ BIR ISTILASINI YENI PÜSKÜRTMÜŞTÜ VE ŞIMDI </span>P<span class="calibre4">AUSANIAS'A, </span>A<span class="calibre4">TINA'NIN MÜTTEFIK GEMILERIYLE BIRLIKTE ISTILACILARI CEZALANDIRMA VE </span>P<span class="calibre4">ERSIA'NIN IŞGAL ETTIĞI ADALARLA SAHIL KENTLERINI GERI ALMA EMRI VERILMIŞTI. </span>H<span class="calibre4">EM </span>A<span class="calibre4">TINAL</span>I<span class="calibre4">LARIN, HEM DE </span>S<span class="calibre4">PARTALILARIN </span>P<span class="calibre4">AUSANIAS'A KARŞI BÜYÜK SAYGILARI VARDI; ÇOK YETENEKLI, KORKUSUZ BIR SAVAŞÇI OLARAK KANITLAMIŞTI KENDINI.</span></p><p class="calibre_">Pausanias ve askerleri şaşırtıcı bir hızla Kıbrıs'ı aldı, sonra Hellespont olarak bilinen Anadolu’ya uzanıp Bizans'ı ele geçirdi. Artık Pers jmparatorluğu’nun bir kısmının hâkimi olarak Pausanias normal gösterişli halinin ötesine geçen hareketlerde bulunmaya başladı. Halkın içine saçlarını briyantinleyerek, dökümlü Persli elbiseleri içinde ve kendı sine eşlik eden Mısırlı muhafız grubuyla çıkmaya başladı. Persli tarzın da oturduğu ve eğlendirilmeyi talep ettiği zengin ziyafetler vermeye başladı. Eski arkadaşlarını görmeyi bıraktı, Pers Kralı Xerxes’le ilişkiye girdi ve özet olarak Persli diktatörün tarzını ve davranışlarını taklit etmeye başladı.</p><p class="calibre_">Güç ve başarının Pausanias’ın başını döndürdüğü açıktı. Ordusu -Atinalılar ve Spartalılar aynı şekilde- başlangıçta bunun geçici bir heves olduğunu düşündüler. Hareketlerinde her zaman biraz abartılı olmuştu. Fakat Yunanlıların basit hayat tarzına karşı duyduğu horgör-meyle gösteriş yapmaya başlayıp sıradan Yunanlı askerine hakaret edince çok ileri gittiğini düşünmeye başladılar. Bunun için somut bir kanıt olmasa da karşı tarafa geçtiğine ve bir tür Yunanlı Xerxes olmayı hayal ettiğine dair söylentiler yayılmaya başladı. jsyan olasılığını bastırmak için Spartalılar, Pausanias’ı görevden alıp geri çağırdılar.</p><p class="calibre_">Ama Pausanias, Sparta'da bile Persli gibi giyinmeye devam etti. Birkaç ay sonra bağımsız olarak bir kadırga kiralayıp Hellespont'a döndü ve vatandaşlarına Perslilere karşı savaşmaya devam edeceğini söyledi. Ama gerçekte farklı planları vardı: Xerxes’in yardımıyla bütün Yunanistan’ın hükümdarı olmak. Spartalılar onu bir düşman olarak ilan edip yakalanması için bir gemi gönderdiler. Pausanias kendini ihanet suçlamasından kurtarabileceğinden emin olarak teslim oldu. Yargılama sırasında komutan olarak bulunduğu sürece Yunanlılara defalarca hakaret ettiği, örneğin, âdet olduğu üzere birlikte savaştığı askerlerin şehirleri adına değil, kendi adına anıtlar diktirdiği ortaya çıktı. Ama Pausanias haklıydı: Düşmanla kurduğu çok sayıda bağlantıya rağmen Spartalılar böylesi soylu bir adamı hapsetmeyip serbest bıraktılar.</p><p class="calibre_">Artık dokunulmaz olduğunu düşünen Pausanias, Xerxes'e mektup göndermek üzere bir haberci kiraladı, ama haberci mektubu Spar-talı yetkililere götürdü. Spartalılar daha fazla şey öğrenmek istiyorlardı, bu yüzden habercinin Pausanias’la tapınakta bir görüşme ayarlamasını istediler. Onlar da bir kenarda saklanıp dinleyeceklerdi. Pausani-as'ın yaptığı şey onları şok etti; kendilerinden olan birisi tarafından davranış biçimlerinin bu kadar utanmazca aşağılandığını hiç duymamışlardı daha önce, hemen tutuklanması için gerekenleri yaptılar.</p><p class="calibre_">Pausanias tapınaktan eve dönerken olanları duydu. Saklanmak için başka bir tapınağa kaçtı, fakat yetkililer onu takip ettiler ve her yere nöbetçi koydular. Pausanias teslim olmayı reddetti. Onu kutsal tapınaktan zorla çıkarmayı istemeyen yetkililer sonunda açlıktan ölene dek orada kısılıp kalmış durumda tuttular.</p><p class="calibre_"><span class="italic"><span class="bold">ÇOKAZ KİŞİYLE DÜŞÜNÜN, ÇOK FAZLA KİŞİYLE KONUŞUN Akıntıya karşı yüzmeye çalışırken bir tehlikeyle karşılaşmak çok kolaydır. Yalnızca Sokrat bunu yapmayı deneyebilir. Aynı fikirde olmamak insanlara kırıcı gelebilir, çünkü onların görüşlerini geçersiz bulmak demektir; küskünlerin sayısı ya kınama nedeni olan bazı konularla ya da onu öven kişiyle artar. Gerçek çok az kişi içindir, hata ise adi olan her şey kadar olağandır. Akıllı adam ticarette söylediği şeyle tanınmaz, çünkü orada kendi sesiyle konuşmaz, içinden bir ses buna itiraz etse de evrensel aptal/ığı seslendirir. Akıllı adam itiraz edilmekten kaçındığı kadar gayretli bir şekilde itiraz etmekten de kaçınır. Düşünce özgürdür; zorlanamaz ve zorlanmamalıdır; sessizliğinizin sığınağına çekilin ve arasıra kendinize bunu bozma izni verseniz de gizli birkaç kişinin himayesinde yapın.</span></span></p><p class="calibre_"><span class="italic"><span class="bold">Saltasar Gracian, 1601-1658</span></span></p><p class="calibre_"><span class="italic"><span class="bold">Yorum</span></span></p><p class="calibre_">İlk bakışta Pausanias’ın başka bir kültüre âşık olduğu düşünülebilir, zaman kadar eski bir olgudur bu. Spartalıların âdetlerinden hiçbir zaman hoşnut olmayan Pausanias, Perslilerin lüks ve bedensel zevklere olan düşkünlüğünden çok etkilenmişti. Yunan disiplini ve basitliğinden kurtulma arzusuyla Persli kıyafetleri giyip parfümleri sürünüyordu.</p><p class="calibre_">İnsanların içinde doğup büyümedikleri kültürü benimseyince düştükleri durum budur. Ama çoğunlukla işin içinde başka bir şey daha vardır: Farklı bir kültüre olan tutkularıyla gösteriş yapan insanlar kendi kültürlerini küçümsediklerini ve aşağıladıklarını ifade etmiş olurlar. Kendilerini yerel âdetleri ve kuralları sorgusuzca kabul eden sıradan insanlardan ayırmak ve üstünlük duygularını ifade etmek için egzotik olan dış görünüşü kullanırlar. Öyle olmasa onların zevklerini paylaşmayanlara saygı göstererek daha ağırbaşlı hareket ederlerdi. Farklılıklarını bu kadar çarpıcı şekilde gösterme ihtiyaçları, inançlarına dolaylı ve gizli, hatta saldırgan bir biçimde meydan okudukları kişilerin kendilerinden nefret etmelerine neden olur.</p><p class="calibre_">Thucydides, Pausanias hakkında yazarken, "Kanunları küçümseyişi ve yabancı davranış biçimlerini taklit edişiyle normal standartlara uymaya isteksiz olduğundan büyük ölçüde şüphelenilemesine neden olmuştur," diyordu. Kültürlerin yüzyıllardır paylaşılan inanç ve idealleri yansıtan normları vardır. Bu şeylerle alay edişinizin cezasız kalmasını beklemeyin. Yalnızca toplumdan dışlanmayla bile olsa -gerçek bir güçsüzlük konumudur- bir şekilde cezalandırılırsınız.</p><p class="calibre_">Birçoğumuz Pausanias gibi egzotik, yabancı olanın çağrısını duyarız. Bu arzuyu ölçüp hafifletin. Yabancj düşünme ve hareket etme tarzlarından aldığınız zevkle gösteriş yapmanız farklı bir güdüyü, arkadaşlarınızdan üstün olduğunuzu gösterme arzunuzu açığa çıkaracaktır.</p><p class="calibre_">Bene vixit qui bene latuit: <span class="italic"><span class="bold">“Kendini iyi saklayan kişi iyi yaşar." Ovid, M.Ö. 43 - M.S. 18</span></span></p><p class="calibre_"><span class="bold">YASAYA UYMAK</span></p><p class="calibre_">On altıncı yüzyılın sonlarında İtalya'da Protestan Reformasyo-nu’na karşı şiddetli bir tepki meydana geldi. Karşı-Reformasyon olarak adlandırılan hareket Katolik Kilisesi’nden her türlü sapmanın kökünü kazımaya yönelik Engizisyon'un bir türeviydi. Kurbanları arasında bilim adamı Galileo da vardı, ama daha da büyük bir eziyet çeken kişi keşiş ve filozof Tommaso Campanella'ydı.</p><p class="calibre_">Romalı filozof Epicurus’ün materyalist öğretisinin takipçisi olan Campanella mucizelere inanmıyordu, cennet ve cehenneme de öyle. Kilisenin sıradan halkı korku içinde tutmak için bu tür batıl inançları desteklediğini yazıyordu. Bu tür fikirler ateizmin kıyısında bulunuyordu ve Campanella bunları düşüncesizce ifade ediyordu. 1593'te sapkın inançları için Engizisyon onu hapsetti. Altı yıl sonra bir tür kısmi serbestlik şekli olarak Napoli'de bir manastıra kapatıldı.</p><p class="calibre_">Güney jtalya o dönemde jspanya tarafından kontrol ediliyordu; Campanella bu istilacılarla savaşmak ve onları kovmak için hazırlanan bir komploya katıldı. Onun umudu kendi ütopik fikirlerine dayanan bağımsız bir cumhuriyet kurmaktı. jspanyol meslektaşdaşlarıyla birlikte çaıışan jtalyan Engizisyon Mahkemesi'nin liderleri onu yeniden hapse attı. Bu kez dinsiz fikirlerinin gerçek kaynağını keşfedebilmek için ona işkence de yaptılar; ünlü <span class="italic"><span class="bold">la veglia</span></span> işkencesine maruz kalmıştı. Bu işkencede kurban çivili bir koltuğun birkaç santim yukarsında çömelmiş vaziyette kollarından bağlı olarak duruyordu. Bu dayanması imkânsız bir durumdu ve kurban zamanla dayanamayıp en ufak bir temasta insanın etlerini parçalayan çivilerin üstüne oturmak zorunda kalıyordu.</p><p class="calibre_">Ama bu yıllarda Campanella güç konusunda bir şeyler öğrendi. Sapkınlık ■ yüzünden idam edilme olasılığıyla karşılaşınca stratejisini değiştirdi. İnançlarından vazgeçmeyecekti, ama dış görünüşlerini saklaması gerektiğini biliyordu.</p><p class="calibre_">Campanella hayatını kurtarmak için deli numarası yaptı. Engizisyon üyelerinin, inançlarının kontrol edilemez biçimde deli oluşundan kaynaklandığına inanmalarını sağladı. Deliliğinin sahte olup olmadığını görmek için işkenceler bir süre daha devam etti, ama 1603 yılında cezası ömür boyu hapse çevrildi. Bu cezanın ilk dört yılını zindandaki bir duvara zincirlenmiş olarak geçirdi. Bu şartlara rağmen yazmaya devam etti, ama artık fikirlerini doğrudan ifade edecek kadar aptal değildi.</p><p class="calibre_"><span class="italic"><span class="bold">jspanyol Monarşisi</span></span> adındaki kitabı jspanya'nın gücünü dünya çapında yaymak gibi ilahi bir görevi olduğu fikrini destekliyordu ve js-panyol kralına bunu başarmak için pratik, Machiavellist tavsiyelerde bulunuyordu. Machiavelli'ye olan ilgisine rağmen kitap genelde kendi fikirlerinin tam tersini ifade ediyordu. <span class="italic"><span class="bold">İspanyol Monarşisi</span></span> aslında tam anlamıyla geleneksel inanca döndüğünü mümkün olan en dikkat çekici tarzda gösterme girişimiydi. jşe yaramıştı: 1626'da, kitabın yayınlanmasından altı yıl sonra papa sonunda Campanella'nın hapisten çıkmasına izin verdi.</p><p class="calibre_">Campanella özgürlüğünü kazandıktan kısa bir süre sonra özgür düşünenlere, Machiavellistlere, Calvinistlere ve her türlü sapkınlara saldırdığı <span class="italic"><span class="bold">Ateizm Fethedildi</span></span> adlı bir kitap yazdı. Kitap dinden sapanla-rın inançlarını ifade ettikleri ve üstün Katolikliğin kendi iddialarıyla bu ifadelere karşılık verdiği tartışmalar biçiminde yazılmıştı. Campanella açıkça görünüyordu ki, değişmişti, bu kitap bunu gösteriyordu. Yoksa göstermiyor muydu?</p><p class="calibre_">Sapkınların ağzından çıkan iddialar hiçbir zaman böylesi bir coşkuyla ifade edilmemişti hiç. Yalnızca iddialarını çürütme amacıyla onların tarafındaymış gibi görünerek gerçekte Katolikliğe karşı ortaya atılan bütün savları çarpıcı bir tutkuyla dile getiriyordu. Öte yandan, sö-zümona yanında olduğu karşı tarafın lehinde ve aleyhindeki ifadeleri söze dökerken bayat klişeleri ve anlaşılması zor bir mantık kullanıyordu. Sapkınların kısa, etkili ifadeleri cesur ve samimi görünüyordu. Katolikliğin uzun iddiaları ise yorucu geliyor ve ikna edici olmuyordu.</p><p class="calibre_">Kitabı okuyan Katolikler rahatsız edici ve belirsiz buluyorlar, fakat dinden saptığını veya Campanella'nın hapse atılması gerektiğini iddia edemiyorlardı. Sonuçta Katolikliği savunurken kullandığı iddialar kendi kullandıkları savlardı. Ama sonraki yıllar içinde <span class="italic"><span class="bold">Ateizm Fethedildi, </span></span>tehlikeli fikirlerini savunmak için Campanella'nın onlar söylemiş gibi gösterdiği iddiaları kullanan ateistlerin, Machiavellistlerin ve özgürlük yanlılarının jncil'i haline geldi. Görünüşteki bu uyum gösterisiyle gerçek inançlarını sempatizanlarının anlayacağı şekilde birleştiren Campanella'nın dersini aldığı anlaşılıyordu.</p><p class="calibre_"><span class="italic"><span class="bold">Akıllı adam iki dibi olan sandık gibidir: Açıkken içine bakınca insan her şeyi göremez.</span></span></p><p class="calibre_"><span class="italic"><span class="bold">Sir Walter Raleigh, 1554-1618</span></span></p><p class="calibre_"><span class="italic"><span class="bold">Yorum</span></span></p><p class="calibre_">Korkunç zulmün karşısında Campanella postunu koruyan, kendisini hapisten kurtaran ve inançlarını ifade etmesine izin veren üç strateji kullandı. Birincisi deliymiş gibi yaptı; insanın hareketlerinin sorumluluğunu kabul etmemesinin ortaçağdaki eşdeğeriydi bu, tıpkı bugün kişinin ebeveynlerini suçlaması gibi. Sonra kendi inançlarının tam tersini yansıtan bir kitap yazdı. Son olarak ve en zekice olanı, fikirlerini aynı anda hem sakladı, hem de ima etti. Bu eski ama etkili bir hiledir. Tehlikeli fikirleri kabul etmiyor gibi görünürsünüz, ama kabul etmeme sırasında bu fikirlerin ifadelerini bulmalarını sağlar ve onları herkese açıklarsınız. Çoğunluğun kabul ettiği şeye uyar görünürsünüz, fakat bilenler işin içindeki istihzayı anlarlar. Bu durumda korunmaktasınızdır.</p><p class="calibre_">Toplumdaki belirli değerlerin ve âdetlerin ilk güdülerle bağlantılarını kaybedip ezici hale gelmeleri kaçınılmazdır. Ve her zaman böylesi eziciliğe karşı çıkacak ve zamanın çok ilersindeki fikirleri savunacak olan asiler bulunacaktır. Ama Campanella’nın farketmeye zorlandığı gibi, eğer sizi acı ve işkenceye maruz bırakacaksa tehlikeli fikirlerinizle gösteriş yapmanızın bir anlamı yoktur. inanç kurbanı olmak bir şeye hizmet etmez, acımasız dünyada yaşamaya devam etmek ve hatta başarılı olmak daha iyidir. Bu arada fikirlerinizi sizi anlayacak olanlar için gizlice ifade etmenin bir yolunu bulun. Her şeyinizi açıkça ortaya sermek yalnızca başınızı derde sokar.</p><p class="calibre_"><span class="italic"><span class="bold">Uzun süre boyunca inandıklarımı söylemedim, söylediğim şeylere de inanmam ve eğer gerçeği söylesem bile o kadar çok yalanın arasına gizlerim ki, bulmak çok zordur.</span></span></p><p class="calibre_"><span class="italic"><span class="bold">Niccolo Machiavelli, Francesco Guicciardini, 17 Mayıs, 1521</span></span></p><p class="calibre_"><span class="bold">GUCUN ANAHTARLARI</span></p><p class="calibre_">Her zaman yalan söyler ve gerçek düşüncelerimizi gizleriz, çünkü tam özgür ifadeler sosyal bir olanaksızlıktır. Erken yaşlardan itibaren düşüncelerimizi gizlemeyi, huysuz ve güvensiz olanlara duymak istedikleri şeyi söylemeyi, onları gücendirmeyelim diye dikkat etmeyi öğreniriz. Çoğumuz için bu çok doğaldır; çoğu insanın kabul edeceği fikirler ve değerler vardır, tartışmak anlamsızdır. O halde istediğimiz şeye inanırız ama dışarda maske takarız.</p><p class="calibre_">Bununla birlikte, bu tür kısıtlamaları özgürlüklerine dayanılmaz bir tecavüz olarak gören, kendi değerlerinin ve inançlarının üstünlüğünü kanıtlama ihtiyacı duyan bazı insanlar da vardır. Ama sonuçta iddiaları yalnızca birkaç kişiyi ikna eder ve çok daha fazlasını kızdırır. Böyle olmasının nedeni çoğu kişinin fikirlere ve değerlere onlar hakkında düşünmeden inanmasıdır. İnançlarında güçlü bir duygusal içerik vardır. Düşünme alışkanlıkları üzerinde yeniden çalışmak istemezler ve siz onlara iddialarınız yoluyla doğrudan ya da davranışlarınız yoluyla dolaylı olarak meydan okuduğunuzda düşmanca bir tavır takınırlar.</p><p class="calibre_"><span class="italic"><span class="bold">SULAR DEĞİŞTİĞİNDE</span></span></p><p class="calibre_"><span class="italic"><span class="bold">Bir zamanlar, Musa'nın hocası Khidr insanoğluna bir uyarıda bulunur. Belirli bir tarihte dünyadaki özel olarak saklanmayan bütün suların yok olacağını söyler. Sonra insanları deliye çevirecek olan yeni su gelecektir. Yalnızca tek bir adam bu tavsiyenin gerçek anlamını kavrar. Suyu biriktirip emin bir yerde depolar ve suyun özelliğini değiştirmesini bekler.</span></span></p><p class="calibre_"><span class="italic"><span class="bold">Beklenen tarihte nehirler akmayı bırakır, kuyulardaki sular kurur ve tavsiyeyi dinleyen adam deposuna gidip sakladığı sudan içer. Sonra suların yeniden akmaya başladığını görür. Başka insanların yanına çıktığı zaman onların eskisine göre tamamen farklı konuştuklarını görür; ama uyarıyı ve olanlara dair bir şey hatırlamıyor/ardır. Onlarla konuşmaya çalıştığında kendisinin deli olduğunu düşünüp ona düşmanlık ya da şefkat gösterirler, anlayış değil. Başlangıçta yeni sudan hiç içmemiştir, her gün gidip biriktirdiği sudan içmektedir.</span></span></p><p class="calibre_"><span class="italic"><span class="bold">Ama sonunda yeni sudan içmeye karar verir, çünkü herkesten farklı yaşamaya, davranmaya ve düşünmeye dayanamaz.Yeni sudan içer ve herkes gibi olur. Sonra depoladığı suyu unutur ve arkadaşları onu mucizevi bir şekilde yeniden normale dönen bir deli olarak görmeye</span></span></p><p class="calibre_"><span class="italic"><span class="bold">başlarlar.</span></span></p><p class="calibre_"><span class="italic"><span class="bold">Derviş Hikâyeleri, İdris Şah, 1967</span></span></p><p class="calibre_">Akıllı ve zeki insanlar erkenden öğrenirler ki, geleneksel davranışlar sergileyebilirler ve geleneksel fikirleri onlara inanmak zorunda olmaksızın ifade edebilir. Böyle davranarak elde ettikleri güç sayesinde yalnız kalma ya da toplum dışı bırakılma tehlikesi olmadan istedikleri düşüncelere sahip olmakta ve bunları istedikleri kişilere ifade etmekte rahat bırakılırlar. Kendilerini güçlü konuma getirdikten sonra daha geniş bir çevreyi fikirlerinin doğruluğuna ikna etmeye çalışabilirler, belki de Campanella'nın istihza ve ima stratejisini kullanarak.</p><p class="calibre_">On dördüncü yüzyılın sonlarında jspanyollar, Yahudilere büyük eziyetler yapmaya, binlercesini öldürüp geriye kalanları ülkeden kovmaya başladılar. jspanya’da kalanlar din değiştirmeye zorlandı. Ama sonraki üç yüz yıl içinde jspanyollar kendilerini rahatsız eden bir olguyu farkettiler: Din değiştirenlerin çoğu dışardaki hayatlarını Katolik olarak yaşıyor, ama her nasılsa Yahudilik inançlarını saklamayı, özelde ibadetlerini yapmayı başarıyorlardı. Bu Marrano’lar (¡spanyolcada domuz anlamına gelen küçültücü bir sözcük) hükümet dairelerinin yüksek düzeylerine ulaştılar, soylularla evlendiler ve dindar Hıristiyanlar gibi göründüler, ama daha ilerki dönemlerde bunların dindar Yahudi-ler oldukları anlaşıldı. (jspanyol Engizisyon Mahkemeleri özellikle bunları araştırıp bulmak için kurulmuştu.) Yıllar boyunca, haç takarak, kiliselere cömert bağışlarda bulunarak, hatta arasıra Yahudi karşıtı ifadeler kullanarak -ve tüm bu süre zarfında iç özgürlükleri ve inançlarını sürdürebildiler- gerçek düşüncelerini gizleme sanatında ustalaştılar.</p><p class="calibre_">Marrano'lar toplumda dış görünüşün önemli olduğunu biliyorlardı. Bu görüş bugün hâlâ geçerlidir. Strateji basittir: Campanella'nın <span class="italic"><span class="bold">Ateizm Fethedildi’de</span></span> yazdığı gibi topluma uyuyormuş gibi yapın, hatta hâkim görüşün en ateşli savunucusuymuş gibi davranın. Halk arasında geleneksel görünüşe bağlı kalırsanız çok az kişi sizin özelde farklı düşündüğünüze inanır.</p><p class="calibre_"><span class="italic"><span class="bold">Asla kimsenin fikriyle mücadele etmeyin; çünkü çok yaşlı Methuselah’ın yaşına erişseniz bile o kişiyi inandığı bütün o saçmalıklardan vazgeçiremezsiniz.</span></span></p><p class="calibre_"><span class="italic"><span class="bold">Niyetiniz ne kadar iyi olsa da konuşma sırasında insanların hatalarını düzeltmekten kaçınmak da iyidir; çünkü insan/an gücendirmek kolay, hatalarını düzeltmeniz imkansız değilse bile çok zordur.</span></span></p><p class="calibre_"><span class="italic"><span class="bold">Tesadüfen dinlediğiniz iki insanın konuşmasındaki saçmalıklar sizi kızdırıyorsa bir komedideki iki aptalı dinlediğinizi varsayın.</span></span></p><p class="calibre_">Probatum est.</p><p class="calibre_"><span class="italic"><span class="bold">Dünyaya büyük önem taşıyan konularda ona talimatlar vereceği kavramtyla gelen bir insan postunu deldirmeden kaçabilirse yıldızlara</span></span></p><p class="calibre_"><span class="italic"><span class="bold">şükretmelidir.</span></span></p><p class="calibre_"><span class="italic"><span class="bold">Arthur Schopenhauer, 1788-1860</span></span></p><p class="calibre_">Sizin zamanınızda çoğunluğun kabul ettiği eski inanışların kaybolacağını hayal etmek gibi bir aptallık yapmayın. Örneğin, Jonas Saik bilimin politika ve protokolü geçtiğine inanıyordu. Böylece çocuk felci aşısını ararken bütün kuralları yıktı; bilimsel topluluğa göstermeden önce keşfini halka açıklayarak, daha önce yolu açan bilim adamlarının hakkını teslim etmeden bütün övgüleri toplayarak kendini bir yıldız yaptı. Halk onu seviyor olabilirdi, ama bilim adamları ondan uzak durdular. Toplumunun geleneksel görüşüne saygısızlık etmesi yalnız kalmasına, yıllarını bu gediği kapamaya çalışarak ziyan etmesine, para ve işbirliği için mücadele etmesine neden oldu.</p><p class="calibre_"><span class="italic"><span class="bold">VATANDAŞ VE YOLCU</span></span></p><p class="calibre_"><span class="italic"><span class="bold">“Etrafına bak," dedi vatandaş. “Burası dünyadaki en büyük pazar.""Ah, tabii ki değil," dedi yolcu. "Şey, belki en büyüğü olmayabilir," dedi vatandaş. "Ama en iyisi.“ "Burada tamamen hatalısın," dedi yolcu. "Diyebilirim ki..."</span></span></p><p class="calibre_"><span class="italic"><span class="bold">Yabancıyı gün batımında gömdüler.</span></span></p><p class="calibre_"><span class="italic"><span class="bold">Masallar, Robert Louis Stevenson, 1850-1894</span></span></p><p class="calibre_">Bertolt Brecht modern tarzda bir Engizisyon'a -Amerikan Olmayanların Eylemleri Komitesi- maruz kaldı ve ona büyük bir kurnazlıkla yaklaştı. İl. Dünya Savaşı sırasında dönem dönem Amerikan film endüstrisinde çalışan Brecht 1947 yılında komünizm sempatizanı olmasından şüphelenildiği için komitenin karşısında ifade vermeye çağrıldı. Komitenin çağırdığı diğer yazarlar komitenin üyelerine horgörüyle ve kendilerine sempati sağlamak için olabildiğince saldırgan davrandılar. Öte yandan, komünizm davası için sadık bir şekilde çalışan Brecht bunun tersi bir oyun oynadı. Sorulara kolayca yorum yapmayı engelleyen belirsiz genellemelerle cevap verdi. Buna Campanella stratejisi diyebiliriz. Hatta Brecht takım elbise bile giymişti -bu onun için çok ender bir şeydi- ve komitenin önemli bir üyesinin purodan hoşlandığını bildiği için dava sırasında puro içti. Sonunda üyeleri büyüledi ve onu serbest bıraktılar.</p><p class="calibre_">Brecht daha sonra Almanya'ya taşındı, orada da farklı türde bir Engizisyon’la karşılaştı. Burada komünistler iktidardaydı ve oyunlarını çöküş halinde ve kötümser bularak eleştiriyorlardı. Onlarla tartışmadı, ama ağızlarını kapatmak için senaryolarında ufak değişiklikler yaptı. Bu arada basılan metinlerin aynı kalmasına dikkat etti. Her iki durumda uyma davranışı göstermesi düşüncelerini değiştirmek zorunda kalmadan, engellenmeksizin çalışması için gerekli özgürlüğü verdi ona. Sonuçta biraz geleneksel görüş oyunuyla tehlikeli zamanlarda çeşitli ülkelerde rahatça hareket etti ve baskının gücünden daha güçlü olduğunu kanıtladı.</p><p class="calibre_"><span class="italic"><span class="bold">Eğer bir prens Machiavelli’nin öğrencisi olsaydı ona yapmasını tavsiye edeceği ilk şey MachiaveUizm karşıtı bir kitap yazmak olurdu. Voltaire, 1694-1778</span></span></p><p class="calibre_">Güçlü insanlar yalnızca Pausanias ve Salk'ın hatalarından kaçınmakla kalmaz, zeki tilkiyi oynamayı ve sıradanlık görüntüsü vermeyi de öğrenirler. Bu yüzyıllardır dolandırıcıların ve politikacıların oynadığı oyundur. Julius Caesar ve Franklin D. Roosevelt gibi liderler sıradan insanlarla yakınlık oluşturabilmek için doğal aristokrat davranışlarının üstesinden geldiler. Bu yakınlığı halka liderlerinin farklı statülerine rağmen popüler değerlere sahip olduklarını göstermek için çoğu kez sembolik olan küçük jestlerle ifade ettiler.</p><p class="calibre_">Bu uygulamanın mantıksal uzantısı, herkes için her şey olmak gibi paha biçilmez bir yetenektir. Topluma girdiğinizde kendi fikirlerinizi ve değerlerinizi ardınızda bırakın, içinde bulduğunuz gruba en uygun olan maskeyi takın. Bismarck bu oyunu yıllarca başarılı bir şekilde oynadı; ne yapmaya çalıştığını anlayan çok az insan vardı ve onlar da bir şey yapacak kadar açık bir şekilde anlamamışlardı. jnsanlar zokayı yutacaktır, çünkü onların fikirlerine sahip olmanız hoşlarına gidecektir. Eğer dikkatli olursanız sizi ikiyüzlü olarak görmezler, çünkü tam olarak ne düşündüğünüzü onlara söylemezseniz sizi nasıl ikiyüzlülükle suçlayabilirler ki? Sizin değerleriniz olmadığını da düşünmezler. Tabii ki değerleriniz var, onlarla birlikteyken onlarla paylaştığınız değerler.</p><p class="calibre_"><span class="bold">İmaj: </span>Kara Koyun. Sürü kendilerine ait olup olmadığını anlamadığı için kara koyunu dışlar. Bu yüzden kara koyun arkada kalır ya da sürüden ayrılır ve orada da kurtlar tarafından köşeye sıkıştırılıp yutulur. Sürüden ayrılmayın, bunda çok sayıda güvence vardır. Farklılıklarınızı düşüncelerinizde tutun, postunuzda değil.</p><p class="calibre_"><span class="bold">Otorite: </span>Kutsal olanı köpeklere vermeyin; incilerinizi domuzun önüne atmayın, yoksa ayaklarının altında çiğneyip saldırmak için size dönerler (Jesus Christ, Matta 7:6).</p><p class="calibre_">Sivrilmeye değer tek an zaten sivrilmiş olduğunuz andır: sarsılmaz bir güç konumuna ulaştığınız ve diğerlerinden farklılığınızı aranızdaki mesafenin bir sembolü olarak gösterebileceğiniz zaman. Lyndon Johnson Birleşik Devletler başkanı olarak bazen tuvalette otururken toplantı yapardı. Başka hiç kimse böyle bir "ayrıcalığı" talep edemeyeceği ve etmeyeceği için Johnson insanlara başkalarının protokollerine ve ayrıntılarına uymak zorunda olmadığını gösteriyordu. Roma imparatoru Caligula da aynı oyunu oynamıştı. Önemli ziyaretçileri kabul etmek için kadın geceliği ya da bornozu giyerdi. Hatta atını başkan yardımcısı olarak seçecek kadar ileri gitmişti. Ama bu durum geri tepti, insanlar Caligula'dan nefret ettiler ve bu davranışları sonunda iktidardan düşürülmesine neden oldu. Gerçek şu ki, gücün doruklarına ulaşanlar bile en azından biraz sıradanmış gibi yapsalar iyi olur, çünkü bazen popüler desteğin yardımına ihtiyaç duyabilirler.</p><p class="calibre_">Son olarak, âdetlere başarıyla karşı çıkan ve kültür içinde canlılığını kaybetmiş geleneklerle alay eden kişiler için her zaman bir yer vardır. Örneğin, Oscar Wilde bu bağlamda önemli bir sosyal güç elde etmiştir: Herkesin yaptığı gibi yapmayı küçümsediğini açıkça gösteriyordu ve halka açık okumalarında insanlar onun yalnızca kendilerini aşağılamasını beklemekle kalmıyor, bunu hoş da karşılıyorlardı. Bununla birlikte, bu ayrıksı rolünün sonunda onu mahvettiğini görüyoruz. Daha iyi bir sonu olsaydı bile sıradışı bir dehaya sahip olduğunu hatırlayın. Eğlendirmek ve memnun etmek yeteneği olmasaydı, dikenleri insanları yalnızca kızdırırdı.</p><div class="mbp_pagebreak" id="calibre_pb_38"></div>
</body></html>
