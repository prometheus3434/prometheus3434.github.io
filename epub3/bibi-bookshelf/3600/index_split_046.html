<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1337036" class="calibre_"><span class="calibre2"><span class="bold">YASA 46</span></span></p><p class="calibre_"><span class="calibre3"><span class="bold">ASLA ÇOK MÜKEMMEL GÖRÜNMEYİN</span></span></p><p class="calibre_"><span class="bold">HÜKÜM</span></p><p class="calibre_"><span class="italic"><span class="bold">Başkalarından daha iyi görünmek her zaman tehlikelidir, ama en tehlikelisi hiçbir hatası ya da zayıflığı yokmuş gibi görünmektir. Kıskançlık sessiz düşmanlar yaratır. Kıskançlığı azaltmak, daha insani ve yaklaşılabilir görünmek için arasıra hata yapmak ve zararsız kusurları kabul etmek akıllıcadır. Yalnızca tanrılar ve ölüler cezasını çekmeden mükemmel görünebilirler.</span></span></p><p class="calibre_"><span class="bold">YASAYI ÇİĞNEMEK</span></p><p class="calibre_"><span class="bold">Joe Orton her ikisinin de oyunculuk öğrencisi olarak 1953'te kayıt oldukları Londra Dramatik Sanatlar Kraliyet Akademisi'nde Kenneth Halliwell’le tanıştı. Kısa sürede sevgili oldular ve aynı eve taşındılar. O sırada yirmi beş yaşında olan Halliwell, Orton'dan yedi yaş büyüktü ve daha kendine güvenli görünüyordu; ama ikisi de aktör olarak fazla yetenekli değildi; mezun olduktan sonra Londra’daki rutubetli bir apartman dairesine yerleştiler ve oyunculuktan vazgeçip yazar olarak birlikte çalışmaya karar verdiler. Halliwell'in aldığı miras ikisinin de birkaç yıl çalışmadan yaşamasına yetiyordu ve başlangıçta yazdıkları hikâyelerin ve romanların ardındaki itici güç de oydu; o Orton’a söylüyor, Ortan metinleri yazıyor, arasıra kendi fikirlerini veya satırlarını ekliyordu. jlk çabaları yayınevlerinden biraz ilgi gördü, ama sonra bu ilgi söndü.</span></p><p class="calibre_"><span class="bold">Vaat ettikleri umut bir yere götürmüyordu.</span></p><p class="calibre_">Sonunda paraları bitti ve çift iş aramak zorunda kaldı. Birlikte çalışmaları daha az coşkulu ve daha enderdi artık. Gelecek karanlık görünüyordu.</p><p class="calibre_">1957'de Ortan kendi başına. yazmaya başladı, ama sevgililer beş yıl sonra düzinelerce kütüphane kitabını tahrif etme yüzünden altı aylığına hapse girene kadar yazar kişiliğini bulamadı (belki bu rastlantı değildi: O ve Halliwell dokuz yıldır ilk kez ayrılmışlardı). Hapisten İngiliz sosyetesi için duyduğu küçümsemeyi fars şeklinde tiyatro oyunlarıyla ifade etmeye kararlı olarak çıktı. O ve Halliwell tekrar aynı eve taşındılar, ama bu kez roller değişmişti. Ortan yazarken fikir sunmak ve yorumlarda bulunmak Halliwell'e düşmüştü.</p><p class="calibre_">1964’te Joe Ortan <span class="italic"><span class="bold">Bay Sloane’ı Eğlendirmek</span></span> adlı oyununu tamamladı. Oyun Londra West End’de oynadı ve harika eleştiriler aldı. Birdenbire muhteşem bir yazar çıkmıştı ortaya. Artık başarı baş döndürücü bir hızla birbiri ardına geliyordu. Ortan 1966'da <span class="italic"><span class="bold">Ganimet</span></span> adlı oyunuyla büyük bir başarı sağladı ve giderek tutulmaya, kısa sürede her yerden iş yağmaya başladı. Orton’un, kendilerine bir film senaryosu yazması için cömert bir ödeme yapan Beatles dahildi bunlara. Her şey yukarıyı işaret ediyordu, Orton’un, Kenneth Halliwel’le olan ilişkisi dışında her şey. Çift hâlâ birlikte yaşıyorlardı, ama Ortan başarılı oldukça Halliwell bozulmaya başlamıştı. Sevgilisinin dikkatin odağı oluşunu izlerken bir oyun yazarının bir tür asistanı haline gelmenin verdiği aşağılık duygusunu yaşıyordu. 1950'lerde parasıyla Orton'u desteklemişti, şimdi Ortan onu destekliyordu. Bir partide veya arkadaşlar arasında insanlar doğal olarak Orton'a yöneliyorlardı, çekiciydi ve ruh hali neredeyse her zaman canlıydı. Yakışıklı Orton'un aksine Halliwell kel ve sakardı, savunmacı oluşu insanların ondan uzak durmasına neden oluyordu.</p><p class="calibre_">Orton’un başarısıyla çiftin ilişkisi gittikçe daha da kötüledi. Halli-well’in ruh hali birlikte yaşamalarını olanaksız kılıyordu. Ortan ondan ayrılmayı istediğini söylemiş ve çok sayıda başka ilişki yaşamıştı, ama sonunda hep eski dostuna ve sevgilisine dönmüştü. Halliwell'e bir ressam olarak kariyerine başlamasına yardımcı olmaya çalıştı, hatta çalışmalarını sergilemesi için bir galeri bile ayarladı, fakat sergi bir fiyaskoydu ve bu yalnızca HalliweN'in aşağılık duygusunu arttırmaya yaramıştı. 1967 yılı Mayıs ayında çift birlikte kısa bir tatil için Tangier, Fas'a gittiler. Yolculuk sırasında Ortan günlüğüne şunları yazmıştı: "Oturup ne kadar mutlu olduğumuzdan konuşuyoruz. Ve kuşkusuz uzun süremeyeceğinden. Bedelini ödemek zorundaydık. Belki de çok fazla mutlu olduğumuz için uzak bir felaketten etkilenecektik. Genç, iyi görünüşlü, sağlıklı, ünlü, nispeten zengin ve mutlu olmak kesinlikle doğaya aykırı."</p><p class="calibre_">Halliwell dışta Ortan kadar mutlu görünüyordu. jçteyse hiddetten köpürüyordu. Ve iki ay sonra 1 O Ağustos 1967'de Kenneth Halliwell, Orton'un <span class="italic"><span class="bold">Uşağın Gördüğü</span></span> (kuşkusuz başyapıtıydı) adlı eserine son düzeltmeleri yapmasına yardım ettikten sonra sabah erkenden başına çekiçle arka arkaya darbe indirerek Joe Orton'u öldürdü. Sonra yirmi bir tane uyku ilacı içip intihar ederken geride şöyle bir not bıraktı: "Orton'un günlüğünü okursanız her şey anlaşılır."</p><p class="calibre_"><span class="italic"><span class="bold">AÇGÖZLÜ ADAMLA KISKANÇ ADAMIN HİKAYESİ Açgözlü adamla kıskanç adam bir kralla karşılaşır. Kral onlara, "İkinizden biri benden bir şey isteyebilir ve ona verebilirim, ama aynı şeyden diğerinize iki katı vermek kaydıyla," der. Kıskanç adam kendisinin aldığından iki katı fazla alacağı için arkadaşını kıskanıp ilk seçen olmak istemez ve açgözlü adam da ilk seçen olmak istemez, çünkü sahip olunacak ne varsa kendisinin olsun istiyordu. Sonunda açgözlü olan adam kıskanç adamı ilk seçimi yapması için zorlar.</span></span></p><p class="calibre_"><span class="italic"><span class="bold">Böylece kıskanç adam kraldan bir gözünü çıkarmasını ister.</span></span></p><p class="calibre_"><span class="italic"><span class="bold">Yahudi Kıssaları, Yedi Ölümcül Günah, Solomon Schimmel, 1992</span></span></p><p class="calibre_"><span class="bold">Yorum</span></p><p class="calibre_">Kenneth Halliwell kötüye gidişini akıl hastalığı olarak göstermeye çalışmıştı, ama Joe Orton'un günlüğünün ona açıkladığı şey gerçekti: Hastalığının özündeki şey kıskançlıktı, saf ve basit kıskançlık. Halli-well'in gizlice okuduğu günlükler çiftin eş düzeyde çalıştıkları günlerini ve tanınma mücadelelerini anlatıyordu. Ortan başarıyı yakaladıktan <span class="bold">sonra günlükler Halliwell’in içine kapanıp sürekli bir şeyler düşünmesini, partilerde yaptığı kaba yorumlarını, artan aşağılık duygusunu anlatır olmuştu. Ortan bütün bunları kınamanın eşiğindeki bir küçümsemeyle yazmıştı.</span></p><p class="calibre_"><span class="bold">Günlükler Halliwell’in, Orton'un başarısına karşı duyduğu huysuzluğu açık hale getirmişti. Sonunda onu tatmin edecek tek şey Or-ton’un kendi başına başarısızlığa uğramasıydı, belki başarısız bir oyun olabilirdi, böylece geçmişte yaptıkları gibi başarısızlıklarını birbirleriyle paylaşırlardı. Tersi gerçekleştiğinde -Ortan daha başarılı ve popüler oldukça- Halliwell ikisini tekrar eşit hale getirecek şeyi yaptı. Ölümle eşitledi ikisini. Orton’un ölümüyle neredeyse arkadaşı kadar ünlü oldu, ölümünden sonra tabii.</span></p><p class="calibre_"><span class="bold">Joe Ortan sevgilisinin kötüye gidişini yalnızca kısmen anlayabilmişti. Halliwell’e resim sanatında bir kariyer edinmesi için yardım etmesi neler hissettiğini göstermişti: yardımseverlik ve suçluluk duygusu. Kendi başarısını küçümseyebilir, bazı hatalar yapabilir, Halliwell'in kıskançlığını giderebilir ya da sorunun aslını farkettikten sonra Halli-well'den bir yılandan kaçar gibi, ki gerçekten kıskançlık yılanıydı - kaçabilirdi. Kıskançlık birisini yiyip bitirirken yaptığınız her şey yalnızca kıskançlığın büyümesine ve günden güne daha da gelişmesine neden olur. Sonunda saldıracaktır.</span></p><p class="calibre_"><span class="italic"><span class="bold">Bir hayran kendini vererek mutlu olamayacağını düşündüğünden hayran olduğu şeyleri kıskanmayı seçer. Bu nedenle başka bir dil konuşur, gerçekten hayran olduğu şeyi aptal, tatsız ve acayip olarak adlandırır. Hayranlık kendini mutlulukla vermek, kıskançlıksa kendini mutsuzca kabul ettirmektir.</span></span></p><p class="calibre_"><span class="italic"><span class="bold">Soren Kierkegaard, 1813-1855</span></span></p><p class="calibre_"><span class="bold">Yalnızca küçük bir azınlık hayat oyununda başarılı olabilir ve bu azınlık kaçınılmaz olarak kıskançlık yaratır çevrelerinde. Başarı sizi bulduğunda en fazla korkmanız gereken insanlar kendi çevrenizdekiler-dir, arkada bıraktığınız arkadaşlar ve tanıdıklar. Aşağılık duygusu onları yiyip bitirir; başarınızı düşünmeleri yalnızca onların durağanlık duygularını arttırır. Filozof Kierkegaard'ın "mutsuz hayranlık" adını verdiği kıskançlık kontrolü ele geçirir. Görmeyebilirsiniz, ama bir gün hissedersiniz; eğer kıskançlığı giderme stratejilerini, tanrısal başarılardan biraz feragat etmeyi öğrenirseniz bu durum değişir. Ya görkeminizi arasıra bırakın, bilerek bir kusur, zayıflık veya kaygı ortaya koyun ya da başarınızı şansa bağlayın; veya yalnızca yeni arkadaşlar edinin. Kıskançlığın gücünü asla küçümsemeyin.</span></p><p class="calibre_"><span class="italic"><span class="bold">İnsanın yetenek ve becerilerini gizlemesi büyük bir yetenek ve beceri</span></span></p><p class="calibre_"><span class="italic"><span class="bold">ister.</span></span></p><p class="calibre_"><span class="italic"><span class="bold">La Rochefoucauld, 1613-1680</span></span></p><p class="calibre_"><span class="bold">YASAYA UYMAK</span></p><p class="calibre_"><span class="bold">Floransa’nın zenginlik ve refahını borçlu olduğu tüccar sınıfı ve esnaf birliği, kendilerini soyluların baskısından koruyan bir cumhuriyet kurmuşlardı. Qst düzey mevkiler birkaç aydan fazla tutulamadığı için kimse uzun süreli bir hâkimiyete sahip olamıyordu ve bu politik grupların sürekli olarak kontrol için mücadele etmeleri anlamına gelse de sistem zorba hükümdarları ve darkafalı diktatörleri dışarda tutuyordu. Medici ailesi çok fazla dikkat çekmeden bu sistem içinde birkaç yüzyıl boyunca yaşamıştı. Eczacılar olarak mütevazı köklere sahiplerdi ve tipik orta sınıf vatandaşlarıydılar. Giovanni de' Medici'nin bankacılıktan orta karar bir servet kazandığı on dördüncü yüzyılın sonlarına kadar hesaba katılacak bir güç olarak ortaya çıkmamışlardı.</span></p><p class="calibre_"><span class="bold">Giovanni’nin ölümü üzerine oğlu Cosimo aile işini devraldı ve bu konudaki yeteneğini hemen gösterdi. işletme onun kontrolu altında gelişti ve Medici'ler Avrupa’daki en göze çarpan bankacı ailelerden biri olarak ortaya çıktılar. Ama Floransa'da bir rakipleri vardı. Şehrin cumhuriyetçi sistemine rağmen bir aile, Albizzi’ler, hükümetin kontro-lunu tekeline almayı başarmış, önemli makamları kendi adamlarıyla doldurmalarına izin veren dostlar edinmişlerdi. Cosimo bununla savaşmadı, hatta Albizzi’lere üstü kapalı destek bile verdi. Aynı zamanda Albizzi’ler güçleriyle caka satarken Cosimo arka planda kaldı.</span></p><p class="calibre_"><span class="bold">Bununla birlikte, sonunda Medici serveti aldırmazlık edilemeyecek kadar büyüdü ve bu aileden gözü korkan Albizzi’ler 1433’te hükümetteki kollarını kullanarak cumhuriyeti devirme komploları kurma suçlamasıyla Cosimo’yu tutuklattılar. Albizzi grubundan bazıları Cosi-mo’nun idamını istiyordu, diğerleri bunun iç savaşa neden olacağından korkuyordu. Sonunda onu Floransa’dan sürgün ettiler. Cosimo bu cezaya karşı koymadı; sessizce şehri terketti. Bazen uygun zamanı beklemenin ve fazla dikkat çekmemenin daha iyi olduğunu biliyordu.</span></p><p class="calibre_"><span class="bold">Sonraki yıl içinde Albizzi’lerin diktatörlük kurmakta olduklarına dair korku uyanmaya başladı. Bu arada zenginliğini lehine kullanan Cosimo sürgünden bile Fronsa’daki olaylar üzerinde etkisini kullanıyordu. Şehirde bir iç savaş çıktı ve 1434 yılı Eylül ayında Albizzi'ler iktidardan düşürülerek sürgüne gönderildiler. Cosimo hemen Floransa’ya döndü, konumunu onardı. Ama bu kez hassas bir durumla karşı karşıya kaldığını farketti. Eğer Albizzi'ler gibi hırslı görünürse sonunda işini tehdit eden itirazlara ve kıskançlığa neden olurdu. Öte yandan eğer kenarda oturursa Albizzi’ler gibi başka bir grubun yükselmesine ve başarıları yüzünden Medici’leri cezalandırmasına neden olurdu.</span></p><p class="calibre_"><span class="bold">Cosimo sorunu iki şekilde çözdü: Anahtar konumundaki vatandaşların nüfuzunu satın almak için gizlice zenginliğini kullandı ve onunla olan bağlantılarını gizlemek için orta sınıf arasından dikkatlice seçilen bütün müttefiklerini yüksek hükümet makamlarına getirdi. Onun artan bu politik nüfuzundan şikâyet edenler vergi yoluyla baş eğmeye zorlandı veya malları Cosimo'nun banker müttefikleri tarafından ellerinden alındı. Cumhuriyet yalnızca ismen kalmıştı. Dizginler Cosimo’daydı.</span></p><p class="calibre_"><span class="bold">Kontrolu ele geçirmek için gizlice çalışırken halkın önündeki Cosimo başka bir tablo çiziyordu. Floransa sokaklarında dolaşırken mütevazı bir şekilde giyiniyor, kendisine yalnızca bir uşak yardım ediyordu; yaşlılar ve yüksek makamda çalışan memurlarla karşılaşınca hürmet-kâr bir şekilde selam veriyordu. At yerine katıra biniyordu. Floran-sa'nın dışişlerini otuz yıldan uzun bir süredir kontrol etmesine rağmen halk için önem taşıyan hiçbir konuda alenen konuşmuyordu.Yardım</span></p><p class="calibre_"><span class="bold">derneklerine para bağışlıyor ve Floransa'nın tüccar sınıfıyla olan bağlarını sürdürüyordu. Floransa’lıların şehirden duydukları gururu besleyen her türlü kamusal binayı paraca destekliyordu. Fiesole yakınında kendisi ve ailesi için bir saray inşa ettirirken Brunelleschi’nin çizdiği şatafatlı tasarıları geri çevirip mütevazı Floransa kökenli Michelozzo tarafından çizilen sade yapıları seçti. Saray Cosimo’nun stratejisinin sembolüydü: dışta sadelik, içte zarafet ve gözalıcı bolluk.</span></p><p class="calibre_"><span class="bold">Cosimo otuz yıllık idareden sonra 1464 yılında öldü. Floransa’lı vatandaşlar ona büyük bir mezar inşa etmek ve görkemli bir cenaze töreni yapmak istiyorlardı, ama o ölüm yatağında "herhangi bir şaşaa veya gösteri olmadan" gömülmek istedi. Altmış yıl kadar sonra Machi-avelli, Cosimo’nun bütün prensler içinde en akıllısı olduğunu belirtti: "Çünkü her saat başı görünen olağandışı şeylerin bilinçli olarak yapılan ve hileyle örtülen şeylerden nasıl daha fazla kıskanıldığını biliyordu."</span></p><p class="calibre_"><span class="italic"><span class="bold">ENVY, AGLAUROS'A İŞKENCE EDER Tanrıça Minerva, Envy'nin (Haset) evine gider, karanlık ve iğrenç çamurlu eve. Ev vadilerin derinliklerinde gizlenmiştir, güneş asla içine girmez, hiç rüzgar esmez; dondurucu soğuğun içine işlediği, hiç ateşin yanmadığı, koyu karanlığa sarılı kasvetli bir ev... Minerva evin önünde durur... mızrağının ucuyla kapılara dokunur ve kapılar şiddetle açılıp Envy'I ortaya çıkarır. Envy kötülüğünü beslediği yılan etinden oluşan yemeğini yemektedir. Bunu gören Minerva gözlerini kaçırır. Ama diğeri yerden kalkar, yarı yenmiş cesetleri bırakır ve sürüklenen adımlarla dışarı çıkar. Muhteşem güzelliğiyle parlak zırhının içindeki kraliçeyi görünce inler...</span></span></p><p class="calibre_"><span class="italic"><span class="bold">Envy'nin yüzü hastalık derecesinde beyazdır, bütün vücudu zayıf ve yıpranmıştır; korkunç derecede şaşıdır, dişleri renkli ve çürümüştür, yeşil renkli zehirli göğüslerinden ve dilinden zehir akmaktadır.</span></span></p><p class="calibre_"><span class="italic"><span class="bold">Yalnızca acı çekenin görünüşü onu gülümsetebilir. Uykunun rahatlığını hiç bilmez, fakat kaygı ve korkuyla sürekli uyanıktır, insanların iyi şansına üzüntüyle bakar ve bu görüntüyle gitgide zayıflar. Başkalarını kemirerek ve kemirilerek kendi acısının kaynağı kendisidir. Minerva tiksintisine rağmen onunla kısaca konuşur. "Zehrini Cecrop’un kızlarından birine akıt, adı Aglauros. Senden istediğim bu.“ Başka bir söz etmeden mızrağıyla yere vurup yeryüzünden ayrılır, göğe doğru uçar. Diğeri gözünün ucuyla tanrıçanın gözden kayboluşunu izler, Minerva’nın planı başarılı olacağı için öfkelidir. Sonra dikenli çalıların sarmaladığı eşyalarını alır, koyu renk elbiselerini giyer ve yola çıkar. Nereye gitse çiçekli alanları çiğner, çimenleri soldurur, ağaçların tepelerini kurutur, nefesiyle insanları, evlerini ve şehirlerini lekeler, ta ki sonunda zeka ve zenginlik, huzur ve refah evine varana dek. Gözyaşı için bir neden göremeyince kendini ağlamamak için zor tutar.</span></span></p><p class="calibre_"><span class="italic"><span class="bold">Cecrop’un kızının odasına girince Minerva’nın emrini yerine getirir. Kızın göğsüne kötülük dolu elini değdirir, kalbini sivri dikenlerle doldurur, siyah ve kötü zehirini kemiklerine yayar, zehirini kalbine akıtır. Sıkıntısının nedeninin çok uzakta olmaması için Aglauros’un gözlerinin önüne bir hayal serer: kız kardeşinin şanslı evliliğinin [tanrı Merkür’le] ve yakışıklı tanrının hayalini... ve hepsinin görkemini abartır. Böylece Aglauros bu tür düşüncelerle acı çeker ve sakladığı kıskanç öfke kalbini yer. Gece gündüz iç çeker, devamlı berbat haldedir ve buz parçasının güneşte eriyip gitmesi gibi o da ağır ağır çökmektedir. Kız kardeşinin şansı ve iyi talihi düşüncesiyle içinde yanan ateş alev almayan otların yakılması gibidir, ama yine de ateşle </span></span>' <span class="italic"><span class="bold">yok olurlar.</span></span></p><p class="calibre_"><span class="italic"><span class="bold">Başkalaşım, Ovid, 43 M.Ö. -18 M.S.</span></span></p><p class="calibre_"><span class="italic"><span class="bold">Yorum</span></span></p><p class="calibre_"><span class="bold">Cosimo’nun yakın arkadaşı, kitapçı Vespasiano da Bisticci onun hakkında bir keresinde, "Ne zaman bir şeyi başarmak istese kıskançlıktan olabildiğince kaçmak için inisiyatifin kendisinde değil, başkalarında olduğunu göstererek başarıyordu bunu," demişti. Cosimo’nun en sevdiği ifadelerden biri şuydu: "Kıskançlık sulanmaması gereken bir tohumdur." Kıskançlığın demokratik bir çevrede sahip olduğu gücü anlayan Cosimo büyüklük görüntüsünden kaçındı. Bu, büyüklüğün bastırılması gerektiği veya yalnızca vasatların hayatta kalacağı anlamına gelmez; yalnızca görüntü oyununun oynanması gerekir. Kitlelerin sinsi kıskançlığı oldukça kolay bir şekilde giderilebilir: Tarz ve değerler bakımından onlardan biri gibi görünün. Altınızdakilerle ittifak yapın ve ihtiyacınız olduğunda desteklerini kazanmak için onları güç konumlarına yükseltin. Asla zenginliğinizle gösteriş yapmayın ve hangi dereceye kadar nüfuz sağladığınızı dikkatle saklayın. Diğerlerinin fikrini kabul ettiğiniz görüntüsünü yaratın. Cosimo de' Medici bu oyunu mükemmel oynamıştı. Kimse gücünün büyüklüğünü ölçemezdi, mütevazı dış görünüşü gerçeği saklıyordu.</span></p><p class="calibre_"><span class="bold">Sizi diğerlerinin üstüne çıkaran niteliklerle gösteriş yaparak hayranlık kazandığınızı düşünecek kadar aptal olmayın. Diğerlerinin aşağı konumlarının farkına varmalarını sağlayarak yalnızca "mutsuz hayranlık" veya kıskançlık doğurursunuz. Bu kıskançlık onları yer bitirir ve sizin göremediğiniz şekillerde kuyunuzu kazarlar. Aptallar zaferleriyle gösteriş yaparak kıskançlık tanrılarına meydan okur. Güç tanrısı diğerleri üzerinde üstünlük görüntüsünün gerçekliği yanında ne kadar önemsiz olduğunu bilir.</span></p><p class="calibre_"><span class="italic"><span class="bold">Ruhun bütün bozuklukları içinde kıskançlık kimsenin itiraf edemediği</span></span></p><p class="calibre_"><span class="italic"><span class="bold">bir tanesidir.</span></span></p><p class="calibre_"><span class="italic"><span class="bold">Plutarch, M.S. 46-120</span></span></p><p class="calibre_"><span class="bold">GUCUN ANAHTARLARI</span></p><p class="calibre_"><span class="bold">İnsanoğlu aşağılık duygularıyla başa çıkmada zorlanır. üstün bir başarı, yetenek veya gücün karşısında çoğu kez rahatsız ve huzursuz oluruz; bunun nedeni çoğunlukla şişirilmiş bir kendilik duygumuzun olmasıdır ve bizi aşan insanlarla karşılaştığımızda aslında vasat olduğumuz ya da en azından düşündüğümüz kadar parlak olmadığımız açık hale gelir. Benlik imajımızdaki bu bozulma çirkin duygulara yol açmaksızın uzun-süre kalamaz. Başlangıçta kıskançlık duyarız. üstün olan kişinin yeteneği veya becerisine sahip olsak mutlu olurduk. Ama kıskançlık bizi ne rahatlık, ne de eşitliğe yaklaştırır. Sosyal olarak kabul görmediği için bu duyguyu kabul de edemeyiz, kıskançlık hissetmek aşağılık duygusu hissetmeyi kabul etmektir. Yakın arkadaşlarımıza gizli, gerçekleştirilmemiş arzularımızı itiraf edebiliriz ama kıskançlık duygumuzu asla açıklamayız. Böylece yeraltına gider. Birçok şekillerde gizleriz, bunu bize hissettiren kişiyi kötülemek gibi. Benden zeki olabilir, ama ahlakı ya da vicdanı yok, deriz. Ya da daha fazla gücü olabilir, ama bunun nedeni sahtekârlık yapmasıdır. Eğer ona kara çalmazsak belki aşırı derecede överiz onu, bu da kıskançlığın girdiği kılıklardan biridir.</span></p><p class="calibre_"><span class="italic"><span class="bold">Kıskanç biri bu sırrını şehvetli bir günahkar kadar dikkatle saklar; kendini maskelemek ve gizlemek için sonsuz hile ve oyun mucidi haline gelir. Bu nedenle başkalarının içini yiyip bitiren üstünlüklerini sanki görmemiş, duymamış, hiç farkında değilmiş gibi bilmezden gelebilir. O usta bir taklitçidir. Öte yandan bütün gücüyle işbirliği yapmaya çalıştr ve bu nedenle herhangi bir ortamda herhangi bir üstünlüğün ortaya çıkmasına engel olur. Eğer yine de bir üstünlük ortaya çıkarsa onu belirsizlik, aşırı eleştiri, alaycılık ve iftirayla kaplar, tıpkı bir kurbağanın deliğinden zehir fışkırtması gibi. Buna karşılık aym tür etkinlik/er için sürekli olarak önemsiz, vasat, hatta alt düzeyde olan insan/art yükseltir.</span></span></p><p class="calibre_"><span class="italic"><span class="bold">Arthur Schopenhauer, 1788-1860</span></span></p><p class="calibre_"><span class="bold">Kötü, yıkıcı kıskançlık duygusuyla başa çıkmada birkaç strateji vardır. Birincisi, sizi bir şekilde geçecek insanlar olduğu ve sizin onları kıskanabileceğiniz gerçeğini kabul etmek. Ama bu duygunun kendinizi onlarla eşit hale getirmek veya aşmak için itici güç oluşturmasını sağlayın. Kıskançlığı içe çevirirseniz ruhunuzu zehirler; dışa döndürün, sizi*yükseklere ulaştırsın.</span></p><p class="calibre_"><span class="bold">¡kincisi, şunu anlamalısınız ki, siz güç kazanırken altınızdakiler sizi kıskanıyor. Bunu göstermeyebilirler, ama bu kaçınılmazdır. Saf bir şekilde size gösterdikleri yüzü kabul etmeyin; eleştirilerinin satır aralarını, alaycı ifadelerini, sırttan bıçaklama işaretlerini, sizi düşüş için hazırlayan aşırı övgüleri, gözlerindeki kızgın bakışları okuyun. Kıskançlıkla ilgili sorunun yarısı çok geç olana kadar farkına varamayışımızda yatar.</span></p><p class="calibre_"><span class="bold">Son olarak, insanların sizi kıskandıklarında sinsice aleyhinize çalışacaklarını bilin. Yolunuza önceden göremeyeceğiniz veya kaynağını bulamayacağınız engeller koyarlar. Kendinizi bu tür bir saldırıya karşı korumanız zordur. Ve bir kişinin size karşı olan duygularının kökeninde kıskançlık yattığını farkedene dek çok geç olur. Bahaneleriniz, sahte alçakgönüllülüğünüz durumu yalnızca daha da kötüleştirir. Kıs-kc.. ıçlığı baştan yaratmamak, oluştuktan sonra kurtulmaktan çok daha kolay olduğu için büyümeden önce önüne geçme stratejisi oluşturmalısınız. Kıskançlığı doğuran çoğu kez kendi hareketleriniz, kendi bilinçsizliğinizde. Kıskançlığı yaratan bu hareketlerin ve niteliklerin farkına vararak sizi yiyip bitirmeden önce bu canavarın dişini kırabilirsiniz.</span></p><p class="calibre_"><span class="bold">Kierkegaard kıskançlığı yaratan ve ortaya çıktığında kıskananlar kadar suçlu olan insan tipleri olduğuna inanmıştır. En belirgin tipi hepimiz biliriz: Başlarına şansın ya da planlarının yardımıyla iyi bir şey geldiği an böbürlenmeye başlarlar. Aslında insanların kendilerini aşağı hissetmelerini sağlamaktan zevk alırlar. Bu tip açıktır ve ümitsizdir. Bununla birlikte, kıskançlığı daha sinsi ve bilinçsiz şekillerde doğuran ve başlarına gelen belalardan kısmen sorumlu olan tipler de vardır. Örneğin, büyük bir doğal yeteneği olan insanlar için kıskançlık çoğu kez bir sorundur.</span></p><p class="calibre_"><span class="bold">Sir Walter Raleigh, İngiltere kraliçesinin sarayındaki en zeki insanlardan biriydi. Bilim adamı olarak yeteneği vardı, dönemin en güzel yazıları arasında tanınan şiirler yazardı, büyük bir liderdi, girişimciydi, harika bir deniz kaptanıydı ve hepsinden öte cazibesiyle kraliçenin gözdesi haline gelen yakışıklı, gösterişli bir saray mensubuydu. Ama nereye gitse yolu insanlar tarafından kapanıyordu. Sonunda korkunç bir şekilde gözden düştü, hatta hapse girdi, sonra da celladın baltasıyla karşılaştı.</span></p><p class="calibre_"><span class="bold">Raleigh diğer saray mensuplarından gelen inatçı muhalefeti anla-yamıyordu. Yalnızca becerilerinin ve niteliklerinin derecesini gizlemek için bir çaba göstermediğini anlamamakla kalmıyor, bunları herkese zorla kabul ettiriyor, çok yönlülüğüyle övünüyor, insanları etkileyip arkadaş edindiğini sanıyordu. Aslında sessiz düşmanlar, onun yanında kendini aşağı hisseden ve bir hata yaptığı an onu mahvetmek için elinden geleni yapacak olan düşmanlar kazanıyordu. Sonunda idam edilmesinin nedeni hainlikti, ama kıskançlık yıkıcılığını maskelemek için bulabileceği her türlü örtüyü kullanır.</span></p><p class="calibre_"><span class="italic"><span class="bold">MEZARIN TRAJEDİSİ</span></span></p><p class="calibre_"><span class="italic"><span class="bold">[Papa Julius, Michelangelo'nun mezarı için yaptığı tasarımı ilk gördüğünde] o kadar memnun oldu ki, F/oransa’lı Alamanno Salviati’ye bu iş için bin düka ödemesini söyleyerek onu gerekli mermerleri çıkarması için hemen Carrara’ya gönderdi. Michelangelo dağlarda iki işçi ve atıyla yiyecekten başka bir şeyi olmadan sekiz aydan fazla kaldı... Yeterince mermer çıkarılıp seçildikten sonra onları sahile götürerek işçilerden birinin gemiye yüklemesi için bıraktı.</span></span></p><p class="calibre_"><span class="italic"><span class="bold">Kendisi Roma’ya döndü.</span></span></p><p class="calibre_"><span class="italic"><span class="bold">... Mermerlerin miktarı muazzamdı, bu nedenle haber bütün meydana yayıldı. Mermerler herkes için büyük bir hayranlık ve Michelangelo'ya sınırsız iyilik bahşeden papa için büyük bir neşe kaynağıydı; ve Michelangelo onlar üzerinde çalışmaya başladıktan sonra tekrar tekrar onu ziyaret etti ve onunla tıpkı kardeşiyle konuşur gibi mezardan ve diğer şeylerden söz etti. Ve ona daha kolay gidebilmesi için Corridore’dan Michalengelo’nun evine asma köprü yapılmasını emretti, böylece onu özel olarak ziyaret edebilecekti.</span></span></p><p class="calibre_"><span class="italic"><span class="bold">'Bu çok sayıda ve sık yapılan iyilikler (sarayda çoğu zaman olduğu gibi) kıskançlık ve kıskançlıktan sonra da sonsuz kaygı nedeniydi, çünkü papanın sevdiği mimar Bramante papaya hayattayken mezar yaptırmanın uğursuzluk getirdiğine dair hikayeler anlatarak onun kararını değiştirmesine neden oldu. Kıskançlık kadar korku da harekete geçiriyordu Bramante’yi, çünkü Michelangelo’nun sağduyusu kendisinin birçok hatasını ortaya çıkarıyordu... Michelangeto’nun bu hataların farkında olduğundan hiç kuşkusu bulunmadığı için hep onu Roma’dan uzaklaştırmaya, en azından papanın gözünden düşürmeye ve bu sayede kazanabileceği şöhreti yok etmeye çatışıyordu. Mezartaşı konusunda başarılı oldu. Kuşkusuz Michetangeto'nun ilk tasarladığı şekliyle bu işi bitirmesine izin verilseydi, kendi değerini gösterebileceği bu kadar geniş bir alan elde ettikten sonra, ne kadar ünlü olursa olsun hiç kimse sahip olduğu bu yeri ondan alamazdı.</span></span></p><p class="calibre_"><span class="italic"><span class="bold">Vita di Michelangelo, Ascanio Condivi, 1553</span></span></p><p class="calibre_"><span class="bold">Sir Walter Raleigh’in yarattığı kıskançlık en kötüsüdür: Doğal yeteneği ve zarafetiyle doğurmuştur kıskançlığı. insanlar paraya ulaşabilir; güce de öyle. Ama üstün zekâ, iyi görünüş, çekicilik... bunlar kimsenin kazanamayacağı özelliklerdir. Doğal olarak mükemmel olan kişi parlaklığını gizlemek için çok çalışmalı, kök salmadan kıskançlığı gidermek için bir iki kusur sergilemelidir. insanlar gerçekte sizden nefret ederken onları doğal yeteneklerinizle büyülediğinizi düşünmek yaygın ve acemice yapılan bir hatadır.</span></p><p class="calibre_"><span class="bold">Güç alanındaki büyük tehlike servette ani bir artıştır, beklenmedik bir terfi, nereden çıktığı belli olmayan bir zafer ya da başarı. Bunun eski arkadaşlarınız arasında kıskançlık doğuracağı kesindir.</span></p><p class="calibre_"><span class="bold">Başpiskopos de Retz 1651 ’ de kardinallik konumuna yükseldiğinde eski çalışma arkadaşlarının çoğunu kendisini kıskandığını çok iyi biliyordu. Aşağıdakileri dışlamanın aptallık olduğunu kavrayarak kişisel değerini küçümsemek ve başarısında şansın rolünü vurgulamak için elinden geleni yaptı. İnsanları rahatlatmak için sanki hiçbir şey değişmemiş gibi mütevazı ve saygılı bir şekilde davrandı. (Gerçekteyse kuşkusuz daha önce olduğundan çok daha büyük bir güce sahipti.) Bu akıllıca politika "bana karşı gelişen ve bütün sırların içinde en gizlisi olan kıskançlığı azaltarak iyi bir etki yaptı," şeklinde yazmıştı daha sonra. De Retz örneğini takip edin. Mutluluğunuzu diğer insanlar tarafından da ulaşılır kılmak ve kıskançlık duygusunun daha hafif olmasını sağlamak için ne kadar şanslı olduğunuzu vurgulayın. Ama insanların gerçeği kolayca görebileceği satıte bir alçakgönüllülük numarası yapmaya kalkışmayın. Bu yalnızca onları biraz daha kıskanç yapacaktır. Hareket iyi olmalıdır; alçakgönüllülüğünüz ve geride bıraktıklarınıza karşı açık oluşunuz samimi görünmelidir. Samimiyetsiz oluşunuza dair en ufak bir ipucu yeni statünüzün daha bunaltıcı olmasına yol açacaktır. Şunu hatırlayın: Yükselmiş konumunuz nedeniyle eski arkadaşlarınızı dışlamanın size bir yararı olmayacaktır. Güç, kıskançlığın sessizce kemirdiği geniş ve sağlam bir destek tabanı gerektirir.</span></p><p class="calibre_"><span class="bold">Herhangi türde bir politik güç kıskançlık yaratır ve bunu kök salmadan gidermenin en iyi yolu hırssız görünmektir. Korkunç jvan öldüğünde Boris Godunov ülkeyi yönetebilecek tek kişi olduğunu biliyordu. Ama eğer bu mevkiyi çok ister görünürse aristokratlar arasında kıskançlık ve şüphe yaratacağının farkındaydı, bu yüzden tacı yalnızca bir kere değil, birkaç kez reddetti. İnsanların tahta çıkması için ısrar etmelerini sağladı. George Washington da önce Amerikan ordusunun başkomutanı olma görevini sürdürmeyi reddederek, sonra da başkan olmaya direnerek aynı stratejiyi büyük başarıyla kullanmıştı. Her iki durumda da kendisini her zamankinden daha popüler kılmıştı. jnsan-lar, pek istekli görünmeyen birine kendilerinin verdiği gücü kıskanmazlar.</span></p><p class="calibre_"><span class="italic"><span class="bold">Hiç kimse ciddi bir biçimde kıskançlığını itiraf etmiş midir? Kıskançlıkta öyle bir şey vardır ki, herkes tarafından bunun dolandırıcılık suçundan bile daha utanç verici olduğu hissedilir. Ve insanlar onu yalnızca reddetmekle kalmaz, zeki bir insana yüklendiğinde kuşku duyma eğilimi gösterir. Ne var ki, yerleştiği yer zihinde değil, kalpte olduğu için hiçbir zeka derecesi ona karşı bir garanti sağlamaz.</span></span></p><p class="calibre_"><span class="italic"><span class="bold">Billy Budd, Herman Melville, 1819-1891</span></span></p><p class="calibre_"><span class="bold">Elizabeth dönemi devlet adamı ve yazar Sir Francis Bacon'a göre, güçlülerin en akıllıca politikası sanki sorumlulukları bir yük ve tavizmiş gibi kendileri için bir tür acıma duygusu yaratmaktır. Halkın iyiliği için üzerine büyük yük alan bir adamı nasıl kıskanabilir insan? Gücünüzü mutluluk kaynağı olmak yerine bir tür kendini feda etme görüntüsüyle gizlerseniz daha az kıskanılır hale getirirsiniz. Sorunlarınızı vurgularsanız potansiyel bir tehlikeyi (kıskançlık) ahlaki destek kaynağına (acıma) dönüştürürsünüz. Benzeri bir manevra iyi şansınızın etrafınızdakilere de faydalı olacağı imasında bulunmaktır. Bunu yapmak için cüzdanınızı biraz açmanız gerekebilir. ¡nsanların Atina’nın politik arenasında kazanmış olduğu güce insanların kızmalarına engel olmak için her şekilde bol miktarda para dağıtan varlıklı General Cimon gibi. Kıskançlığı gidermek için yüksek bir bedel ödedi, fakat sonunda şehirden sürgün edilmekten kurtuldu.</span></p><p class="calibre_"><span class="bold">Ressam J. M. W. Turner başarısına en büyük engel olarak gördüğü diğer ressamların kıskançlığını gidermek için vermenin başka bir yolunu buldu. Kimseninkiyle kıyaslanamayan renk becerilerinin sergilerde tablolarını kendisininkinin yanına asmaktan korkmalarına neden olduğunu farkederek korkularının kıskançlığa döneceğini ve sonunda sergi açacağı galeri bulamayacağını düşündü. Bu nedenle meslektaşlarının iyi niyetini kazanmak için tablolarının renklerini isle geçici olarak soldurduğu bilinmektedir.</span></p><p class="calibre_"><span class="bold">Gracian kıskançlığı gidermek için güçlünün zayıflık göstermesini, önemsiz sosyal potlar kırmasını ve zararsız kusurlar sergilemesini tavsiye eder. Sizi kıskananlara dikkatlerini daha önemli günahlarınızdan saptıracak bir şeyler verin. Şunu hatırlayın: önemli olan gerçektir. Görünüşlerle oynayabilirsiniz, ancak sonuçta önemli olana sahip olacaksınız, yani gerçek güce. Bazı Arap ülkelerinde bir erkek kıskançlık uyandırmaktan kaçınarak Cosimo de Medici’nin yaptığını yaparak zenginliğini yalnızca evinin içinde göstermiştir. Bu bilgeliği kendi karakterinize uygulayın.</span></p><p class="calibre_"><span class="italic"><span class="bold">Kıskançlık ve kötülüğe karşı nasıl zafer kazanacağınızı bilin. Burada küçümseme akıllıca olsa da pek önemli değildir; büyüklük göstermek daha iyidir. Sizin hakkınızda kötü şeyler söyleyen biri çok fazla övülemez; kıskancı düşkırıklığına uğratan ve ıstırap çektiren meziyetlerin ve becer/terin ortaya çıkardıklarından daha kahramanca bir intikam yoktur. Karşılaşılan her iyi şans kötü niyetlinin boynundaki ipin biraz daha sıkılması demektir; kıskanılanın cenneti, kıskananın cehennemidir. İyi şansınızı düşmanınız için zehre çevirmek onlara verebileceğiniz en ciddi cezadır. Kıskanç adam yalnızca bir kez değil, kıskandığı insanın her övgü dolu söz duyuşunda tekrar ötür;</span></span></p><p class="calibre_"><span class="italic"><span class="bold">kıskanılanın şöhretinin ölümsüzlüğü kıskananın cezasının büyüklüğüdür; biri şöhrette ölümsüzdür, İkincisi mutsuzlukta. Birisi</span></span></p><p class="calibre_"><span class="italic"><span class="bold">için ölümsüzlüğü seslendiren şöhret trampeti, kendi kıskançlığı içinde boğulan diğeri için ölümün habercisidir.</span></span></p><p class="calibre_"><span class="italic"><span class="bold">Sa/tasar Graciiın, 1601-1658</span></span></p><p class="calibre_"><span class="bold">Kıskançlıkların gizlenme şekillerine dikkat edin. Aşırı övgü neredeyse her zaman sizi öven kişinin sizi kıskandığını gösteren bir işarettir; ya sizi düşürmek için tuzak kuruyorlardır -övgülerine ulaşmanız olanaksız olacaktır- ya da arkanızdan bıçaklarını biliyorlardır. Aynı zamanda, sizi aşırı eleştirenler veya size iftira edenler de büyük bir olasılıkla sizi kıskanıyordur. Davranışlarını kılık değiştirmiş kıskançlık olarak değerlendirirseniz karşılıklı çamur atma ve eleştirilerini ciddiye alma tuzağından kurtulursunuz. Değersiz varlıklarına aldırmayarak intikam alın.</span></p><p class="calibre_"><span class="bold">Sizi kıskananlara yardım etmeye ya da iyilik yapmaya çalışmayın; lütfettiğinizi düşünürler. Joe Orton’un Halliwell’e çalışmalarını sergilemek için galeri bulmasında yardım etmesi yalnızca sevgilisinin aşağılık ve kıskançlık duygularını yoğunlaştırmıştı. Kıskançlık kendini kıskançlık olarak gösterdiğinde tek çözüm çoğu kez kıskançların yanından kaçarak kendi yarattıkları cehennemde pişmelerine izin vermektir.</span></p><p class="calibre_"><span class="bold">Son olarak, bazı çevrelerin kıskançlığı diğerlerinden daha kolay ortaya çıkardığının farkında olun. Kıskançlığın etkileri, eşitlik cilasının bulunduğu meslektaşlar ve arkadaşlar arasında daha ciddidir. Kın-kançlık ayrıca açık güç oyunlarının kuçümsendiği demokratik çevrelerde de yıkıcıdır. Böyle durumlara karşı aşırı hassas olun. İsveçli vergi yetkilileri film yapımcısı lngmar Bergman’ın ensesinden ayrılmıyorlardı, çünkü göze çarpmanın uygun görülmediği bir ülkede göze çarpıyordu. Böyle durumlarda kıskançlıktan kaçınmak neredeyse olanaksızdır ve zarif bir şekilde kabul edip hiçbir şeyi kişisel olarak almamaktan başka yapacak bir şey yoktur. Thoreau’nun söylediği gibi: "Kıskançlık bütün üstünlerin ödemesi gereken bir vergidir."</span></p><p class="calibre_"><span class="bold">İmaj: </span>Yabani Ot Bahçesi. Onları beslemeyebilirsiniz, fakat siz bahçeyi suladıkça yayılırlar. Nasıl olduğunu görmezsiniz ama çirkin bir biçimde güzel olan hiçbir şeyin büyümesine izin vermeyerek kontrolu ele geçirirler. Çok geç olmadan gelişigüzel bir biçimde sulamayın. Kıskançlık yabani otlarını beslenecek hiçbir şey vermeyerek tahrip edin.</p><p class="calibre_"><span class="bold">Otorite: </span>Arasıra karakterinizde zararsız bir kusuru açığa çıkarın.</p><p class="calibre_"><span class="bold">Kıskançlar konusunda dikkatli olmanın nedeni dolaylı davranmaları ve kuyunuzu kazmak için sayısız yol kullanmalarıdır. Ama dikkatle yanlarından geçip gitmeniz yalnızca kıskançlıklarını kötüleştirecektir. Dikkatli olduğunuzu hissederler ve bu da bir başka üstünlük işareti olarak hanenize yazılır. Bu nedenle kıskançlık kök salmadan önce harekete geçmelisiniz.</span></p><p class="calibre_"><span class="bold">Bununla birlikte, sizin hatanız olsun ya da olmasın kıskançlık bir kez başladı mı, zıt yaklaşımı benimsemek bazen en iyisidir. Sizi kıskananları son derece horgördüğünüzü gösterin. Mükemmelliğinizi gizlemek yerine belirgin hale getirin. Her yeni zaferin kıskanç kişiyi kıvran-dıracak bir fırsat olmasını sağlayın. ¡yi şansınız ve gücünüz yaşayan cehennemleri olur onların. Eğer kuşku duyulamaz güç pozisyonunu elde ederseniz kıskançlıklarının üzerinizde bir etkisi olmaz ve en iyi intikamı alırsınız. Siz kendi gücünüzle özgürken onlar kıskançlıkları içine sıkışıp kalmışlardır.</span></p><p class="calibre_"><span class="bold">Michelangelo, Papa Julius'u mezarı için onun plan çizmesinden vazgeçiren zehirli mimar Bramante'ye karşı bu şekilde zafer kazanmıştı. Bramante, Michelangelo'nun tanrısal becerilerini kıskanıyordu ve bu zaferinin . üstüne -bırakılan mezar projesi- yenisini eklemek isteyerek papayı Michelangelo'ya Şistine Kilisesi'nin duvarlarını boyama işini vermeye zorladı. Bu proje yıllar sürecek, Michelangelo bu arada mükemmel heykellerini yapamayacaktı. Dahası, Bramante, Michelan-gelo’nun resim konusunda heykelde olduğu kadar başarılı olduğunu düşünmüyordu. Kilise onun kusursuz sanatçı imajını bozacaktı.</span></p><p class="calibre_"><span class="bold">Michelangelo tuzağı gördü ve işi geri çevirmek istedi, ama papayı reddedemezdi, bu yüzden şikâyet etmeksizin kabul etti. Ama sonra daha yüksek noktalara tırmanmak için Bramante’nin kıskançlığını kullandı, Şistine Kilisesi projesini en mükemmel işi haline getirdi. Bramante orayı her görüşünde ya da duyuşunda kendi kıskançlığıyla daha fazla ezildi: kıskanç kişiden alabileceğiniz en tatlı ve uzun etkili intikam.</span></p><div class="mbp_pagebreak" id="calibre_pb_46"></div>
</body></html>
