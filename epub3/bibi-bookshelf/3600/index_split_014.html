<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos350157" class="calibre_"><span class="calibre2"><span class="bold">YASA 14</span></span></p><p class="calibre_"><span class="calibre3"><span class="bold">BİR DOST GİBİ GÖRÜNÜN, CASUS GİBİ ÇALIŞIN</span></span></p><p class="calibre_">HUKUM</p><p class="calibre_"><span class="italic"><span class="bold">Rakibiniz hakkında bilginizin olması çok önemlidir. Sizi bir adım önde tutacak değerli bilgileri toplamak için casuslar kullanın. Daha da iyisi, kendiniz casusluk yapın. Kibar sosyal görüşmelerde araştırma yapmayı öğrenin. İnsanların zayıfyanlarını ve niyetlerini açığa çıkaracak dolaylı sorular sorun. Akıllıca yapılan bir casusluk için fırsatın olmadığı biryeryoktur.</span></span></p><p class="calibre_">YASAYA UYMAK</p><p class="calibre_">Joseph Duveen hiç kuşkusuz döneminin en iyi sanat eseri satıcı-sıydı; 1904'ten 1940’a kadar Amerika'nın sanat eseri koleksiyonu piyasasını tekelinde tutmuştur. Ancak tek bir ganimet ondan kaçmıştı: sanayici Andrew Mellon. Duveen ölmeden önce Mellon’ı müşteri yapmaya kararlıydı.</p><p class="calibre_">Duveen’in arkadaşları bunun imkânsız bir hayal olduğunu söylüyordu. Mellon sert, suskun bir adamdı. Canayakın, konuşkan Duveen hakkında duyduğu hikâyeler onu yanlış yola sokmuştu, o adamla tanışmaya hiç niyeti olmadığını açıkça söylemişti. Gelgelelim Duveen şüphe duyan arkadaşlarına, "Mellon benden yalnızca satın almakla kalmayacak, yalnızca benden satın alacak," dedi. Birkaç yıl boyunca avını takip etti, alışkanlıklarını, zevklerini, fobilerini öğrendi. Bunu yapmak için Mellon’ın adamlarından bazılarını işe aldı, onlardan değerli bilgiler edindi. Harekete geçene dek Mellon'ı karısı kadar iyi tanır olmuştu.</p><p class="calibre_">1921 'de Mellon, Londra'yı ziyaret ediyor ve Claridge Oteli’nin üçüncü katındaki kral dairesinde kalıyordu. Duveen ikinci katta Mel-lon’ın hemen altındaki odayı tuttu. Uşağının Mellon'ın uşağıyla arkadaş olmasını sağladı ve harekete geçmeyi planladığı tarihi günde Mel-lon’ın uşağı Duveen'in uşağına az önce Mellon’ın paltosunu giymesine yardım ettiğini ve adamın asansöre binmek üzere olduğunu söyledi; uşak da bunları Duveen’e aktardı.</p><p class="calibre_">Duveen'in uşağı hemen Duveen'in paltosunu giymesine yardım etti. Saniyeler sonra Duveen asansöre bindi, işte Mellon karşısındaydı. "Nasılsınız, Bay Mellon?" dedi Duveen kendisini tanıtarak. "Bazı resimlere bakmak üzere National Galeri'ye gidiyorum." Ne kadar ilginç... Mellon da tam olarak oraya gidiyordu. Ve böylece Duveen başarısını garantileyecek tek yere giderken avına eşlik' etti. Mellon’ın zevkini çok iyi biliyordu ve iki adam müzede dolaşırlarken bilgisiyle zengin sanayiciyi büyüledi. Yine ilginç bir şekilde görmüşlerdi ki, aynı zevklere sahiplerdi.</p><p class="calibre_">Mellon çok şaşırmıştı: Bu beklediği Duveen değildi. Adam sevimli ve makuldu, oldukça iyi bir zevke sahipti. New York’a döndüklerinde Mellon, Duveen’in seçkin galerisini ziyaret etti ve oradaki koleksiyona hayran oldu. Her şey şaşırtıcı bir biçimde kendisinin koleksiyonunu yapmak istediği türde çalışmadan oluşuyordu. Hayatının geri kalanında Duveen’in en iyi ve en cömert müşterisi oldu.</p><p class="calibre_"><span class="bold">Yorum</span></p><p class="calibre_">Joseph Duveen kadar hırslı ve rekabetçi bir adam hiçbir şeyi şansa bırakmaz. Öylece bekleyip şu ya da bu müşteriyi etkileyebileceğinizi umut etmenin anlamı nedir? Bu gözü kapalı kuş avlamaya benzer. Kendinizi biraz bilgiyle donatın, hedefiniz daha iyi hale gelsin.</p><p class="calibre_">Mellon, Duveen'in avları içinde en muhteşem olanıydı, ama o birçok milyonerle ilgili casusluk yapmıştı. Müşterilerinin evde çalışan hizmetçilerini bordrosuna alarak müşterilerinin geliş gidişleri, zevklerindeki değişiklikleri ve kendisini bir adım öne koyacak diğer değerli bilgileri sürekli olarak elde ederdi. Henry Frick'i müşteri yapmaya çalışan</p><p class="calibre_">Duveen'in bir rakibi, ne zaman bu varlıklı New York'luyu ziyaret etse Duveen'in sanki altıncı hissi varmış gibi kendisinden önce oraya gitmiş olduğunu farketmişti. Diğer satıcılara göre de Duveen her yerdeydi ve her şeyi onlardan önce biliyordu. Onun gücü cesaretlerini kırmış ve umutlarını yitirmelerine neden olmuştu. Sonuç olarak da satıcıyı zengin edecek varlıklı müşterilerin peşine düşmekten vazgeçmişlerdi.</p><p class="calibre_">Bu, akıllıca casusluk yapmanın gücüdür. Sizin çok güçlü, neredeyse medyum gibi görünmenizi sağlar. Hedefiniz hakkındaki bilginiz sizi ona sevimli gösterir, sizden hoşlanmasını bekleyebilirsiniz. Kimse sizin gücünüzün kaynağını göremez ve göremedikleri şeyle savaşa-mazlar.</p><p class="calibre_"><span class="italic"><span class="bold">Hükümdar/ar casuslar yoluyla görür, tıpkı ineklerin koku, Brahma rahiplerinin Kutsal Kitap ve diğer insanların da normal gözleri yoluyla</span></span></p><p class="calibre_"><span class="italic"><span class="bold">gördükleri gibi.</span></span></p><p class="calibre_"><span class="italic"><span class="bold">Kautilya, Hintli Filozof, M.Ö. 111. Yüzyıl</span></span></p><p class="calibre_">GUCUN ANAHTARLARI</p><p class="calibre_">Güç alanında hedefiniz gelecek olaylar üzerindeki kontrol derece-nizdir. O halde karşılaştığınız sorunun bir kısmı insanların size bütün düşünce, duygu ve planlarını söylememeleridir. Söylediklerini kontrol ederek karakterlerinin en önemli bölümlerini gizli tutarlar, yani zayıflıklarını, gizli güdülerini, saplantılarını. Sonuç, onların hareketlerini önceden tahmin edememeniz ve sürekli olarak karanlıkta kalmanızdır. Buradaki ustalık onlar sizin ne yaptığınızı farketmeden onları araştırmanın, sırlarını ve gizli niyetlerini anlamanın bir yolunu bulmaktır.</p><p class="calibre_">Bu sizin düşündüğünüz kadar zor olmayabilir. Dostça bir görüntü arkadaşlarınız ve düşmanlarınız hakkında gizlice bilgi toplamanıza izin verecektir. Diğerlerinin fallara başvurmalarına veya tarot kartları okumalarına izin verin. Sizin geleceği görmede daha somut araçlarınız var.</p><p class="calibre_">Casusluk yapmanın en yaygın yolu Duveen’in yaptığı gibi başka insanları kullanmaktır. Yöntem basit, etkili ama risklidir: Kesinlikle bilgi toplarsınız, ama işi sizin için yapan kişiler üzerinde çok az kontrolunuz vardır. Casusluk yaptığınızı aptalca açıklayabilir ya da sizin aleyhinize bile dönebilirler. Sizin casus olmanız, dost gibi görünürken gizlice bilgi toplamanız çok daha iyidir.</p><p class="calibre_">Fransız politikacı Talleyrand bu sanatın en büyük uygulayıcılardandı. Nazik konuşmalarla insanların ağzından bilgi almada esrarengiz bir yeteneği vardı. Çağdaşı Baron de Vitrolles onun için şöyle demişti: "Zekâ ve zarafet konuşmalarını belirginleştiriyordu. Düşüncelerini veya kötülüğünü şeffaf ima peçesi altında gizleme sanatına sahipti, bu imalar ifade ettiklerinden çok, sezdiren sözcüklerden oluşuyordu. Ancak gerekli olduğunda gerçek kişiliğini bunlara katıyordu." Buradaki anahtar Talleyrand’ın sohbetlerde kendini bastırması, diğerlerinin sürekli olarak kendilerinden söz etmelerini ve kaçınılmaz olarak niyetlerini ve planlarını açığa vurmalarını sağlamasıdır.</p><p class="calibre_">Talleyrand'ın hayatı boyunca insanlar onun hoşsohbet biri olduğunu söylemişlerdir, ama aslında çok az şey söylerdi. Kendi fikirlerinden hiç söz etmezdi; diğerlerinin kendi fikirlerini açıklamalarını sağlardı. Sosyal toplantılarda yabancı diplomatlar için dostane kelime oyunları düzenler, onların sözcüklerini dikkatle tartar, sırlarını ağızlarından alır ve Fransa'nın başbakanı olarak çalışmaları için çok büyük değer taşıyan bilgiler edinirdi. Viyana Kongresi’nde (1814-1815) başka şekillerde casusluk yaptı. Sır olması gereken bir şeyi (aslında bu kendi uydurduğu bir şeydi) ağzından kaçırmış gibi yapar, sonra dinleyenlerin tepkilerini izlerdi. Örneğin, bir diplomatlar toplantısında güvenilir bir kaynağın kendisine Rus çarının en üst düzeydeki generalini hainlik suçlamasıyla tutuklatacağını açıkladığını söylerdi. Diplomatların bu uydurma hikâyeye gösterdikleri tepkileri izleyerek hangilerinin Rus ordusunun uyanışından en fazla heyecanlandığını anlardı, belki hükümetlerinin Rusya üzerinde tasarıları vardı. Baron von Stetten’in söylediği gibi: "Mösyö Talleyrand kimin camdan atlayacağını görmek için havaya ateş ederdi."</p><p class="calibre_">Sosyal toplantılar ve zararsız görüşmelerde dikka,tli olun. Buralar insanların savunmalarının aşağı çekildiği yerlerdir. Kendi kişiliğinizi bastırarak onların bazı şeyleri açıklamalarını sağlayabilirsiniz. Manevranın en güzel yanı sizin onlara karşı olan ilginizi dostluğunuza vermeleri, böylece yalnızca bazı şeyler öğrenmekle kalmayıp müttefik de edinmiş olmanızdır.</p><p class="calibre_">Yine de bu taktiği dikkat ve özenle uygulamalısınız. Eğer insanlar sizin sohbet örtüsü altında kendilerinden sırlarını sızdırdığınızı anlarlarsa sizden kaçarlar. Dostça sohbeti vurgulayın, değerli bilgileri değil. Değerli bilgi arayışınız çok belirgin olmamalıdır, yoksa soru sormanız bulmayı umduğunuz bilgiden çok, sizi ve niyetlerinizi açığa çıkarır.</p><p class="calibre_">Casuslukla ilgili bir hileyi La Rochefoucauld şöyle dile getirmiştir: "Samiyet çok az insanda bulunur ve çoğu kez en zeki hiledir; kişi diğerinin güvenini ve sırlarını elde etmek için samimi olur." Başka bir deyişle, kalbinizi bir başkasına açarmış gibi yapıp onların sırlarını açmalarını sağlarsınız. Onlara uydurma bir itirafta bulunun, onlar size gerçek bir itirafta bulunacaklardır. Başka bir hile filozof Arthur Schopenhauer tarafından tanımlanmıştır. Schopenhauer insanlarla ateşli bir şekilde sohbet sırasında onları kızdırmak için onlarla zıtlaşmanızı, onları rahatsız etmenizi, böylece kullandıkları sözcükler üzerinde çok az kontrollarının kalmasını sağlamanızı hararetle salık veriyor. Duygusal tepkilerinde kendileri hakkında her türlü gerçekleri açığa çıkarırlar, daha sonra onlara karşı kullanabileceğiniz gerçekleri.</p><p class="calibre_"><span class="italic"><span class="bold">Bir kişinin size yalan söylediğinden şüphelenmek için nedeniniz varsa söylediği her şeye inanmış gibi yapın. Bu ona devam etme cesareti verecektir; ifadelerinde daha ateşli hale gelecek ve sonunda kendini ele verecektir.</span></span></p><p class="calibre_"><span class="italic"><span class="bold">Ayrıca eğer bir kişinin sizden bir şey saklamaya çalıştığını, ama bunu kısmen becerdiğini algılarsanız ona inanmamış gibi yapın. İtirazınız gerçek deposunu açmasına ve kuşkunuzla ilgili olanları ortaya sermesine neden olur.</span></span></p><p class="calibre_"><span class="italic"><span class="bold">Arthur Schopenhauer, 1788-1860</span></span></p><p class="calibre_">Dolaylı casusluk yapmanın bir diğer yolu insanları sınamak, kendileri hakkında bilgileri ortaya koymalarını sağlayacak küçük tuzaklar kurmaktır. Zeki oluşuyla ünlenmiş Pers kralı 11. Chosroes şüphe uyandırmadan birçok şekilde hedeflerinin içini görebilen biriydi. Örneğin, eğer iki saray mensubunun arkadaş olduğunu farkederse birini kenara çekip diğerinin hain olduğu bilgisini aldığını ve yakında öldürüleceğini söylerdi. Ayrıca ona herkesten fazla güvendiğini ve bu sırrı gizli tutmasını söylerdi. Sonra iki adamı yakından izlerdi. ¡kinci adamın krala karşı davranışında bir değişiklik olmadığını görürse birincinin sırrı sakladığı sonucuna varır ve onu hemen terfi ettirirdi, sonra da bir kenara çeker, "Arkadaşını bana ulaşan bir bilgi yüzünden öldürtmeyi düşündüm, ama konuyu araştırınca bunun doğru olmadığını gördüm," derdi. Öte yandan eğer ikinci adam kraldan kaçınmaya, uzak ve gergin davranmaya başlarsa Chosroes sırrının açıklandığını anlardı. ¡kinci adamı sarayından uzaklaştırır, bütün olayın yalnızca bir test olduğunu, adam yanlış bir şey yapmamış olsa da artık ona güvenemeyeceğini söylerdi. Bununla birlikte, birinci adam sırrını açıklamıştır ve Chosroes onu bütün krallığından uzaklaştırırdı.</p><p class="calibre_">Bu, kişinin karakteri dışında bir bilgi sağlamayan garip bir casusluk şekli gibi görünebilir. Bununla birlikte çoğu kez sorunları ortaya çıkmadan çözmenin en iyi yoludur.</p><p class="calibre_">jnsanları belirli hareketleri yapmaya kışkırtarak sadakatleri, dürüstlükleri vb. hakkında bilgi alabilirsiniz. Ve bu tür bilgi sıklıkla en değerli olanıdır. Bununla silahlanırsanız gelecekteki hareketlerini tahmin edebilirsiniz.</p><p class="calibre_">İmaj: Casusun Üçüncü Gözü. İki gözlüler diyarında üçüncü göz size Tanrı’nın üstünlüğünü verir. Diğerlerinden daha ileriyi görebilirsiniz ve onların içlerinin derinliklerine bakabilirsiniz. Sizden başka kimse bu göze karşı güvenlikte değildir.</p><p class="calibre_">Otorite: Başarılı bir hükümdarın ve zeki bir generalin düşmanı ne zaman harekete geçerse onu yenmesinin ve başarısının sıradan bir insanınkinden üstün olmasının nedeni düşmanın durumunu önceden bilmesidir. Bu "ön bilgi" ruhlardan, tanrılardan, geçmiş olaylara benzetmeden, astrolojik tahminlerden alınamaz. Düşmanın durumunu bilen adamlardan -casuslardan- alınabilir (Sun-tzu, Savaş Sanatı, M.Ö. IV. Yüzyıl).</p><p class="calibre_">Bilgi güç için çok önemlidir, ama siz başkaları hakkında casusluk yaparken onların da sizin hakkınızda casusluk yapmalarına hazır olmalısınız. Bilgi savaşındaki en güçlü silahlardan biri yanlış bilgi vermektir. Winston Churchill'in dediği gibi: "Gerçek o kadar değerlidir ki, yalanların koruması ona eşlik etmelidir her zaman." Kendinizi böylesi korumalarla çevirmelisiniz, böylece gerçeğinize ulaşılamaz. Kendi seçiminiz olan bir bilgiyle tuzak kurarak oyunu kontrol edersiniz.</p><p class="calibre_">1944 yılında Nazilerin Londra'ya yaptıkları roket saldırıları hız kazanmıştı. ¡ki binin üzerinde V-1 bombaları şehre düşmüş, beş binin üzerinde insan öldürmüş ve çok daha fazlasını yaralamıştı. Ancak Almanlar her nasılsa hedeflerini kaçırıyorlardı. Tower Bridge ya da Pic-cadilly’i hedef alan bombalar şehre ulaşmıyor, daha az nüfuslu bölgelere düşüyordu. Bunun nedeni Almanların hedeflerini belirlerken İngiltere’ye yerleştirdikleri casuslarına güvenmeleriydi. Bu ajanların keşfedildiğinden ve onların yerine jngilizlerin kontrol ettiği ajanların kendilerine hileli bilgiler sızdırdıklarından habersizdiler.</p><p class="calibre_">Bombalar her seferinde hedeften daha uzağa düşüyordu. Harekâtın sonuna doğru kırsal bölgedeki ineklerin üzerine düşer olmuştu. O halde insanlara yanlış bilgi vererek önemli bir avantaj elde edebilirsiniz. Casusluk size üçüncü bir göz verirken yanlış bilgi düşmanınızın gözlerinden birini çıkarır. Tek gözlü canavar hedefini her zaman şaşırır.</p><div class="mbp_pagebreak" id="calibre_pb_14"></div>
</body></html>
