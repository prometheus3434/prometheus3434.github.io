<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos331540" class="calibre_"><span class="calibre2"><span class="bold">YASA 13</span></span></p><p class="calibre_"><span class="calibre3"><span class="bold">YARDIM İSTEDİĞİNİZDE İNSANLARIN ÇIKARLARINA HİTAP EDİN, MERHAMET YA DA MİNNETTARLIKLARINA DEĞİL</span></span></p><p class="calibre_">HÜKÜM</p><p class="calibre_"><span class="italic"><span class="bold">Bir müttefiğinizden yardım istemeniz gerekirse sizin ona geçmişte nasıl yardımcı olduğunuzu ve iyi işlerinizi hatırlatma zahmetine girmeyin. Sizi atlatmanın bir yolunu bulacaktır. Onun yerine ricanızda ona yararı dokunacak bir şeyi ortaya koyun ve aşırı derecede vurgulayın. Kendisinin kazanacağı şeyi görünce büyük bir hevesle yardım edecektir.</span></span></p><p class="calibre_">YASAYI ÇİĞNEMEK</p><p class="calibre_">On dördüncü yüzyılın başlarında Castruccio Castracani adındaki genç bir adam sıradan askerlikten büyük İtalya şehri Lucca’nın lordu haline gelmişti. Şehirdeki en güçlü ailelerden biri olan Poggio'lar onun bu yükselişine (kalleşlik ve kan dökmeyle gerçekleşen bir yükselişti bu) aracı olmuşlardı, ama gücü elde ettikten sonra Castracani'nin kendilerini unuttuğunu hissetmeye başladılar. Hırsı, hissettiği her tür minnettarlığı bastırıyordu. 1325'te Castruccio, Lucca'nın en büyük düşmanı Floren-ce'yle çarpışırken, Poggio'lar başlarına dert olan bu hırslı prensten kurtulmak için şehrin diğer soylu aileleriyle bir komplo hazırladılar.</p><p class="calibre_">Komplocular bir isyan başlatarak Castraccio’nun şehri yönetmesi için geride bıraktığı valiyi öldürdüler. Ayaklanmalar başladı. Castruccio destekçileri ve Poggio destekçileri çarpışmaya hazırlandılar. Gerilimin doruk noktasında ailenin en yaşlı üyesi Stefano di Poggio müdahele edip iki tarafın da silahlarını indirmesini sağladı.</p><p class="calibre_">Barışçıl bir adam olan Stefano komploda yer almamıştı. Ailesine bunun gereksiz yere kan dökülmesine neden olacağını söylemişti. Şimdi ailenin lehine araya girip Castruccio'yu şikâyetlerini dinlemeye ve taleplerini karşılamaya ikna etmesi gerektiğinde ısrar ediyordu. Stefano ailenin en yaşlı ve bilge üyesiydi; ailesi güvenlerini, silahları yerine diplomasiye dayandırmayı kabul ettiler.</p><p class="calibre_">¡syan haberleri Castruccio’ya ulaştığında aceleyle Lucca’ya geri</p><p class="calibre_">döndü. Ancak o gelene kadar savaş Stefano’nun aracılığıyla sona ermişti ve o şehrin sükûnet ve huzuruna şaşırmıştı. Stefano di Poggio, Castruccio'nun isyanı bastırdığı için kendisine müteşekkir olacağını düşünüyordu, bu yüzden prensi ziyaret etti. Nasıl barışı getirdiğini anlatıp Castruccio'nun merhameti için yalvardı. Ailesindeki asilerin genç ve düşüncesiz olup güce aç ama deneyimsiz olduklarını söyledi; ailesinin Castruccio’ya karşı geçmişte ne kadar cömert olduğunu hatırlattı. Bütün bu nedenlerden ötürü büyük prens Poggio'ları affedip şikâyetlerini dinlemeliydi. Bunun yapılacak tek şey olduğunu söyledi, çünkü aile silahlarını isteyerek bırakmıştı ve onu her zaman desteklemişti.</p><p class="calibre_">Castruccio sabırla dinledi. En ufak bir gücenmişlik ya da kızgınlık göstermiyordu. Stefano'ya adaletin üstün geleceği güvencesini vererek rahat olmasını ve bütün ailesini şikâyetleri üzerinde konuşup bir anlaşmaya varmak üzere saraya getirmesini istedi. Birbirlerine veda ederken Castruccio şefkat ve nezaketini göstermesi için kendisine verilen bu fırsat için Tanrı'ya şükrettiğini söylüyordu. O akşam bütün Poggio’lar saraya geldi. Castruccio onları hemen tutuklattı ve birkaç gün içinde idam ettirdi, Stefano dahil.</p><p class="calibre_"><span class="italic"><span class="bold">Çoğu insan o kadar özneldir ki, kendilerinden başka hiçbir şey gerçekten ilgilendirmez on/an. Herhangi bir yorum yapılır yapılmaz kendi durumlarını düşünürler ve bütün dikkatleri kendilerini şahsen etkileyen olaylarla ilgilidir.</span></span></p><p class="calibre_"><span class="italic"><span class="bold">Arthur Schopenhauer, 1788-1860</span></span></p><p class="calibre_">Yorum</p><p class="calibre_">Stefano di Poggio davalarında adalet ve soyluluğun üstün geleceğine inananların vücut bulmuş halidir. Adalet ve minnettarlığa yönelişler arasıra başarılı olmuştur geçmişte, fakat çoğunlukla korkunç sonuçları olmuştur, özellikle dünyadaki Castruccio’larla uğraşırken. Stefano prensin kalleşlik ve acımasızlıkla yükseldiğini biliyordu. Bu adam sonuç olarak yakın ve sadık bir arkadaşını ölüme gönderen biriydi. Castruccio’ya böyle eski bir arkadaşı öldürmenin korkunç bir hata olduğunu söylediğinde Castruccio eski bir dostu değil, yeni bir düşmanı öldürdüğünü söylemişti.</p><p class="calibre_">Castruccio gibi adamların yalnızca güç ve çıkardan haberleri vardır. jsyan başladığında onu sona erdirmek ve kendini onun merhametine bırakmak en tehlikeli hareketti. Stefano di Poggio bu ölümcül hatayı yaptıktan sonra bile seçenekleri vardı: Castruccio’ya para teklif edebilirdi, gelecek için sözler verebilirdi, Poggio'ların hâlâ Castruccio’ya yapabileceği katkıları, örneğin, Roma'daki en nüfuzlu aileler üzerindeki etkilerini, aracılık yapabilecekleri muhteşem evlilikleri gösterebilirdi.</p><p class="calibre_">Stefano bunun yerine bir yükümlülük taşımayan geçmişi ve borçları ortaya getirdi. jnsan müteşekkir olmaya zorunlu olmadığı gibi, minnettarlık da kolayca atılabilecek korkunç bir yüktür. Ve bu olayda Castruccio, Poggio'ları yok ederek onlara karşı olan yükümlülüklerinden kurtuldu.</p><p class="calibre_"><span class="italic"><span class="bold">KÖYLÜ VE ELMA AĞACI</span></span></p><p class="calibre_"><span class="italic"><span class="bold">Köylünün bahçesinde hiç meyvası olmayan, ama serçeler ve çekirgeler için iyi bir tünek olan bir elma ağacı vardı. Köylü ağacı kesmeye karar verip baltayı eline aldı, köklerine cesurca bir darbe indirdi. Serçe ve çekirgeler kendilerine barınak olan bu ağacı kesmemesi için yalvardılar, karşılığında da ona şarkı söyleyecek ve işlerini hafifletecek/erdi. Adam bu isteklerine aldırmadı, ağaca ikinci ve üçüncü darbeyi indirdi. Ağacın kovuğuna ulaşınca anlarla dolu bir kovan buldu. Balın tadını alınca baltasını yere attı, ağaca kutsal bir şeymiş gibi bakıp ona büyük özen gösterdi.</span></span></p><p class="calibre_"><span class="italic"><span class="bold">Çıkar tek başına insanı harekete geçirir.</span></span></p><p class="calibre_"><span class="italic"><span class="bold">Ezop Masalları, M.Ö. VI. Yüzyıl</span></span></p><p class="calibre_">YASAYA UYMAK</p><p class="calibre_">M<span class="calibre4">.Ö. 433’TE </span>M<span class="calibre4">ORA </span>Y<span class="calibre4">ARIMADASI </span>S<span class="calibre4">AVAŞI'NDAN HEMEN ÖNCE </span>C<span class="calibre4">ORCYRA </span>A<span class="calibre4">DASI (ŞIMDIKI </span>K<span class="calibre4">ORTU </span>A<span class="calibre4">DASI) VE BIR </span>Y<span class="calibre4">UNAN KENT-DEVLETI OLAN </span>C<span class="calibre4">ORINTH BIR ÇATIŞMANIN EŞIĞINDEYDI. </span>H<span class="calibre4">ER IKI TARAF </span>A<span class="calibre4">TINAL</span>I<span class="calibre4">LARI KENDI YANINA ÇEKMEK IÇIN </span>A<span class="calibre4">TINA’YA ELÇILER GÖNDERDILER. </span>B<span class="calibre4">U YÜKSEK BIR BAHISTI, ÇÜNKÜ </span>A<span class="calibre4">TINALILARI KENDI TARAFINA KIM ÇEKERSE KAZANACAĞI KESINDI. </span>V<span class="calibre4">E SAVAŞI HER KIM KAZANIRSA YENILGIYE UĞRAYAN TARATA KESINLIKLE ACIMAYACAKTI.</span></p><p class="calibre_">Corcyra ilk konuşan oldu. Büyükelçi ilk olarak adanın Atina’ya daha önce hiç yardım etmediğini, hatta Atina’nın düşmanlarıyla ittifak yaptığını kabul ederek söze başladı. Evet, diye itiraf etti büyükelçi, şimdi Atina’ya Corcyra’nın güvenliği için korku duyarak gelmişti. Teklif edebileceği tek şey karşılıklı çıkar ittifakıydı. Corcyra'nın yalnızca güç ve büyüklük bakımından Atina'nınkini geçen bir donanması vardı; iki eyalet arasındaki ittifak sarsılmaz bir güç oluşturacaktı, düşman devlet Sparta’nın gözünü korkutacak olan bir güç.</p><p class="calibre_">Sonra Corinth'den gelen temsilci mükemmel, ateşli bir konuşma yaptı, Corcyra’nın yavan, renksiz konuşmasının zıttıydı bu. Corinth'in geçmişte Atina için yaptığı her şeyden söz etti. Eğer Atina kendisinin çıkarlarına sadık bir şekilde hizmet eden bir dostu yerine eski bir düşmanıyla anlaşma yaparsa bunun Atina’nın diğer müttefiklerine nasıl görüneceğini sordu. Belki de bu müttefikler sadakatlerinin takdir edilmediğini görürlerse anlaşmalarını bozabilirlerdi. Eski Yunan yasasından ve bütün iyi işleri için Corinth’e yardım etmenin gerekliliğinden söz etti. Son olarak Corinth’in Atina için yaptığı birçok iyiliği ve bir dosta minnettarlığı göstermenin önemini anlattı.</p><p class="calibre_">Konuşmadan sonra Atinalılar konuyu bir mecliste tartıştılar. ¡kinci turda ezici bir oy çokluğuyla Corcyra’yla ittifak oluşturup Corinth’i bırakmaya karar verdiler.</p><p class="calibre_">Yorum</p><p class="calibre_">Tarih Atinalıları soylu olarak hatırlamıştır, ama onlar klasik Yunanistan’ın seçkin gerçekçileridir. Onlar için dünyadaki bütün güzel konuşmaya dayalı duygusal hitaplar, iyi bir pragmatik savın yerini tutmazdı, özellikle de güçlerini arttıran bir savın.</p><p class="calibre_">Corinth’li büyükelçinin farketmediği şey, Corinth'in Atina'ya karşı geçmişte göstermiş olduğu cömertliğe atıfta bulunmasının AtinalIları yalnızca kızdırmış olduğuydu; gizlice onlardan suçluluk hissetmelerini istemiş ve onları yükümlülük altına sokmuştu. Atinalılar geçmişteki iyilik ve dostane duygulara hiç aldırmıyorlardı. Aynı zamanda, diğer müttefikleri Corinth'i bıraktıkları için onları nankörlükle suçlayacak olsalar bile, bu kent-devletlerin yine de Atina'yla, yani Yunanistan’ın üstün gücüyle olan bağlarını koparmayacaklarını biliyorlardı. Atina imparatorluğunu güçle yönetiyordu ve isyan eden herhangi bir müttefikini geri dönmeye zorlardı.</p><p class="calibre_">İnsanlar geçmiş ya da gelecek hakkında konuşmak arasında seçim yaptıklarında pratik bir insan her zaman geleceği seçecek ve geçmişi unutacaktır. Corcyra'lıların farkettiği gibi pratik bir insanla pratik bir şekilde konuşmak her zaman en iyisidir. Ve son olarak, çoğu insan aslında pratiktir, kendi çıkarları dışında ender olarak hareket ederler.</p><p class="calibre_"><span class="italic"><span class="bold">Zayıfın güçlüye tabi olması her zaman bir kural olmuştur; üstelik gücümüze layık olduğumuzu düşünürüz. Şu ana kadar siz de öyle olduğumuzu düşünüyordunuz; ama şimdi, kendi çıkarınızı hesapladıktan sonra doğru ve yanlıştan söz etmeye başladınız.</span></span></p><p class="calibre_"><span class="italic"><span class="bold">Bu şekilde düşünmek insanları üstün güç tarafından sunulan çıkar arttırma fırsatlarından uzaklaştırmamıştır.</span></span></p><p class="calibre_"><span class="italic"><span class="bold">Sparta’ya gönderilen Atinalı temsilci, Mora Yarımadası Savaşı’ndan alıntı, Thucydides, M.Ö. 465-395</span></span></p><p class="calibre_">GUCUN ANAHTARLARI</p><p class="calibre_">Güç arayışınızda sürekli olarak sizden üstün olanlardan yardım isteme durumunda bulunduğunuzu göreceksiniz. Yardım isteme sanatı vardır. Uğraştığınız kişiyi anlama ve sizin ihtiyaçlarınızla onlarınkini karıştırmama yeteneğinize dayalı olan sanat.</p><p class="calibre_">Çoğu insan bunda asla başarılı olamaz, çünkü kendi istek ve arzuları içinde sıkışıp kalmışlardır. Başvurdukları insanların kendilerine yardım ederken kendi çıkarlarını düşünmeyen kişiler oldukları varsayımıyla işe başlarlar. Kendi ihtiyaçları bu insanlar için bir şey ifade ediyormuş gibi konuşurlar, ki bu insanlar muhtemelen hiç aldırmamakta-dırlar. Bazen daha büyük konulara atıfta bulunurlar, büyük bir dava ya da sevgi ve minnettarlık gibi büyük konulara. Basit, sıradan gerçekler çok daha çekici olmasına rağmen onlar büyük şeylerin peşine düşerler. Farketmedikleri şey, en güçlü kişinin bile kendi ihtiyaçları içine kilitlenmiş olduğu ve onun çıkarlarına hitap etmezseniz sizi yalnızca umutsuz biri ya da daha iyi şekliyle vakit kaybı olarak göreceğidir.</p><p class="calibre_">On altıncı yüzyılda Portekizli misyonerler yıllarca Japon halkına Katolikliği kabul ettirmeye çalışmıştı. Aynı dönemde Portekiz, Japonya ve Avrupa arasındaki ticaret tekelini elinde tutuyordu. Misyonerler bazı başarılar kazandılarsa da yönetimdeki seçkin tabaka arasında pek fazla ilerleyemediler; hatta on yedinci yüzyılın başlangıcıyla birlikte Japon imparatoru leyasu onların dine çevirme çabalarına tamamen karşı çıktı. Hollandalılar büyük sayılar halinde Japonya’ya ulaşmaya başladıklarında leyasu çok rahatlamıştı. Avrupalılara silahlar, gemicilik, havacılık bilgisi konusunda ihtiyacı vardı ve nihayet dini yaymayla hiç ilgilenmeyen birileri gelmişti Hollandalılar yalnızca ticaretle ilgileniyordu. leyasu hızla Portekizlileri ülkeden çıkarmaya başladı. O andan itibaren pratik kafalı Hollandalılarla uğraşacaktı.</p><p class="calibre_">Japonya ve Hollanda tamamen farklı kültürlere sahip ülkelerdir, ama ikisi de zamanla değişmeyen, evrensel bir kaygıyı paylaşıyordu: çıkar. jş yaptığınız herkes başka bir kültüre, sizinkiyle ilgisi olmayan bir geçmişe sahip yabancı topraklar gibidir. Ama siz onun çıkarlarına hitap ederek aranızdaki farkları aşabilirsiniz. Paylaşacak değerli bilgileriniz var, kasasını altınla dolduracaksınız, onun daha uzun ve daha mutlu yaşamasını sağlayacaksınız. Bu hepimizin konuştuğu ve anladığı dildir.</p><p class="calibre_">Bu süreçteki en önemli adım diğer insanın psikolojisini anlamaktır. Kibirli mi? Şöhreti veya sosyal konumu hakkında endişeli mi? Yenmesine yardım edebileceğiniz düşmanları var mı? Para ve güç onu harekete geçiriyor mu?</p><p class="calibre_">Moğollar on ikinci yüzyılda Çin'i işgal ettiklerinde iki bin yıldan fazla bir zaman içinde gelişen bir kültürü silmekle tehdit ettiler. Liderleri Cengiz Han, Çin’de atlarını besleyebileceği çayırlara sahip olmayan bir ülkeden başka bir şey görmedi ve ülkeyi yıkmaya, bütün şehirlerini yerlebir etmeye karar verdi, çünkü "Çinlileri yok edip çimenlerin büyümesine izin vermek daha iyi olacaktı." Çin'i yıkılmaktan kurtaran ne bir asker, ne bir general, ne de bir kral değil, Yelu Ch'u-Ts’ai adında bir adamdı. Bir yabancı olan Ch'u-Ts'ai, Çin kültürünün üstünlüğünü takdir etmeye başlamıştı. Cengiz Han'ın güvendiği bir danışmanı olmayı başardı ve eğer Çin'i yıkmak yerine orada yaşayan herkese vergi koyarsa zenginleri oradan uzaklaştıracağını söyledi. Han bu sözlerdeki bilgeliği gördü ve Ch'u-Ts'ai'nin söylediğini yaptı.</p><p class="calibre_">Han uzun bir kuşatmadan sonra Kaifeng şehrini ele geçirip orada yaşayanları katletmeye (kendisine direnen diğer şehirlerde olduğu gibi) karar verdiğinde, Ch'u-Ts'ai kendisine Çin'in en iyi sanatkâr ve mühendislerinin Kaifeng'e kaçtıklarını ve onları kullanmanın daha iyi olacağını söyledi. Kaifeng kurtulmuştu. Cengiz Han daha önce böyle bir merhamet bilmezdi, ama Kaifeng'i kurtaran şey gerçekte merhamet değildi. Ch'u-Ts’ai, Han'ı çok iyi tanıyordu. Kültüre, savaş ve pratik sonuçlar dışında hiçbir şeye aldırmayan barbar bir köylüydü o. Ch’u-Ts'ai böyle bir adam üzerinde işe yarayabilecek olan tek duyguya hitap etti: hırs.</p><p class="calibre_">Çıkarcılık insanı harekete geçiren bir araçtır. Kişilerin kendi davalarında ilerlemelerini ve ihtiyaçlarını bir şekilde karşılayacağınızı görmelerini sağladıktan sonra yardım ricanıza karşı gösterdikleri direnç sihirli bir şekilde yok olacaktır. Gücü kazanmadaki her adımda diğer insanın zihnine girecek, ihtiyaçlarını ve çıkarlarını görmenizi, gerçeği gizleyen kendi duygularınızın perdesinden kurtulmanızı sağlayacak yolu düşünmede kendinizi eğitmelisiniz. Bu sanatta ustalaşın, göreceksiniz ki, başarabileceklerinizin sınırı olmayacak.</p><p class="calibre_">İmaj: Bağlayan Kordon. Merhamet ve minnettarlık kordonu incelmiştir ve ilk şokta kopacaktır. Ona güvenmeyin. Oysa karşılıklı çıkar kordonu çok sayıda liften oluşmuştur ve kolayca zedelene-mez. Yıllarca iyi bir şekilde hizmet edecektir size.</p><p class="calibre_">Otorite: Serveti edinmenin en kısa ve en iyi yolu insanlara sizi desteklemenin onların çıkarına olduğunu açıkça göstermektir (Jean de La Bruyère, 1645-1696).</p><p class="calibre_">Bazı insanlar çıkarlarına hitap edilmesini çirkin ve adi olarak görürler. Onlar gerçekten yardımseverlik, merhamet ve adaleti tercih ederler, ki bunlar sizden üstün olduklarını hissetmelerinin yollarıdır. Onlara yardım için yalvardığınızda güç ve mevkilerini vurgulamış olursunuz. üstün hissetme dışında sizden gelecek bir şeye ihtiyaç duymayacak kadar güçlüdür onlar. Kendini üstün hissetme onları zehirleyen şaraptır. Projenizi desteklemek, sizi güçlü insanlara tanıştırmak için ölürler, kuşkusuz tüm bunlar halka açık bir şekilde ve iyi bir neden için yapılırsa (genellikle ne kadar çok iyi insan bilirse o kadar iyi olur). O halde herkese çıkar yoluyla yaklaşılmaz. Bazı insanlar bu nedenle harekete geçmiş gibi görünmek istemezler. ¡yi yürekliliklerini gösterme fırsatına ihtiyaçları vardır.</p><p class="calibre_">Utangaç olmayın. Onlara bu fırsatı verin. Yardım isteyerek onları aldatıyor değilsiniz; vermek ve verirken görülmek onlar için gerçekten bir zevktir. Güçlü insanlar arasındaki farkı ayırt etmeli ve onları neyin harekete geçirdiğini bulmalısınız. Onlar hırsla tüterken yardımseverfik-lerine hitap etmeyin. Yardımsever ve soylu görünmek istediklerinde hırslarına hitap etmeyin.</p><div class="mbp_pagebreak" id="calibre_pb_13"></div>
</body></html>
