<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1195364" class="calibre_"><span class="calibre2"><span class="bold">YASA 42</span></span></p><p class="calibre_"><span class="calibre3"><span class="bold">ÇOBANI VURUN, KOYUNLAR DAĞILACAKTIR</span></span></p><p class="calibre_">HUKUM</p><p class="calibre_"><span class="italic"><span class="bold">Sorun çoğunlukla tek bir güçlü bireyden kaynaklanıyor olabilir: kışkırtıcı, kendini beğenmiş, iyi niyet sömürücüsü. Bu tür kişilere hareket edecek yer verirseniz diğerleri bunların etkilerine kapılacaktır. Neden oldukları sorunların katlanarak çoğalmasına izin vermeyin, bunlar düzeltilemeyecek kadar kötüdür. Onları tek başlarına bırakarak ya da uzaklaştırarak etkisiz hale getirin. Darbeyi sorunun kaynağına indirin, koyunlar dağılacaktır.</span></span></p><p class="calibre_"><span class="bold">1. YASAYA UYMAK</span></p><p class="calibre_">M<span class="calibre4">.Ö. ALTINCI YÜZYILIN SONUNA DOĞRU </span>A<span class="calibre4">TINA ŞEHIR DEVLETI POLITIKALARINI ONLARCA YILDIR HÂKIM KILAN DARKAFALI BIR DIZI HÜKÜMDARI TAHTTAN INDIRDI. </span>O<span class="calibre4">NUN YERINE YÜZYILIN ÜZERINDE BIR SÜRE IÇIN HÜKÜM SÜRECEK OLAN DEMOKRASIYI GETIRDI, GCICÜNÜN KAYNAĞI VE EN BÜYÜK BAŞARISI OLAN DEMOKRASIYI. </span>A<span class="calibre4">MA DEMOKRASI GELIŞIRKEN </span>A<span class="calibre4">TINALILARIN DAHA ÖNCE HIÇ KARŞILAŞMADIĞI BIR SORUN DA GELIŞTI: </span>D<span class="calibre4">ÜŞMANLARLA ÇEVRILI KÜÇÜK BIR ŞEHRIN BIRLIK VE BERABERLIĞIYLE ILGILENMEYEN, BU ŞEHRIN DAHA BÜYÜK ŞÖHRET KAZANMASI IÇIN ÇALIŞMAYAN, YALNIZCA KENDILERINI, HIRSLARINI VE KÜÇÜK HESAPLARINI DÜŞÜNENLERLE NASIL BAŞA ÇIKACAKLARDI? </span>A<span class="calibre4">TINALILAR BU INSANLARIN EĞER RAHAT BIRAKILIRLARSA BOZGUNCULUK YAPACAKLARINI, ŞEHRI HIZIPLERE AYIRACAKLARINI, ENDIŞE DOĞRUCAKLARINI BILIYORLARDI VE BUNLARIN HEPSI DEMOKRASILERININ MAHVOLMASINA GÖTÜRÜRDÜ ONLARI.</span></p><p class="calibre_">Şiddetli cezalar AtinalIların yarattığı yeni, uygar düzene uymuyordu artık. Bunun yerine vatandaşlar müzmin bencillerle başetmek için daha tatmin edici ve daha az vahşi başka bir yol buldular: Her yıl pazar yerinde toplanacak ve bir çanak çömlek parçasının <span class="italic"><span class="bold">(ostrakon)</span></span> üzerine şehirden on yıllığına sürgün edilmesini istedikleri bir kişinin adını yazacaklardı. Eğer altı bin oy içinde belirli bir isim ortaya çıkarsa o kişi on yıllığına sürgün edilecekti. Eğer kimse altı bin oy almazsa adı yazılı olan en çok <span class="italic"><span class="bold">ostraka</span></span> alan kişi sürgün edilecekti <span class="italic"><span class="bold">(ostrasizm).</span></span> Bu kovma töreni bir tür festival haline geldi. Hizmet etmeleri gereken grubun üstüne çıkmak isteyen sinir bozucu, kaygı yaratıcı bireylerin sürgün edilmesi ne büyük zevk olmalı.</p><p class="calibre_">490 yılında Atina tarihinin en büyük generallerinden biri olan Aristides, Marathon Savaşı'nda Perslileri yenmeye yardımcı oldu. Bu arada savaş alanının dışında, bir hâkim olarak adilliği ona bir takma ad kazandırmıştı: "Adil." Ama yıllar geçtikçe AtinalIlar ondan hoşlanmamaya başladılar. Dürüstlüğü konusunda öylesine gösteriş yapıyordu ki, halk bunun üstünlük duygusunu ve sıradan insanları küçümseyişini gizlediğini düşünüyordu. Atina politikasında her yerde ve her an bulunuşu sevimsiz hale gelmişti; vatandaşlar onu "Adil" olarak çağırmaktan bıkmıştı. Onun aralarında en sonunda bölünmeye neden olacak tipte -yargılayan, mağrur- biri olduğundan korkuyorlardı. M.Ö. 482'de Aristides'in Perslilerle sürmekte olan savaştaki paha biçilemez uzmanlığına rağmen yeterli <span class="italic"><span class="bold">ostraka'yı</span></span> toplayıp onu sürdüler.</p><p class="calibre_">Aristides'in sürgün edilmesinden sonra General Themistocles şehrin önde gelen lideri oldu. Ama kazandığı çok sayıda şeref ve zafer kendisini sarhoş etti, o da ukalâ ve buyurgan oldu, Atinalılara sürekli olarak kazandığı savaşlardan, inşa ettiği tapınaklardan, önlediği tehlikelerden söz etmeye başladı. O olmaksızın şehrin mahvolacağını söyler gibiydi. Ve böylece M.Ö. 472'de Themistocles'ın adı <span class="italic"><span class="bold">ostraka'da</span></span> çıktı ve şehir bu zehirli varlıktan kurtuldu.</p><p class="calibre_">Beşinci yüzyılda Atina'daki en büyük politik figür kuşkusuz Peric-les'di. Birkaç kez sürgünle tehdit edilmesine rağmen insanlarla yakın bağlantılarını sürdürerek bu kaderden kaçtı. Belki de çocukken en sevdiği öğretmeninden bir ders almıştı. Eşsiz Daman zekâsı, müzik becerileri ve güzel konuşma yeteneğiyle bütün AtinalIları geride bırakmıştı. Pericles’i yönetme sanatında eğiten Damon’du. Ama o da sürgün edildi, çünkü üstün olduğunu yayan havası ve sıradan insanlara karşı gösterdiği aşağılayan tavrı çok fazla kızgınlığa yol açmıştı.</p><p class="calibre_">Yüzyılın sonuna doğru Atina'da Hyperbolus adında bir adam yaşadı. Dönemin çoğu yazarı onu şehrin en değersiz vatandaşı olarak tarif ediyordu. insanların kendisi hakkında ne düşündüklerine aldırmıyordu ve hoşlanmadığı kim varsa iftira ediyordu. Bazılarını eğlendiriyor, ama çok daha fazlasını kızdırıyordu. M.ö. 41 7'de dönemin önde gelen iki politikacısı, Alcibiades ve Nicias’a karşı öfkeyi kışkırtma fırsatının eline geçtiğini gördü. Bu iki adamdan birinin sürgün edilmesini ve o adamın yerine yükselmeyi umuyordu. Kampanyası başarılı olacak gibi görünüyordu. Atinalılar, Alcibiades’in gösterişinden ve kaygısız yaşantısından hoşlanmıyorlardı, Nicias’ın da zenginliği ve mesafeli duruşuna karşı dikkatliydiler. ikisinden birinin sürgün edileceğinden emin görünüyorlardı. Ama Alcibiades ve Nicias başka zaman düşman olmalarına rağmen kaynaklarını birleştirdiler ve sürgünü Hyperbolus'a çevirmeyi başardılar. iğrençliğinin ancak sürgünle durdurulabileceğine inanıyorlardı.</p><p class="calibre_">Daha önce sürgün edilenler yenilmesi zor olan güçlü adamlardı. Ama Hyperbolus alçak bir soytarıydı ve Atinalılar onun sürgün edilmesinin, sürgünün değerini düşürdüğünü düşündüler. Böylece neredeyse yüz yıl boyunca Atina’daki barışın anahtarlarından biri olan bu uygulamaya son verdiler.</p><p class="calibre_"><span class="bold">Yorum</span></p><p class="calibre_">Eski Yunanlıların bugün bilinmeyen sosyal içgüdüleri vardı; geçen yüzyıllar bunları köreltmiştir. Atinalılar asosyal davranışın içerdiği tehlikeleri hissetmiş ve böylesi bir davranışın kendini diğer şekillerde nasıl gizlediğini görmüşlerdi: kendi standartlarını sessizce diğerlerine dayatmaya çalışan sizden-daha-kutsalım tutumu; sıradan iyinin kesesinden mağrur hırs; üstünlükle övünme; sessiz entrikalar; ölümcül iğrençlik. Bu davranışların bazıları toplumsal hizipleşme ve bozgunculuk yaratarak şehrin birliğini bozabilirdi, bazıları normal halkın kendini aşağı hissedip kıskançlık duymasına neden olarak demokratik ruhu</p><p class="calibre_">mahvedebilirdi. AtinalIlar bu şekilde davranan insanları yeniden eğitmeye veya onları bir şekilde bir grup içine almaya ya da yalnızca başka sorunlar yaratmaya neden olacak şiddetli cezalar uygulamaya çalışmadılar. Çözüm çabuk ve etkiliydi: onlardan kurtulmak.</p><p class="calibre_">Herhangi bir grup içinde sorunun izi çoğu kez tek bir kaynağa, her zaman bozgunculuk yapıp kendi huzursuzluğunu gruba bulaştıran mutsuz ve müzmin biçimde tatminsiz kişiye kadar sürülebilir. Siz daha neden etkilendiğinizi anlamadan tatminsizlik yayılır. Bir mutsuzluk düğümünü diğerinden ayırmak ya da olayın nasıl başladığını görmek olanaksız hale gelmeden önce harekete geçin. Öncelikle, buyurgan veya sürekli şikâyet eden davranışlarıyla sorun yaratanları tanıyın. Onları farkettikten sonra değiştirmeye ya da doyurmaya çalışmayın, yalnızca durumu daha da zorlaştırmış olursunuz. Dolaylı ya da doğrudan onlara saldırmayın, çünkü doğaları zehirlidir ve sizi yok etmek için yeraltında çalışırlar. Atinalıların yaptıklarını yapın, çok geç olmadan onları sürün. Girdabın deliği haline gelmeden gruptan ayırın. Kaygı uyandırmalarına ve bozgunculuk yapmalarına fırsat vermeyin; hareket alanı tanımayın. Bir kişinin acı çekmesine izin verin, böylece diğerleri huzur içinde yaşayacaktır.</p><p class="calibre_"><span class="italic"><span class="bold">Ağaç devrilince maymunlar dağtlır.</span></span></p><p class="calibre_"><span class="italic"><span class="bold">Çin Atasözü</span></span></p><p class="calibre_"><span class="italic"><span class="bold">2.</span></span><span class="bold"> YASAYA UYMAK</span></p><p class="calibre_">1296 yılında Katolik Kilisesi'nin kardinalleri yeni bir papa seçmek için Roma’da buluştular. Eşsiz derecede akıllı olduğu için Kardinal Ga-etani’yi seçtiler; böyle bir adam Vatikan'ı büyük bir güç haline getirebilirdi. Gaetani, Vlll. Boniface adını alarak kısa sürede kardinallerin kendisi hakkındaki yüksek fikirlerini hak ettiğini kanıtladı. Hareketlerini önceden dikkatle planladı ve istediklerini yapmak için hiç durmadı. Bir kez iktidara geldikten sonra çabucak rakiplerini yenip papalık eyaletlerini birleştirdi. Avrupalı güçler ondan korkmaya başladılar ve onunla görüşmesi için delegeler gönderdiler. Avusturya’nın Alman kralı Alb-recht Boniface'e biraz toprak bile verdi. Her şey papanın planına göre gidiyordu.</p><p class="calibre_">Ama bir parça plana uymuyordu, İtalya’nın en zengin bölümü Tuscany. Eğer Boniface, Tuscany'nin en güçlü şehri Floransa'yı fethedebilir-se bölge onun olurdu. Ama Floransa güçlü bir cumhuriyetti ve onu yenmesi zor olacaktı. Papa kartlarını çok becerikli bir şekilde oynamalıydı.</p><p class="calibre_">Floransa iki rakip gruba ayrılmıştı, Siyahlar ve Beyazlar. Beyazlar kısa süre önce hızla güce ve zenginliğe ulaşan tüccar aileleriydi; Siyahlar ise daha eskiden beri paralı olanlardı. insanların kendilerini sevmeleri yüzünden Beyazlar şehrin kontrolunu elde tutuyorlardı ve bu Siyahları gitgide daha fazla kızdırmaya başlamıştı. iki grup arasındaki düşmanlık daha da acı bir hal alıyordu.</p><p class="calibre_">Boniface bu noktada fırsat yakaladı: Siyahların kontrolü ele almalarına yardım etmek üzere planlar yapacak ve Floransa elinin altında olacaktı. Durumu incelerken tek bir adam üzerinde odaklandı: ünlü yazar, şair ve Beyazların ateşli taraftarı Dante Alighieri. Dante her zaman politikayla ilgilenmişti. Cumhuriyete hararetle inanıyor ve vatandaşlarını korkaklıkla suçluyordu. Aynı zamanda şehrin en iyi konuşan hatiplerinden biriydi. Boniface'in Tuscany’nin kontrolunu ele geçirmek için planlar yapmaya başladığı yıl olan 1300 yılında Dante'nin vatandaşları Floransa’nın en yüksek mevkisi için ona oy vererek şehrin altı önemli adamından biri yaptılar onu. Görevinin altıncı ayında Siyahlara ve papanın bozgunculuk yapmak için giriştiği bütün işlere karşı durdu.</p><p class="calibre_">Ama 1301 yılında Boniface’in yeni bir planı vardı. Tuscany’ye düzen getirmeye yardım etmesi için Fransa kralının güçlü kardeşi Charles de Valois’i çağırdı. Charles Kuzey İtalya’ya doğru yürürken, Floransa korku ve endişeyle için için kaynarken Dante hemen ortaya çıkarak insanları topladı, boyun eğişlerine hararetle karşı koydu ve vatandaşları silahlandırıp papayla kuklası Fransız prense karşı direnmek üzere örgütlenmeye çalıştı. Boniface öyle ya da böyle Dante’yi etkisiz hale getirmek zorundaydı. Bu nedenle bir taraftan Charles de Valois'le Flo-ransa’yı tehdit ederken diğer taraftan da zeytin dalı, yani görüşme olasılığını sl-Jnarak Dante’nin yemi yutmasını umuyordu. Ve gerçekten</p><p class="calibre_">Floransalılar Roma’ya bir delege göndererek barış görüşmeleri yapmaya karar verdiler. Bu görevi yerine getirmek üzere tahmin edileceği gibi Dante’yi seçtiler.</p><p class="calibre_">Bazıları papanın onu uzaklaştırmak için bir tuzak kurduğunu söyleyerek Dante'yi uyardılar, ama o Roma’ya yine de gitti, Fransa ordusu Floransa kapılarına vardığı sırada Roma’ya ulaştı. Güzel konuşmasının ve mantığının papayı kazanacağından ve şehri kurtaracağından emindi. Ama papa şairle ve Floransalı delegelerle karşılaşır karşılaşmaz birçoklarına yaptığı gibi onlara da gözdağı verdi. "Benim önümde diz çökün!" diye bağırdı ilk karşılaşmalarında. "Bana teslim olun! Yüreğimde barışı sağlamaktan başka bir şey olmadığını söylemek istiyorum size." Papanın güçlü varlığından etkilenen Floransalılar onun Flo-ransalıların çıkarlarına sahip çıkacağına dair sözünü dinlediler. Papa daha sonra onlara eve dönmelerini ve görüşmeleri sürdürmek için geride birini bırakmalarını söyleyerek bu adamın Dante olmasını istedi. Son derece kibar bir şekilde konuşuyordu, ama aslında bu söylediği bir emirdi.</p><p class="calibre_">Böylece Dante, Roma’da kaldı. O ve papa diyaloglarını sürdürürken Floransa parçalandı. Beyazları toplayacak kimse olmadığı ve Charles de Valois papanın parasını kullanarak rüşvet verdiği ve bozgunculuk yaptığı için Beyazlar dağıldı, bazıları görüşme talebinde bulunurken bazıları karşı tarafa geçti. Artık bölünmüş ve kendinden emin olmayan bir düşmanla karşı karşıya kalan Siyahlar onları birkaç hafta içinde kolayca yok ederek şiddetli bir intikam aldılar. Sonunda Siyahlar gücü sağlam bir biçimde ele geçirince papa Dante’yi Roma'dan gönderdi.</p><p class="calibre_">Siyahlar suçlamalara cevap vermesi ve yargılanması için eve çağırdılar. Şair bunu reddedince Beyazlar eğer bir daha Floransa'ya ayak basacak olursa görüldüğü yerde yakılmasını emrettiler. Böylece Dante korkunç bir sürgün hayatı yaşamaya başladı, sevdiği şehirde şerefini kaybederek İtalya içinde dolanıp durdu, bir daha Floransa’ya hiç dönmedi, ölümünden sonra bile.</p><p class="calibre_"><span class="italic"><span class="bold">KURTLAR VE KOYUNLAR</span></span></p><p class="calibre_"><span class="italic"><span class="bold">Bir zamanlar, kurtlar gelecekte aralarında bir barış olabilir umuduyla koyunlara bir elçi gönderdiler. "Neden," dediler. "Bu ölümcül mücadeleyi sürdürmek zorundayız? Bunun nedeni hep o kötü köpekler; sürekli olarak bize havlıyorlar ve bizi kışkırtıyorlar. Onları gönderin, artık ebedi arkadaşlık ve barışımız için bir engel kalmasın."</span></span></p><p class="calibre_"><span class="italic"><span class="bold">Aptal koyunlar söz dinlediler, köpekleri gönderdiler ve en iyi koruyucusundan yoksun kalan sürü hain düşmanları için kolay bir av</span></span></p><p class="calibre_"><span class="italic"><span class="bold">oldu.</span></span></p><p class="calibre_"><span class="italic"><span class="bold">Ezop Masalları, M.Ö. VI. Yüzyıl</span></span></p><p class="calibre_"><span class="italic"><span class="bold">Yorum</span></span></p><p class="calibre_">Boniface, Dante'yi uzaklaştırmak için bir bahane bulursa Floran-sa’nın çökeceğini biliyordu. Kitaptaki en eski kartı oynadı: bir taraftan tehdit ederken diğer elle zeytin dalı uzatmak ... ve Dante bu tuzağa düştü. Şair bir kez Roma'ya geldikten sonra papa onu gerektiği kadar tuttu orada. Çünkü Boniface güç oyunundaki en önemli kuralları kavramıştı: Tek bir kararlı kişi, bir asi ruh, bir koyun sürüsünü bir aslan sürüsüne çevirebilirdi. Bu yüzden sorunu çıkaranı diğerlerinden ayırdı. Onları bir arada tutacak şehrin omurgası olmadan- koyunlar hemen dağıldılar.</p><p class="calibre_">Dersi iyi öğrenin: Çok başlı düşman gibi görünen şeyi her yönden kamçılayarak zaman kaybetmeyin. Önemli olan tek başı bulun, irade gücü veya aklı ya da en önemlisi karizması olan kişiyi bulun. Ne pahasına olursa olsun o kişiyi uzaklaştırın, çünkü o ortalıktan kaybolduktan sonra gücü etkisini yitirecektir. Bu ayırma fiziksel (sürgün veya saraydan çıkarılma), politik (destek tabanını daraltmak) veya psikolojik (iftira ve ima yoluyla gruptan dışlama) olabilir. Kanser tek bir hücreyle başlar; tedavi edilemeyecek kadar yayılmadan kesip atın.</p><p class="calibre_"><span class="bold">GUCUN ANAHTARLARI</span></p><p class="calibre_">Geçmişte bütün bir devlet bir kral ve bir avuç dolusu bakanı tarafından yönetilirdi. Yalnızca seçkin tabakanın kullanabileceği gücü vardı. Yüzyıllar boyunca güç gittikçe daha fazla yayıldı ve demokratik hale geldi. Ama bu artık grupların güç merkezleri olmadığına, gücün birçok kişi arasında dağıldığına ilişkin yaygın bir yanlış anlama meydana getirdi. Bununla birlikte, aslında gücün niceliği değişti, niteliği değil. Milyonların ölüm kalımı üzerindeki güce komuta eden çok az sayıda kudretli hükümdar olabilir, ama daha küçük alanlara hükmeden ve dolaylı güç oyunları, karizma vb. yoluyla iradelerini uygulayan binlerce ör,amsiz hükümdar vardır geride. Her grupta güç bir veya iki kişinin ellerinde yoğunlaşır, çünkü burası insan doğasının hiç değişmediği bir alandır. jnsanlar güneşin yörüngesindeki uydular gibi tek bir kişi etrafında biraraya gelir.</p><p class="calibre_">Bu tür güç merkezinin artık olmadığı gibi bir yanılsamaya inanmak, sonsuz sayıda hata yapmak, enerji ve zaman kaybetmek, hedefe asla vuramamak demektir. Güçlü insanlar asla zamanı boşa harcamazlar. Dışta oyuna uygun olarak oynarlar, güç birçokları arasında paylaşılmış gibi yaparlar, fakat içte gözler kartları elinde tutan birkaç kişi üzerinde odaklanmıştır. üzerinde çalıştıkları kişiler bunlardır. Sorun ortaya çıktığında altta yatan nedeni ararlar, kargaşayı çıkaran, toplumdan dışlanmasının ya da sürgün edilmesinin suları tekrar durulta-cağı tek bir güçlü karakteri ararlar.</p><p class="calibre_"><span class="italic"><span class="bold">THEMİSTOCLES'İN HAYATI</span></span></p><p class="calibre_"><span class="italic"><span class="bold">Themistoc/es'in vatandaşlarının kıskançlıkları o düzeye erişti ki, onunla ilgili her türlü iftiraya kulak verir oldular ve bu yüzden Themistocles halkına başarılarım hatır/atmak zorunda kaldı, ta ki onlar buna dayanamayana kadar. Kendisinden şikayetçi olan birine şöyle demişti bir keresinde:"Aym adamdan bu kadar sık iyilik görmekten neden sıkıldın?" Üstelik Artemis tapınağını yaptırdığı sırada insanları gücendirdi, çünkü yalnızca tavsiye vermede en akıllı tanrıça Artemis'i -Atinalı ve Yunanlılara en iyi tavsiyeleri verenin kendisi olduğu imasında bulunuyordu- model almakla kalmadı, tapınak için Melite'deki evinin yakınındaki bir alan seçti... Böylece Atina/ı/ar sonunda onu sürgün ettiler. Büyük ününü ve otoritesini aşağılamak için ostrasizmi kullandılar. Bu, gücünü acımasız olarak değerlendirdikleri veya demokrasinin eşitlik ilkesine uymadığını düşündükleri herkese uyguladıkları bir alışkanlıktı.</span></span></p><p class="calibre_"><span class="italic"><span class="bold">Themistocles'in Hayatı, Plutarch, 46-120</span></span></p><p class="calibre_">Dr. Milton Erickson aile terapisi uygulamalarında eğer aile dinamiği bozulmuşsa veya işlevsizse kargaşaya neden olan, sorunu çıkaran tek bir kişi olduğunu görürdü çoğu kez. Seanslarında bu çürük elmayı yalnızca birkaç adım da olsa diğerlerinden ayrı oturtarak sembolik olarak soyutlardı. Yavaş yavaş diğerleri de bu üyenin sorunlarının kaynağı olduğunu görürlerdi. Sorunu çıkaranın kim olduğunu bir kez bulduktan sonra onu diğer insanlara göstermek büyük bir işi halledecektir. Grup dinamiğini kimin kontrol ettiğini kavramak önemli bir farkediş-tir. Şunu unutmayın: Ortalığı karıştıranlar grubun içinde saklanarak çalışırlar, eylemlerini diğerlerininkilerin arasında gizlerler. Onların hareketlerini görünür kılın, rahatsız etme güçlerini yitireceklerdir.</p><p class="calibre_">Strateji oyununda anahtar öğe düşmanın gücünü soyutlamaktır. Satrançta şahı köşeye sıkıştırmaya çalışırsınız. Bir Çin oyununda düşman güçlerini küçük ceplere sıkıştırmaya çalışır, onları hareketsiz ve etkisiz hale getirirsiniz. Düşmanlarınızı soyutlamak yok etmekten çoğu kez daha iyidir, daha az zalim görünürsünüz. Ama sonuç aynıdır, çünkü güç oyununda soyutlama ölüm demektir.</p><p class="calibre_">En etkili soyutlama şekli kurbanlarınızı güç tabanlarından ayırmaktır. Mao Tse-tung yöneten seçkin tabakada birini ortadan kaldırmak istediğinde o kişiyle doğrudan doğruya yüzleşmezdi; adamı soyutlamak için sessizce ve sinsice çalışırdı, güçlerini bölüp ondan uzaklaşmalarını sağlar ve desteğini küçültürdü. Adam kısa süre içinde kendi kendine ortadan kaybolurdu.</p><p class="calibre_">Mevcudiyet ve görünüşün güç oyununda büyük önemi vardır. Ayartmak için, özellikle de ilk başlarda sürekli olarak mevcut olmanız veya öyleymişsiniz duygusunu yaratmanız gerekir; eğer çok sık ortadan kaybolursanız büyü bozulacaktır. Kraliçe Elizabeth'in başbakanı Robert Cecil’in iki rakibi vardı: kraliçenin gözdesi Essex Kontu ve eski gözdesi Sir Walter Raleigh. Her ikisini de jspanya'ya karşı mücadelede bir göreve göndermek üzere çabaladı; onlar saraydan uzak kalınca ahtapotvâri kollarını kraliçenin etrafına doladı, en üst düzey danışmanı olarak konumunu sağlamlaştırdı, kraliçenin Raleigh ve konta karşı duyduğu sevğiyi zayıflattı. Buradan alınacak ders iki yönlüdür: Birincisi, saraydan ayrılmanız sizin için tehlike anlamına gelir ve kargaşa anında sahneden asla ayrılmamalısınız, çünkü yokluğunuz güç kaybınızı hem sembolize eder, hem de ona neden olur; İkincisi, önemli anlarda düşmanınızı saraydan uzaklaştırmak büyük bir hiledir.</p><p class="calibre_">Soyutlamanın başka kullanımları da vardır. insanları baştan çıkarmaya çalıştığınızda onları her zamanki sosyal bağlamlarından koparmak akıllıcadır. Bir kez tek başlarına kaldıktan sonra size karşı savunmasızdırlar ve mevcudiyetiniz büyür. Benzeri şekilde, dolandırıcılar çoğu kez hedeflerini normal çevrelerinden ayırmanın, artık kendilerini rahat hissetmedikleri yeni çevrelere sokmanın yollarını ararlar. Burada kendilerini zayıf hisseder ve aldatmacaya daha kolay kanarlar. O halde soyutlama, insanları baştan çıkarmak ya da kandırmak için etkiniz altına almanın güçlü bir yoludur.</p><p class="calibre_">Kendilerini gruptan ayırmış güçlü insanlar görürsünüz hep. Belki güçleri başlarını döndürmüştür ve kendilerini üstün görürler; belki de sıradan insanlarla konuşma becerisini yitirmişlerdir. Şunu hatırlayın: Bu onları çaresiz duruma düşürür. Güçlü olabilirler, ama bu tür insanlar kullanıma açıktır.</p><p class="calibre_">Keşiş Rasputin, Çar Nicholas ve Çariçe Alexandria üzerindeki gücünü onların halktan son derece kopmuş olmaları sayesinde kazanmıştı. Alexandria yabancıydı ve özellikle sıradan insanlardan uzaktı; Rasputin kraliçenin gözüne girmek için köylü kökenli oluşunu kullandı, çünkü kraliçe uyruklarıyla iletişim kurmayı gerçekten istiyordu. Sarayın iç muhitine bir kez girdikten sonra Rasputin kendini vazgeçilmez kıldı ve büyük güç kazandı. Doğruca merkezi hedefleyerek Rusya'da gücü idare eden tek kişiye odaklandı (çariçe kocasının üzerinde hâkimiyet kurmuştu) ve kraliçeyi soyutlamaya gerek olmadığını gördü, çünkü bu iş zaten hallolmuştu. Rasputin stratejisi size büyük güç getirebilir; her zaman yüksek konumlarda bulunan, ancak toplumdan kopmuş olan insanları arayın. Onlar kucağınıza düşen elma gibidirler, kolayca ayartılabilirler ve sizi hemen güce ulaştırırlar.</p><p class="calibre_">Son olarak, çobanı vurmanızın nedeni bu eylemin koyunların umudunu herhangi bir mantıklı düşüncenin ötesinde kırmasıdır. Her-nanda Cortes ve Francisco Pizzaro ufak güçlerini Aztek ve ¡nka ¡mpa-■ ratorluğu’na yönelttiklerinde birkaç cephede savaşma hatasını yapmadılar, karşılarındaki gücün büyüklüğünden de yılmadılar; kralları Moctezuma ve Atahualpa’yı ele geçirdiler. Büyük bir imparatorluk ellerine düştü. Liderleri gittikten sonra merkezi yerçekimi yok olmuştu; etrafında dönecekleri bir şey kalmadı ve her şey dağıldı. Liderleri hedef alın, onları çökertin, bu kargaşada ortaya çıkacak olan sonsuz fırsatları arayın.</p><p class="calibre_"><span class="bold">İmaj: </span>Semirmiş Koyun Sürüsü. Bir iki koyun çalmak için değerli zamanınızı harcamayın; koyunlara bekçilik eden köpeklere saldırarak hayatınızı veya uzuvlarınızı tehlikeye atmayın. Çobanı hedef alın. Onu uzaklaştırın, köpekler de onu izleyecektir. Onu ortadan kaldırırsanız, sürü dağılacaktır; koyunları tek tek toplayabilirsiniz artık.</p><p class="calibre_"><span class="bold">Otorite: </span>Eğer yay kullanacaksanız en sağlamını seçin. Eğer ok kullanacaksanız en uzununu seçin. Biniciyi vurmak için önce atını vurun. Bir çeteyi ele geçirmek için önce liderini yakalayın. Bir ül-kenin.sınırları olduğu gibi adam öldürmenin de sınırı vardır. Eğer düşmanın saldırısı durdurulabilirse [başına indirilen bir darbeyle], neden gerekenden fazla yaralı ya da ölü verilsin? (Çin şairi Tu Fu, Tang Hanedanı, VIII. Yüzyıl.)</p><p class="calibre_">"Birisine vermeniz gereken zararı o şekilde vermelisiniz ki, intikam alacağından korkmanız için gerek kalmamalıdır," diye yazmıştır Machi-avelli. Eğer düşmanınızı çevresinden ayırmak için harekete geçerseniz bunun karşılığını verecek silahı olmamasını sağlayın. Başka bir deyişle, bu yasayı uygularsanız, üstün konumda uygulayın, böylece öfkesinden korkacak biri olmasın.</p><p class="calibre_">Abraham U^coln'ün Birleşik Devletler başkanı olarak halefi Andrew Johnson, Ulysses S. Grant’ı hükümetinin başbelası olarak görmüştü. Bu yüzden onu gönderme hareketinin bir girişi olarak Grant'ı çevresinden ayırdı. Ama bu yalnızca büyük generali öfkeden deliye döndürmeye neden oldu. Bu duruma Cumhuriyetçi Parti'de bir destek tabanı oluşturarak ve sonraki başkan olarak tepki verdi. Grant gibi bir adamı intikam peşine düşürmek yerine elde tutmak çok daha akıllıca olurdu, çünkü böylece daha az zarar verebilirdi. Öfkeli bir düşman yaratmak yerine insanları kendi tarafınızda tutmanın daha iyi olduğunu görebilirsiniz, çünkü böylelikle onları izleyebilirsiniz. Onları kendinize yakın tutarak gizlice destek tabanını yavaş yavaş azaltabilirsiniz, böylece onları kesip atmak gerektiğinde o kadar sert ve hızlı bir şekilde düşerler ki, kendilerine ne olduğunu bile anlayamazlar.</p><div class="mbp_pagebreak" id="calibre_pb_42"></div>
</body></html>
