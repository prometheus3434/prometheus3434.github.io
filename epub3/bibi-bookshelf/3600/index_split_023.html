<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos562209" class="calibre_"><span class="calibre2"><span class="bold">YASA 23</span></span></p><p class="calibre_"><span class="calibre3"><span class="bold">GÜÇLERİNİZİ YOĞUNLAŞTIRIN</span></span></p><p class="calibre_">HÜKÜM</p><p class="calibre_"><span class="italic"><span class="bold">Gücünüzü ve enerjinizi en giiçlii noktalarında yoğunlaştırarak koruyun. Zengin bir maden bulup derinlere dalmakla sığ bir madenden diğerine atlayarak kazanacağınızdan daha fazla kazanırsınız, yoğunluk her zaman genişliği yener. Sizi yükseltecek güç kaynakları ararken anahtar konumdaki bir destek, size uzun süre boyunca süt verebilecek olan ineği bulun.</span></span></p><p class="calibre_">YASAYI ÇİĞNEMEK</p><p class="calibre_">Altıncı yüzyılın başında Çin’deki Wu Krallığı, komşusu Orta Kral-lık’ın kuzey eyaletleriyle savaşa başladı. Wu artan bir güce sahipti, ama yüzyıllardır Çin kültürünün merkezi olan Orta Krallık’ın sahip olduğu büyük geçmiş ve uygarlıktan yoksundu. Orta Krallık’ı yenerek Wu Krallığı statüsünü derhal yükseltecekti.</p><p class="calibre_">Savaş büyük gösteriler ve birkaç zaferle başladı, ama kısa süre içinde çıkmaza girdi. Bir cephedeki zafer diğer cephedeki Wu ordularını savunmasız hale getiriyordu. Kralın başdanışmanı ve bakanı Wu Tzu-hsiu, kralı güneydeki barbar Yueh devletinin Wu Krallığı'nın sorunlarını farketmeye başladığına ve istilaya hazırlandığına dair uyardı. Kral böyle bir endişeye yalnızca gülüp geçti, bir büyük zafer ve Orta Krallık kendisinin olacaktı.</p><p class="calibre_">490 yılında Wu Tzu-hsiu oğlunu güvende olması için Ch'i Krallı-ğı’na gönderdi. Bunu yaparken krala savaşı onaylamadığının ve kralın bencilce tutkularının Wu’yu mahvolmaya doğru götürdüğüne inandığının işaretini veriyordu. Aldatıldığını hisseden kral bakanına saldırdı, onu sadık olmamakla suçladı ve bir öfke nöbeti içinde kendini öldürmesini emretti. Wu Tzu-hsiu kralına itaat etti, ama bıçağı göğsüne saplamadan önce ağlayarak şunları söyledi: "Gözlerimi çıkarın, kralım, ve onları Wu’nun kapısına yerleştirin, böylece Yueh'nin muzaffer girişini görebileyim."</p><p class="calibre_">Wu Tzu-hsiu’nun tahmin ettiği gibi birkaç yıl içinde Yueh orduları Wu’nun kapısından girdi. Barbarlar sarayı kuşatırken kral bakanının son sözlerini hatırladı ve ölü bakanın gözlerinin utancını gördüğünü hissetti. Bu utanca dayanamayan kral kendini öldürdü, "öteki dünyada bakanının sitemli bakışlarıyla karşılaşmamak için yüzünü örttü."</p><p class="calibre_"><span class="bold">Yorum</span></p><p class="calibre_">Wu’nun hikâyesi haddini aşma sonucunda mahvolan bütün imparatorlukların tipik örneğidir. Başarıyla sarhoş olup hırsla yanıp tutuşan bu tür imparatorluklar oransız biçimde genişleyip tam bir çöküşle karşılaşırlar. Uzak Sicilya Adası’na sahip olmak için yanıp tutuşarak bütün imparatorluğu kaybeden eski Atina'nın başına gelen de budur. Romalılar imparatorluklarının sınırlarını büyük bölgeleri kaplayacak şekilde genişletmişlerdir; bunu yaparak savunmalarını zayıflatmış ve başka bir barbar kabilenin istila şansını arttırmışlardır. Yararsız genişlemeleri imparatorluğun yıkılıp gitmesine neden olmuştur.</p><p class="calibre_">Çinlilere gelince, Wu Krallığı'nın kaderi güçlerinizi birkaç cepheye dağıttığınızda, yakın kazanç uğruna uzak tehlikeleri gözardı ettiğinizde neler olacağına dair temel bir ders vermektedir. "Eğer tehlikede değilseniz," diyor Sun-tzu. "Savaşmayın." Bu neredeyse bir fizik yasasıdır. Oranının dışına çıkan her şey çökmeye mahkûmdur. Zihin amaçtan amaca dolaşmamalı veya başarının etkisiyle amaç ve oran duygusunu kaybetmemelidir. Yoğun, tutarlı ve geçmişine bağlı olan şeyin gücü vardır. Dağınık, bölünmüş, kökleri kopmuş her şey çürür ve çöker. Ne kadar şişkinleşmişse o kadar kötü düşer.</p><p class="calibre_"><span class="italic"><span class="bold">KAZ VE AT</span></span></p><p class="calibre_"><span class="italic"><span class="bold">Çimenlikte otlayan bir kaz yanında otlayan at yüzünden küçük düştüğünü düşündü; tıslayarak ata hitaben şunları söyledi: “Ben kesinlikle senden daha soylu ve mükemmel bir hayvanım, çünkü senin bütün yeteneğin tek bir şeyle sınırlı. Ben karada senin gibi yürüyebilirim; üstelik kanatlarım var, uçabilirim; üstüne üstlük istediğim zaman göllerde yüzebilir ve serin sularda kendimi ferah/atabilirim. Kuş, balık ve dört ayaklı memelilerin farklı güçlerinin tadını çıkarıyorum." At biraz küçümsercesine kişneyerek cevap verdi. “Üç özelliğe sahip olduğun doğru, ama hiçbirinde pek fazla kendini gösteremiyorsun. Gerçekten uçabiliyorsun, fakat uçuşun o kadar ağır ve sakar ki, kendini bir tarla kuşu veya kırlangıçla aynı kefeye koymana hakkın yok. Suyun yüzeyinde yüzebiliyorsun, ama balıklar gibi suda yaşayamazsın; orada yiyeceğini bulamazsın ve derinde yüzemezsin. Geniş ayakların ve uzun boynunla, yanından geçenlere tıslayarak yürüdüğün ya da daha çok paytak paytak sağa sola satlandığın zaman seni gören herkesin seninle alay etmesine neden oluyorsun. Yalnızca karada dolaşacak şekilde yaratıldığımı itiraf ediyorum; ama ben ne kadar zarifim! Uzuvlarımın kıvrımları ne kadar güzel! Bütün bedenim ne kadar heybetli! Hızım ne kadar şaşırtıcı! Birçok özelliğe sahip bir kaz olacağıma tek bir özellikle sınırlı olup bununla hayran olunmayı tercih ederim.“</span></span></p><p class="calibre_"><span class="italic"><span class="bold">Boccaccio ve Chaucer’dan Masallar, Dr. John Aikin, 1747-1822</span></span></p><p class="calibre_"><sub class="calibre5"><small class="calibre6"><span class="calibre7"><span class="italic"><span class="bold">%</span></span></span></small></sub> YASAYA UYMAK</p><p class="calibre_">Rotschild bankacılık ailesi Almanya’nın Frankfurt kentinin bir Yahudi gettosunda önemsiz bir başlangıç yaptılar. Şehrin sert kanunları Yahudilerin getto dışına karışmalarını imkânsız hale getirmişti, fakat Yahudiler bunu bir erdeme dönüştürmüş, bu onları kendilerine güvenen ve kültürlerini ne pahasına olursa olsun korumaya çalışan kişiler yapmıştı. On sekizinci yüzyılda tefecilik yaparak zenginliğe kavuşan ilk Rothschild olan Mayer Amschel bu tür yoğunlaşma ve tutarlılıkla gelen gücü çok iyi anlamıştı.</p><p class="calibre_">Mayer Amschel ilk olarak Thurn ve Taxis'in prensleri olan güçlü bir aileyle birlik oldu. Hizmetini yaymak yerine bu prenslerin birincil bankeri</p><p class="calibre_">haline geldi. ¡kincisi, işlerinin hiçbirini dışarıya emanet etmeyerek yalnızca çocuklarını ve yakın akrabalarını kullandı. Aile ne kadar birarada ve sıkı örülüyse o kadar güçlü olurdu. Kısa sürede Mayer Amschel’in beş oğlu işletmeyi yürütür olmuştu. Ve Mayer Amschel 1812’de ölüm döşeğinde yatarken birincil vâris adı vermeyi reddederek bütün oğullarının aile geleneğini sürdürmesini istedi, böylelikle birarada kalacaklar, dağıl-mave dışardan birilerinin sızması tehlikelerine karşı direneceklerdi.</p><p class="calibre_">Mayer Amschel’in oğulları aile işletmesini kontrol altına aldıktan sonra geniş ölçekli zenginliğin anahtarının tek bir ülke ya da prensliğe bağlı kalmak yerine bir bütün olarak Avrupa piyasasında dayanak noktası bulmak olduğuna karar verdiler. Beş kardeşten Nathan, Londra’da bir mağaza açmıştı bile. James 1813’te Paris’e taşındı. Amschel, Frankfurt’ta kaldı, Salomon, Viyana’ya yerleşti ve en küçük oğul Napoli'ye gitti.</p><p class="calibre_">Bu geniş yayılımlı ağ kuşkusuz Rothschild’ları babalarının kendilerini uyardığı tehlikeye karşı açıkta bıraktı: yayılma, bölünme, dağılma. Bu tehlikeden yine getto stratejisine bağlı kalarak kaçındılar. Yabancıları içlerine almadılar, güçlerini yoğunlaştırdılar, böylece Avrupa maliyesi ve politikası içinde en büyük güç olarak yer aldılar. Rothschild’lar Avrupa’daki en hızlı kurye sistemini geliştirdiler, böylelikle haberleri bütün rakiplerinden önce alma fırsatı buldular. Bilgi konusunda gerçek tekeli ellerinde tuttular. ¡ç iletişim ve yazışmalarını Frankfurt Yahudi lehçesiyle ve yalnızca kardeşlerin çözebileceği bir şifreyle yaptılar. Bu bilgiyi çalmanın bir anlamı yoktu, kimse anlayamazdı. “En kurnaz bankerler bile Rotschild labirentinin içinde yollarını bulamıyorlardı," demişti klana sızmaya çalışan bir yatırımcı.</p><p class="calibre_">1824’de James Rothschild evl'<sub class="calibre5"><small class="calibre6"><span class="calibre7">e</span></small></sub>nme zamanı geldiğine karar verdi. Bu Rothschild’lar için bir sorun oluşturdu, çünkü bu bir yabancıyı, sırlarını başkalarına verebilecek bir yabancıyı Rothschild ailesinin içine almak anlamına geliyordu. James bu nedenle aile içinden biriyle evlenmeye karar verdi ve kardeşi Salomon’un kızını seçti. Kardeşler sevinç içindeydi, bu evlilik sorunları için mükemmel bir çözümdü. Ja-mes’in kararı aile politikası haline geldi. ¡ki yıl sonra Nathan kızını Sa-lomon’un oğluyla evlendirdi. Sonraki yıllar içinde beş kardeş çocukları arasında on sekiz evlilik ayarladılar, bunların on altısı ilk kuzenler arasındaydı.</p><p class="calibre_">"Biz bir saatin mekanizması gibiyiz: Her parça esastır," demişti kardeş Salomon. Bir saatin içinde olduğu gibi işletmenin her parçası diğerleriyle birlikte hareket ediyordu; içteki çalışmalar dış dünya tarafından görülemiyor, yalnızca ibrelerin hareketleri izlenebiliyordu. Diğer güçlü ve zengin aileler on dokuzuncu yüzyılın ilk yarısındaki çalkantılar sırasında önlenemez çöküşü yaşarken birbirine sıkıca bağlı Rothschild’lar eşsiz zenginliklerini yalnızca korumayı değil, arttırmayı da başardılar.</p><p class="calibre_"><span class="italic"><span class="bold">Güçlerinizi dağıtmamaya dikkat edin; onları yoğunlaştırmak için çabalayın. Dehalar başkalarının yaptığını gördükleri her şeyi yapacaklarını sanırlar, ama yanlış hesaplanan her masrafa pişman olacakları kesindir.</span></span></p><p class="calibre_"><span class="italic"><span class="bold">Johann von Goethe, 1749-1832</span></span></p><p class="calibre_"><span class="bold">Yorum</span></p><p class="calibre_">Rothschild'lar garip zamanlarda doğmuşlardı. Yüzyıllardır değişmeyen bir yerden gelmişlerdi, ama Sanayi Devrimi, Fransız İhtilali ve çok sayıda başkaldırının gerçekleştiği bir çağda yaşamışlardı. Rothschild’lar geçmişi canlı tuttular, devirlerinde yaşanan dağılma kalıbına direndiler. Bunlar yoğunlaşma yasasının simgeleridir.</p><p class="calibre_">Kimse bunu Paris’e yerleşen oğul James Rothschild kadar iyi temsil edemez. James yaşadığı dönemde Napoleon’un yenilgisine, Bourbon krallığının yeniden kuruluşuna, Orléans burjuvazisinin egemenliğine, cumhuriyete dönüşe ve son olarak da 111. Napoleon'un tahta çıkışına tanık oldu. Bütün bu altüst oluş sırasında Fransız tarzı ve modası amansız bir hızla değişti. Geçmişten kalma bir hatıra gibi gö-rünmeksizin James ailesini sanki getto onların içinde yaşamaya devam ediyormuş gibi yönetmişti. Geniş ailesinin iç uyumunu ve gücünü canlı tuttu. Bir aile bu kargaşanın ortasında hayatta kalmayı ancak geçmişe böylesine demir atarak başarabilirdi. Yoğunlaşma Rothschild gücünün, varlığının ve değişmezliğinin temeliydi.</p><p class="calibre_"><span class="italic"><span class="bold">En iyi strateji her zaman çok güçlü olmaktır; önce genelde, sonra da belirli bir noktada... İnsanın güçlerini yoğunlaştırarak sürdürmesinden daha yüksek ve daha basit bir strateji yasası yoktur... Kısacası birinci prensip şudur: Azami yoğunlukla hareket edin. Savaşta, Cari von Clausewitz, 1780-1831</span></span></p><p class="calibre_"><span class="bold">GUCUN ANAHTARLARI</span></p><p class="calibre_">Dünya gittikçe daha fazla bölünmeden yakınmaktadır; ülkeler, politik gruplar, aileler, hatta bireylere bölünmeler. Hepimiz tam bir dikkat dağınıklığı içindeyiz, binlerce başka şey tarafından ayrı ayrı yönlere çekilmeden dikkatimizi tek bir şey üzerinde zorlukla tutabiliyoruz. Modern dünyanın çelişki düzeyi her zamankinden daha fazladır ve biz bunu kendi hayatlarımızda içselleştirmekteyiz.</p><p class="calibre_">Çözüm kendi içlerimize, geçmişimize, daha yoğun düşünce ve hareket şekillerine dönmektir. Schopenhauer’in yazdığı gibi: "Akıl yoğunluğun büyüklüğüdür, genişliğin büyüklüğü değil." Napoleon güçlerini düşmanın en zayıf noktasına yoğunlaştırmanın önemini biliyordu, savaş alanlarındaki başarısının sırrıydı bu. Ama irade gücü ve aklı da eşit ölçüde bu kavramı model almıştı. Amacın tek oluşu, hedefe tam yoğunlaşma ve bu niteliklerin daha az odaklanan, dikkati dağınık insanlara karşı kullanımı... böyle bir ok hedefi her zaman vurur ve düşmanı yener.</p><p class="calibre_">Kazanova hayattaki başarısını tek bir amaca yoğunlaşma yeteneğine ve avını teslim olana kadar zorlamasına yoruyordu. Onu bu kadar baştan çıkarıcı yapan şey kendini arzu ettiği kadına tamamen ve-rebilmesiydi. Bu kadın haftalarca ya da aylarca onun yörüngesinde yaşardı, Kazanova ondan başka kimseyi düşünmezdi. Venedik’te dü-kanın sarayındaki tehlikeli zindanlara, daha önce kimsenin kaçamadığı zindanlara hapsedildiğinde zihnini tek bir kaçış hedefi üzerinde yoğunlaştırdı. Aylarca süren kazının bir işe yaramaması demek olan hücre değiştirmeleri cesaretini kırmadı; sonunda kaçacağında ısrar ediyordu. "Bir insanın aklına bir şeyi koyduğu zaman kendini yalnızca bu plana verdiğinde zorluklar ne olursa olsun başaracağına hep inanmı-şımdır. Bu adam Büyük Vezir ya da Papa olabilir," diye yazmıştı daha sonra.</p><p class="calibre_">Tek bir hedef, tek bir iş üzerine dikkatinizi yoğunlaştırın ve onu boyun eğmeye zorlayın. Güç dünyasında sürekli olarak başkalarından yardıma gereksinim duyacaksınız, özellikle sizden güçlü olanların yardımına. Aptal insan bir kişiden diğerine koşar, kendini dışarı yayarak hayatta kalacağına inanır. Ancak kendinizi tek ve uygun bir güç kaynağına bağlayarak ne kadar enerji korursanız o kadar güç elde etmeniz, dikkatin yoğunlaşması yasasının doğal bir sonucudur. Bilim adamı Nikola Tesla tek bir kişiye hizmet etmeyerek bağımsızlığını sürdürebileceğine inandığı için kendini mahvetmişti. Kendisine cömert bir anlaşma sunan J. P. Morgan'ı bile geri çevirmişti. Sonunda, Tesla’nın "bağımsızlığı" tek bir müşteriye bağlanmayıp düzinelercesine yaltaklanması anlamına gelmişti. Hayatının sonraki bölümünde yaptığı hatayı farketti.</p><p class="calibre_">Bütün büyük Rönesans ressamları ve yazarları bu sorunla mücadele ettiler, ama hiçbiri on altıncı yüzyıl yazarı Pietro Aretino kadar değil. Aretino hayatı boyunca şu veya bu prensi memnun etmek zorunda olmanın aşağılanmasını yaşadı. Sonunda canına tak etti ve güçlü kaleminin hizmetini sunarak V. Charles'ın desteğini elde etmeye çalışmayı hedefledi. Böylece özgürlüğün tek bir güç kaynağına bağlanmaktan geldiğini keşfetti. Michelangelo bu özgürlüğü Papa İl. Julius'da, Galileo Medi-ci'lerde buldu. Sonuç olarak tek müşteri sadakatinizi takdir eder ve hizmetinize bağımlı hale gelir; uzun vadede efendi köleye hizmet eder.</p><p class="calibre_">Son olarak, güç her zaman yoğun biçimlerde bulunur. Her örgütte küçük bir grubun dizginleri elinde tutması kaçınılmazdır. Ve bu grup genellikle unvanı olanlardan oluşmaz. Güç oyununda yalnızca aptallar bir hedef belirlemeden ortalıkta salınır durur. jşleri kimin kontrol ettiğini, perde arkasındaki gerçek yönetmenin kim olduğunu bulmalısınız. Richelieu'nun on yedinci yüzyılın başında Fransız politika sahnesinde zirveye yükselişinde işlere karar verenin Xlll. Louis değil, kralın annesinin olduğunu keşfettiği gibi. Böylece kendisini ona adadı ve diğer saray mensuplarının arasından hızla sıyrılarak zirveye çıktı.</p><p class="calibre_">Petrolü bir kez bulmak yeterlidir, zenginliğiniz ve gücünüz ömür boyu sürecektir.</p><p class="calibre_">İmaj: Ok. Tek okla iki hedefi vuramazsınız. Eğer düşünceleriniz dağılırsa düşmanının kalbini vuramazsınız. Zihin ve ok birleşip tek olmalıdır. Ancak böyle zihinsel ve fiziksel güç yoğunlaşmasıyla okunuz hedefi vurur ve kalbi parçalayabilir.</p><p class="calibre_"><span class="bold">Otorite: </span>Yoğunluğu genişlikten daha fazla ödüllendirin. Mükemmellik niteliktedir, nicelikte değil. Genişlik tek başına sıradan-lığın üstüne çıkmaz ve yaygın genel ilgiye sahip insanların talihsizliği parmaklarını bütün pastalara sokmak isterken tek bir pastaya bile sokamamalarıdır. Yoğunluk seçkinlik getirir ve önemli konularda kahramanlığa yükseltir (Baltasar Gardan, 1601-1658).</p><p class="calibre_">Dikkati yoğunlaştırmanın bazı tehlikeleri ve dağılımın en uygun taktik olduğu bazı anlar vardır. Çin’in yönetimi için Milliyetçilerle savaşta Mao Tse-tung ve Komünistler en önemli silah olarak sabotaj ve pusuyu kullanarak birkaç cephede uzatmalı çarpışma sergilediler. Dağılım genellikle daha zayıf taraf için uygundur; aslında gerilla savaşının en önemli ilkesidir. Daha güçlü bir orduyla savaşırken güçlerinizi birleştirmeniz sizi yalnızca daha kolay bir hedef haline getirir, arazide erimek ve düşmanınızı varlığınızın hayaliyle düşkırıklığına uğratmak daha iyidir.</p><p class="calibre_">Kendinizi tek bir güç kaynağına bağlamanın da belirgin bir tehlikesi vardır. Eğer o kişi ölüp gider ya da gözden düşerse siz zarar görürsünüz. Gücünü babası Papa VI. Alexander’dan alan Cesare Bor-gia'nın başına gelen de budur. Cesare’a savaşacak ordular ve kendi adına çarpışacağı savaşlar veren babasıydı. O birdenbire ölünce (belki de zehirlenmişti) Cesare çok kötü duruma düşmüştü. Yıllar boyunca çok fazla düşman edinmişti ve artık babasının koruması yoktu. O halde korunmaya ihtiyaç duyabileceğiniz durumlarda kendinizi birkaç güç kaynağına bağlamak akıllıcadır. Böyle bir hareket özellikle büyük bir kargaşa ve şiddetli değişim dönemlerinde ya da düşmanlarınızın çok sayıda olduğu durumlarda akıllıca olur. Ne kadar çok müşteri ve efendiye hizmet ederseniz bir tanesi güçten düşerse o kadar az riske girmiş olursunuz. Böyle bir dağılım birini diğerine düşürmenize bile izin verebilir. Tek bir güç kaynağına yoğunlaşmış olsanız bile, yine de dikkatli olmalı ve efendinizin ya da müşterinizin artık size yardım etmeyeceği güne hazırlıklı olmalısınız.</p><p class="calibre_">Son olarak tek amaçlılık sizi katlanılamaz derecede sıkıcı yapabilir, özellikle sanat alanında. Rönesans ressamı Paolo Uccello perspektifi öylesine saplantı haline getirmişti ki, tabloları cansız ve yapay görünüyordu. Oysa Leonardo da Vinci her şeyle ilgileniyordu: mimari, yağlıboya resim, heykelcilik, mekanik. Yayılma gücünün kaynağıydı. Ama böylesi bir deha çok ender bulunur. Bizler yoğunlaşma yönüne gitsek daha iyi olur.</p><div class="mbp_pagebreak" id="calibre_pb_23"></div>
</body></html>
