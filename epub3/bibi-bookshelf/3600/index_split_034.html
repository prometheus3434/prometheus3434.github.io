<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos931381" class="calibre_"><span class="calibre2"><span class="bold">YASA 34</span></span></p><p class="calibre_"><span class="calibre3"><span class="bold">KRAL MUAMELESİ GÖRMEK İÇİN KRALLAR GİBİ DAVRANIN</span></span></p><p class="calibre_"><span class="bold">HUKUM</span></p><p class="calibre_"><span class="italic"><span class="bold">Kendinizi nasıl sunduğunuz çoğunlukla size nasıl davranılacağını belirler: Uzun vadede kaba veya sıradan görünmek insanların size karşı saygısız davranmasına neden olur. Bir kral kendine saygı duyduğu için aynı duyguyu başkalarında da uyandırır. Bir krala yakışır şekilde ve gücünüzden emin olarak davrandığınızda taç giymek sizin kaderinizde varmış gibi bir hava yaratırsınız.</span></span></p><p class="calibre_"><span class="bold">YASAYI ÇİĞNEMEK</span></p><p class="calibre_">1830 yılında Paris’te Kral X. Charles’ı tahtı bırakmaya zorlayan bir ihtilal gerçekleşti. Kraldan sonra gelecek olan kişiyi seçmek üzere ülkedeki üst düzey yetkililerden oluşan bir komisyon toplandı. Seçtikleri adam Orleans Dükü Louis-Philippe'ydi.</p><p class="calibre_">Başlangıçtan itibaren Louis-Phillippe'nin farklı türde bir kral olacağı açıktı. Yasallığına şüphe düşüren şey, kraliyet ailesinin farklı bir dalından gelmesi veya tacı miras olarak almayıp komisyon tarafından kendisine verilmesi değil, kraliyet törenlerinden ve giyim kuşamından hoşlanma-masıydı; bankerler arasında soylular arasında olduğundan daha fazla arkadaşı vardı ve tarzı Napoleon'un yaptığı gibi yeni türde bir krallık yönetimi yaratmak değil, mevkisini önemsiz gibi göstermekti, onun için işadamları ve orta sınıftan insanlarla birarada bulunmak daha iyiydi. Bu nedenle Louis-Phillippe’yi çağrıştıracak semboller asa ya da taç değil, sanki sıradan biriymiş gibi yürüyüşe çıktığı Paris sokaklarında gururla taşıdığı gri şapkası ve şemsiyesiydi. Louis-Phillippe, Fransa'nın en ünlü bankeri James Rothschild'ı sarayına davet ettiğinde ona eşitiymiş gibi davrandı. Ve kendisinden önceki kralların tersine Mösyö Rothschild'la yalnızca iş konuştu, çünkü parayı çok seviyordu ve büyük miktarda para biriktirmişti.</p><p class="calibre_">"Burjuva kral"ın iktidarı bu şekilde ilerlerken insanlar onu adam yerine koymamaya başladılar. Aristokrasi krala benzemeyen bir kralın görünüşüne bile dayanamıyordu ve birkaç yıl içinde ona sırtlarını döndüler. Bu arada X. Charles'ı kovan radikaller dahil, büyüyen yoksul sınıf ne bir kral gibi davranan, ne de halkın adamı gibi yöneten bir hükümdarı tatmin edici bulmadılar. Louis-Phillippe’nin en fazla minnettar olduğu bankerler kısa sürede ülkeyi yönetenin o değil kendileri olduğunu farkettiler ve ona artan bir küçümsemeyle davranmaya başladılar. Bir gün kraliyet ailesi için düzenlenen bir tren gezisinde James Rothschild geç kaldığı için ona çıkıştı, hem de halkın içinde. Bir zamanlar kral bankerlere eşitiymiş gibi davranarak haber olmuştu; şimdi banker krala aşağılık biriymiş gibi davranıyordu.</p><p class="calibre_">Sonunda Louis-Philippe'den önce gelenleri tahtan indiren işçi ayaklanması yeniden başladı ve kral onları zorla bastırdı. Ama bu kadar zalim bir şekilde neyi savunuyordu? Aşağıladığı krallık kurumunu değil, hükümdarlığının önlediği demokratik cumhuriyeti de değil. Görünüşe göre gerçekte koruduğu şey kendi servetiydi ve tabii bankerlerin serveti; tüm vatandaşlar arasında krallığı teşvik etmenin bir yolu değildi bu.</p><p class="calibre_">1848 yılının başlarında her sınıftan Fransızlar ülkeyi gerçek anlamda demokratik yapacak seçim reformları için gösterilerde bulunmaya başladılar. Şubat ayına kadar gösteriler şiddete dönüştü. Louis-Philippe halkı yatıştırmak için başbakanını kovdu ve yerine bir liberali getirdi. Fakat bu arzu edilenin tersi bir etki yarattı. jnsanlar kralı itip kakabileceklerini sezdiler. Gösteriler, tüfek sesleri ve caddelerde barikatlarla tam bir ihtilale dönüştü.</p><p class="calibre_">23 Şubat gecesinde bir grup Paris'li sarayı kuşattı. Herkesi şaşırtan bir hızla Louis-Philippe o akşam tahtı bırakıp jngiltere’ye kaçtı. Geride bir vekil bırakmadı, hatta bir öneri bile getirmedi, bütün hükümeti kasabadan ayrılan bir sirk gibi dağılıp gitti.</p><p class="calibre_"><span class="bold">Yorum</span></p><p class="calibre_">Louis-Philippe krallar ve liderlerin doğal havasını sürekli olarak bozuyordu. İhtişam sembolleriyle alay ederken yöneticilerinin sıradan vatandaşlar gibi davranmasının gerektiği yeni bir dünyanın doğmakta olduğuna inanıyordu. Haklıydı: Gerçekten kral ve kraliçelerin olmadığı bir dünya varolmak üzereydi. Ama gücün dinamiklerindeki değişimi tahmin etmede tamamen hatalıydı.</p><p class="calibre_">Burjuva kralın şapkası ve şemsiyesi başlangıçta Fransızları eğlen-dirmişti, fakat kısa süre içinde kızdırmaya başlamışlardı. jnsanlar Lou-is-Philippe'nin gerçekten kendileri gibi olmadığını biliyorlardı; şapka ve şemsiye aslında onları ülkenin birdenbire daha eşit hale geldiği fantezisine inandırmak için kullanılan bir tür hileydi. Aslına bakılırsa, zenginlik ayrımları hiç bu kadar büyük olmamıştı. Fransızlar hükümdarlarından bir varlık göstermesini, birazcık şovmen olmasını bekliyorlardı. Elli yıl önceki ihtilal sırasında kısa süre için iktidara gelen Robespierre gibi bir radikal bile bunu anlamıştı ve devrimci cumhuriyeti bir imparatorluk rejimine dönüştüren Napoleon bundan kesinlikle emindi. Gerçekten Louis-Philippe sahneyi terkeder etmez Fransızlar gerçek arzularını açıkladılar. Napoleon’un büyük yeğenini başkan olarak seçtiler. Aslında o tam bir meçhuldü, ama büyük generalin güçlü atmosferini yeniden yaratacağını, "burjuva kral"ının sıkıntı veren anısını sileceğini umuyorlardı.</p><p class="calibre_">Güçlü insanlar kendileri, uyrukları ve astlarının temelde aynı oldukları yanılsamasını yaratmaya çalışarak sıradan insan havasına sahipmiş gibi görünmek isteyebilirler. Oysa bu sahte jestle etkilemek istediği insanlar gerçeği görürler. Kendilerine daha fazla güç verilmediğini anlarlar, yalnızca güçlü insanın kaderini paylaşmış gibi göründüklerini bilirler. jşe yarayan tek sıradan görünüş türü Franklin Roose-velt'in sunduğu tarzdır, yani başkanın gerçekte bir asilzade olarak kalsa da sıradan insanla aynı değerlere ve amaçlara sahip olduğunu söyleyen bir tarz.</p><p class="calibre_">Sahte samimiyetle aradaki mesafeyi yok etmeye çalışan liderler yavaş yavaş sadakat, korku veya sevgi aşılama yeteneğini kaybederler. Bunun yerine saygısızlık doğururlar. Louis-Philippe gibi giyotine bile değmeyecek kadar sıradandırlar, yapabilecekleri en iyi şey daha önce orada hiç olmamışlar gibi gecenin karanlığında ortadan kaybolmaktır.</p><p class="calibre_"><span class="italic"><span class="bold">Asla kendinize olan saygınızı kaybetmeyin, tek başınıza olduğunuzda kendinizle çok fazla teklifsiz olmayın. Tutarlılığın tek başına karakter sağlamlığınızın standardı olmasını sağlayın ve kendiniz hakkındaki değer yargılarınıza dışardaki kurallardan daha fazla değer verin. Uygunsuz davranıştan dışardaki otoritenin kınamasından korkmaktan çok kendi erdeminize olan saygınız yüzünden vazgeçin. Kendinize saygı duymaya başlayın, o zaman Seneca’nın hayali öğretmenine ihtiyacınız olmaz.</span></span></p><p class="calibre_"><span class="italic"><span class="bold">Sa/tasar Gracian, 1601-1658</span></span></p><p class="calibre_"><span class="bold">YASAYA UYMAK</span></p><p class="calibre_">Christopher Colombus efsanevi yolculukları için para bulmaya çalışırken etrafındaki birçok insan onun jtalyan aristokrasisinden geldiğine inanıyordu. Bu görüş kâşifin ölümünden sonra oğlu tarafından yazılan ve onu Monferrat'daki Cuccara kalesi kontu, Colombus'un torunu olarak tanımlayan yaşam öyküsüyle tarihe geçmiştir. Daha sonra Colombus'un efsanevi Roma generali Colonius'un ailesinden geldiği ve ilk kuzenlerinden ikisinin sözümona İmparator Constantinople’un torunu olduğu söylenmiştir. Gerçekten tanınmış bir geçmiş. Ama bu bir fanteziden başka bir şey değildi, çünkü Colombus aslında Domineco Colombus’un oğluydu. Domenico, Christopher genç bir adamken şarap dükkânı açıp peynir satarak hayatını kazanan mütevazı bir dokumacıydı.</p><p class="calibre_">Soylu geçmişini Colombus’un kendisi yaratmıştı, çünkü erken dönemlerde kaderin onu büyük şeyler için seçmiş ve kanında bir tür soyluluk olduğunu hissetmişti. Buna uygun olarak gerçekten soylu bir aileden geliyormuş gibi yaptı. Ticaret gemilerinde geçen macerasız bir tüccarlık kariyerinden sonra aslen Cenova'lı olan Colombus. Lizbon’a yerleşti. Soylu geçmişine ait uydurma hikâyeyi kullanarak Portekiz Krallığı’yla çok iyi bağlantıları olan yerleşik bir Lizbon ailesinin kızıyla evlendi.</p><p class="calibre_">Karısının akrabalarının aracılığıyla Portekiz kralı il. Joao’yla bir görüşme ayarlayarak Asya'ya daha kısa bir yol bulmayı amaçlayan batı yolculuğu için parasal destek vermesi ricasında bulundu. Yapılacak her türlü keşfin kral adına olacağını duyurmanın karşılığında Colombus bir dizi hak talebinde bulundu: Okyanusun Ulu Amirali unvanı; bulduğu her kara parçası üzerinde valilik ofisi; böyle topraklarla yapılacak gelecekteki ticaretin yüzde onu. Bütün bu haklar miras olarak ailesinin diğer üyelerine geçecek ve tüm zamanları kapsayacaktı. Colombus bu talepleri daha önce yalnızca bir tüccar olmasına, gemicilik hakkında neredeyse hiçbir şey bilmemesine, bir açı ölçer kullanamamasına ve daha önce hiçbir grubu yönetmiş olmamasına rağmen ileri sürmüştü. Kısacası, teklif ettiği seyahat için hiçbir niteliği yoktu. Dahası, dilekçesi bu planlarını nasıl başaracağına dair hiçbir ayrıntıyı içermiyordu, yalnızca belirsiz vaatler vardı.</p><p class="calibre_">Colombus sözlerini bitirdikten sonra İl. Joao gülümsedi. Teklifi kibarca geri çevirdi, ama gelecek için kapıyı açık bıraktı. Burada Colom-bus hiç unutmayacağı bir şeyi farketmiş olmalıydı: Kral denizcinin taleplerini geri çevirse de bu talepleri dikkate almıştı. Ne Colombus'a gülmüş, ne de geçmişini ve elindeki belgeleri sorgulamıştı. Aslında kral Colombus’un isteklerinin cüretkârlığından etkilenmişti ve kendinden bu kadar emin hareket eden bir adamın yanında kendini rahat hissetmişti. Görüşme Colombus’un içgüdülerinin doğru olduğuna inanmasını sağlamış olmalıydı. Ayı talep ederek konumunu hemen yükseltmişti, çünkü kral kendisi için bu kadar yüksek bir fiyat biçen adamın deli olmadığı takdirde, ki öyle görünmüyordu, bu değere sahip olduğunu düşünmüştü.</p><p class="calibre_">Colombus birkaç yıl sonra jspanya’ya taşındı. Portekiz bağlantılarını kullanarak ispanya sarayına ait çevrelerde yükseldi, ünlü yatırımcılardan mali destek aldı ve düklerle, prenslerle aynı masaları paylaştı. Bütün bu insanlara batıya yapacağı yolculuğunu desteklemeleri ricasını ve İl. Joao’ya sunduğu hak taleplerini de tekrarladı. Medina Dükü gibi bazıları yardım etmek istediler, ama ona istediği unvan ve hakları verme yetkileri olmadığı için yardım edemediler. Ancak Colombus geri çekilmek bilmiyordu. Kısa süre sonra yalnızca tek bir insanın onun taleplerini karşılayabileceğini anladı: Kraliçe Isabella. Sonunde 1487 yılında kraliçeyle bir görüşme ayarladı ve kraliçeyi yolculuğun masraflarını karşılaması için ikna edemese de onu etkiledi ve sarayın daimi konukları arasına girdi.</p><p class="calibre_">1497’de jspanyollar sonunda yüzyıllar önce ülkenin bir bölümünü ele geçiren istilacı Mağribileri kovmayı başardılar. Hazinesindeki savaş yükü kalkan Isabella sonunda kâşif arkadaşının taleplerine karşılık verebileceğini düşündü; üç gemi, donanım, tayfanın maaşları ve Colombus için mütevazı bir maaşı ödemeye karar verdi. Daha da önemlisi, Colombus’a üzerinde direttiği unvan ve hakları vereceğini garanti eden bir anlaşma hazırlattı. Reddettiği tek madde keşfedilen bütün kararların gelirlerinin yüzde onu maddesiydi; bu da dipnot halinde belirtilmişti. (Bu madde kabul edilirse Colombus ve mirasçıları dünyanın en zengin ailesi olurlardı. Colombus anlaşmadaki dipnotu hiç okumadı.)</p><p class="calibre_">Taleplerinin karşılanmasına memnun olan Colombus aynı yıl içinde Asya kanalını bulmak üzere yola çıktı. (Yola çıkmadan önce oraya varmasını sağlaması için bulabildiği en iyi denizcileri işe aldı.) Böyle bir kanal bulunamadı, fakat Colombus ertesi yıl daha da hırslı bir yolculuk için ricada bulundu ve kraliçe kabul etti. O zamana kadar Co-lombus'un alnında büyük şeylere imza atacağının yazdığını görmüştü.</p><p class="calibre_"><span class="italic"><span class="bold">HİPPOCLEİDES SİCYON'DA</span></span></p><p class="calibre_"><span class="italic"><span class="bold">Sonraki kuşakta aile, Sicyon'un efendisi Cleisthenes'in bağışladığı üstünlükle çok daha ünlü oldu. C/eisthenes'in bütün Yunanistan’daki en iyi erkekle evlenmek isteyen bir kızı vardı, Agarista. Böylece kendisinin savaş arabaları yarışını kazandığı olimpiyatlar sırasında halka bir duyuru yaptı. Her kim kendini Cleisthenes'in damadı olacak kadar iyi görüyorsa altmış gün içinde -ya da isterse daha önce-Sicyon'a gelecekti, çünkü altmışıncı günü izleyen yıl içinde kızını damat adayıyla nişanlamak istiyordu. Cleisthenes'in bu amaç için yapılmış yarış alanı ve güreş ringi vardı. Adaylar gelmeye başladılar, ülkesinde ya da kendisinde gururlanacağı bir şey olan Yunanlı her erkek... Cleisthenes çok sayıdaki adayın her birine ülkesinin ve ana babasının adını sorarak başladı; sonra onları daha iyi tanımak için bir yıl boyunca evinde ağırladı. Onlarla bazen teker teker, bazen hep birlikte sohbet etti ve erkeksi özelliklerini, mizaçlarını, eğitimlerini ve terbiyelerini görmek için test etti... Fakat en önemli test yemek masasındaki davranışlarıydı. Bütün bunlar onların Sicyon’da kalışı sırasında gerçekleşiyordu ve bütün bu süre boyunca onları çok güzel ağırlıyordu. Şu ya da bu nedenle iki Atinalı, Cleisthenes’i en çok etkiledi ve ikisi arasında Tisander’in oğlu Hippocleides tercih edildi... En sonunda nişan günü gelmişti ve Cleisthenes seçimini duyurmalıydı. Yüz öküz kurban ederek günün önemini gösterdi ve büyük bir ziyafet verdi. Ziyafete yalnızca adaylar değil, önemli herkes davet edildi. Yemek bittiğinde adaylar müzikle ve topluluk içinde konuşarak birbirleriyle yarıştılar. Bütün bunların içinden şampiyon olarak Hippocleides çıktı, ta ki şarap içildikçe flüt çalan kişiye bir melodi çalmasını söyleyip onunla dans edene kadar. Kendi zevki için dans ediyor olabilirdi, ama onu izleyen Cleisthenes’in içinde ciddi şüpheler uyanmaya başladı. Kısa bir duraklamadan sonra Hippocleides bir masa istedi; masa gelince üzerine çıkıp önce bazı kısa danslar, ardından Attic dansları yaptıktan sonra amuda kalkıp ayaklarıyla havayı döverek tempo tuttu. Kısa danslar ve Attic dansları yeterince kötüydü; Cleisthenes böyle bir damat sahibi olma fikrinden çoktan vazgeçmiş olsa da, kendini tuttu ve bir öfke patlamasından kaçındı; ama Hippocleides’in ayaklarıyla havada tempo tuttuğunu görünce, "Tisander’in oğlu," diye bağırdı. "Dansınla evliliğini kaçırdın."</span></span></p><p class="calibre_"><span class="italic"><span class="bold">Tarihler, Herodotus, M.Ö. V. Yüzyıl</span></span></p><p class="calibre_"><span class="italic"><span class="bold">Yorum</span></span></p><p class="calibre_">Colombus bir kâşif olarak en iyi deyişle orta karardı. Deniz hakkında gemisindeki orta düzeydeki bir denizciden daha az şey biliyordu, keşiflerinin enlem ve boylamını asla belirleyemiyor, adaları büyük kara parçalarıyla karıştırıyor ve tayfasına kötü davranıyordu. Ama bir alanda dâhiydi: Kendini nasıl satacağını iyi biliyordu. Yoksa bir peynir satıcısının oğlu olan düşük seviyeli bir deniz tüccarının en üst düzeydeki kraliyet ailelerinin ve aristokratların gözüne girişi başka nasıl açıklanabilir?</p><p class="calibre_">Colombus'un soyluları etkileme konusunda şaşırtıcı bir gücü vardı ve bu kendini sunuş tarzından kaynaklanıyordu. imkânlarıyla hiç uyuşmayan bir kendine güven duygusu sergiliyordu. Güveni bir son-radangörmeninki gibi saldırgan, çirkin bir kendini sunum değildi, sessiz ve sakin bir özgüvendi. Aslında genellikle aristokratların gösterdiği türde bir özgüvendi bu. Eski tarz aristokrasilerde güçlüler kendilerini kanıtlama gereği duymazlardı; soylu oldukları için her zaman daha fazlasını hak ettiklerini bilir ve bunu isterlerdi. O halde Colombus’la birlikteyken ona karşı bir yakınlık hissetmiş olmalılardı, çünkü o da kendini onlar gibi sunuyordu; kalabalığın üstüne çıkıyor, büyük şeyleri hedefliyordu.</p><p class="calibre_">Şunu anlayın: Kendi fiyatınızı belirlemek sizin elinizdedir. Kendinizi nasıl sunduğunuz, kendiniz hakkında ne düşündüğünüzü gösterir. Eğer az şey ister, ayaklarınızı sürür ve başınızı öne eğerseniz insanlar bunun sizin karakterinizi yansıttığını düşünürler. Ama bu davranış siz değilsiniz, yalnızca kendinizi diğer insanlara nasıl sunmak istediğiniz-dir. Siz de kolayca Colombus'un takındığı tavrı takınabilirsiniz: karamsarlığa kapılmama, özgüven ve taç giymek üzere doğmuş olduğunuz duygusu.</p><p class="calibre_"><span class="italic"><span class="bold">Bütün ünlü sahtekâr/arda güçlerini borçlu oldukları dikkate değer bir özellik vardır. Gerçek aldatma olayında onlara egemen olan duygu kendilerine inançlarıdır; bu kadar mucizevi şekilde konuşan ve etrafmdakilerin ilgisini çeken şey budur.</span></span></p><p class="calibre_"><span class="italic"><span class="bold">Friedrich Nietzsche, 1844-1900</span></span></p><p class="calibre_"><span class="bold">(iUCUN ANAHTARLARI</span></p><p class="calibre_">Birer çocuk olarak hayata büyük bir coşkuyla başlar, dünyadaki her şeyi ister ve bekleriz. Bu, genellikle kariyerlerimize başlarken topluma ilk girişimize kadar sürer. Fakat büyüdükçe yaşadığımız başarısızlıklar ve geri çevrilmeler zaman içinde sertleşen sınırlar oluşturur. Dünyadan daha az şey beklemeye başlayarak gerçekte kendi kendimize zorla koyduğumuz sınırları kabul ederiz. En basit ricalar için bile başımızı eğip özürler dilemeye başlarız. Ufkun öylesine daralmasının çözümü kendimizi bilerek ters yönde zorlamaktır: başarısızlıkları küçümsemek ve sınırlara aldırmamak, kendimizi bir çocuk gibi talep edip beklemeye zorlamak. Bunu başarmak için kendi üzerimizde belirli bir strateji uygulamalıyız. Buna Tacın Stratejisi diyebiliriz.</p><p class="calibre_">Tacın Stratejisi basit bir neden-sonuç zincirine dayanır: Eğer kader tarafından büyük şeylere yönlendirilmiş olduğumuza inanırsak bu inanç dışa yansır, tıpkı bir tacın kralın etrafında bir hale yaratması gibi. Dışa yayılan bu ışın kendimize bu kadar güvenmemiz için bir nedenimiz olması gerektiğini düşünen etrafımızdaki insanları etkiler. Taç giyen insanların isteyebilecekleri ya da başarabilecekleri şeylere karşı bir sınır koyma duyguları yoktur. Bu da dışa yansır. Sınırlar ve kısıtlamalar ortadan kalkar. Taç Stratejisi'ni kullanırsanız ne sıklıkta sonuç verdiğine şaşırırsınız. Örnek olarak, diledikleri her şeyi isteyen ve elde eden mutlu çocukları düşünün. Yüksek beklentileri onların çekici yanıdır. Yetişkinler onların isteklerini karşılamaktan hoşlanırlar, tıpkı lsabel-la'nın Colombus'un isteklerini karşılamaktan hoşlandığı gibi.</p><p class="calibre_">Tarih boyunca, alelade biri olarak doğan insanlar -Bizans'ın The-odora'ları, Colombus'lar, Beethoven'lar, Disraeli’ler- kendi büyüklüklerine yürekten inandıkları için kehaneti doğrulayarak Tacın Stratejisi'ni uygulamayı başarmışlardır. Hile basittir: Kendinize inançla galip gelin. Kendi üzerinizde bir tür aldatmaca yaptığınızı bilseniz bile bir kral gibi hareket edin. Büyük bir olasılıkla çevreniz de size kral gibi davranacaktır.</p><p class="calibre_">Taç sizi diğer insanlardan ayırabilir, ama bu ayrımı gerçek haline getirmek size bağlıdır. Farklı bir şekilde hareket etmelisiniz, etrafınız-dakilerden uzak olduğunuzu göstermelisiniz. Farkınızı vurgulamanın bir yolu şartlar ne olursa olsun her zaman ağırbaşlılıkla hareket etmektir. Louis-Philippe diğer insanlardan farklı olduğu duygusunu vermedi, banker kraldı o. Ve uyrukları onu tehdit ettiğinde çöktü. Bunu herkes hissetti ve üzerine hücum etti. Gerçek vakar ve sağlam amaç eksikliğiyle Louis-Philippe sahtekâr gibi göründü ve taç kolayca başından aşağı yuvarlandı.</p><p class="calibre_">Görkemli oluş kibirli oluşla karıştırılmamalıdır. Kibir kralın hakkı gibi görünebilir, ama aslında güvensizliği gösterir. Krallara yaraşır tutumun tam tersidir aslında.</p><p class="calibre_">1930’da başlayarak Etiyopya’nın kırk yıldan uzun süre hükümdarlığını yapan Haile Selassie bir zamanlar Lij Tafari adında genç bir adamdı. Soylu bir aileden geliyordu, fakat iktidara gelme şansı hiç yoktu, çünkü vekillik sırasında o dönemde tahtta olan Kral İl. Mene-lik’ten çok uzakta bulunuyordu. Yine de erken yaştan itibaren etrafındaki herkesi şaşırtan bir kendine güven ve kraliyet duruşu gösterdi.</p><p class="calibre_">Tafari on dört yaşında sarayda yaşamaya başladı ve Menelik'i hemen etkileyip gözdesi haline geldi. Tafari’nin ateş altındaki zarafeti, sabrı ve sakin kendine güveni kralı büyülemişti. Kibirli, ateşli ve kıskanç olan diğer genç soylular bu narin, kitaba bağlı genci itip kakıyorlardı. Ama hiçbir zaman öfkelenmiyordu, bu onun tenezzül etmeyeceği bir güvensizlik işareti olurdu. Etrafında şimdiden bir gün zirveye çıkacağına inanan insanlar vardı, çünkü zaten oradaymış gibi davranıyordu.</p><p class="calibre_">Yıllar sonra 1936'da jtalyan faşistler Etiyopya’yı ele geçirip şimdi adı Haile Selassie olan Tafari’yi sürgün ettikleri zaman ülkesinin durumunu anlatmak üzere Birleşmiş Milletler'e başvurdu. Dinleyenler arasındaki jtalyanlar kaba tacizkâr laflar attılar ona, ama o hiç etkilenmemiş gibi mağrur duruşunu sürdürdü. Bu durum düşmanlarını çirkin gösterirken kendisini yüceltti. Gerçekte ağırbaşlılık zor şartlar altında takılacak maskedir: Sanki hiçbir şey sizi etkileyemez gibidir ve tepki verecek bol zamanınız vardır. Bu son derece etkileyici bir duruştur.</p><p class="calibre_">Krallara yaraşır tutumun başka kullanımları da vardır. Dolandırıcılar aristokrat görünüşün önemini uzun süredir bilmektedirler; ya insanları silahsız bırakır ve onları daha az şüpheli kılar ya da gözlerini korkutarak savunmaya sokar; Kont Lustig’in bildiği gibi bir enayiyi bir kez savunmaya soktuktan sonra sonu gelmiştir. Dolandırıcı Yellow Kid Weil de zengin bir insanın giyim kuşamını üzerinde taşır ve ona uyacak bir kayıtsızlığa bürünürdü. Sihirli bir para kazanma yolunu ima ederek bir kral gibi uzak, mesafeli durur, gerçekte son derece zenginmiş gibi bir kendine güven sergilerdi. Enayiler işin içinde olmak, açıkça sergilediği zenginliğe kavuşmak için yalvarırlardı.</p><p class="calibre_">Son olarak, krallara yaraşır tutumu yansıtmanın içerdiği psikolojik hileleri güçlendirmek için etki yaratmanıza yardım edecek dışa yönelik stratejiler vardır. Birincisi, Colombus Stratejisi: Her zaman cüretkâr bir talepte bulunun. Fiyatınızı yüksek tutun ve tereddüt etmeyin. ¡kincisi, vakur bir şekilde en üstteki kişinin peşine düşün. Bu sizi hedeflediğiniz başkanla aynı düzleme çıkarır hemen. Davud ve Goliath Stratejisi: Büyük bir rakip seçerek büyük bir görüntü yaratırsınız.</p><p class="calibre_">Üçüncüsü, üstünüzdekilere bir tür hediye verin. Bu destekleyicisi</p><p class="calibre_">olanların kullandığı bir stratejidir. Destekleyicinize bir hediye vererek ikinizin eşit olduğunu söylüyorsunuzdur. Bu eski bir dolandırıcılık hilesidir, almak için verirsiniz. Rönesans yazarı Pietro Aretino, Mantua Dü-kü’nün sonraki destekçisi olmasını istediği zaman eğer köle ve dalkavuk gibi görünürse dükün kendisinin değersiz olduğunu düşüneceğini biliyordu; bu yüzden düke hediyelerle yaklaştı, bu olayda yakın arkadaşı Titian’ın tablolarını sundu ona. Hediyeleri kabul etmek dük ve yazar arasında bir tür eşitlik yarattı. Dük kendi aristokrat sınıfından biriyle iş yaptığını hissederek rahatladı. Aretino’ya cömertçe para yardımı yaptı. Hediye stratejisi kurnaz ve zekicedir, çünkü yalvarmazsınız: Birinin tesadüfen daha fazla parası olan iki insan arasındaki eşitliği ima eden vakur bir tarzda yardım istiyorsunuzdur.</p><p class="calibre_">Şunu hatırlayın: Kendi fiyatınızı belirlemek size kalmış bir şeydir. Az isterseniz tam olarak onu elde edersiniz. Ama daha çoğunu isterseniz dünyanın parasına değer olduğunuz işaretini verirsiniz. Sizi geri çevirenler bile güveniniz için size saygı duyar ve bu saygı sonunda hayal bile edemeyeceğiniz şekillerde yarar sağlar.</p><p class="calibre_"><span class="bold">İmaj: </span>Taç. Başınıza koyun ve farklı bir tavır içine girin; sakin ama çevreye yayılan bir özgüven sergileyin. Asla şüphe göstermeyin, tacın altında asla vakarınızı kaybetmeyin, yoksa taç size uymaz. Daha değerli biri içinmiş gibi görünür. Taç giyme törenini beklemeyin; en büyük imparatorlar tacı kendileri giyerler.</p><p class="calibre_"><span class="bold">Otorite: </span>Herkes kendi tarzında soylu olmalıdır. Bütün hareketlerinizin, bir kralın davranışları olmasa da kendi içlerinde değerli olmalarını sağlayın. İşlerinizde saygın, düşüncelerinizde yüce olun ve bütün yaptıklarınızla gerçekte olmasanız da bir kral olmayı hak ettiğinizi gösterin (Baltasar Gracian, 1601-1658).</p><p class="calibre_">Krallara yaraşır güvene sahip olmanın ardındaki fikir kendinizi diğer insanlardan ayırmaktır, ama bunu çok fazla ileri götürürseniz mahvolmanıza neden olabilir. Asla insanları küçümseyerek kendinizi yükselteceğiniz yanılgısına düşmeyin. Kalabalığın üzerinde çok yükselmek de hiçbir zaman iyi bir fikir değildir, kolay bir hedef olursunuz. Ve aristokrat duruşun olağanüstü tehlikeli olduğu zamanlar da vardır.</p><p class="calibre_">İngiltere kralı 1. Charles 1640'lı yıllarda halkın gözünün monarşi</p><p class="calibre_">kurumuna karşı açılması durumunu yaşadı. ülkenin her yerinde Oliver Cromwell’in idaresinde ayaklanmalar başladı. Charles bunları anlayışla karşılayıp reformları desteklese ve kendi gücünden ödünler verseydi tarih farklı olabilirdi. Ama o daha da krallara yaraşır bir tutum içine girdi, gücüne ve ilahi monarşi kurumuna yönelik saldırılar karşısında öfkeye kapıldı. Katı kralcılığı insanları kızdırdı ve ayaklanmalarına hız verdi. Sonunda Charles başını kaybetti. Şunu anlamalısınız: Etrafınıza güven yaymalısınız, kibir veya küçümseme değil.</p><p class="calibre_">Son olarak, bazen aşırılığıyla eğlendirici olabilen maddiyatçı bir kabalıkla biraz güç kazanabildiğiniz doğrudur. Ancak bu oyunu sınırların ötesine geçerek kazandığınız, onlardan daha kaba görünerek kendinizi insanlardan ayırdığınız ölçüde giderek tehlikeli olur. Her zaman sizden daha kaba insanlar olacaktır ve bir sonraki dönemde yerinizi sizden daha genç ve kötü olan biri alacaktır.</p><div class="mbp_pagebreak" id="calibre_pb_34"></div>
</body></html>
