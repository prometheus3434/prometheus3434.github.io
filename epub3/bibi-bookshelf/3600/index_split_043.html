<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1222762" class="calibre_"><span class="calibre2"><span class="bold">YASA 43</span></span></p><p class="calibre_"><span class="calibre3"><span class="bold">DİĞERLERİNİN KALPLERİ VE ZİHİNLERİ ÜZERİNDE ÇALIŞIN</span></span></p><p class="calibre_"><span class="bold">HUKUM</span></p><p class="calibre_"><span class="italic"><span class="bold">Baskı sonunda size karşı işleyecek olan bir tepki yaratır. Diğerlerini sizinle aynı yönde hareket etmek istemelerini sağlayacak şekilde ayartabilirsiniz. Ayartılan kişi sizin sadık pençeniz haline gelir. Ve insanları ayartmanın yolu psikolojileri ve zayıflıkları üzerinde çalışmaktır. Duyguları üzerinde çalışarak, sevdikleri ve korktukları şeylerden faydalanarak direnci yumuşatın. İnsanların kalplerine ve zihinlerine aldırmazsanız sizden nefret etmeye başlarlar.</span></span></p><p class="calibre_"><span class="bold">YASAYI ÇİĞNEMEK</span></p><p class="calibre_">XV. Louis'nin saltanatının sonlarına doğru bütün Fransa değişim ister olmuştu. Kralın torunu ve seçilmiş vâris XVI. Louis, Avusturya im-paratoriçesinin on beş yaşındaki kızıyla evlendiğinde Fransa umut vaat eder bir gelecek gördü. Genç gelin Marie-Antoinette güzeldi ve hayat doluydu. XV. Louis’nin sefahatiyle dolu olan sarayın havasını hemen değiştirdi; onu henüz görmemiş olan sıradan insanlar bile onun hakkında hararetle konuşuyorlardı. Fransızlar XV. Louis'ye söz geçiren metreslerden bıkmışlardı ve yeni kraliçelerine hizmet etmek için sabırsızlanıyorlardı. 1773’te Marie-Antoinette ilk kez Paris sokaklarında dolaşınca kalabalık alkışlayarak arabasının etrafına toplandı. Annesine, "Çok az şey karşılığında bu kadar büyük bir sevgi kazanacak bir konumda olmak ne büyük şans," diye yazmıştı.</p><p class="calibre_">1774’te XV. Louis öldü ve XVI. Louis tahta çıktı. Marie-Antoinette kraliçe olur olmaz kendisini en sevdiği zevklere bıraktı: ülkedeki en pahalı elbiseleri ve mücevherleri ısmarlayıp giymek; saçlarını tarihteki en özenli şekilde yaptırarak saçlarının kendisinden neredeyse bir metre yukarda durmasını sağlamak; sürekli olarak maskeli balolar ve eğlenceler düzenlemek. Bütün bu kaprislerini yerine getirirken masrafla ya da faturaları kimin ödediğiyle ilgilenmiyordu.</p><p class="calibre_">Marie-Antoinette'in en büyük zevki, Versailles’ın arazisindeki şato olan Petit Trianon’da kendi ağaçlarıyla özel bir Cennet Bahçesi tasarlamak ve yaratmaktı. Petit Trianon’daki bahçeler, elle ağaçlara ve taşlara yapıştırılan yosunlar dahil olmak üzere olabildiğince "doğal" olacaktı. Pastoral görünümü arttırmak için kraliçe bölgedeki en iyi inekleri sağan köylü sütçüleri; kraliçenin tasarlanmasına yardım ettiği özel köylü kıyafeti içindeki peynir yapımcıları ve çamaşırcıları; boyunlarında ipek papyonlarla koyun güden çobanları işe aldı. Ahırları denetlediğinde kraliyet seramik atölyelerinde yapılan porselen vazolara süt sağılmasını izliyordu. Vakit geçirmek için Petit Trianon’un etrafındaki ormanda çiçek toplar veya "iyi köylülerinin işlerini" yapmalarını izlerdi. Saray ayrı bir dünya haline gelmişti, saray mensupları onun seçtiği gözdelerle sınırlıydı.</p><p class="calibre_">Her yeni kaprisle Petit Trianon’u devam ettirmenin masrafları büyüyordu. Bu arada Fransa'da kıtlık ve yaygın bir memnuniyetsizlik vardı. Sosyal olarak halktan kopmuş saray mensupları bile öfkeden köpürüyorlardı, kraliçe onlara çocuk gibi davranıyordu. Yalnızca gözdeleri önemliydi ve onların sayıları da gitgide azalıyordu. Ama Marie-Antoinette bunun için endişelenmiyordu. Saltanatı sırasında bakanların raporlarını bir kez bile okumamıştı. Bir kez bile vilayetleri gezip insanları etrafına toplamamıştı. Bir kez bile Paris’lilerin arasına karışmamış, onlardan delege kabul etmemişti. Bunların hiçbirini yapmamıştı, çünkü bir kraliçe olarak halkının kendisine sevgi borçlu olduğunu ve karşılık olarak onları sevmesinin gerekmediğini düşünüyordu.</p><p class="calibre_">1784’te kraliçe bir skandala karıştı. Bir dolandırıcılığın bir parçası olarak Avrupa’dan pahalı bir elmas kolye onun adına alındı ve dolandırıcıların yargılanması sırasında savurgan hayat tarzı ortaya döküldü: İnsanlar onun elbiseler, mücevherler ve maskeli balolara ne kadar para harcadığını öğrendiler. Ona bir takma ad -"Bayan Zarar"- taktılar ve o andan itibaren insanların artan kızgınlığının hedefi haline geldi. Opera salonundaki locasında yerini aldığında insanlar onu ıslıklarla selamladılar. Saray bile ona karşı dönmüştü. Çünkü o muazzam harcamalar yaparken ülke mahvolmaya doğru gidiyordu.</p><p class="calibre_">Beş yıl sonra 1789'da eşsiz bir olay gerçekleşti: Fransız jhtilali. Kraliçe endişelenmedi, insanların küçük isyanlarına izin vermiş gibi görünüyordu; kısa süre sonra durulurdu ve o eski zevklerini sürdürmeye başlardı yine. O yıl insanlar Versailles'a yürüdü, kraliyet ailesinin sarayı bırakıp Paris'te ev tutmalarını istedi. Bu, asiler için bir zaferdi, ama kraliçeye açtığı yaraları sarması ve insanlarla bağlantıya girmesi için bir fırsat teklifiydi. Ama kraliçe dersini almamıştı. Paris'te kaldığı sürece saraydan bir kez bile ayrılmadı. Uyrukları cehennemde çürüyebilirdi.</p><p class="calibre_">1792'de ihtilal monarşinin sonunu resmen ilan edince kraliyet çifti saraydan hapishaneye taşındı. Ertesi yıl XVI. Louis dava edildi, suçlu bulundu ve giyotinle idam edildi. Marie-Antoinette de aynı kaderi beklerken neredeyse hiç kimse onu savunmadı, saraydaki eski arkadaşlarından hiçbiri, Avrupalı diğer hükümdarlardan (kendi ülkelerinin kraliyet aileleri olarak ihtilalin bir işe yaramadığını göstermek için her türlü nedeni olan hükümdarlar) hiç kimse, Avusturya'daki kendi ailesi, hatta şu anda tahtta oturan kendi ağabeyi bile. Dünyanın paryası haline gelmişti. Nihayet 1793 yılı Ekim ayında giyotinin önünde diz çökerken bile pişman değildi ve küstahtı.</p><p class="calibre_"><span class="bold">Yorum</span></p><p class="calibre_">Başlangıçtan itibaren Marie-Antoinette en tehlikeli tutumu takınmıştı. Avrupa'da genç bir prensesken sürekli olarak iltifat ve tatlı sözler duyuyordu. Fransız sarayının gelecekteki kraliçesi olarak herkesin dikkatinin odak noktasıydı. Başka insanları büyülemeyi veya memnun etmeyi, onların psikolojisiyle ilgilenmeyi hiç öğrenmemişti. istediklerini yapmak için çalışması, hesaplama yapması veya kurnaz olmayı ya da ikna etme sanatını kullanması gerekmemişti. Ve hayatının ilk günlerinden itibaren her istediği yapılan herkes gibi duyarsız bir canavar haline gelmişti.</p><p class="calibre_">Marie-Antoinette bütün ülkenin memnuniyetsizliğin odak noktası olmuştu, çünkü yalnızca aldatmak amacıyla bile olsa sizi baştan çıkarmak için bir çaba göstermeyen veya sizi ikna etmek için girişimde bulunmayan biriyle karşılaşmak çok sinir bozucudur. Ve onun geçmiş zamanı temsil ettiğini ya da ender görüldüğünü düşünmeyin. Onun temsil ettiği tip bugün her zamankinden daha yaygındır. Bu tipler kendi balonları içinde yaşarlar, kral veya kraliçe olarak doğduklarını ve herkesin kendilerine dikkat etmek zorunda olduğunu düşünürler. Başka kimsenin görüşlerini ve duygularını düşünmezler, Marie-Antoinette’ in kendinden emin küstahlıklarıyla insanları ezer geçerler. Çocukken şımartılıp nazlı yetiştirilenler yetişkin hale geldiklerinde hâlâ her şeyin kendilerine gelmesini beklerler; kendi cazibelerinden emin oldukları için başkalarına çekici görünmek, ayartmak veya yumuşak bir şekilde ikna etmek için bir çaba harcamazlar.</p><p class="calibre_">Güç alanında bu tür tutumlar felakete götürür. Her zaman etrafınızdakilere ilgi göstermeli, psikolojik durumlarını anlamaya çalışmalı, sözcüklerinizi onları ayartacağını ve baştan çıkaracağını bildiğiniz şekilde ayarlamasınız. Yeriniz ne kadar yüksekse aşağınızda bulunanların yürekleri ve zihinlerine önem verme gereksiniminiz o kadar büyüktür. Böylece yüksekteki yerinizi koruyacak bir destek tabanı yaratmış olursunuz. Bu taban olmaksızın gücünüz zayıflar ve en ufak bir şans değişikliğinde altınızdakiler memnuniyetle gözden düşmenize yardım ederler.</p><p class="calibre_"><span class="italic"><span class="bold">CYRUS’UN HİLESİ</span></span></p><p class="calibre_"><span class="italic"><span class="bold">Perslileri en iyi nasıl isyana sürüklerim diye düşünen Cyrus amacına en iyi uyduğunu gördüğü şu planı hazırladı: Bir parşömen kağıdı rulosuna Astyages’in kendisini Pers ordusunun başına atadığını yazdı; sonra Perslileri topladı, önlerinde ruloyu açarak yazılanları</span></span></p><p class="calibre_"><span class="italic"><span class="bold">okudu. “Ve şimdi de sizin için bir emrim var: Her erkek denetlemeye bir bıçakla gelecek..."</span></span></p><p class="calibre_"><span class="italic"><span class="bold">Emre uyuldu. Bütün erkekler bıçaklarıyla toplandı/ar ve Cyrus’un sonraki emri, gün bitmeden önce belirli bir toprak parçasının dikenler ve çalılarla dolu dört bin metrekarelik bir alanını temizlemekti. Bu da yapıldıktan sonra Cyrus ertesi gün banyo yapıp yine gelmelerini emretti. Bu arada Cyrus tüm Pers ordusunu bir ziyafetle eğlendirme haztrlığı içinde babasının bütün keçilerini, koyunlarım ve öküzlerini kesti, bulabildiği şarap ve ekmeği getirdi. Ertesi gün konuklar toplanınca çimenin üzerine oturup keyiflerine bakmaları söylendi.</span></span></p><p class="calibre_"><span class="italic"><span class="bold">Yemekten sonra Cyrus hangisini -dünkü çalışmayı mı, bugünkü eğlenceyi mi- tercih ettiklerini sordu; bir gün önceki azabın bugün aldıkları zevkten çok uzak olduğunu söylediler. Bu Cyrus’un istediği cevaptı, hemen üzerine atladı ve aklındakileri açıklamaya başladı. "Persli erkekler," dedi. "Beni dinleyin: Emirlerime itaat ederseniz, başınızı bir daha el işçiliğine çevirmek zorunda kalmadan bugünkü gibi binlerce zevkin tadını çıkarırsınız; ama eğer itaatsizlik ederseniz dünkü iş, yapmaya zorlanacağınız çok sayıda işin bir örneği olacak.</span></span></p><p class="calibre_"><span class="italic"><span class="bold">Tavsiyemi tutun ve özgürlüğünüzü kazanın. Özgürlüğünüzün sorumluluğunu amaç edinmiş kişi benim ve başka her şeyde olduğu gibi</span></span> savaşta <span class="italic"><span class="bold">da Medes’in eşitisiniz. Size söylediğim şey gerçek. Gecikmeyin, Astyages’in boyunduruğundan hemen kurtulun." Persliler, Medes’e tabi olmalarına uzun süredir kızıyorlardı. Sonunda bir lider bulmuşlardı ve özgürlük şansını büyük bir coşkuyla karşıladılar...</span></span></p><p class="calibre_"><span class="italic"><span class="bold">Cyrus’un denetimi altında Medes/ere karşı ayaklandılar ve o andan '    itibaren Asya’nın hakimi oldular.</span></span></p><p class="calibre_"><span class="italic"><span class="bold">Tarihler, Herodotus, M.Ö. V. Yüzyıl</span></span></p><p class="calibre_"><span class="bold">YASAYA UYMAK</span></p><p class="calibre_">M.S. 225’te eski Çin’de bulunan Shu’nun hükümdarının usta strate-jisti ve başbakanı tehlikeli bir durumla karşı karşıya geldi. Wei Krallığı kuzeyden Shu'ya tüm gücüyle saldırıyordu. Daha da tehlikelisi Wei, Shu'nun güneyindeki Kral Menghuo tarafından yönetilen barbar devletlerle de ittifak oluşturmuştu. Chuko Liang kuzeyde Wei'ye karşı savunmaya geçmeden güneyden gelen bu belayla uğraşmak zorundaydı.</p><p class="calibre_">Chuko Liang güneydeki barbar eyaletlere hücuma hazırlanırken kampındaki bilge kişi ona bazı tavsiyelerde bulundu. Bölgeyi güçle yatıştırmanın olanaksız olduğunu söyledi. Liang muhtemelen Meng-huo'yu yenerdi, ama Wei’yle uğraşmak üzere kuzeye döner dönmez Menghuo yeniden saldırıya başlardı. "Kalpleri kazanmak şehirleri kazanmaktan daha iyi; silahlar yerine yüreklerle savaşmak daha iyi. Umarım bu insanların kalplerini kazanmayı başarırsın," demişti. "Düşüncelerimi okudun," diye karşılık verdi Chuko Liang.</p><p class="calibre_">Liang'ın beklediği gibi Menghuo güçlü bir saldırı başlattı. Ama Liang bir tuzak hazırladı ve Menghuo dahil, ordusunun büyük bir bölümünü ele geçirmeyi başardı. Bununla birlikte tutsakları cezalandırmak veya idam etmek yerine onları kraldan ayırdı, prangalarını çıkardı, yiyecek ve şarapla ağırladı, sonra onlara hitaben bir konuşma yaptı. "Hepiniz dürüst ve namuslu insanlarsınız," dedi. "Eminim hepinizin evde sizi bekleyen anne babanız, karınız, çocuklarınız vardır. Kuşkusuz sizin kaderiniz için gözyaşı döküyorlardır. Sizi serbest bırakıyorum, böylece eve, sizi sevenlere dönebilirsiniz." Adamlar gözyaşlarıyla Li-ang'a teşekkür ettiler; sonra Menghuo'yu çağırttı. "Eğer seni serbest bırakırsam ne yapacaksın?" diye sordu. "Ordumu tekrar toparlayacağım," diye cevap verdi kral. "Ve hilekâr bir savaş için senin üzerine salacağım. Beni ikinci defa yakalarsan üstünlüğünü kabul edeceğim." Liang yalnızca Menghuo'yu serbest bırakmakla kalmadı, ona bir at ve eyer de hediye etti. Öfkeli askerleri neden bunu yaptığını merak ederken Liang onlara şöyle dedi: "Bu adamı cebimden çıkardığım bir şey gibi kolaylıkla yakalayabilirim yeniden. Onun kalbini kazanmaya çalışıyorum. Bunu yaptığımda barış güneye kendiliğinden gelecek."</p><p class="calibre_">Menghuo söylediği gibi yeniden saldırdı. Ama Liang’ın çok iyi davrandığı askerleri ona isyan ettiler, onu yakalayıp Liang’a getirdiler. Liang daha önce sorduğu soruyu yeniden sordu. Menghuo adil bir şekilde yenilmediğini, yalnızca kendi askerleri tarafından aldatıldığını söyledi; yeniden savaşacaktı, ama üçüncü kez yakalanırsa Liang’ın üstünlüğünü kabul edecekti.</p><p class="calibre_">Sonraki aylarda Liang, Menghuo'yu tekrar tekrar yendi, üçüncü, dördüncü ve beşinci kez yakaladı. Menghuo’nun askerleri gitgide daha tatminsiz hale geliyordu, savaşmak için arzularını kaybetmişlerdi. Ama Chuko Liang’ın Menghuo'dan teslim olmasını her isteyişinde büyük kral başka bir bahaneyle karşılık veriyordu: "Bana hile yaptın, kötü şans yüzünden kaybettim vb. vb. Eğer beni yeniden yakalarsan yemin ederim seni aldatmayacağım." Ve Liang onu serbest bırakıyordu.</p><p class="calibre_">Liang, Menghuo'yu altıncı kez yakalayınca krala yeniden aynı soruyu sordu. "Eğer beni yedinci kez yakalarsan, sana sadık kalacağım ve seni aldatmayacağım." "Çok güzel," dedi Liang. "Ama bir daha yakalarsam serbest bırakmayacağım seni.“</p><p class="calibre_">Menghuo ve askerleri krallığın en uzak köşesine, Wuge bölgesine kaçtı. Bu kadar çok yenilen Menghuo’nun tek bir umudu kalmıştı geriye; çok büyük ve zalim bir ordusu olan Wuge kralı Wutugu’dan yardım isteyecekti. Wutugu'nun savaşçıları asma yapraklarıyla sıkı bir şekilde örülüp petrolde bekletilmiş ve kurutulmuş, hiçbir şeyin nüfuz edemeyeceği zırhlar giyiyorlardı. Wutugu yanında Menghuo’yla güçlü ordusunu Liang'ın üstüne sürdü. Büyük strateji ustası bu kez korkmuş görünüyordu, adamlarını hemen geri çekti. Ama yalnızca Wutugu'yu tuzağa çekiyordu. Kralın adamlarını dar bir geçitte köşeye sıkıştırdı, sonra etraflarında ateşler yaktı. Ateş askerlere ulaştığında Wutugu'nun bütün ordusu alevler içinde kaldı, zırhlarındaki petrol kuşkusuz son dereGe kolay parlamıştı. Hepsi yok oldular.</p><p class="calibre_">Liang, Menghuo ve maiyetini dar vadideki katliamdan ayırmayı başarmıştı. Kral yedinci kez yakalandı. Bu kıyımdan sonra mahkûmunun karşısına tekrar çıkmaya dayanamazdı. Tutuklu krala bir elçi gönderdi. "Sizi serbest bırakma emrini verdi bana. Eğer yapabilirseniz ona karşı bir ordu daha toplayıp yenmeye çalışın." Hıçkırıklarla ağlayan kral yere çöktü, elleri ve dizlerinin üstünde Liang'a doğru emekledi, kendini Liang'ın önüne attı. "Oh ulu kralım," diye ağladı Menghuo. "Siz cennetin kralısınız. Güneyliler bir daha sizin idarenize direnmeyecekler." "Artık teslim oluyor musun?" diye sordu Liang. "Ben, oğullarım ve torunlarım sizin sınırsız, hayat veren atfınızdan çok etkilendi. Nasıl teslim olmayız?"</p><p class="calibre_">Liang, Menghuo'yu büyük bir ziyafetle şereflendirdi, onu yeniden tahta çıkardı, fethedilmiş topraklarını tekrar onun idaresine verdi, sonra gücünün hiçbir kısmını geride bırakmayarak ordusuyla kuzeye döndü. Liang asla geri dönmedi, buna gerek kalmadı. Menghuo onun en sadık ve sarsılmaz müttefiği olmuştu.</p><p class="calibre_"><span class="italic"><span class="bold">YUMUŞAK İKNA SANATI</span></span></p><p class="calibre_"><span class="italic"><span class="bold">Rüzgar ve güneş hangisinin daha güçlü olduğu konusunda tartışıyorlardı. Yoldan geçen birinin elbiselerini çıkarmasını hangisi sağlarsa onu galip ilan etmeye karar verdiler. İlk önce rüzgar denedi. Fakat onun şiddetli esiş/eri adamın elbiselerine biraz daha sıkı sarınmasına neden oldu ancak ve biraz daha sert esince adam soğuktan rahatsız olarak fazladan bir atkı sardı boynuna. Sonunda rüzgar denemekten yoruldu ve adamı güneşe teslim etti. Güneş önce yumuşak bir sıcaklıkla parladı, bu adamın paltosunu çıkarmasını sağladı. Sonra öylesine hararetle parladı ki, adam dayanamayıp soyundu ve en yakındaki nehre yıkanmaya gitti. İkna güçten daha</span></span></p><p class="calibre_"><span class="italic"><span class="bold">etkllldlr.</span></span></p><p class="calibre_"><span class="italic"><span class="bold">Ezop Masallart, M.Ö. VI. Yüzyıl</span></span></p><p class="calibre_"><span class="bold">Yorum</span></p><p class="calibre_">Chuko Liang’ın iki seçeneği vardı: Güneydeki barbarları tek bir darbeyle ezmek ya da sabırla ve yavaşça onları yanına çekmek. Düşmanından güçlü olan çoğu insan birinci seçeneği seçer ve ikinciyi hiç düşünmez, fakat gerçekten güçlü olanlar daha ileriyi düşünürler; ilk seçenek hızlı ve kolay olabilir, ama zaman içinde yenilenlerin kalbinde çirkin duygular oluşur. Kızgınlıkları nefrete dönüşür; bu tür bir düşmanlık sizi sürekli olarak tetikte tutar, enerjinizi kazandığınızı korumak için harcarsınız, paranoyak ve savunmacı hale geçersiniz. ¡kinci seçenek daha zor olsa da size yalnızca huzur getirmekle kalmaz, potansiyel bir düşmanı destek sütunu haline getirir.</p><p class="calibre_">Bütün karşılaşmalarınızda bir adamı geri atın; hesap yapacak zaman ayırın, hedefinizin duygusal durumunu ve psikolojik zayıflığını anlamaya çalışın. Zor kullanmak yalnızca dirençlerini arttıracaktır. Çoğu insan için kalp anahtardır. Onlar çocuk gibidirler, duygularıyla yönetilirler. Onları yumuşatmak için sertliği acımayla yumuşatın. Temel korkularını, hatta sevgilerini kullanın: özgürlük, aile vb. Onları bir kez çözümledikten sonra hayat boyu süren bir dostunuz, ateşli ve sadık bir müttefikiniz olacaktır.</p><p class="calibre_"><span class="italic"><span class="bold">Hükümetler yalnızca yığınlar halindeki insanları görürler; ama bizim insanımız düzensiz de olsa oluşumlar değil, bireylerdir... Bizim krallığımız her bir kişinin zihninde yatar.</span></span></p><p class="calibre_"><span class="italic"><span class="bold">Aklın Yedi Dayanağı T. E. Lawrence, 1888-1935</span></span></p><p class="calibre_"><span class="bold">GUCUN ANAHTARLARI</span></p><p class="calibre_">Güç oyununda, kendi çıkarlarına olmadığı takdirde size yardım etmek için hiçbir nedeni olmayan. insanlarla kuşatılmış durumdasınız. Ve onların çıkarlarına hitap edecek bir şeyiniz yoksa onları düşman yapma olasılığınız büyüktür, çünkü sizi yeni bir rakip, yeni bir zaman kaybı olarak göreceklerdir. Bu hüküm süren soğukluğun üstesinden gelenler bir yabancının yüreğini ve zihnini açacak olan anahtarı bulan, baştan çıkararak kendi köşesine götüren, eğer gerekirse direncini kırmak için yumuşatanlardır. Ama çoğu insan oyunun bu yönünü hiç öğrenmez. Yeni birisiyle karşılaştıklarında bir geri adım atıp bu kişiyi benzersiz kılan şeyin ne olduğunu görmeye çalışmak yerine kendileri hakkında konuşurlar, kendi iradelerini ve önyargılarını dayatmaya çalışırlar. Tartışırlar, övünürler ve kendi güçleriyle gösteriş yaparlar. Bunu bilmeyebilirler, ama gizlice bir düşman, bir direnç duvarı yaratmış olurlar, çünkü sizi bireyselliğinize, psikolojinize aldırılmamasından daha fazla kızdıracak bir şey yoktur. Kendinizi cansız ve gücenmiş hissetmenize neden olurlar.</p><p class="calibre_">Şunu hatırlayın: jkna etmenin anahtarı insanları yumuşatmak ve yavaşça çözümlemeye çalışmaktır. ¡ki koldan yaklaşarak baştan çıkarın onları. Duyguları üzerinde çalışın ve entelektüel zayıflıklarından faydalanın. Onları herkesten ayıran (bireysel psikolojileri) ve herkesle paylaştıkları (temel duygusal tepkileri) şeylere karşı tetikte olun. Birincil duyguları hedefleyin: sevgi, nefret, kıskançlık. Bir kez duygularını harekete geçirdikten sonra kontrollarını azaltmış olursunuz, böylece ikna edilmeye karşı daha hassas duruma gelirler.</p><p class="calibre_"><span class="italic"><span class="bold">Evreni değiştiren bir adam bunu liderler üzerinde çalışarak değil, kitleleri harekete geçirerek başarmıştır. Liderler üzerinde çalışmak entrika işidir ve ancak ikincil sonuçlara götürür. Oysa kitleler üzerinde çalışmak dünyanın yüzünü değiştiren dahinin dokunuşudur.</span></span></p><p class="calibre_"><span class="italic"><span class="bold">Napoleon Bonaparte, 1769-1821</span></span></p><p class="calibre_">Chuko Liang rakip krallığın önemli bir generalini, Liang’ın korkunç düşmanı Ts'ao Ts'ao'yla ittifaka girmekten vazgeçirmek istediğinde Ts'ao Ts'ao'nun zalimliğini sayıp dökmedi veya ona ahlaki konularda saldırmadı. Bunun yerine Ts’ao Ts'ao'nun generalin güzel karısının peşinde olduğunu ileri sürdü. Bu generalin midesine bir yumruk yemiş gibi olmasına neden oldu ve onu kazanmasını sağladı. Mao Tse-tung benzeri şekilde her zaman popüler duygulara hitap etmiş, en basit terimlerle konuşmuştur. Kendisi eğitimli ve iyi okuyan biri olarak konuşmalarında hep benzetmeler kullanmış, halkın en derin kaygılarını dile getirmiş ve halka açık toplantılarda düşkırıklıklarını dile getirmeye teşvik etmiştir onları. Belirli bir programın pratik bir yönünü tartışmak yerine bunun onları en ilkel, en kullanışlı biçimde nasıl etkileyeceğini tarif ederdi. Bu yaklaşımın yalnızca okuması yazması olmayan ve okula gitmemiş insanlar üzerinde etkili olacağını düşünmeyin, herkes üzerinde işe yarar. Hepimiz ölümlüyüz ve aynı korkunç kaderi paylaşırız; hepimizde aynı bağlanma ve ait olma arzusu vardır. Bu duyguları kışkırtırsanız kalpleri kazanırsınız.</p><p class="calibre_">Bunu yapmanın en iyi yolu çarpıcı bir sarsıntıdır. Tıpkı kendisinden en kötü şeyi bekleyen tutsakları doyurup serbest bırakan Chuko Liang'ın yaptığı gibi bir sarsıntı. Onları derinden sarstı, kalplerini yumuşattı. Eğer acı beklerler ve siz onlara zevk verirseniz kalplerini kazanırsınız. Herhangi türde bir zevk yaratmak aslında genellikle başarı getirir size, tıpkı korkuyu hafifletip güvence sağlamak ya da vaat etmek gibi.</p><p class="calibre_"><span class="italic"><span class="bold">BÜYÜK İSKENDER'İN HAYATI</span></span></p><p class="calibre_"><span class="italic"><span class="bold">Pers kralı Darius'un uzun süren eziyetli takibi askerleri öylesine hırpalamıştı ki, çoğu vazgeçmeye hazırdı, özellikle de su ihtiyacı yüzünden. Onlar böyle sıkıntı çekerken, bir nehirden aldıkları suyu merkep/erinin üzerindeki deri heybelerde taşıyan bazı Makedonyalılar öğle vakti tesadüfen İskender'in olduğu yere vardılar ve onun neredeyse susuzluktan ölmek üzere olduğunu görüp bir miğfere su doldurarak ona sundular... İskender miğferi eline alıp etrafına bakındı, ellerini uzatmış hevesle suya bakanları görünce tek bir damla bile içmeden teşekkür ederek suyu geri verdi. "Eğer," dedi. “Ben tek başıma içersem diğerleri cesaretlerini kaybedecek/er.“ Askerler onun bu konuda kendine hakim oluşunu ve yüce gönüllüğünü görür görmez hep birden kendilerini ileri götürmesi için haykırıp atlarını kırbaçladılar. Böyle bir kralları olduğu için yorgunluk ve susuzluğa meydan okuduklarını ve kendilerini neredeyse ölümsüz olarak gördüklerini söylüyorlardı.</span></span></p><p class="calibre_"><span class="italic"><span class="bold">Büyük İskender’in Hayatı, Plutarch, 46-120</span></span></p><p class="calibre_"><span class="bold">Sembolik jestler çoğu kez sempati ve iyi niyet için yeterlidir. Örneğin, kendini feda etme jesti, sizin de çevrenizdekiler kadar acı çektiğinizi gösterme. Sizin acı çekişiniz sembolik ya da hafif ve onlarınki gerçek olsa da insanlar sizinle özdeşleştirecektir. Bir gruba girdiğinizde iyi niyetinizi gösterin; daha sonra gelecek sert hareketler için grubu yumuşatın.</span></p><p class="calibre_"><span class="bold">T.E. Lawrence, 1. Dünya Savaşı sırasında Ortadoğu'da Türklerle savaşırken bir deneyim yaşadı: Ona göre geleneksel savaş değerini kaybetmiş gibi görünüyordu. Eski moda asker cansız bir maşaymış gibi emirler aldığı dev orduların içinde değerini yitirmişti. Lawrence bunu tersine çevirmek istiyordu. Ona göre her askerin zihni fethedilmesi gereken bir krallıktı. Sadık, psikolojik olarak güdülenmiş bir asker, bir kukladan daha sert ve yaratıcı bir biçimde savaşırdı.</span></p><p class="calibre_"><span class="bold">Lawrence'ın algısı, pek çoğumuzun kendini yabancılaşmış ve isimsiz hissettiği, otoriteden şüphe duyduğu bugünün dünyasında daha da doğrudur. Bütün bu hissettiklerimiz açık güç oyunlarını daha da tehlikeli ve ters etkili yapar. Sizin tarafınızda bulunanları cansız maşalar yapmak yerine onlara sağladığınız nedenle ikna edin ve heyecanlandırın. Bunu başarmak için bireysel psikolojileriyle uğraşmanız gerekir. Bir kişi üzerinde işe yarayan bir taktiğin diğeri üzerinde de işe yarayacağını düşünmeyin sakın. Onları harekete geçirecek olan anahtarı bulmak için önce onların açılmalarını sağlayın. Ne kadar çok konuşurlarsa hoşlandıkları ve hoşlanmadıkları şeyler hakkında o kadar çok şey söylerler, bunlar onları harekete geçireceğiniz kollar ve lövyelerdir.</span></p><p class="calibre_"><span class="bold">jnsanların zihinlerini güvence altına almanın en kolay yolu bir eylemin onlara nasıl fayda sağlayacağını olabildiğince basit bir biçimde göstermektir. Çıkar en güçlü güdüdür. önemli bir neden zihinleri ele geçirebilir, ama ilk heyecan anı geçtikten sonra ilgi söner, kazanılacak bir şey yoksa. Çıkar en sağlam temeldir. En çok işe yarayan neden, dikkat çekici biçimde çıkara hitap etmek yerine soylu bir paravan kullanmaktır.</span></p><p class="calibre_"><span class="bold">jnsanların zihinlerine en iyi hitap eden kişiler çoğu kez sanatçılar, entelektüeller ve daha şair ruhlu olanlardır. Bunun nedeni fikirlerin benzetmeler ve duygulu ifadeler yoluyla daha kolay iletilebilmesidir. O halde insanların zihinlerine hitap edebilecek olan en azından bir sanatçı veya entelektüelin cepte bulunması her zaman iyi bir politikadır. Krallar depolarında her zaman bazı yazarları bulundururlardı. Büyük Frederick, Voltaire’i (tâ ki kavga edip ayrılana dek), Napoleon, Goet-he'yi kazanmıştı. Bunun aksine, 111. Napoleon'un Fransa'dan kovduğu Victor Hugo gibi yazarları dışlaması artan sevimsizliğine ve düşüşüne katkıda bulunmuştu. Dolayısıyla ifade yeteneği olanları dışlamak tehlikeli, onları yatıştırıp kullanmak yararlıdır.</span></p><p class="calibre_"><span class="bold">Son olarak, sayılar oyununu oynamayı öğrenin. Destek tabanınız ne kadar genişse gücünüz o kadar büyüktür. XIV. Louis dışlanmış, bağlılığını yitirmiş bir kişinin hoşnutsuzluk alevi yakabileceğini anlayarak yanında çalışanlardan en alt seviyede olanlara kendini sevdirmişti. Siz de her seviyeden müttefik kazanmalısınız sürekli olarak, onlara ihtiyacınızın olduğu zaman kaçınılmaz olarak gelecektir.</span></p><p class="calibre_"><span class="bold">İmaj: </span>Anahtar Deliği. İnsanlar sizi dışarda bırakmak için duvarlar örerler; asla içeri girmek için zorlamayın, duvar içinde duvarlarla karşılaşırsınız ancak. Bu duvarlarda kapılar vardır, kalplere ve zihinlere giden kapılar ve bunların minik anahtarları vardır. Anahtar deliğinden bir göz atın, kapıyı açan anahtarı bulun. Zorla giriş gibi çirkin bir durumla karşılaşmadan onların iradesine giden yolu bulmuş olursunuz böylece.</p><p class="calibre_"><span class="bold">Otorite: </span>İkna etme yolundaki zorluklar, sözlerimi ona göre sarfedebilmek için ikna edilenin kalbini bilmemde yatar... Bu nedenle kim tahtın önünde iknaya çalışırsa, kalbini kazanmadan önce hükümdarın sevgi ve nefret duygularını, gizli istek ve korkularını dikkatle gözlemlemelidir (Han-fei-tzu, Çinli Filozof, M.Ö. III. Yüzyıl).</p><p class="calibre_">Bu yasanın tersi yoktur.</p><div class="mbp_pagebreak" id="calibre_pb_43"></div>
</body></html>
