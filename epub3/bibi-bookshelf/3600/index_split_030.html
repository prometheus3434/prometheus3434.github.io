<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos806910" class="calibre_"><span class="calibre2"><span class="bold">YASA 30</span></span></p><p class="calibre_"><span class="calibre3"><span class="bold">BAŞARILARINIZI FAZLA ÇABA HARCANMAMIŞ GİBİ GÖSTERİN</span></span></p><p class="calibre_">HÜKÜM</p><p class="calibre_"><span class="italic"><span class="bold">Eylemleriniz doğal ve kolaylıkla yapılmış gibi görünmelidir. Bütün didinmeler, uygulamalar ve zekice hileler gizlenmelidir. Harekete geçerken fazla çaba harcamıyormuş gibi görünün, sayki çok daha fazlasını yapabilirmişsiniz gibi. Ne kadar çok çalıştığınızı açıklamak gibi güçlü arzudan kaçının; bıı yalnızca soru ortaya atar. Hilelerinizi hiç kimseye öğretmeyin, yoksa size karşı kullanılırlar.</span></span></p><p class="calibre_">1. YASAYA UYMAK</p><p class="calibre_">Cha-no-yu ("Sıcak Çay Suyu") adı verilen Japon çay töreninin kökleri çok eski zamanlara uzanırsa da, on altıncı yüzyılda en iyi bilinen uygulayıcısı Sen no Rikyu'yla en zarif noktasına ulaşmıştır. Rikyu soylu bir aileden gelmemesine rağmen büyük bir güce ulaştı, İmparator Hideyoshi’nin en tercih ettiği çay ustası, estetik ve hatta politik konularda önemli bir danışman haline geldi. Rikyu’ya göre başarının sırrı doğal görünmede ve kişinin çalışmasının ardındaki çabayı gizlemesinde yatıyordu.</p><p class="calibre_">Bir gün Rikyu ve oğlu çay töreni için bir tanıdığının evine gitti. Oğlu yolda ev sahibinin antika bahçe kapısının evin sanki doğal bir uzantısı gibi göründüğünü söyledi. "Ben öyle düşünmüyorum," dedi babası. "Çok uzaklardaki bir dağ tapınağından getirilmiş ve bu iş için çok fazla para harcanmış gibi görünüyor." Bu evin sahibi bir kapı için bu kadar çaba harcadıysa bu durum çay töreninde de kendini gösterirdi.</p><p class="calibre_">Gerçekten de Sen no Rikyu kasıtsız olarak ortaya çıkan yapmacık davranış ve çabaya katlanamayarak çay töreninden erken ayrılmak zorunda kalmıştı.</p><p class="calibre_">Bir başka akşam Rikyu bir arkadaşının evinde çay içerken ev sahibi dışarı çıktı, karanlıkta bir el lambası kullanarak ağaçtan bir limon kesip içeri getirdi. Bu hareket Rikyu'yu büyülemişti; ev sahibinin sunduğu şey için bir çeşniye ihtiyacı vardı ve bunu getirmek için kendiliğinden dışarı çıkmıştı. Fakat adam Osaka pirinçli keki için limon teklif edince Rikyu adamın pahalı ve az bulunur yiyecek için ağaçtan limon kesmeyi baştan beri planladığını anladı. Jest artık doğal gibi görünmüyordu, ev sahibinin kurnazlığını göstermenin bir yoluydu. Ne kadar çok çabaladığını kazayla göstermişti. Gördüklerini yeterli bulan Rikyu kibarca keki reddedip izin istedi ve oradan ayrıldı.</p><p class="calibre_">jmparator Hideyoshi bir keresinde çay töreni için Rikyu'yu ziyaret</p><p class="calibre_">etmeyi planladı. Gelmeden önceki akşam kar yağmaya başladı. Hızlı düşünen Rikyu bahçeden evine doğru uzanan basamaklara tam olarak uyan yuvarlak yastıklar dizdi. Şafaktan hemen önce kalktığında karın durduğunu gördü ve yastıkları dikkatle kaldırdı. Hideyoshi geldiğinde görünümün güzelliğiyle büyülendi; karla dolu olmayan yusyuvarlak basamakları ve Rikyu'nun bunu başarma tarzına değil yalnızca kibar hareketin kendisine dikkat çektiğini farketti.</p><p class="calibre_">Sen no Rikyu öldükten sonra fikirlerinin çay seremonisinin uygulanmasına derin etkileri oldu. Güçlü jmparator leyasu'nun oğlu Toku-gawa Shogun Yorinobu, Rikyu'nun öğretilerinin öğrencisiydi. Bahçesinde ünlü bir usta tarafından yapılan bir fener vardı ve Lord Sakai Ta-dakatsu bir gün onu görmeye gelip gelemeyeceğini sordu. Yorinobu şeref duyacağını söyledi ve bahçıvanlarından bu ziyaret için her şeyi düzene sokmalarını istedi. Çay töreninin kurallarını bilmeyen bu bahçıvanlar taş fenerin şekilsiz olduğunu, pencerelerinin o dönemin zevki için çok küçük olduğunu düşündüler. Bir usta çağırıp pencerelerini genişlettirdiler. Lord Sakai'nin ziyaretinden birkaç gün önce Yorinobu bahçeyi turladı. Değiştirilmiş pencereleri görünce öfkeden deliye döndü. Kılıcını fenerin doğal zarafetini bozan ve Lord Sakai’nin ziyaret amacını mahvedenlerin boynuna indirmeye hazırdı.</p><p class="calibre_">Ama sakinleşince aslında iki fener almış olduğunu ve İkincisinin Kishu Adası’ndaki bahçesinde olduğunu hatırladı. Büyük masraflara girerek bir balina teknesi ve en iyi denizcileri kiralayarak feneri iki gün içinde getirmelerini emretti, son derece zor bir işti bu. Ama denizciler gece gündüz kürek çekerek ve şansın da yardımıyla tam zamanında yetiştiler. Yorinobu keyifle bu fenerin birincisinden daha da muhteşem olduğunu gördü. Yirmi yıldır dokunulmamış bir şekilde bambu ağaçlarının arasında durduğu için yosunla kaplanmış, kusursuz bir antika gibi görünüyordu. Lord Sakai o gün geldiğinde tahmin ettiğinden daha muhteşem olan fenerle büyülendi. Allahtan Yorinobu’nun bu etkiyi yaratabilmek için ne kadar zaman ve çaba harcadığına dair hiçbir fikri yoktu.</p><p class="calibre_"><span class="italic"><span class="bold">USTA RESSAM KANO TANNYU</span></span></p><p class="calibre_"><span class="italic"><span class="bold">Date Masamune bir keresinde yirmi metre yüksekliğindeki bir çift altın paravanı dekore etmesi için Tannyu’yu çağırtır. Sanatçı siyah beyaz çizimlerin uyacağını düşündüğünü söyler ve bunlfrı dikkatle düşündükten sonra evine gider. Ertesi sabah erkenden gelir. Yanında getirdiği bir atnalını geniş bir mürekkep kabının içine daldırır ve paravana nal desenleri çıkarmaya başlar. Sonra geniş bir fırçayla etraflarına birkaç çizgi çizer. Bu arada Masamune çalışmasını görmek için gelir ve kızgınlığını gizleyemeyerek homurdanır. "Ne iğrenç bir pislik!“ Yürüyüp kendi dairesine gider. Yanındakiler Tannyu'ya, Masamune’nin gerçekten çok sinirli olduğunu söylerler. “O zaman ben çalışırken bakmasaydı,“ der ressam. “Bitene kadar beklemeliydi.“ Sonra küçük bir fırça alıp oraya buraya dokundurur. O bunu yaparken atnalları yengeçlere, geniş çizgiler de sazlara döner. Sonra diğer paravana dönüp her tarafına mürekkep damlatır. Oraya buraya birkaç fırça darbesi ekleyince söğüt ağacının üzerinde uçan kırlangıçlar ortaya çıkar. Massamune biten çalışmayı görünce sanatçının becerisine hayran olur.</span></span></p><p class="calibre_"><span class="italic"><span class="bold">Cha-no-yu: Japon Çay Seremonisi, A.L. Sadler, 1962</span></span></p><p class="calibre_"><span class="italic"><span class="bold">Yorum</span></span></p><p class="calibre_">Sen no Rikyu’ya göre bir şeyin doğal olarak, neredeyse tesadüfen zarif bir şekilde görünmesi güzelliğin en üst noktasıydı. Bu güzellik</p><p class="calibre_">uyarmadan ortaya çıkar ve çaba gösterilmeden meydana gelmiş gibi görünürdü. Doğa kendi kanunları ve süreçleriyle bu tür şeyler yaratıyordu, fakat insanoğlunun bu etkiyi emek ve hünerle meydana getirmesi gerekiyordu. Ve bu etkiyi yaratmada harcanan çaba gösterildiğinde etki bozulmuş oluyordu. Bahçe kapısı çok uzaklardan getirilmişti, limonun kesilmesi önceden tasarlanmış gibi görünüyordu.</p><p class="calibre_">Sizin de bazı etkiler bırakabilmek için hile ve yaratıcılık kullanmanız gerekecektir -kardaki yastıklar, bütün gece kürek çeken denizciler-ama izleyicileriniz bu etkiyi bırakmak için gerekli olan çaba ve emekten asla şüphelenmemelidir. Doğa hilelerini ortaya koymaz ve çabasız gibi görünerek doğayı taklit eden de doğanın gücüne yaklaşır.</p><p class="calibre_"><span class="italic"><span class="bold">GÜREŞ USTASI</span></span></p><p class="calibre_"><span class="italic"><span class="bold">Bir zamanlar 360 sağ gösterip sol vurma numarasında usta olan bir güreşçi vardı. Öğrencilerinden birine karşı özel bir ilgi duyuyordu.</span></span></p><p class="calibre_"><span class="italic"><span class="bold">Ona bu numaraların 359 tanesini öğretti. Nedense son numaraya bir türlü sıra gelmedi. Aylar geçtikçe genç adam bu sanatta ringde karşısına çıkmaya cesaret eden herkesi yenecek kadar ustalaştı. Olağanüstü yeteneğiyle öylesine gurur duyuyordu ki, bir gün sultanın önünde, yaşına saygısı ve verdiği eğitim yüzünden minnettarlığı olmasa ustasını hemen yenebileceğini söyleyerek böbürlendi. Bu saygısızlık karşısında sultan çileden çıktı ve kraliyet ailesinin de katılacağı bir maç düzenlenmesini emretti hemen. Gong sesiyle birlikte genç adam heyecanlı bir çığlıkla öne atıldı, fakat bilmediği 360. numarayla karşılaştı. Ustası eski öğrencisini yakaladı, başının üstünde kaldırdı ve yere fırlattı. Sultan ve yanındakiler neşeli bir çığlık attılar. Sultan ustaya nasıl olup da böylesine güçlü bir rakibi yenmeyi başardığını sordu. Usta böyle bir olasılık karşısında kullanmak üzere kendisine sakladığı gizli bir teknik olduğunu itiraf etti. Sonra bildiği her şeyi anlatan bir okçuluk ustasının acıklı hikayesini anlattı. "Benden okçuluk öğrenip sonunda beni herkese alay konusu yapmayan bir tek kişi bile olmadı,“ diye sızlanmıştı zavallı adam.</span></span></p><p class="calibre_"><span class="italic"><span class="bold">Güç Hilesi'nde Anlatıldığı Şekliyle Saadi’nin Hikayesi,</span></span></p><p class="calibre_"><span class="italic"><span class="bold">R.G.H. Siu, 1979</span></span></p><p class="calibre_"><span class="bold">2. YASAYA UYMAK</span></p><p class="calibre_">Ünlü sihirbaz Harry Houdini bir keresinde kurtulma numaralarının "İmkânsızın jmkânı" olarak reklamını yapmıştı. Gerçekten çarpıcı gösterilerini seyredenler onun sahnede yaptıklarının insan kapasitesine ait sağduyuyla çeliştiğini düşünüyorlardı.</p><p class="calibre_">1904 yılında bir akşam 4.000 Londra’lı izleyici Houdini’yi seyretmek için tiyatroyu doldurdu; o güne kadar yapılmış en güçlü bir çift kelepçeden kurtulacaktı. Her kelepçede altı kilit ve dokuz mandal vardı. Kelepçeyi inceleyen uzmanlar böylesine karmaşık bir şeyi daha önce hiç görmediklerini söylemişlerdi ve bu karmaşıklığın kaçışı imkânsız hale getirdiği düşünülüyordu.</p><p class="calibre_">Kalabalık uzmanların kelepçeyi Houdini’nin bileklerine geçirmesini izledi. Sonra sanatçı sahnedeki siyah bir kabinin içine girdi. Dakikalar geçiyor, zaman geçtikçe bu kelepçelerin onu yenecek ilk kelepçeler olacağı kesin görünüyordu. Bir ara dolaptan çıkarak ceketini çıkarabilmek için kelepçelerin geçici olarak çıkarılmasını istedi, içersi çok sıcaktı. Uzmanlar kelepçenin nasıl açıldığını görmek için bir hile olduğundan şüphelenerek bu isteği reddettiler. Vazgeçmeyen Houdini ellerini kullanmadan ceketini omuzlarına kaldırmayı başardı, dişleriyle yeleğinin cebinden bir çakı çıkararak ceketin kollarını kesti. Ceketten kurtularak kabine geri döndü. Seyirciler bu zârafet ve maharete hayran olarak alkışladılar.</p><p class="calibre_">Sonunda seyircileri sessizlik içinde yeterince bekleten Houdini ikinci kez çıktı kabinden. Bu kez elleri serbestti, kelepçeyi zaferle sallıyordu. Bugüne kadar kimse bunu nasıl gerçekleştirdiğini anlayamadı. Kurtulması bir saat kadar sürmüş olmasına rağmen hiç şüphe ifadesi göstermemişti. Aslında etkiyi arttırmak, seyirciyi endişelendirmek amacıyla bu kadar uzattığı anlaşılmıştı. Sıcaktan şikâyet etmek de gösterinin bir parçasıydı. Houdini şovlarının izleyicileri onun kendileriyle oynadığını hissetmiş olmalılar: Bu kelepçeler hiçbir şey, diyor gibiydi, kendimi çok daha kısa sürede ve çok daha kötü şartlardan kurtarabilirim.</p><p class="calibre_">Yıllar içinde Houdini zincirlendiği ölü bir "deniz canavarı"nın gövdesinden (Bostan yakınlarında sahile çıkan yarı ahtapot, yarı balinaya benzer bir canavar) kurtulmayı başardı; zamklanmış dev bir zarfın içi-</p><p class="calibre_">ne konduktan sonra kâğıdı parçalamadan çıktı; tuğla duvarlardan geçti; havada asılı dururken deli gömleğinden kurtuldu; elleri kelepçelenmiş, ayakları zincirlenmiş olarak buz gibi suya atladı; elleri kelepçelenmiş olarak suyla dolu cam bir kasaya girdi, seyirciler nefes almadan bir saate yakın bir süre mücadele etmesini şaşkınlıkla izlediler. Her seferinde ölüme çok yaklaşmış, ama insanüstü bir sükûnetle kurtulmuştu. Bu süre boyunca yöntemleri hakkında hiçbir şey söylemiyor, hilelerini nasıl yaptığına dair hiç ipucu vermiyordu; izleyicilerin ve eleştirmenlerin spekülasyonlarda bulunmalarına izin veriyor, bu arada onların açıklanamayanla yaptıkları mücadele sayesinde gücü ve şöhreti artıyordu. Belki de en şaşırtıcı hilesi beş tonluk fili izleyicilerin gözleri önünde yok etmesiydi, bu on dokuz haftadan uzun bir süre boyunca sahnelerde tekrarladığı bir hünerdi. Hiç kimse bunu nasıl yaptığını açıklayamadı, çünkü gösteri yaptığı yerde filin saklanabileceği hiçbir yer yoktu.</p><p class="calibre_">Houdini'nin hünerlerini çaba göstermeden gerçekleştirmesi yüzünden bazıları onun büyü yaptığını, psişik güçlerinin bedeni üzerinde özel bir kontrol sağladığını düşünmeye başladılar. Ama Kleppini adındaki bu tür bir gösteri ustası Houdini'nin sırrını bildiğini söyledi. Yalnızca ince aletler kullandığını iddia etti. Ayrıca Houdini'yi Hollanda'daki bir kelepçe mücadelesinde yendiğini de öne sürdü.</p><p class="calibre_">Houdini etrafında dolaşıp duran spekülasyonlara aldırmıyordu, ama açık bir yalana katlanamazdı ve 1902'de Kleppini'yi bir kelepçe düellosuna davet etti. Kleppini kabul etti. Bir casus aracılığıyla Houdini'nin kullanmaktan hoşlandığı Fransız şifreli kilidi olan kelepçeyi açan gizli sözcüğü öğrenmişti. Planı sahnede kurtulmak için bu kelepçeleri seçmekti. Bu kesinlikle Houdini'nin maskesini düşürecekti, onun "dehası" yalnızca mekanik aletlerinde yatıyordu.</p><p class="calibre_">Meydan okuma gecesinde Houdini tam Kleppini'nin planladığı gibi kelepçe seçmesini teklif etti ve o şifreli kilidi olanı seçti. Hatta hızlı bir test yapmak için sahnenin arkasına bile geçti ve birkaç saniye sonra zaferden emin olarak geri döndü.</p><p class="calibre_">Houdini bir sahtekârlık sezmiş gibi hareket ederek Kleppini'ye kelepçeleri takmadı. ¡ki adam tartışmaya ve kavgaya başladılar, hatta sahnede boğuştular. Birkaç dakika sonra öfkeli, düşkırıklığı içindeki</p><p class="calibre_">Houdini teslim olup Kleppini’ye kelepçeleri taktı. Sonraki birkaç dakika içinde Kleppini kurtulmaya çalıştı. Bir şeyler ters gidiyordu, birkaç dakika önce sahnenin arkasında kelepçeleri açmıştı ve şimdi aynı şifre işe yaramıyordu. Ter içinde kalmıştı. Saatler geçti, izleyiciler gitti ve sonunda Kleppini tükenmiş ve aşağılanmış olarak vazgeçip serbest bırakılmayı istedi.</p><p class="calibre_">Kleppini’nin sahnenin arkasında kelepçeleri "C-L-E-F-S" (Fransızca "anahtarlar<sup class="calibre8"><small class="calibre6"><span class="calibre7">1</span></small></sup> anlamına gelmektedir) sözcüğüyle açmışken şimdi aynı kelepçeler "F-R-A-U-D" (sahtekâr) sözcüğüyle açılmıştı. Kleppini, Houdini’ nin bu esrarengiz işi nasıl başardığını hiç anlayamadı.</p><p class="calibre_"><span class="italic"><span class="bold">Yeteneklerinizin sınırım gizli tutun. Akıllı bir adam herkes tarafından saygı görmek istiyorsa bilgi ve becerilerini sonuna kadar açıklamaz.</span></span></p><p class="calibre_"><span class="italic"><span class="bold">Onları bilmenize izin verir ama anlamanıza değil. Kimse onun yeteneklerinin sınırını bilmemelidir. Kimse onun içyüzünü tamamen anlama fırsatı bulamaz. Çünkü yetenekleriyle ilgili şüpheler ve tahminler gerçek bilgisinden daha fazla saygı uyandırır. Ba/tasar Gracian, 1601-1658</span></span></p><p class="calibre_"><span class="italic"><span class="bold">Yorum</span></span></p><p class="calibre_">Houdini’nin dâhice hünerlerinin çoğunu nasıl yaptığını kesin olarak bilmesek de açık olan bir şey var: Ona gücünü veren şey büyü ya da sihir değil, çok çalışma ve sonsuz pratikti, ki bunların hepsini dünyadan dikkatlice gizlemişti. Houdini hiçbir şeyi asla şansa bırakmadı; geceler günler boyunca kilitlerin nasıl çalıştığını inceledi, yüzlerce yıllık elçabukluğu hilelerini araştırdı, mekanik kitaplarını gözden geçirdi, kullanabildiği her şeyi kullandı. Araştırmayla geçirmediği her anı bedenini çalıştırarak geçirdi, kendini son derece esnek tuttu, kaslarını ve soluklarını nasıl kontrol edeceğini öğrendi.</p><p class="calibre_">Houdini’nin kariyerinin başlarında onunla birlikte turneye çıkan eski bir Japon gösterici fildişinden yapılma bir topu yutup nasıl geri getireceğini öğretti ona. Bir ipin ucuna bağlanmış minik bir soyulmuş patatesle defalarca denedi bunu, boğaz kaslarıyla patatesi aşağı yukarı oynatıyordu, tâ ki kasları ipe gerek kalmayacak kadar güçlenene dek. Londra kelepçe mücadelesini düzenleyen organizatörler önceden Houdini’nin bedenini iyice aramışlardı, ama kaçışına yardım edecek minik aletleri sakladığı boğazına bakmak kimsenin aklına gelmemişti. Öyle bile olsa Kleppini temelde yanlıştı. Kaçışlarını mümkün kılan Houdini'nin aletleri değil, pratik yapması, çalışması ve araştırmalarıydı.</p><p class="calibre_">Kleppini aslında her şeyi ayarlayan Houdini tarafından oyuna getirilmişti. Rakibinin Fransızca şifreyi öğrenmesine izin vermiş ve sahnede o kelepçeleri seçmesi için yem atmıştı. Sonra boğuşma sırasında şifreyi değiştirmeyi başarmıştı. Haftalarca bu hilenin pratiğini yapmıştı, ama seyirciler bu sahnelerin ardındaki çaba ve çalışmayı görmemişti. Hoidini hiçbir zaman sinirli değildi; gerginliği diğerlerine geçiriyordu. (Kaçış süresini etkiyi arttırmak, seyirciyi kıvrandırmak için bilerek uzatıyordu.) Ölümden kaçışı her zaman zarif ve kolay oluyor, onun süper-men gibi görünmesini sağlıyordu.</p><p class="calibre_">Güçlü bir kişi olarak halkın önüne çıkmadan önce araştırma ve sayısız alıştırma yapmalısınız. Asla başarınızın ardındaki çaba ve emeği göstermeyin. Bazıları böyle bir açıklamanın çalışkanlık ve dürüstlüklerini gösterdiğini düşünebilirler, ama aslında yalnızca daha zayıf görünmelerine neden olur, sanki çok çalışan ve alıştırma yapan kendi yaptıkları şeyi yapabilirmiş gibi. Çabalarınızı ve hilelerinizi kendinize saklayın, tanrısal zarafet ve rahatlığa ulaşın. Kimse Tanrı’nın gücünün kaynağının açıklandığını görmez; yalnızca etkilerini görür.</p><p class="calibre_"><span class="italic"><span class="bold">[Bir şiirin] Bir mısrası saatlerimizi alabilir;</span></span></p><p class="calibre_"><span class="italic"><span class="bold">Ama bir anlık bir düşünce gibi görünmezse,</span></span></p><p class="calibre_"><span class="italic"><span class="bold">Tüm yazıp bozma/arımız boşa gider.</span></span></p><p class="calibre_"><span class="italic"><span class="bold">Adem’in Laneti, Wil/iam But/er Yeats, 1865-1939</span></span></p><p class="calibre_"><span class="bold">GUCUN ANAHTARLARI</span></p><p class="calibre_">İnsanoğlunun ilk güç kavramı doğayla ilkel karşılaşmalarından kaynaklanır: gökyüzünde şimşeğin çakışı, ani bir sel, vahşi bir hayvanın hızı ve yırtıcılığı. Bu güçler düşünmeyi, planlamayı gerektirmez, aniden ortaya çıkışlarıyla, zarafetleriyle ve hayat ve ölüm üzerindeki etkileriyle bizi etkilerler. Ve bu bizim her zaman taklit etmeyi istediğimiz türde bir güçtür. Bilim ve teknoloji yoluyla doğanın hızını ve üstün gücünü yeniden yarattık, ama eksik olan bir şey var: Bizim makinelerimiz gürültülü, ani hareketli ve çabalarını gösteriyorlar. Teknolojinin en iyi yaratmanın isim hali bile kolayca ve çaba göstermeden hareket eden şeylere karşı hayranlığımızı yok edemez. Çocukların iradeleri önünde eğilmemizi sağlayan güçleri, bizden daha az düşünen ve daha zarif olan bir yaratığın varlığı karşısında hissettiğimiz bir tür baştan çıkarıcı cazibeden kaynaklanır. Böyle bir duruma geri dönemeyiz, ama bu tür bir rahatlığın görüntüsünü yaratabilirsek doğanın bizde her zaman uyandırdığı bir tür ilkel hayranlık duygusunu başkalarında uyandırırız.</p><p class="calibre_">Bu ilke üzerinde yorum yapan ilk Avrupalı yazar hiç de doğal olmayan bir çevreden, Rönesans sarayından gelmiştir. 1528 yılında basılan <span class="italic"><span class="bold">Saray Mensubunun Kitabi</span></span>nda Baldassare Castiglione mükemmel saray insanının incelikle işlenmiş ve kodlanmış davranışlarını betimlemektedir. Castiglione'nin açıklamalarına göre saray mensubu bu hareketleri zoru kolay gösterme becerisiyle <span class="italic"><span class="bold">(sprezzatura)</span></span> gerçekleştir-melidir. Castiglione saray mensubunun, "her şeyi bütün ustalığı gizleyen kesin bir kayıtsızlıkla yapmasında ve söylediği ya da yaptığı her şeyin yapmacıksız ve çaba göstermeden olmasında" ısrar etmektedir. Olağandışı işlerin başarılmasına hepimiz hayranlık duyarız, ama eğer doğal ve zarif bir biçimde başarılırsa hayranlığımız on katı artar.</p><p class="calibre_"><span class="italic"><span class="bold">Sprezzatura</span></span> fikrinin çoğu sanat dünyasından gelir. Bütün Rönesans resaamları çalışmalarını dikkatlice örtülerin altında tutmuşlardır. Yalnızca bitmiş olan 'muhteşem eser halka gösterilmiştir. Michelangelo papanın bile bitmemiş bir eserini görmesini yasaklamıştır. Bir Rönesans sanatçısı stüdyosunu müşterilerine ve halka da aynı şekilde kapalı tutar, bunun nedeni taklit edilme korkusu değil, çalışmanın yapılışı görülürse etkisinin bozulacağıdır.</p><p class="calibre_">Rönesans ressamı ve aynı zamanda ünlü sanat eleştirmeni Vasari, perspektif yasalarını saplantı haline getirmiş olan Paolo Uccello'nun çalışmasıyla alay etmişti. Uccello’nun perspektif üzerinde harcadığı çaba çalışmasında çok belirgindi, tablolarını çirkin ve üzerinde çok çalışılmış gibi gösteriyordu. Çalışmalarında çok fazla çaba harcayan göstericileri izlerken de aynı tepkiyi veririz: Onların bu kadar çok çaba harcadığını görmek yanılsamayı bozar. Aynı zamanda bizi rahatsız eder. Öte yandan sakin, zarif göstericiler bizi rahatlatır, yaptıkları her şey çaba ve pratik gerektirse de oynamıyor, doğal davranıyor ve yalnızca kendileri oluyorlarmış yanılsamasını yaratırlar.</p><p class="calibre_">Spezzafura fikri her türlü güç şekliyle ilişkilidir, çünkü güç görünüşe ve yarattığınız yanılsamaya dayanır. Halkın arasındaki hareketleriniz sanat eserleri gibidir: Görsel çekiciliği olmalıdır, beklenti yaratmalı, hatta eğlendirmelidir. Yaratımınızın içsel çalışmasını ortaya koyduğunuzda siz de diğerleri arasında bir ölümlü olursunuz. Anlaşılır olan şey hayranlık uyandırmaz, paramız ve zamanımız olsa aynı şeyi bizim de yapabileceğimizi söyleriz. Ne kadar zeki olduğunuzu gösterme arzusundan kaçının, zekânızın mekanizmasını gizlemek çok daha zekicedir.</p><p class="calibre_">Talleyrand'ın bu kavramı gündelik hayatına uygulaması onu çevreleyen güç halesini büyük ölçüde zenginleştirmiştir. Hiçbir zaman çok fazla çalışmayı sevmezdi, bu yüzden başkalarını çalıştırırdı: casusluk etme, araştırma, ayrıntılı analizler. Elinde bu kadar emek gücü varken hiçbir zaman gerilim yaşamazdı. Casusları belirli bir şeyin olacağını söylediklerinde sosyal sohbetler sırasında böyle bir olayın olabileceğini sezmiş gibi konuşurdu. Sonuç olarak insanların onun bir medyum olduğunu düşünmeye başlamışlardı. Kısa, özlü açıklamaları ve esprileri her zaman durumu mükemmel bir şekilde açıklıyor gibi görünürdü, ama bunlar çok sayıda araştırma ve düşünmeye dayanırdı. Talleyrand, Napoleon’un kendisi dahil olmak üzere hükümette bulunanlara büyük bir güce sahipmiş izlenimi vermişti, tamamen işlerini başarma kolaylığına dayanan bir etkiydi bu.</p><p class="calibre_">Kestirme yollarınızı ve hilelerinizi gizlemenizin bir başka nedeni dcı.ha vardır; bu bilgiyi dışarı verdiğinizde insanlara size karşı kullanabilecekleri fikirler vermiş olursunuz. Sessiz kalma avantajını kaybedersiniz. Dünyanın ne yaptığımızı bilmesini isteriz; başardığımız zor işin ve zekâmızın dünya tarafından alkışlanmasını isteriz, hatta bu ustalık aşamasına gelmek için harcadığımız saatler için de sempati bekleriz. Bu boşboğazlık etme eğilimini kontrol etmeliyiz, çünkü etkisi genellikle bizim beklediğimizin tersinedir. Şunu unutmayın: Hareketlerinizin etrafında ne kadar çok esrar varsa, gücünüz o kadar müthiş görünür. Yaptığınız şeyi yapabilecek tek kişi gibi görünürsünüz ve özel bir yeteneğe sahip olma görüntüsü son derece güçlüdür. Son olarak, başarılarınızı zarafet ve kolaylıkla gerçekleştirdiğiniz için insanlar hep eğer isterseniz daha fazlasını başarabileceğinize inanırlar. Bu yalnızca hayranlık değil, korku da doğurur. Gücünüzün hepsi henüz kullanılmamıştır, kimse sınırlarını kavrayamaz.</p><p class="calibre_">İmaj: Yarış Atı. Yakından gerginliği, atı kontrol etme çabasını, sıkıntılı, acı dolu solukları görebiliriz. Ama oturduğumuz ve seyrettiğimiz yerden her şey havada zarif bir şekilde uçarcasına ilerleme gibi görünür. Diğerlerini kendinizden uzakta tutun, onlar yalnızca hareketlerinizdeki rahatlığı görsün.</p><p class="calibre_">Otorite: [Kayıtsızlık] hangi eyleme eşlik ederse etsin, ne kadar küçük olursa olsun, yalnızca o işi yapan kişinin becerisini ortaya koymakla kalmaz, gerçekte olduğundan çok daha büyük görünmesini sağlar. Bunun nedeni, seyredenlerin, bu kadar başarılı olan kişinin gösterdiğinden çok daha büyük becerilere sahip olduğuna inanmasıdır (Baldasare Castiglione, 1478-1529).</p><p class="calibre_">* Eylemlerinizi kuşattığınız gizlilik fazla ciddi havada görünmemeli-dir. Çalışmalarınızı gizlemede gösterdiğiniz aşırı gayret nahoş, neredeyse paranoyak bir izlenim yaratır: oyunu çok fazla ciddiye alıyor görünürsünüz. Houdini hilelerini gizlemeyi bir oyun, şovun bir parçası gibi göstermeye dikkat etmişti. Çalışmanızı bitene kadar asla göstermeyin, ama eğer örtüler altında tutmada çok fazla çaba gösteriyorsanız, hayatının son yıllarını yaptığı freskleri halktan saklamaya adayıp aklını kaçıran ressam Pontormo gibi olursunuz. Kendinize yönelik espri yeteneğinizi her zaman canlı tutun.</p><p class="calibre_">Bazen projelerinizin ardındaki özel çalışmayı göstermek faydalı olabilir. Her şey izleyicinin zevkine ve çalıştığınız döneme bağlıdır. P.T. Barnum halkın şovlarına katıldığını hissetmek istediğini ve hilelerini anlamanın onları mutlu ettiğini anlamıştı; bunun nedeni belki de güç kaynaklarını kitlelerden gizli tutan insanlar hakkındaki gerçekleri imayla ifade etmesinin Amerika'nın demokratik ruhuna uymasıydı. Halk aynı zamanda şovmenin mizah gücünü ve dürüstlüğünü de takdir ediyordu. Barnum bunu kendi dalaverelerini kariyerinin doruklarındayken yazdığı çok tutulan yaşam öyküsünde anlatacak kadar ileri götürmüştü.</p><p class="calibre_">Kontrol edilemez bir boşboğazlığın sonuçlarından çok, hilelerin ve tekniklerin kısmi ifşası dikkatlice planlandığı sürece zekâdaki en yüksek noktadır. Bu, yaptığınız çoğu şey onlardan gizlense de izleyiciye üstünlük ve olaya katılıyormuş duygusu verir.</p><div class="mbp_pagebreak" id="calibre_pb_30"></div>
</body></html>
