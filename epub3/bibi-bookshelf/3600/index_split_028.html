<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos746794" class="calibre_"><span class="calibre2"><span class="bold">YASA 28</span></span></p><p class="calibre_"><span class="calibre3"><span class="bold">CESARETLE EYLEME GEÇİN</span></span></p><p class="calibre_">fiÜKÜM</p><p class="calibre_"><span class="italic"><span class="bold">Eğer eylemlerinizin seyrinden emin değilseniz bir girişimde bulunmayın. Şüpheleriniz ve tereddütünüz uygulamalarınızı bozacaktır. Çekingenlik tehlikelidir. Cesaretle girişmek daha iyidir. Gözüpek-likle giriştiğiniz işteki herhangi bir hata aynı gözüpeklikle kolayca düzeltilebilir. Cesura herkes hayrandır; kimse çekingene saygı duymaz.</span></span></p><p class="calibre_"><span class="bold">CESARET VE TEREDDÜT: Kısa Bir Psikolojik Karşılaştırma</span></p><p class="calibre_">Cesaret ve tereddüt çok farklı psikolojik tepkilere neden olabilir. Tereddüt yolunuza engeller çıkarır, cesaret onları ortadan kaldırır. Bunu anladıktan sonra doğal çekingenliğinizin üstesinden gelip gözü-peklik sanatını uygulamanın çok önemli olduğunu göreceksiniz. Aşağıda cesaret ve çekingenliğin en belirgin psikolojik etkilerini bulacaksınız.</p><p class="calibre_"><span class="bold">Yalan Ne Kadar Cüretkârsa O Kadar İyidir. </span>Hepimizin zayıf yanları vardır. Ama cesurca eyleme girmek eksikliklerinizi gizlemek gibi sihirli bir etkiye sahiptir. Dolandırıcılar yalanın ne kadar cüretkâr olursa o kadar inandırıcı olacağını bilirler. Hikâyenin yalnızca cüreti daha inandırıcı olmasını sağlar, dikkati tutarsızlıklarından uzaklaştırır. Bir dolandırıcılığı hazırlarken veya herhangi bir görüşmeye girerken planladığınızdan daha ileri gidin. Gökteki ayı isteyin, ne sıklıkta elde ettiğinize şaşacaksınız.</p><p class="calibre_"><span class="bold">Aslan Tereddütlü Avının Etrafında Daireler Çizer. </span>İnsanların diğerlerinin zayıflıklarına dair altıncı hisleri vardır. Eğer ilk karşılaşmada ödün vermeye ve geri çekilmeye istekli olduğunuzu gösterirseniz kana susamış bile olmayan insanların içindeki aslanı ortaya çıkarırsınız. Her şey algıya bağlıdır ve bir kez hemen savunmaya geçen, uzlaşmaya istekli ve yumuşakbaşlı biri gibi göründükten sonra acımasızca oradan oraya fırlatılırsınız.</p><p class="calibre_"><span class="bold">Cesaret Korkuyu Vurur; Korku Otorite Yaratır. </span>Cesur bir hareket sizin gerçekte olduğunuzdan daha güçlü görünmenizi sağlar. Eğer bir yılanın sinsiliği ve hızıyla aniden yapılırsa o kadar çok korku uyandırır. Cesur bir hareketle korkutarak bir örnek yaratırsınız; insanlar her hareketinizde bir sonraki darbenizi bekleyerek savunmaya geçeceklerdir.</p><p class="calibre_"><span class="bold">İstemeye İstemeye Yarı Yola Kadar Gitmek Mezarınızı Daha Derin Kazar. </span>Eğer bir eyleme tam güveniniz olmadan başlarsanız kendi yolunuza engeller koymuş olursunuz. Bir sorun ortaya çıktığında sersemler, hiç yokken seçenekler görmeye başlar ve kaçınılmaz olarak daha fazla sorun yaratırsınız. Avcıdan kaçan ürkek tavşan tuzağa daha kolay düşer.</p><p class="calibre_"><span class="bold">Tereddüt Çukurlar Açar, Cesaret Onları Kapatır. </span>Siz düşünüp mırın kırın ederken diğerlerinin de düşünmesine izin veren bir çukur açarsınız. Çekingenliğiniz insanlara garip bir enerji yükler, sıkılganlıklarından kurtulurlar. Şüphe her tarafa yayılır.</p><p class="calibre_">Cesaret böyle çukurları kapar. Hareketin çabukluğu ve eylemin enerjisi diğerlerine şüphe ve endişe edecek yer bırakmaz. Baştan çıkarmada tereddüt ölümcüldür, kurbanınızın niyetlerinizden haberdar olmasına yol açar. Cesur davranış baştan çıkarma işini zaferle tamamlar. Düşünmek için zaman bırakmaz.</p><p class="calibre_"><span class="bold">Gözüpeklik Sizi Sürüden Ayırır. </span>Cesaret size bir varlık kazandırır ve size efsanevi özellikler verir. Cesurlar dikkat çeker ve dikkat çekenler gücü de çeker. Gözümüzü cesurdan alamayız, bir sonraki cüretkâr hareketlerinin ne olacağını görmek için sabırsızlanırız.</p><p class="calibre_"><span class="bold">YASAYA UYMAK Birinci Uyma</span></p><p class="calibre_">1925 yılı Mayıs ayında Fransız hurda metal işindeki en başarılı beş satıcı, Posta ve Telgraf Bakanlığı’nın genel müdür yardımcısı tarafın fan o zaman Paris’in en lüks oteli olan Carlton Oteli'nde düzenlenen "resmi" ama "son derece gizli" bir toplantıya davet edildi. işadamları geldiğinde en üst kattaki gösterişli odada onları genel müdürün kendisi, Mösyö Lustig karşıladı.</p><p class="calibre_">İşadamlarının bu toplantıya neden çağrıldıklarına dair bir fikirleri yokty ve meraktan çatlıyorlardı. İçkilerden sonra müdür açıkladı. "Beyler, bu büyük gizlilik gerektiren acil bir konudur. Hükümet Eyfel Kule-si’ni yıkmaya karar verdi." Satıcılar tam bir şaşkınlık içinde kısa süre önce haberlerde açıklandığı üzere kulenin tamir edilmesi gerektiğini dinlediler. Kule başlangıçta geçici bir yapı olarak inşa edilmişti (1889 Sergisi için), bakımı yıllar içinde çok artmış ve şimdi parasal krizin tam ortasında hükümetin kulenin tamiri için milyonlarca dolar harcaması gerekiyordu. Birçok Paris’li Eyfel Kulesi’nin çok göze battığını düşünüyordu ve yok olduğunu görmekten memnun olacaktı. Zaman içinde turistler bile unutacaktı onu, fotoğraflar ve posta kartlarında yaşayacaktı. "Beyler," dedi Lustig. "Hükümete Eyfel Kulesi için bir teklif vermek üzere buraya davet edildiniz."</p><p class="calibre_">İşadamlarına üzerinde kulenin tonajı gibi bilgilere ait rakamların</p><p class="calibre_">bulunduğu hükümetin başlığını taşıyan kâğıtlar verdi. Adamlar hurdadan elde edecekleri kârı hesaplayınca gözleri yerinden fırladı. Sonra Lustig onları beklemekte olan limuzine götürdü ve Eyfel Kulesi’ne gittiler. Resmi bir rozet göstererek onlara çevreyi gezdirdi, turunu hoş anekdotlarla süsledi. Ziyaretin sonunda onlara teşekkür edip dört gün içinde tekliflerini oteldeki odasına sunmalarını istedi.</p><p class="calibre_">Birkaç gün sonra teklifler sunuldu ve beş tekliften birinin sahibi Mösyö P. teklifinin kabul edildiğini ve satışı güvence altına almak için iki gün içinde otele gelmesini ve 250.000 franktan (bugünün 1.000.000 dolarına eşdeğer) daha yüksek bir çek (toplam fiyatın dörtte biri) getirmesini bildiren bir not aldı. Çeki teslim ettiğinde Eyfel Kulesi’nin sahibi olduğunu doğrulayan belgeleri alacaktı. Mösyö P. çok heyecanlanmıştı, ünlü bir nirengi noktasını satın alıp yıkan adam olarak tarihe geçecekti. Fakat elinde çekle otele gelene kadar bütün bu işle ilgili şüpheler belirmeye başlamıştı zihninde. Neden hükümet binası yerine bir otelde buluşuyorlardı? Neden diğer yetkililerden bir haber almamıştı? Bu bir dolap, bir hile miydi? Lustig’in kulenin yıkımıyla ilgili ayrıntıları anlatmasını dinlerken tereddüt etti ve geri çekilmeyi düşündü.</p><p class="calibre_">Ama birdenbire müdürün ses tonunun değiştiğini farketti. Adam kule hakkında konuşmak yerine düşük maaşından, karısının kürk manto isteğinden, çok çalışıp takdir edilmemenin ne kadar üzücü olduğundan yakınıyordu. Bu üst düzey hükümet görevlisinin rüşvet istediği Mösyö P.’ nin kafasına dank etti. Ama bunun üzerindeki etkisi öfke değil, rahatlama oldu. Artık Lustig'in gerçek olduğundan emindi, çünkü Fransız bürokratlarla daha önceki karşılaşmalarında hep rüşvet istemişlerdi. Güveni tazelenen Mösyö P. müdüre birkaç bin frank nakitle birlikte çeki verdi. Karşılık olarak etkileyici görünüşlü fatura dahil olmak üzere ilgili belgeleri aldı. Elde edeceği kârın hayaliyle otelden çıktı.</p><p class="calibre_">Sonraki birkaç gün içinde hükümetten bir haber beklerken bir şeylerin yolunda olmadığının farkına vardı. Birkaç telefon görüşmesi genel müdür Lustig diye birinin ve Eyfel Kulesi'ni yıkmak gibi bir planın olmadığını gösterdi. 250.000 frankın üzerinde parası dolandırılmıştı!    .</p><p class="calibre_">Mösyö P. polise hiç başvurmadı. Tarihin en gülünç dolandırıcılığının başına geldiğine dair tek bir sözcük ortalığa yayılırsa nasıl kötü ünleneceğini çok iyi biliyordu. Halkın gözündeki küçülmenin yanısıra iş hayatı açısından intihar olurdu bu.</p><p class="calibre_"><span class="italic"><span class="bold">İKİ SERÜVENCİ</span></span></p><p class="calibre_"><span class="italic"><span class="bold">Zevk yolu asla şan şöhrete götürmez! Herkül’ün muazzam başartları büyük maceraların sonuçlarıydı; masallarda ya da tarihte Herkül’ün rakibi olduğuna dair pek bir şey yazmaz; ama yine de yanında maceraperest bir arkadaşıyla serüven peşinde koşan gezgin bir şövalyenin romantik bir ülkede şansını aradığı kaydedilmişti. Arkadaşı bir levhaya bakarken fazla uzağa gitmemişlerdi henüz. Levhada şunlar yazılıydı: “Cesur serüvenci, daha önce hiçbir gezgin şövalyenin görmediği bir şeyi keşfetmek istiyorsan yalnızca bu akıntıyı geçmeli ve kucağına fili alıp bir solukta soylu başı gökyüzüne</span></span></p><p class="calibre_">I</p><p class="calibre_"><span class="italic"><span class="bold">karışmış gibi duran dağın zirvesine taşımalısın." Şövalyenin arkadaşı, “Nehir derin olsa ve hızlı aksa da geçmeliyiz, ama neden fili kendimize yük edelim ki? Ne garip bir görev!" dedi. Bir filozof gibi ve iyi bir hesaplamayla filin belki dört adım taşınabileceğini hesapladı; ama bir solukta dağın zirvesine taşımak, bu bir ölümlünün işi değildi, tabii fil bir sopanın ucuna takılabilecek cüce bir fil değilse, zaten böyle bir macerada nasıl bir şeref olabilirdi ki?</span></span></p><p class="calibre_"><span class="italic"><span class="bold">"Burada, bu yazıda bir aldatmaca var. Yalnızca bir çocuğu eğlendirmeye yarayacak bir bilmece bu, o yüzden seni ve filini bırakacağım.“</span></span></p><p class="calibre_"><span class="italic"><span class="bold">Maptıklı adam gitti; ama serüvenci gözlerini kapatarak suyu geçti; ne derinlik, ne de suyun şiddeti onu durdurabilmişti ve yazıdaki gibi karşı kıyıda yatan fili gördü. Fili kucaklayıp dağın zirvesine çıkardı. Orada bir kasaba gördü. Filin çığlığı kasaba halkını uyardı; ama hiçbir şeyden yılmayan serüvenci bir kahraman gibi ölmeye kararlıydı. Bununla birlikte insanlar onun varlığıyla büyülenmişlerdi. Serüvenci şaşkınlık içinde kısa süre önce ölen kralının yerine geçmesini istediklerini duydu. Büyük işler ancak maceracı ruhlarla başarılabilir.</span></span></p><p class="calibre_"><span class="italic"><span class="bold">Yollarına çıkabilecek olan her zorluğu ve engeli büyük bir titizlikle hesaplayanlar zamanlarını tereddüt ederek kaybederken daha cesur olanlar en yüksek amaçları için kullanacak/ardır.</span></span></p><p class="calibre_"><span class="italic"><span class="bold">Masallar, Jean de La Fontaine, 1621-1695</span></span></p><p class="calibre_"><span class="italic"><span class="bold">Yorum</span></span></p><p class="calibre_">Olağanüstü dolandırıcı Kont Victor Lustig, Seine üzerindeki köprüyü, Balzac heykelini satmaya çalışsaydı kimse ona inanmazdı. Ama Eyfel Kulesi çok büyüktü, dolandırıcılığın bir parçası olması olanaksızdı. Aslında o kadar olanaksızdı ki, Lustig altı ay sonra Paris'e dönüp Eyfel Kulesi'ni başka bir hurda satıcısına "yeniden" ve daha yüksek bir fiyata -bugünkü değeriyle 1.500.000 doların üzerinde bir rakama- satmayı başarmıştı!</p><p class="calibre_">Ölçünün büyüklüğü insan gözünü yanıltır. Dikkatimizi dağıtır, bizde korku ve hayranlık uyandırır; o kadar göz önündedir ki, bir yanılsama ya da aldatma olduğunu hayal bile etmeyiz. Büyüklük ve cesaretle silahlandırın kendinizi, hilenizi olabildiğince genişletin. Eğer enayinizin şüphelendiğini hissederseniz cesur Lustig'in yaptığını yapın; geri çe-</p><p class="calibre_">kilmek ya da fiyatını düşürmek yerine rüşvet isteyerek ve alarak fiyatını yükseltti. Daha fazla istemek diğer kişiyi savunmaya sokar, ödün ve şüphenin kemiren etkisini yok eder ve cesaretiyle kişiyi etki altında bırakır.</p><p class="calibre_"><span class="italic"><span class="bold">Tedbirsizlik konusunda hiç kuşkunuz olmadan işe başlayın her zaman. Göstericinin zihnindeki başarısızlık korkusu seyirci için zaten başarısızlık kanttıdtr... Ancak bilgelikleri konusunda kuşku varsa eylemler tehlikelidir; bir şey yapmamak daha güvenlidir.</span></span></p><p class="calibre_"><span class="italic"><span class="bold">Baltasar Gracian, 1601-1658</span></span></p><p class="calibre_"><span class="bold">İkinci Uyma</span></p><p class="calibre_">Moskova Granddükü ve yarı birleşik Rusya’nın hükümdarı 111. Vasily 1533'te ölüm döşeğindeyken üç yaşındaki oğlu İV. jvan'ın kendisinden sonraki hükümdar olduğunu duyurdu. Karısı Helena'yı jvan reşit olup ülkeyi tek başına yönetene kadar hükümdar vekili olarak atadı. Aristokratlar gizlice sevindiler: Moskova Dükü yıllardır yetkisini aristokratların bölgesine doğru genişletmeye çalışıyordu. Vasily ölünce yalnızca üç yaşında olan vârisi ve dükalığın başındaki genç bir kadınla dükün kazançlarını azaltabilir, devletin kontrolunu zorla ele geçirebilir ve kraliyet ailesini aşağılayabilirlerdi.</p><p class="calibre_">Bu tehlikelerin farkında olan genç Helena güvendiği arkadaşı Prens jvan Obolensky'den ülkeyi yönetmesine yardım etmesini istedi. Fakat</p><p class="calibre_">hükümdar vekili olarak geçirdiği beş yıldan sonra Helena birdenbire öldü, en korkunç aristokratlar olan Shuisky ailesinden biri tarafından zehirlenmişti. Shuisky prensleri hükümetin kontrolunu ele geçirip Obolensky'i hapse attılar, orada açlıktan öldü. Sekiz yaşındaki jvan adam yerine konmayan bir yetimdi ve onunla ilgilenen herhangi bir aristokrat ya da aile üyesi derhal sürgün ediliyor veya öldürülüyordu.</p><p class="calibre_">Böylece jvan sarayda kötü giysiler içinde aç karınla aylak aylak dolaşıyor, kendisini gördüklerinde kaba davranan Shuisky ailesinden saklanıyordu. Bazı günler onu arayıp bulur, kraliyet cüppesini giydirir, eline asasını verip tahta çıkarırlardı, krallık iddialarıyla alay etmeye yönelik bir hakaretti bu. Sonra da onu kovarlardı. Bir gün birkaç tanesi Rus kilisesinin başı Metropolitan'ı saray içinde kovaladı ve adam</p><p class="calibre_">jvan'ın odasına sığındı; çocuk korku içinde Shuisky'lerin içeri girip hakaretler yağdırmalarını ve Metropolitan'ı acımasızca dövmelerini izledi.</p><p class="calibre_">jvan’ın sarayda bir arkadaşı vardı. Kendisini rahatlatıp tavsiyelerde bulunan Vorontsov adlı aristokrat. Ama bir gün o, Vorontsov ve yeni Metropolitan sarayın yemekhanesinde konuşurlarken birkaç Shu-isky içeri daldı, Vorontsov’u dövdü, cüppesini parçalayarak Metropoli-tan’ı aşağıladı. Sonra Vorontsov'u Moskova'dan kovdu.</p><p class="calibre_">Bütün bunlar olurken jvan katı sessizliğini sürdürüyordu. Aristokratlara göre planları işe yaramıştı: Delikanlı korkak ve itaatkâr bir aptal olmuştu. Artık ona aldırmayabilirler, hatta rahat bile bırakabilirlerdi. Ancak 29 Aralık 1543’te artık on üçünde olan jvan, Prens Andrei Shu-isky’nin odasına gelmesini istedi. Prens geldiğinde oda saray muhafızlarıyla doluydu. Genç jvan parmağını Andrei’ye uzatıp muhafızlarına onu tutuklamalarını ve öldürüp cesedini köpeklere atmalarını emretti. Sonraki birkaç gün içinde jvan, Andrei’nin bütün yakın arkadaşlarını tutuklatıp sürgüne gönderdi. Bu ani gözüpeklik karşısında hazırlıksız yakalanan aristokratlar, onlarca yıllık iktidarını garanti altına alacak tek bir hızlı ve cesur hareketi uygulamak için beş yıl boyunca planlar yapıp bekleyen geleceğin Korkunç jvan’ı karşısında ölümcül bir korku duyuyorlardı artık.</p><p class="calibre_"><span class="italic"><span class="bold">HUH SAENG’İN HİKAYESİ</span></span></p><p class="calibre_"><span class="italic"><span class="bold">Namson Vadisi’ndeki sazdan yapılma sade kulübede yoksul bir çift yaştyordu, Bay ve Bayan Huh Saeng. Koca yedi yıldır kendini içeri kapamış, yalnızca soğuk odasında kitap okuyordu... Bir gün karısı gözyaşları içinde şunları söyledi: “Buraya bak, benim iyi adamım! Bütün o kitapları okumanın ne anlamı var? Ben gençliğimi başka insanlar için çamaşır yıkamak ve dikiş dikmekle geçirdim, ama benim giyecek yedek bir etek ya da ceketim yok ve üç gündür bir şey yemedim. Karnım aç ve üşüyorum. Artık dayanamıyorum!“ Bu sözleri duyan orta yaşlı alim kitabını kapattı... ayağa kalktı ve... tek bir söz bile söylemeden dışarı çıktı... Şehrin merkezine gelince yolda bir adamı durdurdu. “Merhaba dostum! Bu kasabanın en zengin adamı kim?“ diye sordu. “Zavallı köylü! Milyoner Byon-ssi’yi tanımıyor musun? Parlak çatılı, on iki kapısı bulunan evi şu tarafta.“ Huh Saeng zengin adamın evine doğru gitti. Büyük kapıdan girerek konuk odasının kapısını açtı ve ev sahibine hitaben şunları söyledi: “Ticarete başlamam için 10.000 yang sermayeye ihtiyacım var ve bana bu parayı borç vermenizi istiyorum." “Peki efendim, parayı nereye göndereyim?" “Ansong pazarına, komisyoncu adına.“ “Peki efendim.</span></span></p><p class="calibre_"><span class="italic"><span class="bold">Ansong pazarında en büyük komisyon işini yapan Kim’e göndereceğim. Parayı oradan alacaksınız.“ “Hoşçakalın, efendim.“ Huh Saeng gittikten sonra odadaki diğer konuklar Byon-ssi'ye neden dilenciye benzeyen ve soyadını bilmediği bir yabancıya bu kadar para verdiğini sordular. Zengin adam yüzünde muzaffer bir tavırla şöyle yanıtladı: "Paçavralar içinde olsa da, borç istemeye gelen sıradan bir adamın yapacağı gibi utanç ve aşağılık duygusu göstermedi. Bu adam ya deli ya da iş kurmada kendine güveniyor. Cüretkar bakışına ve tok sesine bakılırsa, güvenime layık, sıradışı ve insanüstü beyne sahip biri. Ben parayı ve insanları bilirim. Para çoğunlukla bir adamı küçültür, ama bunun gibi biri büyük para yapar. Büyük bir adamın büyük bir iş kurmasına yardım ettiğim için ancak memnun olabilirim.“ Kraliyet Saraylarının Perde Arkası, Ha Tae-Hung, 1983</span></span></p><p class="calibre_"><span class="italic"><span class="bold">Yorum</span></span></p><p class="calibre_">Dünya aristokratlarla doludur, sizi küçümseyen, hırsınızdan korkan ve küçülen güç alanlarını kıskanç bir biçimde savunan adamlar. Otoritenizi kurmanız ve saygı görmeniz gerekir, ama aristokratlar artan cesaretinizi gördükleri an size engel olmaya çalışacaklardır. jvan'ın durumu karşılama biçimi sessiz kalıp ne hırs, ne de memnuniyetsizlik göstermekti. Bekledi ve zamanı gelince saray muhafızlarını kendi yanına çekti. Muhafızlar zalim Shuisky'den nefret etmeye başlamışlardı. jvan'ın planını kabul ettirdikten sonra bir yılanın hızıyla hareket edip</p><p class="calibre_">Andrei’yi hedef gösterdi ve ona tepkide bulunma zamanı vermedi.</p><p class="calibre_">Aristokratla görüşme masasına oturmaya kalkışırsanız onun için fırsatlar yaratmış olursunuz. Uzlaşma sizi parçalamak için ihtiyaç duyduğu dayanağı sağlar ona. Tartışma ya da uyarı olmaksızın ani cesurca hareket bütün dayanakları ortadan kaldırır ve yetkinizi oluşturur. Şüphe duyanları ve küçümseyenleri korkutursunuz; cesaret gösterenlere hayranlık duyan ve onları övenlerin güvenini kazanırsınız.</p><p class="calibre_"><span class="italic"><span class="bold">ÇOCUK VE ISIRGAN OTU</span></span></p><p class="calibre_"><span class="italic"><span class="bold">Bahçede oynayan bir çocuğu ısırgan otu yakar. Çocuk eve annesine koşar, ota yalntzca dokunduğunu ve onun kendisini ısırdığını söyler. “Seni yakmasının nedeni ona dokunmandı, yavrum; bir dahaki sefere onu sıkıca yakala, bir zarar vermeyecektir.“</span></span></p><p class="calibre_"><span class="italic"><span class="bold">Ne yapıyorsantz cesurca yapın.</span></span></p><p class="calibre_"><span class="italic"><span class="bold">Masallar, Ezop, VI. Yüzyıl</span></span></p><p class="calibre_"><span class="bold">Üçüncü Uyma</span></p><p class="calibre_">Yirmi iki yaşındaki Pietro Aretino varlıklı bir Roma ailesinin yanında aşçı yamağı olarak çalışıyordu. Bir yazar olup dünyaya adını duyurma tutkusu vardı, ama yalnızca bir uşak olan birisi böyle bir hayali nasıl gerçekleştirebilirdi?</p><p class="calibre_">O yıl Papa X. Leo’ya Portekiz kralından bir elçi geldi. Elçi yanında çok sayıda hediye getirmişti ve bunların en göze çarpanı imparatorluk zamanından bu yana Roma’da ilk kez görülen bir fildi. Papa bu file bayıldı ve ona her türlü özeni gösterip bakıcılar tuttu. Ama gösterdiği sevgi ve özene rağmen Hanno adlı fil ölümcül bir hastalığa yakalandı. Doktorlar çağırdı, onlar file iki yüz yirmi beş kiloluk müshil verdiler, ama bir işe yaramadı. Hayvan öldü ve papa yasa girdi. Kendini rahatlatmak için ünlü ressam Raphael'i çağırdı ve Hanno’nun mezarının üzerine gerçek boyutlarda bir resmini yapmasını ve üzerine şunları yazmasını istedi: "Doğanın aldığını Raphael sanatıyla yeniden meydana getirdi."</p><p class="calibre_">Sonraki birkaç gün içinde neşeli kahkaha ve gülüşmelere neden olan bir broşür dolaştı Roma içinde. Başlığı "Fil Hanno’nun Vasiyetiydi, içinde şunlar yazılıydı: "Vârisim Kardinal Santa Croce’a dizlerimi bırakıyorum, böylece benim diz çökmemi taklit edebilir... vârisim Kardinal Santi Quattro’ya çenelerimi bırakıyorum, böylece jsa’nın gelirlerini daha kolay yutabilir. .. Kardinal Medici’ye kulaklarımı bırakıyorum, böylece herkesin ne yaptığını duyabilir..." Fil şehvet düşkünlüğüyle tanınan Kardinal Grassi’ye de anatomisinin en uygun olan aşırı büyük parçasını bırakmıştı.</p><p class="calibre_">İsimsiz broşür devam ediyor, papa dahil Roma'daki hiçbir ünlüyü atlamıyordu. Her birini en zayıf yerlerinden yakalamıştı. Broşür şu mısralarla sona eriyordu: "Aretino'nun arkadaşınız olmasını sağlayın/Çünkü o sahip olunacak en kötü düşmandır./ Yalnızca sözleri yüce papayı mah-vedebilir./Bu yüzden Tanrı herkesi onun sözlerinden korusun."</p><p class="calibre_"><span class="italic"><span class="bold">AŞKTA NASIL ZAFER KAZAN/LiR Kalbini etkileyenleri düşününce çekingen bir insan olduğunu farkettim. Bu özellik bir kentsoy/uyu etkileyebilir, ama dünyadaki kadınlara başka silahlarla saldırma/ıstn... Sana kadınlar adına söylüyorum: Biraz sert bir dokunuşu çok fazla düşünceli/iğe tercih etmeyecek hiçbir kadın yoktur. Erkekler acemice davranarak erdemin kazandırdığından daha fazla kalbi kaybederler. Bir sevgili ne kadar çekingenlik gösterirse onu teşvik etmek gururumuzu o derece ilgilendirir; direncimiz için ne kadar saygı duyarsa ondan o kadar saygı bekleriz. Siz erkeklere memnuniyetle şunu söyleriz: “Ah, tanrt aşkına bizi o kadar erdemli sanmayın; bizi çok fazla erdemli olmaya zorluyorsunuz...“ Sürek/l olarak kendimize sevilme izni verdiğimizi saklamaya çalışırız. Bir kadım, ya/mzca şiddet türlerine veya sürprize teslim olduğunu söyleyecek bir pozisyona koy; onu hafife almadığına ikna et ve ben onun yerine cevap vereyim... Biraz daha cesur olursan ikiniz de rahat edersiniz. M. de la Rochefoucauld’un kısa süre önce sana ne dediğini hatırlıyor musun? “Aşık olan mantıklı bir adam çılgın gibi davranabilir, ama asla bir aptal gibi davranmamalıdır.“ Ninon de Lenclos’un Hayatı, Mektup/art ve Epikür'cü Felsefesi, Ninon de Lenclos, 1620-1705</span></span></p><p class="calibre_"><span class="italic"><span class="bold">Yorum</span></span></p><p class="calibre_">Yoksul bir ayakkabıcının oğlu ve bir uşak olan Aretino kısa bir broşürle üne kavuşmuştu. Roma’daki herkes bu cesur genç adamın kim olduğunu öğrenmeye çalışıyordu. Cesaretinden etkilenen papa bile onu arayıp bulmuş ve papalık hizmetinde bir iş vermişti ona. Yıllar içinde "Prenslerin Kırbacı" olarak tanındı ve yakıcı dili Fransa kralından Hasburg imparatoruna kadar herkesin saygı ve korkusunu kazandı.</p><p class="calibre_">Aretino stratejisi basittir: Hazreti Davud kadar küçük ve belirsiz olduğunuzda saldıracak bir Goliath bulmalısınız. Hedef ne kadar büyük olursa o kadar çok dikkat çekersiniz. Saldırı ne kadar cesurcaysa kalabalıktan o kadar ayrılırsınız ve o kadar hayranlık kazanırsınız. Toplum cesur düşünceler taşıyan ama onları yazıp bastırmaya cesaret edemeyenlerle dolu. Halkın duygularını seslendirin, paylaşılan duyguların ifadesi her zaman etkileyicidir. Mümkün olan en göze çarpan hedefi seçin ve en cesur atışınızı yapın. Dünya gösterinin tadını çıkaracaktır ve mazlumu -ki bu sizsiniz- şöhret ve güçle onurlandıracaktır.</p><p class="calibre_"><span class="bold">GUCUN ANAHTARLARI</span></p><p class="calibre_">Çoğumuz çekingenizdir. Gerilim ve çatışmadan kaçınmak, herkes tarafından sevilmek isteriz. Cesur bir hareketi düşünebiliriz, ama ender olarak hayata geçiririz. Her zamanki yerimizden öteye geçmeye cesaret edersek sonuçlardan, başkalarının hakkımızda ne düşüneceğinden, doğuracağımız düşmanlıktan korkarız.</p><p class="calibre_">Çekingenliğimizi diğerleri için duyulan bir endişe, onları incitmemek ya da gücendirmemek arzusu olarak gizlesek de aslında tersi doğrudur; gerçekte kendi kendimizle aşırı ilgiliyizdir, başkalarının bizi nasıl algıladığını düşünüp kaygılanırız. Öte yandan cesaret dışa yöneliktir ve çoğu kez insanların kendilerini daha rahat hissetmelerini sağlar, çünkü daha az utangaç ve daha az bastırılmıştır.</p><p class="calibre_">Bu en açık olarak baştan çıkarmada görülebilir. Bütün ünlü çapkınlar yüzsüzlükle başarılı olmuşlardır. Kazanova'nın cesareti arzu ettiği kadına cüretkâr yaklaşımında veya ona iltifat etmek için kullandığı pervasız sözlerinde değildir; bu cesaret kendini kadına tamamen teslim edebilme ve onun için her şeyi yapabileceğine, hatta bazen yaptığı gibi hayatını bile tehlikeye atabileceğine inandırma yeteneğindedir. Böylesine yoğun biçimde dikkatini verdiği kadın onun kendisinden hiçbir şey saklamadığına inanıyordu. Bu, iltifattan daha fazla okşamaktadır kadının gururunu. Baştan çıkarmanın hiçbir noktasında tereddüt ya da şüphe göstermez, çünkü öyle bir şey hissetmez.</p><p class="calibre_">Baştan çıkarılmanın çekiciliğinin bir kısmı, bize bir girdabın içine çekildiğimizi, geçici olarak kendimizin ve hayatlarımıza nüfuz eden şüphelerin dışına çıktığımızı hissettirmesindedir. Baştan çıkaran kişi tereddüt ettiği an büyü bozulur, çünkü sürecin, bizi baştan çıkarmak için gösterilen bilinçli çabanın, karşıdakinin utangaçlığının farkına varırız. Cesaret dikkati dışa çevirir ve yanılsamayı canlı tutar. Hiçbir zaman sıkıntı ya da utanmaya neden olmaz. Böylece biz de cesurlara hayran oluruz ve onların çevresinde olmayı tercih ederiz, çünkü onların kendine güvenleri bizi etkiler, bizi içten hissetme ve düşünme alanının dışına çıkarır.</p><p class="calibre_">Çok az kişi cesur doğar. Napoleon'un bile bu niteliği savaş alanında edinmesi gerekmişti, bunun ölüm kalım meselesi olduğunu biliyordu. Sosyal ortamlarda sıkıntılı ve çekingendi, ama bunun üstesinden geldi ve hayatının her bölümünde cesur davrandı, çünkü inanılmaz gücünü, insanı kelimenin tam anlamıyla nasıl büyüttüğünü (Napoleon gibi aslında dikkati çekecek derecede küçük olan birini bile) görmüştü. Bu değişimi Korkunç jvan’da da görüyoruz: Zararsız çocuk yalnızca parmağının bir işaretiyle cesur bir harekete girişerek birdenbire yetkisini kullanan güçlü bir genç adama dönüşmüştü.</p><p class="calibre_">Siz de cesaretinizi pratik yaparak geliştirmelisiniz. Başlanacak en iyi yer hassas görüşmeler dünyası, özellikle fiyatınızı belirlemenizin istendiği tartışmalardır. Çok az isteyerek kendimizi ne kadar sık aşağılarız. Christopher Columbus ispanya sarayından Amerika’ya gidişi için mali destek vermesini istediğinde çılgınlık derecesinde yüksek bir talepte bulunmuş ve "Okyanusların Ulu Amirali" adını almıştı. Saray istediği bedeli kabul etti. istediği kadar para eline geçti, kendisine saygılı davranılmasını istedi ve saygı gördü. Henry Kissinger da görüşmelerde cesur taleplerin azar azar tavizlerde bulunup diğer tarafla orta yolda buluşmaktan daha iyi olduğunu biliyordu. O halde değerinizi yüksek belirleyin ve Kont Lustig’in yaptığı gibi daha da yükseğe çıkarın.</p><p class="calibre_">Şunu anlamalısınız: Eğer cesaret doğal değilse çekingenlik de değildir. Kazanılmış bir alışkanlıktır, çatışmadan kaçınmak için isteyerek seçilmiştir. Eğer çekingenlik sizi ele geçirmişse köklerini kazıyın. Cüretkâr bir hareketin sonuçlarından korkunuz gerçek boyutlarından daha büyüktür ve aslında çekingenliğin sonuçları çok daha kötüdür. Değeriniz düşer ve kendi kendini besleyen bir şüphe ve felaket döngüsü yaratırsınız. Şunu unutmayın: Gözüpek bir hareket daha fazla ve daha büyük bir gözüpeklikle gizlenebilir, hatta düzeltilebilir.</p><p class="calibre_">İmaj: Aslan ve Tavşan. Aslan yolunda hiç boşluk bırakmaz, hareketleri çok çabuktur, çeneleri çok hızlı ve güçlüdür. Ürkek tavşan tehlikeden kaçmak için her şeyi yapar, ama geri çekilip kaçma telaşı içinde tuzağa yakalanır, pat diye düşmanın çeneleri arasına düşer.</p><p class="calibre_">Otorite: Talih bir kadın gibidir, eğer onu fethetmek istiyorsanız bunu zorla yapmanız gerektiğini, tezcanlı olmanın tedbirli olmaktan çok daha iyi olduğunu düşünüyorum; talihin kendini soğukkanlılıkla ilerleyenden çok, cesura teslim etmek istediği görülecektir. Ve bu nedenle, tıpkı bir kadın gibi gençlerin arkadaşı olacaktır, çünkü onlar daha az dikkatli, ateşlidirler ve ona daha büyük bir cesaretle hâkim olurlar (Niccolo Machiavelli, 1469-1527).</p><p class="calibre_">Cesaret hiçbir zaman her hareketinizin ardındaki strateji olmamalıdır. Bu bir taktik aracıdır, doğru anda kullanılmalıdır. jleriyi düşünüp planlayın ve son etkenin size başarıyı getirecek olan cesur hareketiniz olmasını sağlayın. Başka bir deyişle, cesaret öğrenilmiş bir tepki olduğu için aynı zamanda kontrol etmeyi ve isteğinize bağlı olarak kullanmayı öğrendiğiniz bir tepkidir. Hayatı yalnızca cesaretle silahlanmış olarak geçirmek yorucu ve öldürücüdür. Cesaretlerini kontrol edemeyenler tarafından kanıtlandığı üzere çok fazla insanı kızdırabilirsiniz. Bu insanlardan biri Lala Montez’di; gözüpekliği ona zaferler kazandırdı ve Bavyera kralını baştan çıkarmasını sağladı. Ama cesaretini diz-ginleyemediği için çöküşüne de neden oldu, Bavyera'da, İngiltere'de ve gittiği her yerde. Cesaret ve zalimlik, hatta delilik arasındaki sınırı aştı. Korkunç ivan da aynı kaderi paylaştı. Cesaretin gücü kendisine başarıyı getirince ona bağlı kaldı, hem de hayat boyu süren şiddet ve sadizm noktasına varana kadar. Cesaretin ne zaman uygun olduğunu, ne zaman olmadığını ayırt edebilme yeteneğini kaybetti.</p><p class="calibre_">Çekingenliğin güç alanında yeri yoktur; bununla birlikte, öyleymiş gibi yaparak ondan yararlanabilirsiniz. Kuşkusuz bu noktada artık o çekingenlik değil, güçlü bir silahtır: Daha sonra cesurca daha iyi bir darbe indirmek için utangaçlık gösterinizle insanları tuzağa çekebilirsiniz.</p><div class="mbp_pagebreak" id="calibre_pb_28"></div>
</body></html>
