<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos32972" class="calibre_"><span class="calibre2"><span class="bold">YASA 1</span></span></p><p class="calibre_"><span class="calibre3"><span class="bold">EFENDİN İZİ ASLA GÖLGEDE BIRAKMAYIN</span></span></p><p class="calibre_"><span class="bold">HUKUM</span></p><p class="calibre_"><span class="italic"><span class="bold">Sizin üstünüzde bulunanların kendilerini üstün hissetmelerini sağlayın. Onları memnun etme ve etkileme arzunuzla yeteneklerinizi göstermede çok fazla ileri gitmeyin, yoksa tam tersine neden olursunuz, yani korku ve güvensizlik uyandırırsınız. Ustanızın olduğundan daha parlak görünmesini sağlayın ve gücün doruklarına tırmanın.</span></span></p><p class="calibre_"><span class="bold">YASAYI ÇİĞNEMEK</span></p><p class="calibre_">İktidarının birinci yılında XIV. Louis’nin maliye bakanı olan Nicholas Fouquet, gösterişli partileri, güzel kadınları ve şiiri seven cömert bir adamdı. Savurgan bir hayat sürdürdüğü için parayı da seviyordu. Fouquet zeki ve kralın vazgeçemeyeceği bir adamdı, bu yüzden Başbakan Jules Mazarin 1661 ’ de öldüğünde maliye bakanı onun yerine gelmeyi bekliyordu. Kral bunun yerine bu makamı sona erdirmeye karar verdi. Bu ve başka işaretler Fouguet’nin gözden düştüğünden şüphelenmesine neden oldu ve dünyanın o ana kadar gördüğü en görkemli partiyi vererek yeniden kralın gözüne girmeye karar verdi. Partinin görünürdeki amacı Fouquet’nin şatosu Vaux-le-Vicomte’nin tamamlanmasıydı, fakat gerçek işlevi krala, yani onur konuğuna minnettarlık bildirmekti.</p><p class="calibre_">Avrupa’nın en soyluları ve zamanın en büyük beyinleri La Fontaine, La Rochefoucauld, Madame de Sévigné partiye katıldı. Molière gecenin sonunda kendisinin oynayacağı bir oyun yazdı. Parti özellikle o akşam için yaratılan yeni yemeklerin yanısıra Doğu’dan gelen ve Fransa'da daha önce hiç tadılmamış yemeklerin başrol oynadığı yedi çeşitten oluşan zengin bir şölenle başladı. Fouquet tarafından kralı onurlandırmak üzere görevlendirilen bir orkestra, müziğiyle yemeğe eşlik ediyordu.</p><p class="calibre_">Yemekten sonra şatonun bahçelerinde gezinti düzenlendi. Va-ux-le-Vicomte'nin bahçe düzenlemesi ve fıskiyeleri Versailles için ilham kaynağı olacaktı.</p><p class="calibre_">Fouquet geometrik olarak dizilmiş olan çalılar ve çiçek tarhları arasında genç krala şahsen eşlik etti. Bahçedeki kanallara vardıklarında Moliere'in oyununu takip eden havai fişekleri seyrettiler. Parti geceye iyi uymuştu ve herkes bunun şimdiye kadar katıldıkları en muhteşem olay olduğunda hemfikirdi.</p><p class="calibre_">Ertesi gün Fouquet kralın başsilahşörü D'Artagnan tarafından tutuklandı. uç ay sonra ülkenin hazinesinden para çalmakla yargılandı. (Aslında, çalmakla suçlandığı şeyin çoğu kralın yararına ve kralın iz-niyleydi.) Fouquet suçlu bulundu; Fransa'da Pireneler'in doruklarındaki en yalıtılmış hapishaneye gönderildi ve hayatının son yirmi yılını hücre hapsinde geçirdi.</p><p class="calibre_"><span class="bold">Yorum</span></p><p class="calibre_">XIV. Louis, Güneş Kralı, daima tüm dikkatlerin merkezi olmayı isteyen gururlu ve ukala bir adamdı; eliaçıklıkta hiç kimse tarafından geçilmeyi kaldıramazdı, özellikle de maliye bakanı tarafından. Louis, Fouqu-et'nin yerine geçmek üzere pintiliği ve Paris’teki en sıkıcı partileri vermekle ünlü olan Jean-Baptiste Colbert’i seçti. Colbert hazineden çıkan her paranın doğrudan Louis'nin eline gitmesini sağladı. Bu parayla Louis, Fouquet'ninkinden bile daha görkemli bir saray olan ünlü Versailles Sarayı'nı yaptırdı. Aynı mimarları, dekoratörleri ve bahçe tasarımcılarını kullandı. Ve Versailles'da, Fouquet'nin özgürlüğüne malolandan daha gösterişli partiler verdi.</p><p class="calibre_">Durumu bir inceleyelim. Parti gecesi Fouquet, Louis'ye her biri birbirinden muhteşem olan gösteri ardına gösteri sunarken krala sadakat ve bağlılığını gösterdiğini sanıyordu. Partinin yalnızca yeniden kralın gözüne girmesini sağlamakla kalmayıp, iyi zevkini, bağlantılarını ve başkaları tarafından çok sevildiğini sergileyerek kendisini kral için vazgeçilmez kılacağını ve mükemmel bir başbakan olacağını göstereceğini de düşünmüştü. Ancak bunun yerine her yeni gösteri, Fouqu-et'nin konuklarının lütfettiği takdir dolu her gülümseme, Louis’ye kendi arkadaşlarının ve uyruklarının maliye bakanından kraldan daha fazla etkilendiklerini, Fouquet'nin zenginliği ve gücüyle caka sattığını düşündürtmüştü. Fouquet'nin özenli partisi XIV. Louis'nin gururunu okşamak yerine gururunu kırmıştı. Kuşkusuz Louis bunu kimseye itiraf edemezdi, onun yerine kendini güvensiz hissetmesine istemeden neden olan adamdan kurtulmak için işe yarar bir bahane buldu.</p><p class="calibre_">Bu, efendisinin benlik duygusunun dengesini bozan, gururunda delikler açan veya üstünlüğünden şüphe etmesine neden olan herkesin o ya da bu şekilde yaşayacağı kaderdir.</p><p class="calibre_">Gece <span class="italic"><span class="bold">başladığında Fouquet dünyanın zirvesindeydi.</span></span></p><p class="calibre_"><span class="italic"><span class="bold">Sona erdiğindeyse en dibe batmıştı.</span></span></p><p class="calibre_"><span class="italic"><span class="bold">Voltaire, 1694-1778</span></span></p><p class="calibre_"><span class="bold">YASAYA UYMAK</span></p><p class="calibre_">1600’ların başında jtalyan gökbilimci ve matematikçi Galileo kendini tehlikeli bir konumda bulmuştu. Araştırmalarını desteklemek için büyük hükümdarların cömertliğine bağımlıydı ve bütün Rönesans bilimcileri gibi zamanın ileri gelen destekleyicilerine icat ve keşiflerinden hediyeler sunardı zaman zaman. Örneğin, bir keresinde icat ettiği askeri pusulayı Gonzaga Dükü'ne sunmuştu. Sonra pusulanın kullanımını açıklayan kitabı Medici’lere ithaf etmişti. Her ikisi de müteşekkirdi ve Galileo onlar sayesinde öğretecek daha fazla öğrenci bulabiliyordu. Bununla birlikte keşif ne kadar büyük olursa olsun destekleyicileri ona nakit parayla değil, hediyelerle ödeme yapıyorlardı hep. Bu ise hayat boyu güvensizlik ve bağımlılık demekti. Bunun daha kolay bir yolu olmalı, diye düşündü.</p><p class="calibre_">Galileo 161 O'da Jüpiter'in uydularını keşfettiğinde yeni bir strateji kullandı. Geçmişte yaptığı gibi bu keşfi destekçileri arasında bölüştürmekten çok, yani birine kullandığı teleskopu vermek, diğerine kitabını ithaf etmek vb. gibi, tek başına Medici’ler üzerinde odaklanmaya karar verdi. Medici'leri seçmesinin bir nedeni vardı: l.Cosimo 1540'da Medici hanedanını kurduktan kısa bir süre sonra Jüpiter’i, yani tanrıların en yücesini, Medici sembolü yapmıştı; politika ve bankacılığın ötesine geçen gücün bir sembolüydü bu, eski Roma ve tanrılarına bağlayan bir sembol.</p><p class="calibre_">Galileo, Jüpiter’in uydularını keşfedişini Medici’lerin büyüklüğünü onurlandıran kozmik bir olay haline dönüştürdü. Keşiften kısa bir süre sonra "gökyüzündeki yıldızların (Jüpiter'in uyduları) kendilerini teleskopuna" İl. Cosimo’nun tahta çıkışıyla aynı anda gösterdiklerini ilan etti. Uydu sayısının -dört- Medici'lerle uyum halinde olduğunu (İl. Cosimo’nun üç erkek kardeşi vardı) ve bu dört uydunun Jüpiter’in etrafında, dört oğulun l.Comiso'nun, yani hanedanın kurucusunun etrafında döndüğü gibi döndüklerini söyledi. Bir rastlantıdan öte olan bu olay gösteriyordu ki, gökyüzünün kendisi Medici ailesinin yükselişini yansıtıyordu. Keşfini Medici’lere ithaf ettikten sonra Galileo, Jüpiter’in bir bulutun üzerinde oturduğunu ve dört yıldızın etrafında döndüğünü gösteren bir amblem yaptırıp bunu il. Cosimo’ya onun yıldızlarla bağlantısının bir sembolü olarak sundu.</p><p class="calibre_">161 O’da İl. Cosimo, Galileo’yu resmi saray filozofu ve matematikçisi yaptı, hem de tam maaşla. Bir bilim adamı için bu, hayatının başarısıydı. Artık destek için yalvarma günleri sona ermişti.</p><p class="calibre_"><span class="bold">Yorum</span></p><p class="calibre_">Galileo yeni stratejisiyle tek vuruşta yıllarca yalvarma sonucu elde ettiğinden çok daha fazlasını kazandı. Nedeni çok basit: Bütün efendiler diğer insanlardan daha parlak görünmek isterler.</p><p class="calibre_">Bilim, deneysel gerçek ya da son icatlar onları ilgilendirmez; onlar isimleri ve şöhretleriyle ilgilenirler. Galileo, Medici’leri kozmik güçlerle bağdaştırarak onları yeni bir bilimsel aletin ya da keşfin destekçisi yaptığı zamankinden daha fazla şöhret kazandırdı Medici’lere.</p><p class="calibre_">Bilim adamları himaye edilmenin ve saray hayatının kaprislerinden korunmazlar. Onlar da para kesesinin dizginlerini tutan efendilere hizmet etmek zorundadırlar. Ve yüksek entelektüel güçleri efendilerinin kendilerini güvensiz, sanki yalnızca para sağlamak -çirkin, bayağı bir iş- için oradaymış gibi hissetmelerine neden olabilir. Harika işin üreticisi yalnızca para sağlayan birinden daha fazlası olduğunu hissetmek ister. Yaratıcı ve güçlü, ayrıca kendi adıyla üretilen işten daha önemli görünmek ister. Onlara güvensizlik yerine şöhret vermelisiniz. Galileo keşifleriyle Medici'lerin entelektüel otoritesine meydan okumadı veya onların kendilerini herhangi bir şekilde aşağı hissetmelerine neden olmadı; onları kelimemıı tam anlamıyla yıldızlarla yan yana koyarak jtalyan sarayları içinde son derece canlı bir biçimde parlamalarını sağladı. Efendisini gölgede bırakmadı, efendisinin herkesi gölgede bırakmasını sağladı.</p><p class="calibre_"><span class="bold">GUCUN AVAIITAKIAKI</span></p><p class="calibre_">Herkesin özgüverısiıliği vardır. Kendinizi dünyaya gösterdiğinizde ve yeteneklerinizi sergilediğinizde doğal olarak kızgınlık, kıskançlık ve diğer özgüvensizlik belirtilerini üzerinize çekersiniz. Bu beklenir bir şeydir. Hayatınızı başkalarının önemsiz duyguları için endişelenerek geçiremezsiniz. Bununla birlikte, iş sizin üstünüzdekilere gelince farklı bir yaklaşımda bulunmalısınız. Sözkonusu güç olduğunda efendinizi gölgede bırakmak belki de yapılacak en büyük hatadır.</p><p class="calibre_">XIV. Louis ve Medici'ler döneminden beri dünyanın çok değiştiğini düşünüp kendinizi kandırmayın. Hayatta yüksek konum edinmiş kişiler kral ve kraliçeler gibidirler. Bulundukları konumda güvende olmak ve çevrelerindekilerden zekâ, kurnazlık ve çekicilik açısından üstün olduklarını hissetmek isterler. Beceri ve yeteneklerinizi sergileyerek ve aşırı överek efendinizin sevgisini kazanacağınıza inanmak ölümcül ama yaygın rastlanan bir hatadır. Takdir eder gibi görünebilir, ama ilk fırsatta sizin yerinize daha az zeki, daha az çekici, daha az tehditkâr olan birisini getirecektir, tıpkı XIV. Louis'nin gözalıcı Fouqu-et’nin yerine sönük Colbert’i getirmesi gibi. Ve Louis’de olduğu gibi bunu itiraf etmeyecek fakat sizin varlığınızdan kurtulmak için uygun bir bahane bulacaktır.</p><p class="calibre_">Bu yasa farketmeniz gereken iki kuralı içerir. Birincisi, yalnızca kendiniz olarak efendinizi istemeden gölgede bırakabilirsiniz. Başkalarından daha güvensiz olan efendiler vardır, korkunç derecede özgü-vensizdirler; çekiciliğiniz ve zarafetinizle onları doğal olarak gölgede bırakabilirsiniz.</p><p class="calibre_">Hiç kimsenin Faenza prensi Astorre Manfredi’den daha fazla doğal yeteneği olamaz. İtalya’nın bütün genç prensleri içinde en yakışıklısıydı, uyruklarını cömertliği ve açık yürekliliğiyle büyülüyordu.</p><p class="calibre_">1500 yılında Cesare Borgia, Faenza'yı işgal etti. Şehir teslim olduğunda vatandaşlar zalim Borgia'dan en kötüsünü bekliyorlardı, ama o şehri bağışlamaya karar verdi. Yalnızca kaleleri fethederek hiçbir vatandaşı öldürmedi ve o zaman on sekizinde olan Prens Manfredi’nin tamamen özgür olarak sarayında kalmasına izin verdi.</p><p class="calibre_">Bununla birlikte, birkaç hafta sonra askerler Astorre Manfredi’yi Roma hapishanelerine götürdüler. Bir yıl sonra cesedi Tiber Nehri'nde boynunda bir taşla bulundu. Borgia bu korkunç cinayeti uydurma bir ihanet ve komplo suçlamasıyla haklı göstermeye çalıştı, ama asıl sorun onun adı çıkmış bir biçimde kibirli ve özgüvensiz oluşuydu. Genç adam hiç çaba harcamaksızın onu gölgede bırakmıştı. Manfredi'nin doğal yetenekleri düşünülünce, prensin yalnızca varlığı bile Borgia'nın daha az çekici ve karizmatik görünmesine neden olmuştu. Buradan alınacak ders çok basittir: Çekici ve üstün olmamak elinizde değilse, böylesi kibir canavarlarından kaçmayı öğrenmelisiniz. Ya böyle yaparsınız ya da Cesare Borgia’yla birlikteyken iyi özelliklerinizi susturmanın bir yolunu bulursunuz.</p><p class="calibre_">¡kincisi, efendiniz sizi seviyor diye istediğiniz her şeyi yapabileceğinizi asla düşünmeyin. Konumlarının değerini bilemedikleri için gözden düşen, efendilerini gölgede bırakma cesareti gösteren kişiler hakkında kitaplar yazılabilir. On altıncı yüzyılın sonunda Japonya’da İmparator Hideyoshi’nin en sevdiği kişi Sen no Rikyu adında bir adamdı. Soyluların saplantısı haline gelen çay töreninin önde gelen sanatçısı olan adam Hideyoshi’nin en güvendiği danışmanıydı, sarayda bir odası vardı ve bütün Japonya’da saygı gösteriliyordu kendisine. Fakat 1591 ’ da Hideyoshi onu tutuklattı ve ölüme mahkûm ettirdi. Rikyu onun yerine hayatına kendisi son verdi. Talihindeki ani değişikliğin nedeni sonradan anlaşıldı. Eski çiftçi ve sonradan sarayın gözdesi olan Rikyu sandal giyerek (soyluluk göstergesi) mağrur bir şekilde poz veren tahtadan bir heykelini yaptırmıştı. Bu heykeli saray kapılarının içindeki en önemli tapınağa, sık sık oradan geçen kraliyet üyelerinin görebileceği bir yere koydurtmuştu. Hideyoshi'ye göre bu, Rikyu'nun haddini bilmediği anlamına geliyordu. En yüksek soyluluk derecesine sahip olanlarla aynı haklara sahip olduğunu varsayarak konumunun imparatora bağlı bulunduğunu unutmuş ve bu konumu kendi kendine elde ettiğine inanır olmuştu. Kendi önemini affedilemez bir şekilde yanlış hesaplamış ve bedelini hayatıyla ödemişti. Şunu unutmayın: Konumunuzun kıymetini bilin ve gördüğünüz iyiliklerin başınızı döndürmesine izin vermeyin.</p><p class="calibre_">Efendinizi gölgede bırakmanın tehlikelerini bilerek bu yasayı avantaja dönüştürebilirsiniz. Önce efendinize iltifat edip onu şişirmeli-siniz. Açık iltifat etkili olabilir ama bir yere kadar; çok doğrudan ve belirgindir, diğerlerine de kötü görünür. Gizli iltifat çok daha güçlüdür. Örneğin, efendinizden daha zekiyseniz tersi gibi görünebilirsiniz.</p><p class="calibre_">Onun sizden daha zeki görünmesini sağlayabilirsiniz. Acemi gibi görünün. Onun uzmanlığına ihtiyacınız varmış gibi gösterin. Uzun vadede size zarar vermeyecek fakat onun yardımını isteme fırsatı yaratacak küçük hatalar yapın. Efendiler bu tür ricalara bayılırlar. Deneyimlerini size bağışlayamayan bir efendi size kin ve nefret besleyecektir.</p><p class="calibre_">Eğer fikirleriniz efendinizinkilerden daha yaratıcıysa bunları olabildiğince açık bir tarzda ona atfedin. Sizin tavsiyenizin yalnızca onun tavsiyesinin bir yankısı olduğunu ortaya koyun.</p><p class="calibre_">Eğer nüktede onu geride bırakıyorsanız saray soytarısı rolü oynayın, ama size kıyasla efendinizin soğuk ve huysuz görünmesine izin vermeyin. Gerekirse esprilerinizi azaltın, topluluk içinde eğlence ve neşe kaynağının o olduğu izlenimini verin. Eğer doğal olarak efendinizden daha sosyal ve cömertseniz diğerlerinden ona yansıyan parlaklığını gölgelememeye dikkat edin. O her şeyin etrafında döndüğü, güç ve parlaklık yayan, dikkatin merkezi olan bir güneş gibi görünmelidir. Eğer onu eğlendirme konumundaysanız sınırlı hünerlerinizin sergilenmesi sempatisini kazanmanızı sağlayabilir. Zarafetiniz ve cömertliğinizle onu etkilemeye yönelik her türlü çabanız ölümcül olabilir. Fo-uquet’den ders alın ya da bedelini ödeyin.</p><p class="calibre_">Bütün bu olaylar, eğer sonunda sizi güce götürüyorsa, gücünüzü gizlemeniz bir zayıflık değildir. Diğerlerinin sizi gölgede bırakmasını sağlayarak özgüvensizliklerinin kurbanı olmak yerine kontrolü elde tutmuş oluyorsunuz. Aşağı konumunuzdan çıkmaya karar verdiğinizde bütün bunların size yaran olacaktır. Eğer Galileo gibi, efendinizin başkalarının gözünde daha da parlamasını sağlarsanız çok şanslısınız demektir ve hemen terfi edersiniz.</p><p class="calibre_">İmaj: Gökyüzündeki Yıldızlar. Belirli bir zamanda yalnızca tek bir güneş olabilir. Günışığını asla engellemeyin ya da güneşin parlaklığıyla rekabet etmeyin; daha çok. gök)üzünde soluklaşın ve efendi yıldızın yoğunluğunu arttırmanın yoUarım bulun.</p><p class="calibre_">Otorite: Efendiyi gölgede bırakmaktan kaçının. Tüm üstünlük nefret uyandırır, fakat bir uyruğun prensinden üstün olması yalnızca aptallık değil ölümcüldür de. Bu, gökyüzündeki yıldızların bize öğrettiği bir derstir; onlar güneşle ilişkili olabilirler, hatta o kadar parlak da olabilirler, ama hiçbir zaman onun yanında görünmezler (Baltasar Gracian, 1601-1658).</p><p class="calibre_">Yolunuza çıkan her insanı üzme konusunda kaygılanmanız olanaksız, ama zalim olurken seçici davranmalısınız. Eğer üstünüzdeki kişi düşen bir yıldızsa onu gölgede bırakmaktan korkacak bir şey yoktur. jnsaf etmeyin, efendiniz soğukkanlı bir şekilde zirveye tırmanırken böyle bir ahlaki endişe taşımıyordu. Gücünü ölçün. Eğer zayıfsa düşüşünü gizlice hızlandırın. Çok önemli anlarda onu yenin, geride bırakın, ondan akıllı davranın. Eğer çok zayıfsa, düşmeye hazırsa doğanın işi devralmasına izin verin. Güçsüz bir üstü gölgede bırakma riskine girmeyin, böylesi zalimlik veya kindarlık gibi görünebilir. Ama eğer efendiniz konumunda sağlamsa ve kendinizin daha yeterli olduğunuzu düşünüyorsanız uygun zamanı bekleyip sabırlı olun. Gücün sonunda zayıflayıp yok olması doğal bir seyirdir. Efendiniz bir gün düşecek ve eğer doğru oynarsanız siz ondan daha uzun yaşayacaksınız ve bir gün onu gölgede bırakacaksınız.</p><div class="mbp_pagebreak" id="calibre_pb_1"></div>
</body></html>
