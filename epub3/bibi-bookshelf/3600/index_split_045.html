<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İktidar-Güç Sahibi Olmanın 48 Yasası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1309729" class="calibre_"><span class="calibre2"><span class="bold">YASA 45</span></span></p><p class="calibre_"><span class="bold">DEĞİŞİMİN GEREKLİ OLDUĞUNU</span></p><p class="calibre_"><span class="calibre3"><span class="bold">ÖĞÜTLEYİN AMA ANİ VE BÜYÜK DEĞİŞİMLERDEN KAÇININ</span></span></p><p class="calibre_"><span class="bold">HUKUM</span></p><p class="calibre_"><span class="italic"><span class="bold">Herkes soyut olarak değişimin gereğini anlar, ancak gündelik düzeyde insanlar alışkanlıklarına bağlı yaratıklardır. Çok fazla yenilik travmatiktir ve isyana neden olur. Eğer bir güç konumunda yeniyseniz ya da güç tabanı oluşturmaya çalışan bir yabancıysanız işlerin eski yapılış şekillerine saygı duyduğunuzu gösterin. Değişim gerekliyse geçmişin yumuşak bir şekilde iyileştirilmesiymiş gibi gösterin.</span></span></p><p class="calibre_"><span class="bold">YASAYI ÇİĞNEMEK</span></p><p class="calibre_"><span class="bold">1520 yılının başlarında jngiltere kralı Vlll. Henry karısı Catherine Aragon'dan boşanmaya karar verdi, çünkü kendisine bir erkek evlat veremiyordu, ayrıca genç ve çekici Anne Boleyn’e âşık olmuştu. Papa il. Clement boşanmaya karşıydı ve kralı aforoz etmekle tehdit etti. Kralın en güçlü bakanı Kardinal Wolsey de boşanmak için bir neden gö-remiyordu; kralı böylesine isteksizce desteklemesi konumuna ve kısa sürede de hayatına maloldu.</span></p><p class="calibre_"><span class="bold">Henry’nin kabinesindeki bir adam, Thomas Cromwell, kralın yalnızca boşanma arzusunu desteklemekle kalmadı, gerçekleştirmek için bir de fikir attı ortaya: geçmişle bağları tamamen koparmak. Roma'yla bağları kopararak ve kendini yeni kurulan jngiliz Kilisesi'nin başı yaparak Catherine’den boşanıp Anne’le evlenebilirdi. 1531 yılına kadar Henry bunu tek çözüm olarak gördü. Cromwell'i bu basit, ama harika fikri için ödüllendirmek amacıyla bir nalbantın oğlu olan bu adamı kraliyet meclis üyesi yaptı. 1534’e kadar Cromwell kralın sekreteri oldu ve tahtın arkasındaki güç olarak İngiltere'nin en güçlü adamı haline geldi. Ama Cromwell için Roma’yla bağları koparmak kralın bedensel arzularının doyurulmasının ötesine geçiyordu. Katolik Kilisesi’nin çöküşü ve varlığının kralla hükümetin eline geçişiyle İngiltere’de yeni bir Protestan düzen hayal ediyordu. Aynı yıl içinde İngiltere’deki kiliselerin ve manastırların tam olarak incelenmesini başlattı. Ve ortaya çıktığına göre kiliselerin yüzyıllardır biriktirdiği paralar onun hayal ettiğinden çok daha büyüktü; casusları ve ajanları şaşırtıcı rakamlarla ortaya çıkıyorlardı.</span></p><p class="calibre_"><span class="bold">Cromwell hilelerini mantıklı göstermek için İngiliz manastırlarının yolsuzluğuna, gücü istismar etmelerine, hizmet etmeleri gereken insanları sömürmelerine dair hikâyeler yaydı ortalığa. Manastırları kapatmak için parlamentonun desteğini alarak mal varlıklarını ele geçirmeye ve birer birer kapatmaya başladı. Aynı zamanda reformları dini törenlerle tanıtarak ve Katolikliğe bağlı kalanları cezalandırarak Protestanlığı zorla kabul ettirmeye başladı. Neredeyse bir gecede İngiltere yeni bir resmi dine dönmüştü.</span></p><p class="calibre_"><span class="bold">Ülkeyi bir terör dalgası kapladı. Bazı insanlar reformlardan önce son derece güçlü olan Katolik Kilisesi’nin uygulamalarından dolayı acı çekmişti, ama çoğu İngilizin Katoliklikle ve rahatlatıcı geleneksel ayinleriyle güçlü bağları vardı. Kiliselerin yıkılışını, Meryem Ana ve azizlerin resimlerinin parçalanışını, vitraylı camların kırılışını ve kilisenin hazine-sine el konuşunu dehşet içinde seyrediyorlardı. Zor durumlarda imdatlarına yetişen manastırlar olmayınca yoksullar sokaklara döküldüler. Dilenci sınıfının sayısı eski keşişlerin katılımıyla daha da arttı. Üstüne üstlük Cromwell bu dini reformlar için yüksek vergiler koydu.</span></p><p class="calibre_"><span class="bold">1535 yılında Kuzey İngiltere'de şiddetli isyanlar Henry’yi tahtından indirmekle tehdit etti. Ertesi yıla kadar asileri bastırdı, fakat Crom-well’in reformlarının bedelini de ödemeye başladı. Kralın kendisi bu kadar ileri gitmeyi düşünmemişti hiç, yalnızca boşanmak istemişti. Artık kralın Cromwell’in yasakladığı vaftiz ve diğer törenleri iade ederek reformları yavaşça geriye almaya başlamasını seyretme sırası Crom-well’deydi.</span></p><p class="calibre_"><span class="bold">Gözden düşmeye başladığını sezen Cromwell 1540’da son bir zar atışıyla Henry’nin gözüne yeniden girmeye karar verdi. Krala yeni bir eş bulacaktı. Henry’nin üçüncü karısı Jane Seymour birkaç yıl önce ölmüştü ve yeni genç bir kraliçe arıyordu. Onu bulan Cromwell oldu: Alman prensesi ve Cromwell için en önemlisi de bir Protestan olan Anne of Cleves. Cromwell’in görevlendirmesiyle ressam Holbein, An-ne’in gururunu okşayan bir tablo yaptı; Henry tabloyu görünce âşık olup onunla evlenmeyi kabul etti. Cromwell yeniden kralın gözüne girmiş gibiydi.</span></p><p class="calibre_"><span class="bold">Bununla birlikte, ne yazık ki, Holbein’ın tablosu son derece ideal-leştirilmişti ve kral prensesle tanıştığında hiç memnun kalmadı. Crom-well’e karşı öfkesine -önce kötü tasarlanmış reformları, şimdi de kendisine çekici olmayan Protestan bir eş bulduğu için- artık hâkim olamıyordu. O yılın haziran ayında Cromwell tutuklandı, aşırı Protestan ve sapkın oluşu yüzünden yargılanıp Kule’ye gönderildi. Altı hafta sonra geniş ve coşkulu bir kalabalığın önünde cellat kafasını kesti.</span></p><p class="calibre_"><span class="bold">Yorum</span></p><p class="calibre_"><span class="bold">Thomas Cromwell'in basit bir fikri vardı: Kilisenin gücünü ve zenginliğini dağıtmak ve İngiltere’de Protestanlık için temel hazırlamaktı. Ve bunu acımasızca kısa bir süre içinde yapacaktı. Hızlı reformlarının acı ve kızgınlığa neden olacağını biliyordu, ama bu duyguların birkaç yıl içinde yok olacağını düşünmüştü. Daha da önemlisi, kendisini değişimle özdeşleştirerek yeni düzenin lideri olacak, kralı kendisine bağımlı hale getirecekti. Ama bu stratejide bir sorun vardı: masanın kenarlarına çok sert vuran bir bilardo topu gibi onun reformları da geri tepmiş ve kontroldan çıkmıştı.</span></p><p class="calibre_"><span class="bold">Güçlü reformlar başlatan bir adam çoğu kez herhangi bir memnuniyetsizliğin günah keçisi haline gelir. Ve sonunda reformlarına karşı gösterilen tepkiler onu tüketir, çünkü değişim kendi iyiliği için bile olsa insanoğlu için rahatsızlık vericidir. Dünya her zaman güvensizlikle dolu olduğundan daha rahat kılmak için tanıdık yüzlere tutunur, alışkanlıklar ve gelenekler geliştiririz. Değişim hoş olabilir, hatta bazen soyut olarak arzu edilebilir, ama çok fazla değişim kaygı yaratır, o da yüzeyin altında fokurdar ve sonunda patlar.</span></p><p class="calibre_"><span class="bold">Asla etrafınızdakilerin muhafazakârlıklarını küçümsemeyin. Güçlü ve kemikleşmiştir. Yeni bir fikrin baştan çıkaran büyüsünün mantığınızı gölgelemesine izin vermeyin. insanların dünyayı sizin gibi görmelerini sağlayamayacağınız gibi, onları acı dolu değişimlerle geleceğe zorla sokamazsınız. isyan edeceklerdir. Eğer reform gerekliyse ona karşı tepki bekleyin; değişikliği gizlemenin ve zehiri tatlandırmanın yollarını bulun.</span></p><p class="calibre_"><span class="italic"><span class="bold">NOEL NEREDEN GELİYOR</span></span></p><p class="calibre_"><span class="italic"><span class="bold">Yeni yılı kutlamak eski bir gelenektir. Romalılar 17ve 23 Aralık tarihleri arasında hasat tanrısı Satürn’e adanan festivali, Saturnalia’yı kutlarlardı. Yılın en keyifli festivali olurdu bu. Bütün çalışma ve ticaret durur, caddeler kalabalık ve karnaval atmosferiyle dolardı. Köleler geçici olarak serbest bırakılır ve evler defne dallarıyla süslenirdi.</span></span></p><p class="calibre_"><span class="italic"><span class="bold">İnsanlar birbirlerini ziyaret eder, hediyeler getirirlerdi.</span></span></p><p class="calibre_"><span class="italic"><span class="bold">İsa’nın doğumundan çok uzun zaman önce Yahudiler sekiz günlük Işık Festivali’ni [aynı dönemde] kutlarlardı. Ayrıca Almanların da yalnızca yaz ortasında değil, güneşin yeniden doğuşunu kutladıkları ve bereket tanrıları Wotan’la Frejya, Donar'la (Thor) Freyr’e saygılarını sundukları, kışın en uzun gününde de büyük bir festival düzenlediklerini inanılırdı. İmparator Konstantin (M.S. 306-337) Hıristiyanlığı Roma’nın imparatorluk dini olarak ilan ettikten sonra bile, ışık ve bereket öğeleri Hıristiyanlık öncesi kış ortası kutlamalarının önemli bir parçası olarak kaldı. 274 yılında Roma imparatoru (M.S. 214-275) Aurelian resmi bir güneş-tanrı Mithras kültü oluşturarak doğumgünü olan 25 aralığı milli tatil ilan etti. Ari ışık tanrısı, Mithras kültü Persia’dan Anadolu, Yunanistan, Roma ve Almanya topraklarının yanısıra İngiltere’ye kadar yayıldı. Çok sayıda tapınak kalıntısı bu tanrının, özellikle Romalı lejyon/ardan bereket, barış ve zafer getiren olarak gördüğü saygının büyüklüğünü göstermektedir. Bu yüzden M. S. 354’te Papa Liberius'un (352-366) başkanlığında Htristiyan kilisesinin Mithras’ın doğumgününü seçerek 25 aralığı Hazreti İsa'nın doğumgünü olarak ilan etmek zekice bir hareketti.</span></span></p><p class="calibre_"><span class="italic"><span class="bold">Neue Zürcher Zeitung, Anne-Susanne Rischke, 25 Aralık 1983</span></span></p><p class="calibre_"><span class="bold">YASAYA UYMAK</span></p><p class="calibre_">Mao Tse-tung 1920'lerde genç bir komünistken Çin'de Komünistlerin zaferinin ne kadar düşük bir olasılık olduğunu bütün arkadaşlarından daha iyi biliyordu. Sayılarının azlığı, askeri deneyim eksikliği ve küçük silah cephaneleriyle, Çin'in yoğun köylü nüfusunu kazanmadıkça Komünist Parti'nin başarı umudu yoktu. Ama Çinli köylülerden daha muhafazakâr, gelenekleri daha kökleşmiş kimse var mıydı? Dünyanın en eski uygarlığı ihtilal ne kadar şiddetli olursa olsun gücünü asla yitirmeyecek bir tarihe sahipti. Konfüçyüs'ün fikirleri 1920'lerde filozofun hayatta olduğu altıncı yüzyıldaki kadar canlıydı. Mevcut sistemin baskısına rağmen köylü kesim komünizmin bilinmezliği için geçmişin derine kök salmış değerlerinden vazgeçer miydi?</p><p class="calibre_">Mao'nun gördüğü şekliyle çözüm basit bir aldatmacadan ibaretti: jhtilali geçmişin örtüleriyle gizle, insanların gözlerinde rahatlatıcı ve yasal görünmesini sağla. Mao'nun en sevdiği kitaplardan biri, Çinli Robin Hood ve haydut çetesinin yozlaşmış monarşiyle mücadeleleri sırasındaki kahramanlıklarını anlatan çok popüler ortaçağ Çin romanı <span class="italic"><span class="bold">Suyun Sının'ydı.</span></span> Çin'de Mao zamanında aile bağları her türlü bağdan üstündü, çünkü Konfüçyüs'çü baba ve en büyük oğulun hiyerarşisi sağlam bir şekilde yerinde duruyordu; ama <span class="italic"><span class="bold">Suyun Sının</span></span> daha üstün bir değeri anlatıyordu: haydut çetelerinin içindeki dostluk bağları, insanları kandan öte bağlayan davanın soyluluğu. Romanın mazlumu desteklemeye bayılan Çinliler üzerindeki duygusal yankıları büyük oldu. O halde Mao mücadelesini zulüm gören köylülerle kötü imparator arasındaki ebedi çatışmaya benzeterek, devrimci ordusunu <span class="italic"><span class="bold">Suyun Sını</span></span>n’ndaki haydut çetesinin bir uzantısı olarak sunacaktı tekrar tekrar. Geçmişin komünist davayı sarmalayıp meşru hale getirmesini sağladı; köylüler geçmişte kökleri olan bir grupla kendilerini rahat hisseder, hatta desteklerdi.</p><p class="calibre_">Parti iktidara geldikten sonra bile Mao partiyi geçmişle bağdaştırmaya devam etti. Kendini kitlelere Çinli Lenin olarak değil, sevilen <span class="italic"><span class="bold">üç Krallığın Öyküsü</span></span> adlı tarihi romanda göze çarpan biçimde öne çıkan üçüncü yüzyılda yaşamış olan strateji uzmanı modern Chuko Liang olarak sundu. Liang büyük bir generalden çok daha öteydi; şairdi, filozoftu ve ahlaki dürüstlük sembolüydü. Bu yüzden Mao kendisini stratejiyi felsefeyle karıştıran ve yeni ahlak kurallarını anlatan Liang gibi şair-savaşçı olarak sundu. Çin'in savaşçı devlet adamı geleneğinden gelen bir kahraman gibi gösterdi kendini.</p><p class="calibre_">Kısa süre içinde Mao’nun konuşma ve yazılarındaki her şey eski Çin tarihiyle bağlantılı hale geldi. Örneğin, üçüncü yüzyılda ülkeyi birleştiren büyük jmparator Ch'in'i hatırlatıyordu. Ch’in, Konfüçyüs’ün çalışmalarını yakmış, Çin Seddi'ni sağlamlaştırıp tamamlamış ve Çin'e adını vermişti. Ch'in gibi Mao da ülkeyi birleştirmiş ve baskıcı geçmişe karşı cesur reformlar yapmıştı. Ch'in geleneksel olarak iktidarı kısa süren şiddetli bir diktatör olarak görülüyordu; Mao'nun harika stratejisi bu durumu tersine çevirmek, Ch'in'i yeniden yorumlamak, yönetimini bugünün Çinli halkının gözünde makul göstermek ve Mao'nun kendisinin yarattığı yeni düzenin şiddetini haklı göstermek için onu kullanmaktı.</p><p class="calibre_">1960 yılındaki başarısız Kültürel Devrim'den sonra Mao'nun bir zamanlar en iyi arkadaşı olan Lin Piao’nun en büyük düşmanı olduğu Komünist Parti'de bir güç mücadelesi başladı. Kendi felsefesiyle Lin'inki arasındaki farkı kitlelere duyurmak için Mao bir kez daha geçmişi kullandı; rakibini, onun sürekli olarak alıntılar yaptığı Konfüçyüs'ün temsilcisi olarak sundu. Ve Konfüçyüs geçmişin muhafazakârlığını ifade ediyordu. öte yandan Mao kendisini, Han-fei-tzu'nun yazılarında örneklenen ve</p><p class="calibre_">Legalizm olarak bilinen antik felsefi hareketle bağdaştırdı. Legalistler, Konfüçyüs'ün ahlaki kurallarını küçümsüyorlardı; yeni bir düzen yaratmak için şiddetin gereğine inanıyorlardı. Güce tapıyorlardı. Mao mücadelede kendisine ağırlık kazandırmak amacıyla, gençleri eski kuşağa karşı çılgınca bir isyana sürüklemek için Konfüçyüs'çülüğün konularını Legalizme karşı kullanarak Konfüçyüs aleyhinde ülke çapında bir propaganda başlattı. Bu görkemli içerik oldukça sıradan bir güç mücadelesini kuşattı; Mao bir kez daha kitlelerin desteğini ve rakiplerine karşı zafer kazandı.</p><p class="calibre_"><span class="bold">Yorum</span></p><p class="calibre_">Kimse geçmişe karşı Çinlilerden daha derin bağlarla bağlı değildir. Reformun önündeki bu büyük engelin karşısında Mao’nun stratejisi çok basitti: Geçmişe karşı mücadele etmek yerine bunu kendi lehine çevirdi, radikal Komünistleri Çin tarihindeki romantik kişilerle bağdaştırdı. ÜÇ <span class="italic"><span class="bold">Krallık Savaşı</span></span> hikâyesini Birleşik Devletler, Sovyetler Birliği ve Çin arasındaki mücadeleye göre kurgulayarak kendine Chuko Liang rolünü verdi. Çinlilerin hayran olacak bir baba figürü olmadan yapamadıklarını anlayarak imparatorların yaptığı gibi kitlelerin kültvâri hayranlığını hoş karşıladı. jleriye Doğru Büyük Adım'la korkunç bir hata yaptıktan sonra (modernleşmeyi ülkeye zorla sokmaya çalışıp kötü bir şekilde başarısız olmuştu) bu hatayı bir daha tekrarlamadı. O andan itibaren kökten değişimler geçmişin rahat giysileriyle örtülmeliydi.</p><p class="calibre_">Alınacak ders basittir: Geçmiş güçlüdür. Daha önce olanlar daha büyük görünür; alışkanlık ve tarih her eyleme bir ağırlık kazandırır. Bunu kendi lehinize kullanın. Tanıdık olanı yıktığınızda bir boşluk yaratırsınız; insanlar bu boşluğu doldurmak için hücum edecek olan kargaşadan korkarlar. Ne pahasına olursa olsun böyle bir korku yaratmaktan kaçınmalısınız. Ne kadar uzak olursa olsun rahatlatıcı ve tanıdık bir varlık yaratmak için geçmişten ağırlık ve meşruluk ödünç alın. Böylesi eylemlerinize romantik çağrışımlar kazandıracak, mevcudiyetinize katkıda bulunacak ve girişimde bulunduğunuz değişimin yapısını gizleyecektir.</p><p class="calibre_"><span class="italic"><span class="bold">Yeni bir düzeni başlatmak ve sürdürmekten daha zor olan, başarı şansı daha düşük ve idare etmesi daha tehlikeli olan bir şey yoktur. Niccolo Machiavelli, 1469-1527</span></span></p><p class="calibre_"><span class="bold">GÜCÜN ANAHTARLARI</span></p><p class="calibre_"><span class="bold">jnsan psikolojisi birçok ikiliği içinde barındırır. Bunlardan biri, insanların değişimin gerektiğini anlamalarına, kurumlar ve bireyler için arasıra yenilenmenin ne kadar önemli olduğunu bilmelerine rağmen kendilerini kişisel olarak etkileyen değişimler karşısında rahatsız olmalarıdır. Değişimin gerektiğini bilirler ve yenilik can sıkıntısından kurtulmalarını sağlar, fakat derinlerde bir yerde geçmişe tutunurlar. Soyutta değişirler veya yüzeysel bir değişimi arzularlar, ama özdeki alışkanlıklarını bozan bir değişim onları derinden rahatsız eder.</span></p><p class="calibre_"><span class="bold">Hiçbir devrim ona karşı güçlü bir tepki olmadan gerçekleşmez, çünkü uzun vadede yarattığı boşluk bu tür boşlukları bilinçsiz olarak ölüm ve kargaşayla bağdaştıran insan için çok rahatsız edicidir. Değişim ve yenilenme fırsatı insanları devrim tarafına doğru çeker, ancak coşkuları bir kez yok oldu mu, ki bu olacaktır, kesin bir boşlukla kalırlar. Geçmişe özlem duyarak gizlice geri dönmek için açık bir kapı bırakırlar.</span></p><p class="calibre_"><span class="bold">Machiavelli'ye göre, değişiklik vaaz eden ve getiren bir peygamber silaha sarılarak hayatta kalabilir. Kitleler kaçınılmaz bir şekilde geçmişe özlem duyarken güç kullanmaya hazırlıklı olmalıdır. Ama silahlı bir peygamber eğer derhal eskilerin yerini alacak yeni bir değerler grubu ve törenleri yaratmaz ve değişimden korkanların kaygılarını yatıştırmazsa uzun ömürlü olmaz. Birtür dolandırıcılık oyunu oynamak daha kolay ve daha kansızdır. jstediğiniz kadar değişim konusunda vaaz verin, hatta reformlarınızı gerçekleştirin, ama eski olayların ve geleneklerin rahatlatıcı görünümünü verin onlara.</span></p><p class="calibre_"><span class="bold">Çinli imparator Wang Mang insanların düzen için yanıp tutuştukları, ki bu düzen Konfüçyüs tarafından temsil edilmişti kendilerine, büyük bir tarihi kargaşa döneminde ortaya çıkmıştı. Bununla birlikte, iki yüzyıl kadar önce imparator Ch’in, Konfüçyüs'ün yazılarını yaktırmıştı. Birkaç yıl sonra bazı metinlerin mucizevi bir şekilde kurtulduğuna, bir alimin evinde saklı olduğuna dair bir söylenti yayıldı ortalığa. Bu metinler gerçek olamazdı, ama Wang’a istediği fırsatı sağladı. Önce onlara el koydu, sonra yazıcılarının ülkeye kabul ettirmek istediği değişimi destekleyecek bölümleri aralara sıkıştırmalarını sağladı. Metinleri dağıttıktan sonra Konfüçyüs, Wang'ın reformlarını onaylamış gibi göründü ve insanlar kendilerini daha rahat hissettiler ve reformları daha kolay bir şekilde kabul ettiler.</span></p><p class="calibre_"><span class="bold">Şunu anlamalısınız: Geçmişin ölü ve gömülmüş olduğu gerçeği size onu yeniden yorumlama özgürlüğünü verir. Davanızı desteklemek için olgularda ufak tefek değişiklikler yapın. Geçmiş içine sizin satırlarınızı ekleyebileceğiniz bir metindir.</span></p><p class="calibre_"><span class="bold">Eski bir unvanı kullanmak veya bir grubun sayısını aynı tutmak gibi basit bir hareket sizi geçmişe bağlayacak ve sizi tarihin yetkisiyle destekleyecektir. Machiavelli’nin kendisinin gözlemlediği üzere Romalılar bu hileyi monarşiyi cumhuriyete çevirdiklerinde kullandılar. Kralın yerine iki devlet başkanı getirmiş olabilirler, ama krala on iki subay hizmet ettiği için başkanlara hizmet etmek üzere aynı sayıyı korudular. Kral yılda bir kez halkı heyecanlandıran büyük bir gösteriyle bir kurban töreni sergilerdi; cumhuriyet bu uygulamayı da korudu, yalnızca "Kralın Kurbanı" adını verdikleri özel bir törene dönüştürdüler. Bu ve benzeri jestler halkı tatmin etti ve monarşinin geri dönmesi için bağırıp çağırmalarına engel oldu.</span></p><p class="calibre_"><span class="bold">Değişimi gizlemedeki bir başka strateji, gürültülü ve halka açık olarak geçmişin değerlerine destek gösterilerinin sergilenmesidir. Gelenekler konusunda aşırı tutucu görünün, geleneklere ne kadar aykırı olduğunuzu çok az kişi farkedecektir.</span></p><p class="calibre_"><span class="bold">Rönesans Floransa'sının yüzyıllık yaşındaki bir cumhuriyeti vardı ve geleneklerini bozan herkesten şüpheleniyordu. Cosimo de' Medici cumhuriyetin coşkulu bir taraftarı gibi görünürken gerçekte ülkeyi varlıklı ailesinin kontrolu altına almak için çalışıyordu. Medici’ler şeklen cumhuriyet görüntüsünü koruyorlardı; özde ise güçsüzleştiriyorlardı. Geleneğin bekçisiymiş gibi görünürken sessizce radikal bir değişimi gerçekleştirdiler.</span></p><p class="calibre_"><span class="bold">Bilim kendini tutuculuktan ve alışkanlığın mantıksızlığından korur görünen bir gerçeği aradığını iddia eder. Bu, yenilik kültürüdür. Fakat Charles Darwin evrim fikirlerini yayınladığında dini otoritelerden çok diğer bilim adamlarından itiraz geldi. Kuramları çok fazla önyargıya meydan okuyordu. Bağışıklık sistemi konusundaki radikal yenilikleriyle Jonas Saik da aynı duvara çarpmıştı, tıpkı fiziği tamamen değiştiren Max Planck gibi. Planck daha sonra karşı karşıya kaldığı bilimsel itirazları yazdı. "Yeni bilimsel gerçek rakiplerini ikna ederek ve ışığı görmelerini sağlayarak zafer kazanmıyor, daha çok, rakipler sonunda ölüyor ve yeni kuşak tanıdık olduğu bir şeyle büyüyor."</span></p><p class="calibre_"><span class="bold">Doğuştan gelen bu tutuculuğa cevap saray mensubunun oyununu oynamaktır. Bilimsel kariyerinin başlangıcında Galileo bunu yaptı; daha sonra daha yüzleşmeci hale geldi ve bunun bedelini ödedi. Bu yüzden geleneğe sözde destek verin. Devriminizde geçmişe dayanır gibi gösterilebilecek öğeleri tanımlayın. Doğru şeyleri söyleyin, uyum gösterisi yapın ve bu arada kuramlarınızın radikal çalışmayı yapmalarını sağlayın. Görüntülerle oynayın ve geçmiş protokole saygı duyun. Bu her alan için geçerlidir, bilim bir istisna değildir.</span></p><p class="calibre_"><span class="bold">Son olarak, güçlü insanlar dönemin ruhuna dikkat ederler. Eğer reformları o dönemin çok ötesindeyse çok az kişi anlayacaktır. Bu nedenle kaygı doğuracak ve yanlış yorumlanacaklardır. Yaptığınız değişimler olduğundan daha az yenilikçi gibi görünmelidir. jngiltere sonunda Cromwell'in arzuladığı gibi Protestan bir ülke haline geldi, ama kademeli evrim yüzyıldan uzun sürdü.</span></p><p class="calibre_"><span class="bold">Dönemin havasını izleyin. Eğer fırtınalı bir dönemde çalışıyorsanız geçmişe, rahatlığa, geleneğe ve geleneksel törenlere dönüş vaazları vererek güç kazanabilirsiniz. Öte yandan durgunluk dönemlerinde reform ve devrim kartınızı oynayın, ama kışkırttığınız şeylere karşı uyanık olun. Devrimi bitirenler ender olarak başlatanlardır. Görünüşlerle oynayarak ve yeniliklerinizi geçmiş üzerine inşa ederek, karşılaşacağınız kaçınılmaz tepkilerden önce davranmadığınız takdirde bu tehlikeli oyunda başarılı olamazsınız.</span></p><p class="calibre_"><span class="bold">İmaj: </span>Kedi. Alışkanlık yaratığı, tanıdık olanın sıcaklığına bayılır. Alışılmış hareketlerini bozup alanını karıştırırsanız kontrol edilemez ve psikotik hal alır. Alıştığı hareketlerini destekleyerek yatıştırın. Eğer değişim gerekliyse kediyi geçmişin kokusunu canlı tutarak aldatın; tanıdığı nesneleri stratejik yerlere koyun.</p><p class="calibre_"><span class="bold">Otorite: </span>Bir devletin hükümetinde reform yapmayı arzulayan ya da bunun için girişimde bulunan ve bunun kabul edilmesini dileyen kişi en azından eski şekillere benzerliği korumalıdır; böylelikle kurumlar eskisinden tamamen farklı olsa da insanlara bir değişiklik olmamış gibi görünür. İnsanların büyük çoğunluğu sanki gerçekmiş gibi görünüşten tatmin olurlar (Niccolo Machiavelli, 1469-1527).</p><p class="calibre_"><span class="bold">Geçmiş uygun gördüğünüz şekilde kullanılacak bir cesettir. Eğer geçmişte olanlar sert ve acı vericiyse kendinizi geçmişle bağdaştırmanız özkıyıma yöneliktir. Napoleon iktidara geldiğinde Fransız jhtilali herkesin zihninde yeniydi. Eğer inşa ettiği saray XVI. Louis ve Marie-Antoinette'inkiyle bir benzerlik taşısaydı saray mensupları bütün zamanlarını kelleleri için endişelenerek geçirirlerdi. Napoleon bunun yerine aklı başındalığını ve gösteriş yapmadığını gösteren bir saray kurdu. Çalışma ve askeri erdemlere değer verdiği bir adamın sarayıydı bu. Bu yeni şekil uygun ve güven-vericiydi.</span></p><p class="calibre_"><span class="bold">Başka bir deyişle, zamana dikkat edin. Ama şunu anlayın: Geçmişten büyük bir farklılık yaratırsanız ne pahasına olursa olsun boşluk görüntüsünden kaçının, yoksa korku yaratırsınız. Çirkin bir yakın tarih bile boşluğa tercih edilir. Bu boşluğu hemen yeni geleneksel törenler ve şekillerle doldurun. Bunlar insanları yatıştırarak ve tanıdık hale gelerek kitleler arasındaki konumunuzu güvence altına alacaktır.</span></p><p class="calibre_"><span class="bold">Son olarak söylemeliyiz ki, sanat, moda ve teknoloji, gücün geçmişten bir kopuş yaratmaktan ve gelişmiş görünmekten geldiği alanlar gibi görünürler. Gerçekten böyle bir strateji büyük güç getirebilir, fakat birçok tehlikesi de vardır. Yeniliklerinizin bir başkası tarafından aşılması kaçınılmazdır. Çok az kontrolünüz vardır, daha genç ve canlı birisi aniden yeni bir yöne girer ve sizin dün cesurca yaptığınız yeniliğin bugün tatsız ve sıkıcı görünmesine neden olur. Sonsuza dek birbirine yetişmece oynarsınız; gücünüz önemsiz ve kısa ömürlüdür. Gücünüzü daha sağlam bir şeyin üzerine inşa etmeyi istersiniz. Geçmişi kullanmak, geleneklerde ufak tefek değişiklikler yapmak, altüst etmek için gelenek göreneklerle oynamak yaratımınıza geçici bir cazibeden fazlasını katacaktır. Baş döndürücü değişiklik süreçleri, geçmişe özlemin kaçınılmaz olarak geri döneceği gerçeğini gizleyecektir. Sonuç olarak, geçmişi kendi amaçlarınız için kullanmak onu , tamamen kesip atmaktan -boş ve kendini yıkmaya yönelik bir harekettir bu- daha fazla güç kazandıracaktır size.</span></p><div class="mbp_pagebreak" id="calibre_pb_45"></div>
</body></html>
