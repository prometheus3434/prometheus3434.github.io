<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 id="u0c405633-c738-4647-a08a-c302edbca4f2" style="text-align: center;"><span style="font-weight:bold;">DORIS LESSING</span></h3>

  <h2 style="text-align: center;"><span style="font-weight:bold;">KEDİLERE DAİR</span></h2>

  <p style="text-align: center;"></p>

  <p style="text-align: center;">Çeviren:</p>

  <p style="text-align: center;"><span style="font-weight:bold;">İnci Ötügen</span></p>

  <p>Kedilere yakın yaşayan herkesin bildiği gibi onlar hakkında genelleme yapılamaz. Her biri apayrı karaktere sahip yaratıklardır kediler, basbayağı "birey"dirler. Has bir yazar olan Lessing de bunun gayet farkında olduğu için kedi ırkına bir güzelleme yazmak yerine, hayatına girmiş kedilerin hikâyelerini, hiçbir süslemeye başvurmadan anlatmayı tercih ediyor. Ama bazı kedilerin güzelliğiyle büyülenmekten de kendini alamıyor.</p>

  <p>İngiliz yazar <span style="font-style:italic;">Doris Lessing</span> 1919'da İran'da doğdu. Beş yaşında ailesiyle birlikle Afrika'ya taşınarak, Rodezya (şu anki adıyla Zimbabwe) sınırları içinde bulunan bir çiftlikte yaşamaya başladı. On dört yaşındayken okulu bıraktı ve sırasıyla hemşirelik, telefon operatörlüğü ve kâtibelik yaptı. Ülkede ırkçılık-karşıtı bir sol partinin kurulmasında rol aldı. 1943'te sona eren ilk evliliğinin ardından Komünist Partisi'ne katıldı ve Alman siyasi eylemci Gottffied Lessing ile evlendi. 1949' da eşinden ve Rodezya'dan ayrılıp oğluyla birlikte Londra'ya yerleşti.</p>

  <p>Lessing çok sayıda romanı ve kısa hikâyesinde, daha çok 20. yüzyılın toplumsal ve siyasi karmaşasına yakalanmış bireylerin yaşamlarını ele alır. Eserlerinin başlıca temalarının feminizm, cinsler arası savaş ve bütünlük peşinde koşan bireyler olduğu söylenebilir. Lessing'in çoğunlukla Afrika'nın güneyinde ya da İngiltere'de geçen eserlerindeki solcu, bağımsızlığına son derece düşkün ve feminist kadın kahramanlar, tıpkı yazarları gibi, içinde yaşadıkları toplumların kültürel kısıtlamalarına karşı baş kaldırırlar. En çok okunan ve en çok çevrilmiş romanı <span style="font-style:italic;">Altın Defter</span> (1962; Mitos, 1992; Can, 1998) Kadın Hareketi'nin köşetaşlarından biri olarak görülmüştür.</p>

  <p>Lessing'in Türkçeye çevrilmiş diğer eserleri arasında şunlar sayılabilir: <span style="font-style:italic;">Türkü Söylüyor Otlar</span> (Can, 2004); <span style="font-style:italic;">Gene Aşk</span> (Can, 1997); <span style="font-style:italic;">Kanopus Arşivleri</span> (Çivi yazıları, 4 Cilt, 1999-2000), <span style="font-style:italic;">Mara ile Dann</span> (Can, 2001); <span style="font-style:italic;">İçinde Yaşamayı Seçtiğimiz Hapishaneler</span> (Çitlembik, 2003); <span style="font-style:italic;">Beşinci Çocuk</span> (Afa, 1990); <span style="font-style:italic;">Terörist</span> (Afa, 1992); <span style="font-style:italic;">Siyah Madonna</span> (Ayrıntı, 1991), <span style="font-style:italic;">Sevme Alışkanlığı</span> (Mitos, 1990), <span style="font-style:italic;">Cehenneme İniş İçin Açıklama</span> (Öteki), <span style="font-style:italic;">Evlenmeyen Adamın Hikâyesi</span> (İletişim, 1990).</p>

  <h3 id="u288703fb-3219-4020-8e4c-1ded9d1a314f" style="text-align: center;"><span style="font-weight:bold;font-style:italic;">Özellikle Kediler</span></h3>

  <p id="u7dd117a3-4898-4476-bfdd-6cc25bb7d7ee" style="text-align: center;"><span style="font-weight:bold;font-style:italic;">Bölüm Bir</span></p>

  <p>Evimiz tepede olduğundan, fundalığın<a id="footnote1"></a><sup><a href="#bookmark0">1</a></sup> üstündeki hava akımlarının desteğiyle helezonlar çizen şahinler, kartallar ve diğer alıcı kuşlar göz hizasında, bazen daha da aşağıda kalıyorlardı. Açıkken iki metreyi bulan kanatlara, kuş dönerken yana yatan ve güneşte pınl pırıl parlayan kahverengi siyah kanatlara yukarıdan bakardınız. Aşağıda tarlalardaysanız, bir saban izinde hiç kımıldamadan yatabilirdiniz. Sabanın ot ve yaprak tabakasını derinden yardığı bir iz tercih sebebiydi. Güneşten kararmış olsalar bile, toprağın kızıl-kahvesinin yanında yine de soluk kalan bacakların üstüne toprak atılmalı, hatta bacaklar toprağa, gömülmeliydi. Birkaç yüz metre yukarıda, bir fare, kuş veya köstebek kımıltısı görebilmek için tarlayı gözleriyle tarayan on-on beş tane kuş dolanırdı. Bir tanesini, diyelim tam tepenizdekini seçer, belki bir an onunla göz göze gelip bakıştığınızı düşünürdünüz; kuşun, soğuk bir merakla bakan insan gözlerine dikilmiş yine soğuk bakışlı gözleri. Havada asılı kocaman kanatların arasındaki mermiyi andıran dar gövdenin altında, pençeler hazır tutulurdu. Bazen yarım bazen de yirmi dakika içinde kuş seçtiği minik yaratığın üstüne taş gibi düşer, sonra ardında kızıl tozlardan bir anafor ve keskin, yakıcı bir koku bırakıp, geniş kanatlarını sürekli çırparak uzaklaşırdı. Gökyüzü eski halini alırdı: Halkalar çizen tek tük kuş kümelerinin bulunduğu, sessiz, geniş ve mavi bir boşluk. Ama tepede, hava akımlarının içinde avını -tavuklarımızdan birini- gözüne kestirmekte olan bir şahin, yanlamasına kolayca dalış yapabilirdi. Hatta alabildiğine açılmış kanatlarını çıkmtı yapmış dallardan sakınarak, fundalığın arasındaki yollar boyunca yokuş yukarı uçabilirdi. Kuş havadan yere düşmek yerine ağaçların arasındaki hava koridorunda böyle hız yapmakla, doğasına kesinlikle ters bir davranış göstermiyor muydu?</p>

  <p>Tavuklarımız, kilometreler boyunca uzanan bölgedeki şahinler, baykuşlar ve yaban kedileri için, daima yenilenen bir et kaynağıydı, en azından düşmanları onları öyle görüyorlardı. Sürekli gıdaklayan, öten, eşelenen, gündoğumundan günbatımına kadar tepenin çıplak zirvesinde çalımlı çalımlı gezinen bu hayvanlar siyah, kahverengi ve beyaz renkli parlak tüyleriyle yağmacıların hedefiydi.</p>

  <p>Afrika'daki çiftliklerde, parafin ve benzin tenekelerinden kesilmiş kare şeklindeki parlak parçaları, güneşi yansıtacak şekilde yerleştirme âdeti vardı. Bunların kuşları korkutup uzaklaştırdığı söylenirdi. Ama ağaçtan gelen bir şahinin, yumurtalarının üstünde uykulu uykulu kuluçkaya yatmış şişman bir tavuğu kaptığını görmüştüm, hem de bir sürü siyah ve beyaz insanın, kedinin, köpeğin gözleri önünde. Bir seferinde de bahçedeki sofranın etrafında-çay içen on-on beş kişi, çalı gölgesindeki büyücek bir kedi yavrusunun, üstüne çullanan bir şahin tarafından kapıldığına tanık oldu. Öğle vaktinin uzun ve sıcak sessizliği ortasında duyulan ani bir ciyaklama veya ötüş, uçuşan tüyler, bir şahinin bir kümes hayvanını kaptığı anlamına gelebileceği gibi, horozun bir tavuğun üstüne çıktığı anlamına da gelebilirdi. Gerçi tavuklar boldu Hem o kadar çok şahin vardı ki, onları vurmanın anlamı yoktu. Tepede bir an durup baktığınızda, yanm kilometrelik bir mesafe içinde daireler çizen bir kuş görürdünüz mutlaka. Kuşun küçük gölgesi, elli veya yüz metre aşağıdaki tarlaların, ağaçların üstünde oradan oraya dolaşırdı. Bir ağacın altında sessizce oturduğumda, yerdeki küçük yaratıkların ta yükseklerdeki büyük kanatların tehlikeli gölgesi ot ve yaprakların üstündeki aydınlığı bir an için kararttığı veya kendi üstlerine düştüğü zaman donup kaldıklarını veya bir yere sığındıklarını görürdüm. Hiçbir zaman tek bir kuş olmazdı. İki, üç, dört kuş birlikte daireler çizerdi. Niye tam orada diye düşünürdünüz. E, tabii! Hepsi iş başındaydı, aynı hava akımının içinde, ama farklı yüksekliklerde. Biraz ötede, bir grup daha. Dikkatle bakılınca gökyüzünün siyah noktalarla dolu olduğu görülürdü; veya güneş ışığı bir an üstlerine vurduğunda, pencereden süzülen ışık oklarının altındaki toz taneciklerine benzeyen parlak noktalarla. Kilometrelerce uzanan mavi havanın içinde kaç şahin vardı? Yüzlerce mi? Üstelik bunların her biri birkaç dakikalık bir uçuşla kümes hayvanlarımıza ulaşabilecek durumdaydı.</p>

  <p>İşte bu yüzden şahinlere ateş edilmiyordu. Öfkeden gözünüz dönmediği sürece. O kedi yavrusu şahinin pençelerinde miyavlayarak gökyüzünde kaybolduğunda, annemin arkalarından tüfekle ateş ettiğini hatırlıyorum. İsabet ettiremedi tabii.</p>

  <p>Gündüz saatleri şahinlerinse, gün doğuşu ve gün batımı baykuşlarındı. Güneş batarken tavuklar kümeslerine kışkışlanırlardı, ama baykuşlar akşam olduğunda ağaçlardaki yerlerini alırlardı; kümes sabahın ilk ışıklarıyla birlikte açıldığı için daha uykusu gelmemiş bir baykuş tavuk yakalayabilirdi.</p>

  <p>Gün ışığı şahinler; alacakaranlık baykuşlar, ama gece kediler, yani yaban kedileri içindi.</p>

  <p>İşte burada tüfek kullanmanın bir anlamı vardı. Kuşlar gökyüzünde binlerce mil boyunca hareket özgürlüğüne sahipti. Oysa kedinin bir yuvası, bir eşi ve yavruları olurdu - hiç olmazsa bir yuvası olurdu. Bir kedi yaşamak için bizim tepeyi seçtiğinde, onu vururduk. Kediler duvarlardaki ve tellerdeki en olmadık küçük delikleri bulur, geceleri kümeslere girerlerdi. Yaban kedileri bizim evcil kedilerimizle çiftleşirlerdi. Bizim evcil, barışçıl pişilerimizi kandırıp, onlara göre olmadığına inandığımız yaban alandaki tehlikeli yaşama götürürlerdi. Yaban kedileri, rahatı yerinde hayvanlarımızın konumunu tartışmalı hale getirirdi.</p>

  <p>Bir gün mutfakta çalışan siyah adam, tepenin ortalarında bir yaban kedisi gördüğünü söyledi. Erkek kardeşim evde yoktu; onun için 22'lik tüfeği kapıp kedinin peşine ben düştüm. Tam öğle vaktiydi: Yaban kedileri öğle vakti ortalıkta dolaşmazlardı. Kedi bir fidan dalına uzanmış tıslıyor, yeşil gözleri dik dik bakıyordu. Yaban kedileri güzel yaratıklar değillerdir. Çirkin, sarımsı kahverengi kürkleri serttir. Üstelik kötü kokarlar. Bu kedi son on iki saat içinde bir tavuk kapmıştı. Ağacın altı beyaz tüyler ve daha şimdiden kokmaya başlamış etlerle kaplıydı. Kıhlayan, hırlayan, pençe atan ve bizden nefret eden yaban kedilerinden biz de nefret ediyorduk. Bu bir yaban kedisiydi. Onu vurdum. Daldan ayaklarımın dibine kaydı, uçuşan beyaz tüyler arasında biraz kıvrandı ve hareketsiz kaldı. Hayvan leşlerini pis kokulu uyuz kuyruklarından tutup yakındaki kullanılmayan kuyuya atardım çoğunlukla. Fakat bu kedideki bir şey beni rahatsız etmişti. Ona bakmak için eğildim. Kafasının biçimi yaban kedisine benzemiyordu; kürkü sert olmasına sertti ama bir yaban kedisininki kadar da değil. Kabul etmek zorundaydım. Bu yaban kedisi değildi, bizim kedilerden biriydi. Bu çirkin ölüyü tanıdık, iki yıl önce ortadan kaybolan Minnie'ydi - bir şahinin veya baykuşun kaptığını zannettiğimiz o nefis kedi. Minnie İran kırması, yumuşacık, sokulgan bir hayvandı. Tavuk hırsızı oymuş meğer. Ağaçtan pek uzak olmayan bir yerde yavru yaban kedileri bulduk; ama bunlar gerçekten vahşiydiler ve insanlara düşman gözüyle bakıyorlardı: Bunu kanıtlamak için kollarımızı ve bacaklarımızı tırmık ve ısırık içinde bıraktılar. Biz de onları yok ettik. Daha doğrusu annem onların ortadan kaldırılmasını sağladı; üstünde ancak çok daha sonraları düşündüğüm bir ev yasasına göre, bu tür pis işler onun göreviydi.</p>

  <p>Düşünüyorum da, evde her zaman kediler vardı. En yakın veteriner yüz kilometre ötede, Salisbury’deydi. Hatırladığım kadarıyla kedilerin, hele dişi kedilerin "doktora götürülmesi" söz konusu değildi. Dişi kedi demek kedi yavrusu demekti; sık aralıklarla doğan bir sürü kedi yavrusu. Birisi bu istenmeyen yavruları ortadan kaldırmak zorundaydı. Mutfakta çalışan Afrikalılar mı acaba? Evde bulala yena sözlerinin ne kadar da sık duyulduğunu hatırlıyorum. (Öldür onu!) Evin ve çiftliğin yaralı, hasta hayvanları ve kuşları: Bulala yena!</p>

  <p>Evde bir tüfek bir de tabanca vardı ve onları annem kullanırdı.</p>

  <p>Mesela yılanların icabma çoğu zaman o bakardı. Etrafımızda hep yılanlar olmuştu. Kulağa feci bir şeymiş gibi geliyor bu, galiba öyleydi de; ama yılanlar birlikte yaşadığımız yaratıklardı. Yaşamımı bir eziyete dönüştüren, koskocaman, çeşit çeşit ve sayılamayacak kadar çok örümceklerden korktuğum kadar korkmuyordum onlardan. Kobralar, siyah mambalar, şişen engerekler ve gece engerekleri vardı. Bir de boomslang denilen çok kötü bir tür. Bu yılan bir dala, bir veranda direğine, yerden yüksek bir şeye dolanma âdetindeydi ve onu rahatsız edenin yüzüne tükürürdü. Çoğu zaman göz hizasında bir yerlerde durur, tükürdüğünü kör ederdi. Ama yılanlarla geçirdiğim yirmi yıl boyunca yaşanan tek kötü olay, bir boomslang'in erkek kardeşimin gözlerine tükürmesiydi. Yerli ilaçları kullanan bir Afrikalı, kardeşimi kör olmaktan kurtarmıştı.</p>

  <p>Ama tehlike uyanları eksik olmazdı. Mutfakta yılan var; yahut verandada; ya da yemek odasında; sanki her yerdeydiler. Bir defasında yün çilesi sanıp, bir gece engereğini tutuyordum az kalsın. Ama önce onun benden korkup tıslaması ikimizi birden kurtardı: Ben kaçtım; o uzaklaşıp kurtuldu. Bir başka sefer küçük gözleri kâğıt dolu yazı masasının içine yılan girdi. Yılanı vurabilmek için ürkütüp yerinden çıkartmak, annemle hizmetçilerin saatlerini aldı. Bir başka sefer de bir mamba yılanı, kiler barakasındaki buğday ambarının altına girmişti. Annem otuz santimetreden onu vurabilmek için yanlamasına yere uzanmak zorunda kalmıştı.</p>

  <p>Odun yığınının içindeki bir yılan telaşa neden oldu; yılanı iki kütüğün arasında sürünürken gördüm dediğim için, çok sevdiğimiz bir kedinin ölümüne sebep oldum. Meğerse kedinin kuyruğunu görmüşüm. Annem kımıldayan grimtrak şeye ateş etti; kedi ciyaklayarak dışarı uğradı. Tamamen uçmuş yan tarafı kıpkırmızı cılk etti. Çığlık atarak odun yongalarının arasında kendini yerden yere vuruyor, kırılmış narin kaburgalarının arasından kanayan küçük kalbi görünüyordu. Kedi, annem bir yandan hıçkırıp bir yandan onu okşarken öldü. Bu arada kobranın birkaç metre ötedeki yüksek bir kütüğe dolanmış olduğu anlaşıldı.</p>

  <p>Bir keresinde de haykırışlarla uyanlar birbirine karıştı; amber çiçeği çalılanyla dikenlikler arasındaki taşlık patikada bir kedi, oradan oraya sıçrayan ince ve koyu renk bir yılanla dövüşüyordu. Yılan enli diken çitin içine süzülüp orada durdu ve parlak gözleriyle kendisine yaklaşamayan kediye bakmaya başladı. Kedi bütün öğleden sonra orada kaldı, yılanın saklandığı çitin etrafında dolaştı, miyavladı, yılana hırladı ve tısladı. Karanlık basınca yılan sinsice ve yaralanmaksızın uzaklaştı.</p>

  <p>Aniden akla geliveren anılar, başı sonu olmayan hikâyeler. Tüküren yılanın tükürüğüyle gözleri şişmiş, annemin yatağında boylu boyunca yatıp acıdan miyavlayan kediye ne olmuştu? Ya da emilmemiş sütü yüzünden kamını yerde sürüyerek ağlaya ağlaya eve gelen kediye ne olmuştu? Ne olduğunu anlamak için alet barakasına gidip yavruların yattığı kutuya bakmış, onları bulamamıştık; hizmetçilerden biri kutunun etrafındaki izlere bakıp, <span style="font-style:italic;">Nyo-ka,</span> demişti. Yılan.</p>

  <p>Çocuklukta insanlar, hayvanlar ve olaylar belirir ve varlıkları kabullenilir, sonra ortadan kaybolurlar; hiçbir açıklama yapılmaz, hiçbir şey sorulmaz.</p>

  <p>Ama şimdi kedileri, hep kedileri, onlarla ilgili yüzlerce olayı, kedilerle birlikte geçen sayısız yıllan hatırladığımda, bu kedilerin ne ağır bir iş yükü anlamına geldiğini hayretle anlıyorum. Şimdi Londra'da iki kedim var; iki küçük hayvan için insanın bu kadar endişelenmesi, zahmet çekmesi ne kadar anlamsız diyorum sık sık.</p>

  <p>Bütün bu işleri annem yapıyordu herhalde. Çiftlik işleri erkeklerin, ev işleri kadınlarındı; ev işleri şehirde yapılanlardan çok daha ağır olsa bile. İnsanın yapacağı işleri mizacı belirlediği için de bu işler onun göreviydi. Annem zeki, insancıl ve dirayetli biriydi. En önemlisi de her konuda pratikti. Dahası da var: Annem insanlığın, <span style="font-style:italic;">işlerin nasıl yürüdüğünü bilen</span> takımmdandı ve olayların gerektirdiği gibi davranırdı. Gayet sevimsiz bir rol.</p>

  <p>Bu bakımdan babam da fena sayılmazdı; köylü çocuğuydu. Ama bir şey yapılacağı, harekete geçileceği, kesin bir karar alınacağı zaman babam olumsuz bir tavır takınır, gerekeni annem yapardı. Babam ironik ve aslında hayranlık dolu bir öfke ile, "Demek öyle! Öyle olsun bakalım!" derdi. Sonra yelkenleri suya indirir, "kontrol altında tutulduğu sürece doğaya itirazım yok," derdi.</p>

  <p>Ancak doğayla aynı kumaştan dokunmuş, hatta onu bir görev ve sorumluluk olarak kabullenmiş olan annemin, duygusal felsefelerle kaybedecek zamanı yoktu. Annem üzüntüden ölse bile şakaya vurup "Sana göre hava hoş değil mi?" derdi; ama babama içerlerdi de tabii, çünkü kedi yavrularını boğan, yılanı vuran, hasta tavuğu öldüren veya beyaz karıncaların yuvasında kükürt yakan babam değil kendisiydi: Babam beyaz karıncaları sever, onlan seyretmekten zevk alırdı.</p>

  <p>İşte bu yüzden nasıl olup da o korkunç hafta sonu babam ve kırk kadar kediyle başbaşa bırakıldığımı bir türlü anlayabilmiş değilim.</p>

  <p>Açıklama namına tek hatırladığım, annem için "Yufka yürekli oldu, kedi yavrusu boğmaya dayanamıyor," demeleriydi.</p>

  <p>Bu laf tahammülsüzlükle, kızgınlıkla, kestirip atılarak ve -ben söylediğimde- acımasız, derin biröfkeyle söyleniyordu. O zamanlar annemle çatışma halindeydim, sağ kalmak için yapılan, ölümüne bir savaş; belki de bu yüzden böyle konuşuyordum, bilmiyorum. Ama şimdi onun cesaretinin hangi nedenle kırıldığını müthiş merak ediyorum. Yoksa bir karşı çıkış mıydı bu? İçindeki hangi acılar kendilerini böylece dışavuruyordu? Kedi yavrularını suda boğmayı reddettiği, öldürülmesi fena halde gerekli kedileri öldürmediği o yıl, aslında ne demek istiyordu? Üstelik sık sık verilen açık seçik gözdağlarından, sonunda ne olacağını pekâlâ biliyor olmasına rağmen, neden ikimizi ortada bırakarak çekip gitmişti?</p>

  <p>Annemin düzenleme, hakemlik, doğanın mantıksız çoğalmalarını mantıkla dengeleme görevlerini yerine getirmeyi bir yıl ya da ona yakın bir süre boyunca reddetmesi sonucunda, ev, evin civarındaki barakalar, çiftlik ve çiftlik arazisini çevreleyen fundalık kedi istilasına uğramıştı. Her yaştan kediler; evcil ve yabani kediler, ikisi arasındaki geçiş sürecinde olan kediler; uyuz, gözü akan, sakatlanmış ve topal kediler. Daha da beteri, beş-altı tane hamile kedi vardı.Yaşam yerimizin birkaç hafta içinde yüz kedinin savaş alanı haline gelmesi işten bile değildi.</p>

  <p>Bir şeyler yapmak lazımdı. Babam söylüyordu. Ben söylüyordum. Hizmetçiler söylüyordu. Annem dudaklarını kıstı, hiçbir şey söylemedi ama çekip gitti. Gitmeden önce en sevdiği pisiyle, bütün kedilerin annesi olan yaşlı tekirle vedalaştı. Onu usul usul okşayıp ağladı. Bunu hatırlıyorum, çünkü bu gözyaşlarındaki çaresizliği anlayamamış, abes bulmuştum.</p>

  <p>Annem gider gitmez babam defalarca, "Bu işin yapılması lazım değil mi?" dedi. Evet lazımdı; babam şehirdeki veterinere telefon etti. Telefon etmek hiç kolay iş değildi.Telefon hattı yirmi çiftçiyle ortaktı. Dedikoduların ve çiftçilikle ilgili havadislerin bitmesini beklemek; sonra santralı arayıp şehirlerarası hat istemek gerekiyordu. Santral boş hat olduğu zaman bizi arıyordu. Boş hat bulmak bir-iki saat alabiliyordu. Bu tatsız işin bir an önce olup bitmesini isterken kedilere baka baka beklemek, durumu iyice dayanılmaz kılıyordu. Sonunda veterinerle konuşabildik, yetişkin kedileri öldürmenin en ehvenişer şeklinin onlara.klorofonm koklatmak olduğunu söyledi. En yakın eczane otuz kilometre uzaklıktaki Sinoia’daydı. Arabayla Sinoia'ya gittik, fakat haftasonu olduğu için eczane kapalıydı. Sinoia'dan Salisbury'y<sup>e</sup> telefon edip, oradaki bir eczacıdan ertesi günkü trenle bize büyük bir şişe kloroform yollamasını istedik. Eczacı yollamaya çalışının, dedi. O gece yıldızların altında evin önünde oturduk; yağmur yağmadığı sürece her gece böyle yapardık zaten. Mutsuz ve kızgındık, suçluluk duyuyorduk. Vakit çabuk geçsin diye erkenden yattık. Ertesi gün cumartesiydi. Arabayla istasyona gittik ama trenden kloroform çıkmadı. Pazar günü kedilerden biri altı yavru doğurdu. Hepsi özürlüydü: her birinde bir sakatlık vardı. Babama göre kendi aralarında çiftleştikleri içinmiş. Bu doğruysa, birkaç sağlıklı hayvanın kendi aralarında çiftleşerek, bir yıldan kısa bir zaman içinde hasta ve düşkün bir sakatlar ordusuna dönüşebilmeleri hayret vericiydi. Hizmetçi yeni yavruların icabına baktı, biz de üzüntülü bir gün daha geçirmiş olduk. Pazartesi istasyona gidip treni karşıladık ve kloroform şişesiyle eve döndük. Annem akşama dönecekti. Hava sızdırmayan büyük bir bisküvi tenekesi bulduk, yaşlı ve hasta bir kediyi kloroformlu bir tamponla birlikte kutunun içine koyduk. Bu yöntemi tavsiye etmem. Veteriner çarçabuk olur demişti; ama öyle olmadı.</p>

  <p>Sonunda kediler toparlanıp bir odaya kondu. Babam tüfekten daha iyi iş görür dediği Birinci Dünya Savaşı'ndan kalma tabancasıyla odadan içeri girdi. Tabanca sesi defalarca duyuldu, bir daha, bir daha. Henüz yakalanmamış kediler başlarına geleceği sezmiş, gözleri dönmüş bir şekilde çığlıklar atarak onları tutmaya çalışanların önü sıra fundalıkta dört dönüyorlardı. Bir an geldi, babam benzi atmış, öfkeden dudakları kısılmış ve gözleri yaşlı odadan çıktı. Kustu. Küfürler savurup yeniden odaya girdi ve atışlar tekrar başladı. Nihayet dışan çıktı. Hizmetçiler içeri girdiler ve cesetleri götürüp kullanılmayan kuyuya attılar.</p>

  <p>Bazı kediler kaçmıştı - üç tanesi bu kanlı eve bir daha asla geri dönmedi, tehlikeyi göze alıp, yaban hayata dönmüşlerdi herhalde. Annem seyahatten eve dönüp onu getiren komşu gittiğinde, artık sadece tek kedinin, yatağının üstünde uyuyan en sevdiği kedinin kaldığı evde, bir şey söylemeksizin sessizce dolaştı. Annem bu kedi öldürülmesin dememişti, kedi yaşlı ve düşkündü çünkü. Ama şimdi onu anyordu; uzun uzun onunla oturdu, okşadı, konuştu. Sonra dışarı verandaya geldi. Babam ve ben, iki cani, caniliğimizi hissederek orada oturuyorduk Annem de oturdu. Babam sigara sarıyordu. Elleri hâlâ titriyordu. Anneme baktı ve "bir daha asla böyle bir şey olmamalı," dedi.</p>

  <p>Sanının bir daha da olmadı.</p>

  <p>Kedi soykırımına kızmıştım, çünkü iş bu hale gelmeden bir çare bulunabilirdi; ama kederlendiğimi hatırlamıyorum. Birkaç yıl önce, ben onbir yaşındayken ölen kedi için duyduğum büyük acı, bana bağışıklık kazandırmıştı. O zaman, daha bir gün önce tüy gibi hafif olan yaratığın soğuk ve inanılmaz ağırlıktaki cesedinin üstüne yemin etmiştim: Bir daha asla. Ama biliyordum, daha önce de böyle yemin etmiştim. Annemle babamın anlattığına göre, üç yaşındayken Tahran'da dadımla birlikte yürüyüş yaparken, açlıktan ölmek üzere olan bir kedi yavrusunu onun karşı çıkmasına rağmen sokaktan alıp eve getirmişim. Bu benim kedim demişim ve onu eve almayı reddettiklerinde kalması için direnmişim. Kirli olduğu için onu permanganatlı suyla yıkamışlar; o günden sonra da hep yatakta benimle yatmış. Onu benden ayırmalarına izin vermemişim. Sonunda ayrılmış olmalıyız, çünkü İran'dan ayrıldık ve kedi orada kaldı. Belki de ölmüştü. Belki - ama ne bileyim ben? Her neyse, bir zamanlar küçücük bir kız uğrunda savaş vererek ona gece gündüz arkadaşlık eden bir kedi sahibi olmuş ve daha sonra onu kaybetmiş.</p>

  <p>Belli bir yaşa gelindikten sonra -bazılarımız için bu çok genç yaşta olabilir- artık yeni insanlar, hayvanlar, düşler, yüzler ve olaylar yoktur Farklı giysilerle, milliyetlerle ve renklerle maskelenmiş bile olsalar, hepsi daha önce olup bitmiş, görülmüştür; artık her şey aynıdır, tıpkısının aynısı, her şey bir yankı ve tekrardır; üstelik olup bitenlerin, ölmekte olan sıska, küçük bir kedi için günler boyu dökülen gözyaşları, ihanete uğramışlık duygusu ve yalnızlık şeklinde ortaya çıkan ve uzun zamandan beri hatırlanmayan inanılmaz bir acının tekrarı olmaması bile keder vermez insana.</p>

  <p>O kış hastaydım. Kendi büyük odamda badana yapılacağı için uygunsuz bir zamanda hasta olmuştum. Evin ucundaki küçük odada yatıyordum. Neredeyse tepenin tam zirvesinde olan evimiz, hep aşağıdaki mısır tarlalarına kayacakmış hissini uyandırırdı. Gökyüzünün uçsuz bucaksız duru bir açık mavilik aldığı rüzgârlı temmuz soğuğuna rağmen, evin ucundaki bu avuç içi kadar küçük odanın kapısı daima açıktı, pencereler de hep açık dururdu. Günlük güneşlik gökyüzü; güneşin aydınlattığı tarlalar. Ama soğuk olurdu, çok soğuk. Mavimsi gri dişi Iran kedisi, mırlayarak yatağıma geldi ve oraya yerleşip hastalığımı, yemeğimi, yastığımı ve uykumu paylaştı. Sabahları uyandığımda yüzümü yan donmuş çarşaflara dönerdim; yatağın kürk battaniyenin dışında kalan kısmı soğuktu; yan odadan gelen badana kokusu soğuk ve antiseptikti; kapının dışındaki tozları bir yerden bir yere savuran rüzgâr soğuktu - ama kıvnlmış kolumun içinde hafifçe mırlayan bir sıcaklık olurdu, kedi, arkadaşım.</p>

  <p>Yıkanma suyunu biriktirmek için, dışanya banyoya bitişik bir tahta fıçı konmuştu. Çiftlikte musluklara su taşıyan borular falan yoktu: Taşıma su, öküzlerin çektiği arabalarla üç dört kilometre ötedeki kuyudan getirilirdi. Kurak mevsim boyunca bahçe sulamak için kirli yıkanma suyu kullanılırdı. Kedi sıcak suyla doluyken fıçının içine düştü. Ciyakladı, içinde banyo suyunun yanısıra yapraklar ve çamur olan kirli fıçıdan buz gibi rüzgârın altında çıkarıldı, permanganattı suyla yıkandı, kurulandı ve ısınması için yatağıma kondu. Ancak aksırıyor, hırıltıyla soluyordu, sonra ateşler içinde yanmaya başladı. Zatürre olmuştu. Evde ilaç namına ne varsa verdik ama henüz antibiyotikler keşfedilmediği için öldü. Bir hafta pürüzlü, titrek ve gittikçe halsizleşen alçak sesiyle mırlaya mırlaya kollarımda yattı, sonra sesi kesildi; elimi yaladı; adını söyleyip yaşaması için yalvardığım zaman kocaman yeşil gözlerini açtı; tekrar kapattı, öldü. Suyunun tükenmeyeceğini sandığımız, ama yeraltı suları günün birinde yataklarını değiştirince yanıldığımızı anladığımız -derinliği otuz metreyi aşan- susuzluktan çatlamış, taşlık ve içi çabucak konserve kutulan, çöp ve leşlerle yarıya kadar dolmuş kör kuyuya atıldı.</p>

  <p>Artık yetmişti. Bir daha asla. Yıllarca arkadaşların evlerindeki kedileri, dükkânlardaki kedileri, çiftliklerdeki kedileri, sokaktaki kedileri, duvâr üstlerindeki kedileri, hatırladığım kedileri, benim için kedilerin hası olan kediyle, başka hiçbir kedinin yerini tutamayacağı, tatlı, mavimsi gri, mırlayan yaratıkla karşılaştırdım.</p>

  <p>Aynca hayatımda lükslere, gereksiz şeylere, süslere yer olmadı yıllarca. Durmadan yer değiştirerek, odadan odaya taşınarak yaşanan bir hayatta kedilere yer yoktu. Kedinin benimseyebileceği bir insana olduğu kadar bir yere de ihtiyacı vardır.</p>

  <p>Böylece ancak yirmi beş yıl sonra hayatımda bir kediye yer oldu.</p>

  <p id="u523f658e-30cc-4aaf-b663-a21cdf94043e" style="text-align: center;"><a id="bookmark1"></a><span style="font-weight:bold;font-style:italic;">Bölüm İki</span></p>

  <p>Earls Court’ta büyük, çirkin bir apartman dairesinde oturuyorduk. Alacağımız kedi, arka bahçe ve duvarlarda yapılan ve arka pencereden şöyle bir bakılınca açıkça görülen vahşi güç çatışmalarında altta kalmayacak, talepkâr olmayan, başının çaresine bakabilecek, basit yaradılışta bir kedi olmalıydı. Fare ve sıçanları yakalamalı, önüne ne konursa yemeliydi. Cins yani çıtkırıldım olmamalıydı.</p>

  <p>Tabii bu kuralların Londra'yla ilgisi yoktu, Afrika'da geçerliydiler. Mesela çiftlikte sütün sağıldığı kovalar gelince kedi taslarına ılık süt koyardık; kayırdan kedilere sofra artıkları verilirdi; ama hiçbirine et verilmezdi - kendileri avlanırlardı. Hastalandıklarında birkaç günde iyileşmezlerse icaplarına bakılırdı. Üstelik çiftlikte tuvalet derdini düşünmeksizin on-on beş kediye bakabilirdiniz. Güç çatışmaları bir yastık, bir sandalye, gölgelik bir köşedeki kutu, bir ağaç veya gölgelik bir yer için yaşanır, güç dengeleri buralarda kurulurdu. Belirledikleri kendi bölgelerini birbirlerinden, yaban kedilerinden ve çiftlikteki köpeklerden korurlardı. Çiftlik açık arazidir, bir veya iki kedinin bir evi veya daireyi benimsediği ve burayı sadece misafirlere ve davetsiz misafirlere karşı korudukları şehre oranla çok daha fazla savaşa sahne olur. Aynı mekândaki iki kedinin bölgeyi aralarında nasıl paylaştıkları ayrı bir konudur. Ama onlara göre yabancılara karşı savunma arka kapıdan başlar. Erkek kedisi bahçede duvarların ve ağaçların üstünde onu öldürmek üzere bekleyen bir düzine kedinin ablukası altında olan Londra'daki bir arkadaşım, haftalarca evde kedi kumu bulundurmak zorunda kalmıştı. Sonra savaş rüzgârları yön değiştirmiş, arkadaşımın kedisi de kendi bahçesine tekrar sahip çıkabilmişti.</p>

  <p>Kedim cinsi belli olmayan, siyah beyaz, büyücek bir dişi yavruydu; temizliği ve uysallığı konusunda garanti verilmişti. Hoş bir hayvandı ama onu sevmedim; ona asla boyun eğmedim; uzun sözün kısası kendimi koruyordum. Onu sinirli, aşın vesveseli ve yaygaracı buluyordum; ama haksızlık ediyordum, şehir kedisi doğal bir hayat yaşamadığından, asla çiftlik kedisi gibi bağımsız olamaz. Kedinin insanların eve dönüşünü beklemesi canımı sıkıyordu - tıpkı köpek gibi; ille de sizinle aynı odada olmak, ilgi görmek istiyordu - tıpkı köpek gibi; yavrularken insanların onun başında beklemesi gerekiyordu. Yeme alışkanlıklarına gelince, savaşı daha ilk haftasında kazandı. Bir kez bile az pişmiş dana ciğeri ve mezgit buğulamadan başka bir şey yemedi. Bu damak zevkini nereden edinmişti? Eski sahibine sordum, bilmiyorum dedi tabii. Önüne yemek artıkları ve konserve mama koydum, biz ciğer yiyinceye kadar oralı olmadı. İlle de ciğer istiyordu. Ciğeri de tereyağında pişmedikçe yemiyordu. Bir keresinde pes edinceye kadar onu aç bırakmaya karar verdim. "Dünyanın başka bölgelerinde insanlar açlık çekerken bir kediyi böyle beslemek gülünç bir şey, vs., vs." Beş gün boyunca önüne kedi maması ve sofra artıklarını koydum. Beş gün mama tabağına eleştiren gözlerle baktı ve yürüyüp gitti. Her akşam bayat yemeği kaldırıyor, yeni bir kutu açıyor ve süt tasını dolduruyordum. Tabağın etrafında dolaşıp ne verdiğime bakıyor, biraz süt içtikten sonra uzaklaşıyordu. Zayıfladı. Çok aç olmalıydı. Sonunda dayanamayan ben oldum.</p>

  <p>O büyük evin arkasında, birinci kattan bahçeye inen tahta bir merdiven vardı. Merdivenden yanm düzine kadar arka bahçeyle, sokağı ve kulübeyi görebildiği için ofada otururdu. İlk geldiğinde, etraftaki bütün kediler yeni geleni incelemek için çıkageldiler. Fazla yaklaşırlarsa içeri kaçabilmek için merdivenin en üst basamağında oturdu. Bekleyen erkek kedilerin yarı boyundaydı. Hamile kalmak için çok genç diye düşündüm; ama tam gelişmeden hamile kaldı, üstelik daha kendi yavruyken yavrulamak ona yaramadı.</p>

  <p>Bu da beni bir başka konuya getiriyor - kadim dostumuz doğaya. O her şeyi çok iyi bildiği farzedilen doğa. Doğal ortamda dişi kedi tam gelişmeden hamile kalır mı? Yılda dört beş kez doğum, her doğumda altı yavru yapar mı? Kuşkusuz doğal ortamda tek avcı fare ve kuş yiyen kedi değildir, kedinin ağaç altına gizlediği yavruları da, gökyüzünde dolaşan şahinlerin besin kaynağıdır. Duyduğu merakla sığınağından ilk kez çıkan küçük bir kedi yavrusu, bir şahinin pençelerinde kaybolacaktır. Kendisi ve yavruları için avlanmakla uğraşan dişi kedi, büyük bir olasılıkla yavrularından sadece bir tanesini, en fazla iki tanesini koruyabilecektir. Beş altı yavrusu olan evcil bir kedinin bir veya iki yavrusu alındığında, bunun pek farkına varmadığını görürsünüz: sızlanır, onları kısa bir süre arar ve sonra unutur. Ama iki yavrusu olan kedinin yavrularından birini, altı haftalık olup analarından ayrılma zamanı gelmeden alırsanız, kedi çılgıncasına huzursuz olur, evi tepeden tırnağa arar. Şehir evinde, sıcacık bir sepet içindeki altı yavruya, yanlış yerde bulunan kartal ve şahin yemi olarak bakılabilir belki de. Eğer öyleyse, doğa ne kadar inatçı, ne kadar katı: Kediler yüzyıllardır insanların dostu olduklarına göre, doğa kendini bu duruma uydurup; bir batmda altı yavru, yılda dört doğum kuralını biraz olsun değiştiremez miydi?</p>

  <p>Bu kedi ilk doğumunu büyük şikâyetlerle müjdeledi. Bir şeyler olacağının farkındaydı; olay gerçekleştiğinde birisinin yanında olmasını sağlamaya çalışıyordu. Çiftlikte doğum yapacak kediler karanlık ve ücra bir yere giderler, bir ay sonra süt taslarım göstermek istedikleri yavruları peşlerinde, tekrar ortaya çıkarlar. Çiftlikteki kedilerimize yavrulayacakları bir yer hazırlamak zorunda kaldığımı hiç hatırlamıyorum. Siyah beyaz kediye sepetler, mutfak dolaplan, elbise dolaplarının altları gösterildi. Hiçbirini beğenmişe benzemiyordu, doğumdan önceki iki gün evin içinde nereye gittiysek peşimizden geldi, miyavlayıp bacaklanmıza sürtündü.</p>

  <p>Doğum sancıları başladığında mutfakta yerdeydi, çünkü insanlar mutfaktaydı. Mavi, soğuk muşamba ve muşambanın üstünde dikkat çekmek için miyavlayan, huzursuzca mırlayan, yanındakiler onu bırakıp gitmesin diye etrafına bakınan şişman bir kedi. Bir sepet getirip kediyi içine koyduk ve biraz çalışmak için mutfaktan çıktık. Bizi takip etti. Onunla kalmamız gerektiği anlaşılmıştı. Saatlerce sancı çekti. En sonunda ilk yavru göründü, ama ters gelmişti. Birisi kediyi tuttu, diğeri yavruyu kaygan arka bacaklarından çekti. Yavru dışan çıktı ama başı içeride sıkıştı. Kedi ısırdı tırmaladı ve haykırdı. Bir kasılma yavruyu dışan attı, yan delirmiş kedi hemen dönüp yavruyu ensesinden ısırdı ve yavru öldü. Diğer dört yavru sağ salim doğduklarında, ensesinden ışınlanın en büyük ve en güçlü yavru olduğu anlaşıldı. Bu kedi altı kez yavruladı, her doğumda beş yavrusu oldu ve doğururken çok acı çektiği için her seferinde ilk doğan yavrusunu öldürdü. Bu huyu bir tarafa bırakılırsa iyi bir anneydi.</p>

  <p>Yavruların babası, kızışma döneminde bahçede birlikte dolaştığı iri kıyım kara kediydi; diğer zamanlarda erkek merdivenin en alt basamağında, kendisi en üst basamağında oturur, karşılıklı kendi tüylerini yalarlardı. Erkeğin eve girmesini istemez, dışarı kovalardı. Yavrular bahçenin yolunu bulabilecek çağa geldiklerinde, merdivende oturmaya başladılar; hepsi siyahlı beyazlı, bahçede tetikte duran kara kediye korkuyla bakan bir, iki, üç, dört tane yavru. En sonunda anne kuyruğunu dikip, erkeği görmezlikten gelerek önden yürüdü. Yavrular onu takip ederek erkeğin önünden geçtiler. Bahçede anne onlara tuvalet terbiyesi verdi, erkek seyretti. Sonra anne öne düşüp basamakları çıktı; onlar da arkadan geldiler, bir, iki, üç, dört.</p>

  <p>Az pişmiş ciğer ve mezgit buğulamadan başka bir şey yemiyorlardı; onları alabilecek insanlara bunu söylemedim.</p>

  <p>Bu kedi ve bütün yavruları için fareler, ilgi çekici nesnelerdi sadece.</p>

  <p>Evde, Londra'nın başka hiçbir yerinde görmediğim bir düzenek vardı. Birisi mutfak duvarındaki bir düzine kadar tuğlayı yerinden çıkartmış, duvarın dışa bakan yüzüne metal bir ızgara, içeriye bakan yüzüne de bir kapı yerleştirmişti; bu, pek sıhhi denemeyecek bir çeşit erzak dolabıydı, ama modası geçmiş bir ihtiyaca, kiler ihtiyacına cevap veriyordu. Burada peynir ve ekmek yeterli serinlikte kurumadan saklanabiliyordu. Ama bu küçük kilere fareler dadandı. Duvarlarda yaşayan farelerin insan korkuları yok denecek kadar körelmişti. Mutfağa aniden girip bir fareyle karşılaştığımda; fare gözleri parlayarak bana bakıyor, gitmemi bekliyordu. Eğer kalıp da ses çıkarmazsam, yiyecek aramaya devam ediyordu. Eğer bağırır veya üstüne bir şey atarsam, telaşsızca duvarın içine süzülüyordu.</p>

  <p>İnsanlardan çekinmeyen bu yaratıklara kapan kurmaya elim varmıyordu; ama karşılarına bir kedi çıkarmanın, deyim yerindeyse adil olduğuna karar verdim. Fakat kedi farelere aldırmıyordu. Bir gün mutfağa girdiğimde kediyi mutfak masasına uzanmış, yerdeki iki fareyi seyrederken buldum.</p>

  <p>Yavruların doğumuyla birlikte kedinin olduğu varsayılan gerçek içgüdüleri harekete geçerdi belki? Çok geçmeden doğurdu, yavrular alt kata inecek kadar büyüdüklerinde kediyi dört yavrusuyla birlikte açıkta hiç yiyecek bırakmadığım mutfağa bir geceliğine kapattım. Gün ağarırken bir bardak su için mutfağa girip ışığı açtığımda, kediyi yere uzanmış emzirirken buldum, bir, iki, üç, dört yavru; yarım metre ötede kediden değil ışıktan rahatsız olmuş bir fare dikiliyordu. Fare kaçmadı bile, benim gitmemi bekledi.</p>

  <p>Kedi ya farelerin varlığından hoşnuttu ya da onlara göz yumuyordu; köpeklerin düşman olduğunu bilmediğinden, onu kovalayan alt kattaki biraz şaşkınca köpeğin bacaklarının arasına girip mırlayarak hayvanı etkisiz hale getirip teslim aldı. Köpek onun ve doğurduğu bütün yavruların dostu oldu. Ama bir keresinde korkuyu tattı, karanlıktan çok korktu; hep söylendiği gibi kediler karanlığa alışık gece yaratıkları olsalardı, korkmaması gerekirdi.</p>

  <p>Bir öğleden sonra Londra'ya gece çöktü. Mutfakta ayakta durmuş, bir konukla birlikte yemek üstü kahvesi içiyordum, hava karardı ve kirlendi, sokak lambaları yandı. Güpegündüz aydınlıktan gece karanlığına geçiş en fazla on dakika aldı. Korkmuştuk. Zaman kavramını mı yitirmiştik? Mahut bomba en sonunda bir yerlerde patlamış ve dünyayı pis bir bulut mu kaplamıştı? Bu güzel adanın dört bir yanma yayılmış ölüm fabrikalarından biri kaza sonucu zehirli gaz mı salıyordu? Kısacası bunlar bizim son dakikalarımız mıydı? Hiçbir şey bilmiyorduk, pencere yanında durup seyrettik. Hava nefes alınamayacak kadar ağır ve kükürt yüklüydü; siyahımsı san bir karanlık; maden ocaklarında patlamalar sonrasında olduğu gibi genzimiz yanıyordu.</p>

  <p>Olağanüstü bir sessizlik vardı. Sessizce beklemek, kriz anlarında Londra'nın gösterdiği ilk ve en rahatsız edici belirtidir.</p>

  <p>Bütün bunlar olurken kedi tir tir titreyerek masanın üstünde oturuyordu. Ara sıra ses çıkanyordu - miyavlama değil, bir feryat, sorgulayan bir şikâyet. Masadan alınıp okşandığında debelendi, yere atladı ve sonra kaçmayıp merdivenlerden sürüne sürüne yukarı çıktı, titreyerek yatağın altına uzandı. Doğrusu tıpkı bir köpek gibiydi.</p>

  <p>Yanın saat sonra gökyüzünü kaplayan karanlık kalktı. Şehirden yükselen ve normal olarak dağılan kirli hava, birbirine ters hava akımlarının yarattığı yerinden hiç kıpırdamayan durağan hava çatısının altında hapsolmuştu. Yeni bir rüzgâr durağan hava kitlesini yerinden oynatınca şehir yeniden nefes almaya başladı.</p>

  <p>Kedi bütün öğleden sonra boyunca yatağın altından çıkmadı. Nihayet tatlı dille kandırıldığında akşamüstünün duru ışığında pencere önünde oturup karanlığın basmasını izledi - gerçek karanlığın. Sonra tarazlanmış ve korkudan dikilmiş tüylerini yaladı, biraz süt içti, kendine geldi.</p>

  <p>Evden taşınmazdan hemen önce, hafta sonunu başka bir yerde geçirmek zorunda kaldım, kediye bir arkadaşım baktı. Döndüğümde kalça kemiği kırılmış, veterinerdeydi. Evde yüksek bir pencerenin üstünde, kedinin çıkıp güneşlendiği düz bir çatı vardı.</p>

  <p>Bilinmeyen bir nedenden ötürü üç kat yükseklikteki çatıdan, bodrumdaki avluya düşmüştü. Bir şeyden fena halde korkmuş olmalıydı. Her neyse, uyutulması gerekti ben de Londra'da kedi beslemenin hata olduğuna karar verdim.</p>

  <p>Taşındığım evde kedi beslemek imkânsızdı. Buz gibi taş bir merdiven boyunca üst üste dizilmiş altı küçük daireden oluşan bir blok. Ne bir avlu, ne de bahçe vardı: En yakın toprak parçası bir kilometre ötede Regent Parkı'ndaydı. Burası kedilere göre değil diye düşünebilirdiniz; ama sanlı siyahlı bir dişi, köşedeki bakkalın vitrinini süslüyordu; bakkal kedinin gecelen orada tek başına uyuduğunu söyledi; tatile giderken başının çaresine bakması için kediyi sokağa bırakıyormuş. Ona sitem etmenin bir anlamı yoktu çünkü soruyordu: Sağlıklı ve mutlu görünmüyor mu? Doğrusu, öyle görünüyordu. Üstelik beş yıldır bu şekilde yaşıyordu.</p>

  <p>Görünüşe bakılırsa sahibi olmayan iri bir kara kedi, apartmanın merdivenlerinde yaşamaya başladı. Birimizin onu sahiplenmesini istiyordu. Oturur, içeri girilir veya dışarı çıkılırken birimizin kapısı açılsın diye bekler sonra miyavlardı, ama birçok kez terslenmiş gibi, çekinerek. Biraz süt içer, yemek artıklarını yerdi, bacaklara sürtünür, kalmak için izin isterdi. Ama ısrar etmeden, hatta aslında ümitsizce. Onu kimse almadı. Her zaman olduğu gibi tuvalet meselesi vardı. Kimse elinde pis kokulu toprak kutusu, merdivenlerle çöp bidonu arasında mekik dokumak istemiyordu. Üstelik apartmanın sahibi kedi istemiyordu. Hem belki de, diye kendimizi rahatlatmaya çalışıyorduk, dükkânlardan birinin kedisiydi ve bize misafir geliyordu. Sonuçta onu sadece besledik.</p>

  <p>Gündüzleri kaldırımda oturup trafiği seyreder, dükkânlara girip çıkardı: yaşlı bir şehir kedisi; nazik kedi; iddiası olmayan kedi.</p>

  <p>Köşede uç sebze meyva arabasının durduğu bir yer vardı, sahipleri üç yaşlı insandı: biri şişman biri zayıf iki erkek kardeş ve şişman kardeşin kendisi de şişman karısı. Ufak tefektiler, boyları bir elli kadardı, durmadan şakalaşırlar, şakalar hep hava üstüne olurdu. Kedi onları ziyarete gittiğinde arabalardan birinin altına uzanır, sandviçlerinden artanları yerdi. Küçük yuvarlacık adamla evli, kıpkırmızı, adeta siyaha kaçacak kadar kırmızı yanaklı küçük yuvarlacık hanım, kediyi eve almak istediğini ama kendi kedisi Tıbby’nin bundan hoşlanmayacağından çekindiğini söylerdi. Hiç evlenmemiş ve onlarla birlikte yaşayan küçük sıska kardeş şaka yollu onu kendisine arkadaş olsun diye eve alabileceğini ve Tibby' ye karşı koruyacağını söylerdi: Kansı olmayan bir erkeğe kedi gerekirdi. Bence alacaktı da; fakat sıcak çarpmasından aniden öldü. Sıcaklık ne olursa olsun bu üçü türlü türlü atkılara, kazaklara, ceketlere, paltolara bürünmüş olurlardı. Zayıf kardeş bir yığın giysinin üstüne hep palto giyerdi. Sıcaklık 13 dereceyi geçtiğinde de sıcak dalgası var diye yakınırdı, sıcak ona fena halde dokunuyordu. Bu kadar çok giyinmezse böylesine sıcaklamayacağını söyledim. Ama belli ki hafif giyinmek ona çok yabancıydı: Rahatsız oldu. Bir yıl hava uzun süre iyi gitti, Londra’da sahici bir sıcak dalgası. Her gün hafif giyimli, dostça davranan insanlarla dolu neşeli, sıcak bir caddeye iniyordum. Fakat ihtiyarcıklar hâlâ başörtüsü, atkı ve kazaklaydılar. Yaşlı hanımın yanakları kızardıkça kızarıyordu. Sürekli sıcak konusunda şakalar yapıyorlardı. Kedi onların ayaklarının dibinde, düşmüş eriklerin ve buruşmuş kıvırcık yapraklarının arasında, arabanın gölgesine uzanmış olurdu. Sıcak dalgasının ikinci haftasının sonuna doğru bekâr kardeş sıcak çarpmasından öldü, kedinin bir ev bulma fırsatı da ortadan kalktı.</p>

  <p>Birkaç hafta şansı yaver gitti, birahaneye buyur edildi. Bu iş, bizim binanın zemin katında oturan ve geceleri birahaneye giden fahişe Lucy sayesinde oldu. Lucy onu beraberinde götürür, tezgâhın köşesinde yüksek bir tabureye otururdu, kedi de yanındaki taburede olurdu. Barda çok sevilen, canayakın bir hanımdı Lucy; birlikte olmayı seçtiği herkes de iyi karşılanırdı. Sigara veya içki almaya girdiğimde orada oturan Lucy ile kediyi görürdüm. Lucy’ nin dünyanın dört bir yanından, her yaştan, birahanenin eski ve yeni müşterisi çok sayıda hayranı, ona içki ısmarlar, baımen ve karısını kediye süt ve patates cipsi versinler diye sıkıştırırlardı.</p>

  <p>Bara kedi getirmenin ilginçliği çabuk geçmiş olmalı ki Lucy çok geçmeden barda tekrar yalnız başına iş tutmaya başladı.</p>

  <p>Soğuklar bastınp hava erken kararmaya başladığında, kedi ana kapı kapanmadan önce merdivenlerin en iistiine çıkardı hep. Bu çıplak, acımasız, soğuk basamaklarda bulduğu, olabildiğince sıcak bir köşede uyurdu. Çok soğuklarda içimizden biri kediyi bir geceliğine içeri alırdı; sabahları bacaklanmıza dolanarak bize teşekkür ederdi. Sonra kedi yok oldu. Kapıcı kendini savunan bir edayla onu alıp uyutulsun diye hayvanları koruma demeğine götürdüğünü söyledi. Bir gece kapı açılsın diye saatlerce beklemeye dayanamamış, sahanlığı kirletmiş. Kapıcı buna katlanacak değilmiş, öyle söyledi. Bizim topumuzun pisliğini temizlemek yeterince çekilmezmiş, bir de kedilerinkini temizleyemezmiş.</p>

  <p id="uf5363cfe-c555-4e64-983b-6c99fbb9f767" style="text-align: center;"><span style="font-weight:bold;font-style:italic;">Bölüm Üç</span></p>

  <p>Kediler diyarında bir evde yaşamaya başladım. Eski evler, duvarlarla ayrılmış dar uzun bahçeler. Arka pencerelerimiz her iki yanda da inceli kalınlı, çeşitli yüksekliklerde on-on beş duvara bakıyor. Ağaçlar, çimenlik, bodur bitkiler ve çalılar. Farklı yüksekliklerde çatıları olan bir de küçük tiyatro. Burası tam kedilere göreydi. Duvarlarda, çatılarda, bahçelerde daima kediler bulunurdu, mahalledeki çocukların yetişkinlerce akıl erdirilmesi güç, tahmini imkânsız özel kurallara göre süren yaşamları gibi, bu kedilerin de karmaşık ve gizemli bir yaşamları vardı.</p>

  <p>Evde bir kedi olacağını biliyordum. Hani ev çok büyük olunca birilerinin gelip oraya yerleşeceğini bilir ya insan, bazı evlerin de kedisi olur muhakkak. Yine de nasıl bir yer olduğunu anlamak için etrafı koklamaya gelen kedileri bir süre kovaladım.</p>

  <p>O korkunç 1962 kışı boyunca siyah beyaz yaşlı bir erkek kedi bahçeyi ve arka verandanın çatısını ziyaret etti. Çatıdaki cıvık karların üstünde oturur; toprağı donmuş bahçeyi kolaçan eder; arka kapı kısa süreliğine açıldığında, orada öylece oturup içerinin sıcaklığına bakardı. Güzellikten zerre kadar nasibini almamıştı, bir gözünün etrafında beyaz bir leke, yırtık bir kulak, hep hafifçe aralık duran, salyalı bir ağız. Üstelik sokak kedisi değildi. Caddede rahat bir evi vardı, neden orada kalmadığını kimse bilmiyordu.</p>

  <p>O kış, İngilizlerin çile çekmeye ne kadar gönüllü oldukları konusunda epeyce öğretici oldu.</p>

  <p>Evlerin çoğu Londra Belediyesine aitti, soğuğun ilk haftasında borular donup patladı, insanlar susuz kaldı. Su şebekesi donmuş vaziyette öylece kaldı. Yetkililer caddenin köşesinde ana boruya bağlı bir musluk yaptılar ve kadınlar ayaklarında ev terlikleri, otuz santim cıvık karla dolu kaldırımlarda, tenekelerle ve damacanalarla su taşıdılar haftalarca. Terlikler sıcak tutsun diye giyiliyordu. Kaldırımın cıvık kan ve buzu temizlenmiyordu. Kadınlar suyu sık sık kesilen musluktan su taşıdılar, bir haftadır evlerde sıcak su olmadığını, suyu ocakta ısıttıklarını anlattılar, bir hafta, iki hafta derken, üç, dört, beş hafta. Tabii banyolarda da sıcak su yoktu. Kiralarını, sıcak ve soğuk su paralarım ödedikleri halde neden şikâyet etmedikleri sorulduğunda, belediyenin donuk borulardan haberdar olduğunu, ama bir şey yapmadığını söylediler. Londra Belediyesi soğuk dalgasını mazeret göstermişti: İnsanlar da bu teşhise katıldılar. Sesleri biraz sıkıntılı olmakla birlikte üstlerine düşeni yapmanın huzuru içindeydiler; hiç de kaçınılmaz olmadığı halde Allah'ın takdiri diye gördüğü eziyetleri çekerken hep böyle huzur içindedir bu millet zaten.</p>

  <p>Yaşlı bir adam, orta yaşlı bir kadın ve küçük bir çocuk bu kış günlerini köşedeki dükkânda geçiriyorlardı. Dükkânın içi soğutucular yüzünden doğanın reva gördüğü sıfırın altındaki sıcaklıktan bile daha soğuktu; dışarıdaki buzlanmış kar birikintilerine doğru açılan kapı hiç kapanmazdı. İçeride ısıtıcı yoktu. Yaşlı adam zatülcenp oldu ve iki ay hastanede yattı. Sağlığı sürekli bozulduğu için ilkbaharda dükkânı satmak zorunda kaldı. Beton zeminde oturan çocuk soğuk yüzünden durmadan ağlar, ince yünlü elbisesi, ince hırkası ve ayağında erkek çoraplarıyla tezgâhın arkasında duran, elleri soğuktan şişmiş ve kızarmış, gözlerinin ve burnunun akıntısı dinmeyen, sürekli bir şeylerin kötü olduğundan yakınan annesinden dayak yerdi. Pazarda hamallık yapan bitişikteki yaşlı adam, evinin kapısı önündeki buzda kayıp belini incitti, haftalarca işsizlik sigortasından aldığı parayla yaşamak zorunda kaldı. Yaşlı adamın oturduğu ve ikisi çocuk dokuz on kişinin yaşadığı evdeki yegâne ısınma aracı, tek çubuklu bir elektrik sobasıydı. Evden üç kişi hastanelik oldu, biri zatürre olmuştu.</p>

  <p>Ağızları pürüzlü buz sarkıtlarıyla sımsıkı kapanmış muslukların patlattığı borular olduğu gibi kaldı; kaldırımlar kayma pisti gibiydi; yetkililer de hiçbir şey yapmıyorlardı* Tabii orta sınıfların yaşadığı yerlerdeki kaldırımlar kar yağar yağmaz temizleniyor ve yetkililer haklarını arayan, onları mahkemeye verme tehdidi savuran kızgın vatandaşların isteklerini yerine getiriyorlardı. Bizim bölgemizde insanlar ilkbahar gelene kadar bu çileyi çekti.</p>

  <p>Etraf on bin yıl önce mağaralarda yaşayanlar kadar kış şartlarına teslim olmuş insanlarla dolu olunca, gecelerini buzlu damda geçirmeyi tercih eden yaşlı erkek kedinin tuhaflıkları önemini kaybetti.</p>

  <p>O kış iki arkadaşımıza bir kedi yavrusu vermek istemişler. Bir arkadaşlarının Siyam kedisi, sokak kedisinden yavru yapmış. Melez yavrular bedavaymış. Bahsettiğim arkadaşlar, karı koca küçük bir dairede yaşıyorlar, üstelik bütün gün dışarıda çalışıyorlardı; ama yavruyu görünce dayanamamışlar. Yavru hafta sonunda gelmiş, iki gün konserve ıstakoz çorbası ve tavuk sufle ile beslemişler; hayvan ille de erkeğin, yani H.'nin çenesinin altında ya da hiç olmazsa tenine değen bir noktada uyumak istediği için, birbirine düşkün çiftin gecelerini berbat ediyormuş. Karısı S. telefonda tıpkı Colette'in hikâyesindeki kadının başına geldiği gibi, bir kedinin kocasını elinden almakta olduğunu söyledi. Pazartesi yavruyu tek başına bırakıp işe gitmişler, geldiklerinde bütün gün yalnız kaldığı için üzgün ve ağlar bulmuşlar. Onu size getireceğiz dediler. Getirdiler de.</p>

  <p>Yavru altı haftalıktı. Siyam genleri yüzünün biçimi, kulakları, kuyruğu ve bedeninin ince hatlarında ortaya çıkıyordu, büyüleyici, narin bir peri masalı kedisiydi. Sırtı tekirdi: Yukarıdan ya da arkadan bakınca, grili açık bejli güzel bir tekir yavruydu. Ama göğsü ve kamı griye kaçan san, yani Siyamlarda olduğu gibi bir bejdi, boynunda siyah yarım çubuklar vardı. Yüzüne karakalem çekilmişti - gözlerin etrafında siyah ince halkalar, yanaklarda ince siyah çizgiler, etrafına siyah çizgi çekilmiş, bej rengi, ucu pembe, minik bir burun. İnce ön patilerini düz tutup otururken önden bakıldığında, egzotik bir güzelliği vardı yaratığın. Ona hayran beş kişinin etrafını çevirdiği küçücük şey, sarı halının ortasına bizden hiç korkmadan oturdu. Sonra her santimini inceleyerek bütün evi azametle dolaştı, yatağıma sıçradı, çarşafın kıvrımına girdi, rahatça yerleşti.</p>

  <p>S., H.'yi alıp giderken: Bu iş biraz daha devam etse kocasız kalacaktım diyordu.</p>

  <p>Kocası çok mutsuz ayrıldı, sabahları pembe bir dilin insanın yüzüne yavaşça dokunmasıyla uyanmak kadar harika bir şey olamaz diyordu.</p>

  <p>Yavru merdivenden aşağıya indi, daha doğrusu hopladı, her basamak boyunun iki katıydı: Önce ön patilerini alt basamağa indirdi, sonra aıkasını hop diye aşağıya aldı; ön patiler, sonra hop. . Giriş katını inceledi, kendisine sunulan konserve mamayı geri çevirdi, sonra miyavlayarak tuvalet kutusu istediğini anlattı. Tahta talaşlarını istemedi, yırtılmış gazeteleri, başka bir şey yoksa ne yapalım der gibi müşkülpesent bir tavırla kabul etti. Başka bir şey yoktu: Dışarıdaki toprak tamamen buz tutmuştu.</p>

  <p>Konserve kedi maması yemeyi reddetti. Yemeyecekti işte. Ben de onu ıstakoz çorbası ve tavukla besleyecek değildim. Dana kıyması üstünde uzlaşmaya vardık.</p>

  <p>Yiyecek konusunda bekâr bir gurnıe kadar güç beğenir oldu hep. Yaşlandıkça da daha beter oluyor. Henüz yavruyken bile duyduğu rahatsızlığı, keyfi ya da naletlikte direnme kararlılığını yediği, yanın yamalak yediği veya yemediği şeylerle anlatabiliyordu. Yeme alışkanlığı etkili bir dil.</p>

  <p>Belki de annesinden erken aynlmıştır diye düşünüyorum. Kedi uzmanlarına haddim olmayarak bir şey söylemek istiyorum, uzmanlar kedi yavrusunun altı haftalık olur olmaz annesinden ayrılabileceğini söylüyorlar, ama yanılıyorlar bence. Bu kedi annesinden ayrıldığında tam altı haftalıkmış. Yemek konusundaki mızmızlığının altında, yeme sorunları olan bir çocuğun yemeğe karşı duyduğu nevrotik düşmanlık ve şüphe yatıyor. Yemek yemek zorunda olduğunu kabul ediyor, yiyordu da; ancak asla yemek yemenin hazzı için yemedi, yemiş olmak için yedi. Ayrıca yeteri kadar anne sıcaklığı görmemiş insanlarla ortak bir başka özelliği daha var. Hâlâ içgüdüsel olarak katlanmış bir gazetenin, kutunun veya sepetin içine giriyor - örten, sarmalayan her şeyin. Üstelik, çabucak kendisini hakarete uğramış hissediyor; surat asmaya fazlasıyla hazır. Müthiş de korkak.</p>

  <p>Anneleriyle yedi sekiz hafta kalan kedi yavruları rahatça yemek yiyorlar ve güvenliler. Ama o kadar ilginç değiller tabii.</p>

  <p>Bu kedi yavruyken asla yatağın dışında uyumadı. Ben yatağa girinceye kadar bekler sonra üstümde dolaşıp yer beğenirdi. Yatağın iyice içine girer, ayakucuma gider, omzuma yerleşir ya da yastığın altına sokulurdu. Aşın hareket ettiğimde, rahatsızlığını belli ederek öfkeyle yer değiştirirdi.</p>

  <p>Yatağı düzeltirken istifini bozmaz, yerinden çıkmazdı; battaniye ile çarşaf arasında memnuniyetle, bazen saatlerce kalır, küçücük bir kabartı gibi görünürdü. Okşadığınızda kabartı mırlar ve miyavlardı. Ancak mecbur kalınca dışarı çıkardı.</p>

  <p>Kabartı yatağın içinde hareket eder, kenara gelince duraklardı. Yere doğru kayarken heyecanlı bir mır sesi duyulduğu da olurdu. Saygınlığı zedelendiğinden alelacele yalanır, ateş püsküren sarı gözler, gülme gafletinde bulunanlara çevrilirdi. Sonra her bir tüyüne kadar kendinin farkında, sahne ortasına ilerlerdi.</p>

  <p>Müşkülpesent bir edayla, zor zahmet yemek yeme zamanı. Tuvalet kutusu zamanı, zarafetle yapılan bir iş. Açık bej rengi kürkü düzeltme zamanı. Bir de oyun zamanı, asla sırf oynamak için değil, ancak seyredildiği zaman.</p>

  <p>Kendinin mağrurca farkındaydı, güzellikten başka özelliği olmayan bir kız gibi: Hep içindeki kameraya göre poz veren beden ve yüz, maske gibi yapmacık bir duruş; Bakın ben buyum işte, saldırgan göğüsler, hep hayranlarını arayan, gülmeyen, düşmanca bakan gözler.</p>

  <p>Bu kedi insan olsaydı, giysilerini ve saç biçimini silah gibi taşıyan, ama bu rolü oynamak ağır geldiğinde, her şeyinin hoş görüldüğü çocukluğuna geri dönebileceğinden emin çağdaki kızların yaşındaydı - kendinden hoşnut, pozlar vererek, prensesler gibi evde dolaşır, sonra yorulur, biraz hırçın, katlanmış bir gazetenin içine ya da bir yastığın arkasına sığınırdı, orada emniyette, etrafı seyrederdi.</p>

  <p>En hoş numarasını daha çok misafir varken yapardı, kanepenin altında sırtüstü yatar, patilerini hızlı hızlı kanepeye geçirerek kendini kaydınıdı, durup küçük güzel kafasını yana çevirir, san gözleri kısılmış alkış beklerdi. "Aman güzel pisi! Tatlı şey! Güzel kedi!" Numara tekrarlanırdı.</p>

  <p>Bazen de uygun bir yerde, sarı halıda veya mavi yastıkta sırtüstü yatar, patilerini sanki leopar soyundan gelen narin bir yaratıkmışçasına leopar beneklerine benzeyen hafifçe siyah benekli açık bej göğsüyle kamı iyice görünsün diye içe kıvırır, kafasını arkaya atar, yavaş yavaş yuvarlanırdı. "Seni güzel şey, aman ne güzelsin." İltifatlar kesilene kadar gösteri tekrarlanırdı.</p>

  <p>Ya da arka verandada otururdu ama süssüz masanın üstünde değil, üstünde toprak nergis ve sümbül saksıları olan küçük sehpanın üstünde. Beyaz ve mavi çiçeklerin arasında, fark edilip de beğenilinceye kadar poz verip otururdu. Sadece bizlerin beğenmesi değil elbette; buzu hâlâ tam çözülmemiş bahçeyi sinsi sinsi kolaçan eden ve bize korkunç kışı hatırlatan romatizmalı yaşlı erkek kedinin de ona hayran kalması gerekiyordu. Erkek kedi, camın arkasına baktığında yetişkinliğe erişmemiş güzel bir kedi gördü. Kedimiz de onu gördü. Kafasını yukarı dikip bir o yana bir bu yana baktı; bir sümbül çiçeğini ısırıp kopardı, sonra yere attı; kayıtsızca kürkünü yalamaya başladı; sonra arkasına küstahça bir bakış fırlatıp yere atladı, evden içeri girip erkeğin görüş alanından çıktı. Birisinin omzunda veya kucağında merdivenlerden yukarı çıkarken pencereden dışarıya bakıp, bazen bize gece oracıkta donarak ölmüş olmalı dedirtecek kadar hareketsiz duran zavallı yaşlı hayvana bakardı. Öğle güneşi bahçeyi biraz olsun ısıttığında erkek kedi oturup yalanmaya başlar, biz de rahatlardık. Kedimiz bazen pencerede oturur erkeği seyrederdi, ama hayat onun için hâlâ kollara, yataklara, yastıklara ve insanların kuytularına sokulmak demekti.</p>

  <p>Derken bahar geldi, arka kapı açıldı, tuvalet kutusuna şükürler olsun gerek kalmadı ve arka bahçe kedimizin bölgesi oldu. Altı aylıktı, doğaya göre tam yetişkindi.</p>

  <p>O zamanlar alabildiğine güzel, alabildiğine kusursuzdu; yıllar önce eşi ve benzerinin asla bulunamayacağına yemin ettiğim o kediden bile daha güzeldi. Aslında o kedinin eşi benzeri yoktu elbette; çünkü onun kişiliği baştan aşağıya kibarlık, incelik, sevecenlik ve zarafetten oluşuyordu - peri masallarının ve kocakarıların dediği gibi, genç ölmesi kaçınılmazdı.</p>

  <p>Kedimize, yani prensese gelince, çok güzeldi, hâlâ da güzel ama saklamanın âlemi yok, bencil bir yaratık.</p>

  <p>Kediler bahçe duvarının üstüne sıralandılar. En başta arka bahçelerin kralı, kışın gördüğümüz kasvet verici yaşlı kedi. Sonra görünüşünden onun oğlu olduğu besbelli, komşunun siyah beyaz yakışıklı kedisi. Kavgadan yara bere içinde kalmış bir tekir. Yenileceğinden emin olduğu için duvarın üstünden hiç kıpırdamayan grili beyazlı kedi. Bir de bizimkinin açıkça hayranlık beslediği, kaplana benzeyen gösterişli genç erkek. Ne çare, yaşlı kralı yenen çıkmamıştı. Bizim prenses kuyruğunu dikip dışarıya gezintiye çıktığında hepsini açıkça görmezlikten gelip sadece genç kaplana baktı, kaplan ona doğru atladı ancak kış kedisinin duvarda yattığı yerde şöyle bir kıpırdaması yetti, genç kedi selameti gerisin geri duvarın üstüne sıçramakta buldu. Bu iş haftalarca sürdü.</p>

  <p>Bu arada H. ile S. yitirdikleri kedilerini ziyarete geldiler. S. prensesin istediğini seçememesinin çok haksız ve korkunç bir şey olduğunu söyledi; H. böyle olması gerektiğini söyledi: Prensese yaşlı ve çirkin bile olsa bir kral yaraşırdı. Müthiş vakur dedi H., varlığı hissediliyor; hem uzun kışa asilce katlanarak genç ve güzel kediyi hak etti.</p>

  <p>Artık çirkin kediye Mefisto adını takmıştık. (Duyduğuma göre kendi evindeki adı Billy'ymiş.) Bizim kediye birçok isim koyduk ama hiçbiri tam oturmadı. Melissa ve Franny; Marilyn ve Sa-fo; Circe, Ayşe ve Suzette. Onunla sohbet edip sevgi sözcükleri söylerken sesli harfleri uzatılmış sıf atları duyunca mırlar ve gırlardı -güzeliiim, tatlııım.</p>

  <p>Çok sıcak bir hafta sonunda, berbat bir yazın hatırladığım kadarıyla sıcak geçen tek hafta sonunda kızıştı.</p>

  <p>H. ile S. pazar günü öğle yemeğine geldiler, arka verandada oturup doğanın seçimini izledik. Ne bizim istediğimiz. Ne de kedimizinki.</p>

  <p>Kavga iki gece sürmüştü, bahçede uluyan, haykıran, avaz avaz kediler, korkunç kavgalar. Bunlar olurken gri kedi yatağımın ayak ucunda oturuyor, sağa sola oynayan kulakları dik, kuyruk ucunu hafifçe oynatarak olan biteni kuyruk diliyle yorumlayıp karanlığa bakıyordu.</p>

  <p>O pazar ortalıkta sadece Mefîsto vardı. Gri kedi kendinden geçmiş, bahçede yuvarlanıp duruyordu. Yanımıza geldi, yerde yuvarlanıp ayaklarımızı ısırdı. Bahçenin ucundaki ağaçla yer arasında mekik dokudu. Yuvarlanıp bağırdı, çağırdı, davet etti.</p>

  <p>S., kedimize âşık H.'ye bakarak "Gördüğüm en rezil şehvet gösterisi," dedi.</p>

  <p>"Vah zavallıcık," dedi H., "Mefisto’nun yerinde olsaydım, sana böyle kötü davranmazdım."</p>

  <p>"Aman H." dedi S., "iğrençsin, millete söylesem dünyada inanmazlar. Ama hep söylemişimdir, iğrençsin."</p>

  <p>H. kendinden geçmiş kediyi okşayarak, "Hu, hep söylersin cidden," dedi.</p>

  <p>Aşın sıcak bir gündü, öğle yemeğinde çok şarap içmiştik, aşk oyunu bütün öğleden sonra sürdü.</p>

  <p>Mefisto nihayet duvardan aşağıya, gri kedinin kıvranıp yuvarlandığı tarafa atladı - ama eyvahlar olsun, yüzüne gözüne bulaştırdı.</p>

  <p>İçtenlikle acı çeken H. "Aman tanrım," dedi, "Nasıl böyle bir şey yapar, gerçekten affedilmez."</p>

  <p>Kedimizin çektiği işkenceye bakıp kederlenen S., ikide birde yüksek ve dramatik bir sesle seksin buna değip değmeyeceği konusundaki tereddütlerini dile getiriyordu. "Şu hale bakın," dedi, "Bizim gibi. Biz de böyleyiz."</p>

  <p>"Biz hiç de böyle değiliz," dedi H. "Mefisto böyle. Vurmak lazım onu."</p>

  <p>Ne duruyorsun, dedik hepimiz birden: Hiç olmazsa bir yere kapat da, komşudaki genç kaplan şansını deneyebilsin.</p>

  <p>Ama yakışıklı kedi ortalıkta yoktu.</p>

  <p>Şarap içmeye devam ettik; güneş parlıyordu; prensesimiz dans etti, yuvarlandı, ağacın üstünde mekik dokudu, nihayet işler yoluna girdi, kocamış kral ona defalarca girdi.</p>

  <p>"Bu iş baştan aşağı yanlış," dedi H., "bir kere kral onun için çok yaşlı."</p>

  <p>"Aman tanrım" dedi S., "Doğru eve. Çünkü seni hemen eve götürmezsem yemin ederim bu kediyle kendin sevişeceksin."</p>

  <p>"Keşke yapabilseydim," dedi H. "Ne muhteşem hayvan, ne hoş yaratık, nasıl da prenses, kedi olup harcanmış, buna dayanamıyorum."</p>

  <p>Ertesi gün kış geri geldi; bahçe soğuk ve ıslaktı; gri kedi eski müşkülpesent, kibirli halini aldı. Hâlâ hepsinden üstün yaşlı kral, usul usul yağan İngiliz yağmurunun altında bahçe duvarına uzanmış, bekliyordu.</p>

  <p id="u00a10a91-a8c8-4b30-9352-05f9414fb96d" style="text-align: center;"><span style="font-weight:bold;font-style:italic;">Bölüm Dört</span></p>

  <p>Gri pisi hamileliğini rahat geçirdi. Bahçede koşturup duruyor, ağaca bir çıkıp bir iniyordu; haydi bir daha, bir daha; sırf ağaca sarılmış vaziyette başını çevirip, gözleri yarı kapalı, alkışları kabul edeceği an için. Merdivenleri üçer dörder iniyordu. Kanepenin altına girip kendini kaydırıyordu. Onu ilk kez gören herkesin büyük olasılıkla kendinden geçeceğini bildiği için -Aman ne güzel kedi!- misafirler geldiğinde uygun pozunu almış, kapının yanında olurdu her zaman.</p>

  <p>Derken tırabzanlardan bir kat aşağıya kaymak istedi fakat yapamadı. Bir daha denedi, yapamıyordu. Küçük düşmüştü, sanki bu işe hiç kalkışmamış da uzun yoldan, dolambaçlı merdivenlerden inmeyi tercih edermiş gibi davrandı.</p>

  <p>Ağaca inip çıkmaları yavaşladı, sonra da hiç çıkmaz oldu.</p>

  <p>Yavrular kanunda oynamaya başlayınca şaşırdı, huzursuzlandı.</p>

  <p>Kediler doğumdan yaklaşık iki hafta önce dolapları, kıyıyı köşeyi koklarlar çoğunlukla; neresi uygun neresi değil diye bakınırlar. Bu kedi hiç öyle şeyler yapmadı. İçindeki ayakkabıları çıkarıp yatak odasındaki dolaplardan birini gösterdim - korunaklı, karanlık, rahat bir yer. İçine girdi, tekrar dışarı çıktı. Başka yerler gösterildi. Beğenmediğinden değildi; neler olduğunu anlamıyor gibiydi.</p>

  <p>Doğumdan bir gün önce bir koltukta duran eski gazetelerin arasına girdi, ama hareketleri otomatikti, bir amaca yönelik değil-</p>

  <p>di. Bir salgı bezi veya her neyse o devreye girmiş, bir şeyleri harekete geçirmiş; o da buna uymuştu, ama yaptıklarının yaşamsal içgüdüleriyle bağlantısı yoktu, yahut da bir daha yapmadığı için bize öyle geldi.</p>

  <p>Doğumun başladığı gün ne olduğunun farkına varmaksızın üç saat kadar sancı çekti. Mutfakta yerde otururken şaşırmış bir sesle miyavladı, ona yukarıya, dolaba gitmesini söyleyince dediğimi yaptı. Orada durmadı. O saatten sonra evin içinde ne istediğini bilmeden, etrafı koklayarak, hızlı hızlı bir sürü elverişli yeri dolaştı, ama bir süre sonra vazgeçip tekrar mutfağa geldi. Çektiği acı ya da heyecan azalınca ne yapacağını unuttu, yeniden olağan hayatına dönmek istedi - pohpohlanan, tapılan yavru kedi hayatına. Ne de olsa daha yavruydu.</p>

  <p>Onu yukarı çıkarıp dolapta kalmaya zorladım. Kalmak istemedi. Beklenen tepkiler yoktu düpedüz. Aslına bakılırsa hali garip ve dokunaklıydı - gülünçtü de, içimizden gülmek geliyordu. Kasılmalar şiddetlenince huysuzlandı. Miyavladı, şöyle itiraz eden, sinirli bir miyavlama. Başına gelenlere meydan verdiğimiz için bize de sinirlenmişti.</p>

  <p>Bir kedinin ilk kez doğurmasını izlemek çok hoş oluyor, beyaz jelatin kesesinde kıvranan o küçücük şey ortaya çıkar çıkmaz anne kedinin keseyi yalayarak çıkartması, göbek kordonunu kesmesi, doğumdan artakalanları yemesi, bütün bunları şahsen ilk kez yapıyor olmasına rağmen bu kadar tertemiz, bu kadar ustaca, bu kadar kusursuzca yapması. Hep bir duraklama anı vardır. Yavru dışarı çıkmış, kedinin arka tarafında yatıyordun Kedi tuzağa düşüp de kaçmak isteyenlerin tepkisiyle kendisine bağlı yeni nesneye bakar; bir daha bakar, ne olduğunu bilmiyordur; derken uyarıcı mekanizma devreye girer, kedi isteneni yapar, anneliğe geçer, mırlar, artık mutludur.</p>

  <p>Bu kedinin doğan yavruya bakıp duraksama süresi, görmüş olduklarımın en uzunuydu. Baktı, dönüp bana baktı, biraz kımıldayıp ona bağlı nesneden kurtulmayı denedi - sonra işler yoluna</p>

  <p>girdi. Yavruyu temizledi, kendisinden beklenen her şeyi yaptı, mırladı - daha sonra ayağa kalkıp aşağı kata indi, verandada oturup bahçeyi seyretti. Neyse bu iş de bitti diye düşünüyor gibiydi. Derken kamı tekrardan kasılmaya başladı, dönüp bana baktı - rahatı kaçmıştı, öfkelenmişti. Mimikleri, beden dili açıkça "Çattık belaya! " diyordu. Ona emrettim: Yukarı çık! Yukaı! Çıktı, surat asarak. Kulaklarını arkaya yatınp, merdivenlerden yukan ağır ağır çıktı - adeta azarlanmış veya gözden düşmüş bir köpek gibi: Ama köpeklerdeki gurursuzluktan onda eser yoktu: Tam tersi bana da sinir olmuştu, bütün olup bitenlere de. Doğurduğu yavruyu tekrar görünce tanıdı, mekanizma yine çalıştı, yavruyu yaladı. Toplam dört yavru doğurdu, sonra uykuya daldı, hoş bir tabloydu, etrafında meme emen dört şirin yavrusu, kıvnlmış yatan enfes bir kedi. Yavrular çok güzeldi. İlk yavru dişiydi, gözlerinin etrafındaki karakalem çizgilere, göğsüyle bacaklarındaki siyah yanm çubuklara, açık bej hafif benekli kamına kadar hık demiş annesinin burnundan düşmüştü. Derken grimsi mavi kedi: Sonraları bazı ışıkların altında koyu eflatun oluyordu. Sonra büyüdüğünde san gözlü, tepeden tırnağa zarif ve güçlü kusursuz bir kara kediye dönüşen kara yavru. Bir de babanın yavrusu, tıpkı onun gibi gayet hantal, zarafet yoksunu siyah-beyaz bir yavru. İlk üç yavruda Siyam soyunun ince çizgileri vardı.</p>

  <p>Kedimiz uyandığında artık uyumuş olan yavrulara baktı, silkindi ve alt kata yollandı. Biraz süt içti, çiğ et yedi ve tepeden tırnağa yalandı. Yavruların yanına dönmedi.</p>

  <p>Yavruları görmeye gelen S. ile H. anne kediyi merdivenlerin dibinde profilden poz vermiş vaziyette buldular. Sonra koştu, ağaca çıktı, ağaçtan indi - defalarca. Derken eve koşup en üst kata çıktı ve bir kattan ötekine tırabzanlardan kayarak en aşağıya indi. Sonra da mırlayarak H.’nin bacakları arasında dolaştı.</p>

  <p>Dehşete düşen S., "Artık annelik yapman gerekiyor," dedi. "Neden yavrularınla beraber değilsin?"</p>

  <p>Yavruları unutmuş görünüyordu. Bilinmeyen bir nedenden ötürü tatsız bir iş yapmak zorunda kalmıştı; işi yapmıştı, mesele bitmişti, işte o kadar. Gece geç vakitlere kadar evin içinde neşeyle oynadı, en sonunda yukarı gitmesini emrettim. Gitmek istemedi. Tutup yavrularına götürdüm. Hiç de sevecen olmayan bir şekilde yanlarına girdi. Yatıp onları emzirmeye niyeti yoktu. Zorla yatırdım. Arkamı döner dönmez onları terk etti. Yavruları emzirirken yanında kaldım.</p>

  <p>Yatma hazırlıklarına giriştim. Yatak odasına geri döndüğümde yorganın altmda uykuya dalmıştı. Yavrularına geri götürdüm. Kulaklarını arkaya yatırıp onlara baktı, eğer yalvanp yakarmalara kulak vermeyen bir otorite sembolü olarak yanmda dikilip yavruları işaret etmeseydim, tekrar çıkıp gidecekti. Madem ısrar ediyorsun der gibi bir tavırla yanlarına gidip, küt diye çöktü. Yavrular memelerine yapışınca yeteri kadar etkili olmasa da içgüdü tekrar devreye girdi, biraz mırladı.</p>

  <p>Gece boyunca dolaptan sıvışıp, her zamanki yerine, yatağıma geldi. Her seferinde geri gönderdim. Ben uyur uyumaz geri geliyor, yavrular da-mızıldamyorlardı.</p>

  <p>Sabah olduğunda bu yavrulardan sorumlu olduğunu anlamıştı. Ama dilediğince hareket edebilseydi, o yüce Anaya, doğaya rağmen hepsini aç bırakırdı.</p>

  <p>Ertesi gün biz öğle yemeği yerken ağzındaki yavruyu sağa sola savurarak koşa koşa odadan içeri girdi. Yavruyu orta yere bırakıp, yukarı ötekileri almaya gitti. Dördünü de birbirinin ardı sıra getirip mutfakta onlarla birlikte yere uzandı. Herkesten uzakta tek başma kapalı kalmamaya karar vermişti; yavruların savunmasız olduğu bir ay boyunca her birimiz evin neresinde olursak olalım, gri kedinin ağzındaki yavruyu görülmedik ve dehşet verici bir dikkatsizlikle sallayıp çarparak, bütün yavrularıyla birlikte odadan odaya koşturduğunu görürdük. Geceleri ne zaman uyansam, gri kediyi yanımda, yatağın içinde sessizce yatarken bulurdum, fark etmememi umarak sessizliğini bozmazdı. Fark ettiğimi anlayınca beni yumuşatmak için mırlamaya başlar, yüzümü yalayıp burnumu hafifçe ısırırdı. Hepsi boşa giderdi. Ona geri gitmesini söylerdim, somurtarak giderdi.</p>

  <p>Kısacası felaket bir anneydi. Gençliğine veriyorduk. Yavrular bir günlükken onlarla sanki bir aylık ya da beş haftalıklarmış gibi oynamaya kalktı. Tek istediği gönülsüzce verilen memeye ulaşmak olan gözleri açılmamış bir damlacık yavru bozması, kocaman arka ayakların dayağını yer; yumuşak başlayan oyunların sonunda ısınlırdı. Üzücü bir durumdu kuşkusuz; hepimiz ona kızdık; sonra da güldük; işte bu kötüydü, çünkü dayanamayacağı bir şey varsa o da kendisine gülünmesiydi.</p>

  <p>Gördükleri kötü muameleye rağmen bu ilk yavrular çok güzel şeylerdi, bu evde doğanların en iyileriydi, hepsinin kendine göre olağanüstü bir yanı vardı, yaşlı Mefisto'nun kopyasının bile.</p>

  <p>Bir gün yukarı çıktığımda Mefisto'yu yatak odasında buldum. Yavruları seyrediyordu. Gri kedi ortalıkta yoktu tabii ki. Bir metre kadar uzakta durmuş, kafasını öne uzatmıştı, salyalı ağzı her zamanki gibi açıktı. Onlara zarar vermek niyetinde değildi, merak etmişti.</p>

  <p>Yavrular çok albenili olduklarından hemen yer buldular. Ama yine de şanssız yavrulardı. Bir buçuk yıl içinde hepsinin başına bir felaket geldi. Sahiplerinin çok sevdiği anasının kopyası yavru bir gün ortadan kayboldu ve asla bulunamadı. Kara kedi de öyle. Yavru Mefisto gücü ve cesareti sayesinde bir malzeme deposunda yer bulmuştu ama kedilere özgü bağırsak iltihabından öldü. Gördüğüm en ilginç yavruları doğuran eflatun kedi - bej renkli, pembe gözlü üç kusursuz Siyam yavruyla üç kılıksız Londralı, küçük kırpıntı torbaları - yerinden oldu. Eski evine yakın bir sokakta yeni bir yuva bulmuş diye duyduk.</p>

  <p>Gri kedinin bir daha doğurmamasına karar verdik. Annelik tarafı hiç yoktu. Yalnız artık çok geçti. Tekrar hamile kalmıştı bile. Ama Meflsto'dan değil.</p>

  <p>Bu bölge kedi hırsızları ve simsarları tarafından kedi yatağı diye bilinirdi. Arabayla etrafta dolaşıp, evinde emniyette olmayan kedilerden beğendiklerini topluyorlardı sanırım. Bu iş geceleri oluyordu; hırsızların kedileri sahiplerini uyandırmasınlar diye hangi yöntemlerle susturduklarını düşünmek bile çok tatsız. Bu sokakta oturanlar etrafımızı çevreleyen hastanelerden şüpheleniyorlar. Hayvanlar üstünde deneyler yapanların işi yine derlerdi; belki de haklıydılar. Herneysebirgece içlerinde Mefisto da olmak üzere altı kedi birden kayboldu. Böylece gri kedi göğsü parlak beyaz, kaplan gibi genç erkek tekire, gönlünün istediğine kavuştu.</p>

  <p>Doğuma yine şaşırdı ama duruma uyum sağlaması çok uzun sürmedi. Loğusalığında kalkıp aşağıya iner, emredilmedikçe de yukarı çıkmazdı; ama bu ikinci batın yavrular yine de hoşuna gitti sanırım. Bu seferki yavrular aleladeydiler, güzelce tekirler ve tekir-beyaz karışımları, ama renklerinde veya çizgilerinde bir özellik yoktu, onlara yuva bulmak daha zor oldu.</p>

  <p>Sonbahar, büyük akçaağaçtan dökülen kahverengi yapraklarla dolu yollar: Yapraklar düşerken kedi, dört yavrusuna avlanmayı, ava usulca yaklaşıp birden üstüne atlamayı öğretti. Fare ve kuşların yerine yapraklar konuyordu - yapraklar sonra eve getiriliyordu. Yavrulardan biri yaprağını büyük bir dikkatle didik didik ederdi. Gri kedinin en garip huyunu almıştı: Gri kedi oturur, yarım saat gazeteyi dişleriyle lime lime didiklerdi. Siyam kedilerinin özelliği bu belki de kim bilir? İki Siyam kedisi olan bir arkadaşım var. Eve gül alınca kediler gülleri ağızlarıyla tutup vazodan çıkarıyorlar, yere koyuyorlar ve yapraklarını birer birer yoluyorlar, sanki çok ciddi bir iş yaparmışçasına. Kim bilir, belki de yaprak, gazete, gül doğada yuva yapma malzemeleridir.</p>

  <p>Gri kedi yavrularına avlanmanın inceliklerini öğretmekten hoşlanıyordu. Eğer kırsal alanda yaşayacak olsalardı iyi eğitilmişlerdi. Onlara temizlik de öğretti: Hiçbir yavrusu asla ortalığı kirletmedi. Ama kendisi yemek konusunda hâlâ mızmız olduğundan, onlara yemek yemeyi öğretmekle uğraşmadı. Bu işi kendi kendilerine öğrendiler.</p>

  <p>Bu yavrulardan biri diğerlerinden çok daha uzun süre bizimle kaldı. Kış boyunca iki kedimiz oldu, gri kedi ve oğlu, göğsü babası gibi beyaz, renginin koyuluğu göz okşayan, kahverengiye çalan bir sarman.</p>

  <p>Gri kedi tekrar yavruluğuna döndü, ikisi bütün gün oynuyor, birbirlerine sarılıp uyuyorlardı. Genç erkek annesinden çok daha iriydi; ama bizimki onu eziyor, hoşuna gitmeyen bir şey yaptığında dövüyordu. Saatlerce birlikte yatarlar, birbirlerinin yüzünü yalayıp mırlarlardı.</p>

  <p>Oğlu müthiş iştahlıydı, ne bulursa yiyordu. Onun yiyecek konusunda bizimkine Örnek olmasını umuyorduk, ama olmadı. Bütün kedilerin yaptığı gibi Önce çocuğunun yiyip içmesini beklerdi hep, kendisi oturur seyrederdi. Oğlu işini bitirdiği zaman gidip kedi mamasını ve sofra artıklarını koklar, sonra bana gelip bacağımı hafifçe ısırarak kendisinin temiz bir tabakta sunulmuş küçük bir porsiyon tavşan, çiğ et veya çiğ balık yediğini hatırlatırdı.</p>

  <p>Bunların - alacağı, hakkı - üstüne saldırgan bir şekilde kapanır, oğluna dik dik bakar ve telaş etmeden sadece yeteri kadar yerdi, bir lokma fazla değil. Önüne konanların hepsini nadiren bitirir; hemen her zaman birazını tabakta bırakır - şehirlilere Özgü bu görgü kuralına gri kedinin de uyduğunu görünce, edepsizce bir saldırganlıktan kaynaklanabileceğinin ilk kez farkına vardım. "Bunu bitirmeyeceğim - aç değilim, çok fazla şey yapmışsın, ziyan olması senin suçun." "Çok yiyeceğim var, bunu yemeye ihtiyacım yok." "Çok kibar ve üstün bir yaratığım, yemek gibi basit şeylerin çok üstündeyim." Bu sonuncusu gri kedinin tavrıdır.</p>

  <p>Onun bıraktığını genç erkek kedi yer, yediklerinin ona verilenlerden çok daha güzel olduğunu anlamazdı; sonra fırlarlar, evin içinde ve bahçede birbirlerini kovalarlardı. Yahut yatağımın ayak ucunda oturur pencereden bakarlar, ara sıra birbirlerini yalayıp mırlarlardı.</p>

  <p>O sıralar gri kedinin en parlak dönemiydi, mutluluğunun ve güzelliğinin doruğundaydı. Yalnız değildi; aricadaşı onu korkutmuyordu, çünkü baskı kuran kendisiydi. Üstelik çok güzeldi- gerçekten çok ama çok güzel.</p>

  <p>Yatağın üstünde oturup camdan bakarkenki hali en hoşuydu. Bej renkli, hafif çubuklu yan yana düz uzatılmış ön ayakların bitiminde gümüşe çalan patiler. Kenarları beyazla çerçevelenmiş olduğu için simli gibi duran kulaklar dikilip, öne arkaya oynardı; dinleyerek, algılayarak. Her yeni algıdan sonra yüzünü hafifçe döner, tetikte olurdu. Kuyruğu, ucu sanki diğer organlarının alamadığı mesajları alıyormuş gibi, bir başka boyutta oynardı. Hava kadar hafif, pür dikkat oturur, tüyleriyle, bıyıklarıyla, kulaklanyla, bütün varlığıyla, bakar, işitir, hisseder, koklar, içine çekerdi - her şeyiyle, hassas bir uyum içinde. Eğer balık sudaki hareketin somutlaşmış, şekillenmiş haliyse, endamına bakılırsa kedi de hissedilmeyen havanın çizgiye dökülmüş ve biçimlenmiş hali.</p>

  <p>Ah kedi; derdim, daha doğrusu tapınırdım: Güzeeeel kedi! Nefis kedi! Zarif kedi! İpek kedi! Tüylü baykuş gibi yumuşacık kedi, kelebek patili kedi, süslü kedi, inanılmaz kedi! Kedi, kedi, kedi, kedi.</p>

  <p>Önce beni görmezlikten gelirdi; sonra ipeksi bir gururla başını çevirir, her iltifatta gözlerini kısardı, her biri için ayn. Bitirdiğimde mahsustan ve kibirle esner, toz pembe ağzım, kıvrılmış dilini gösterirdi.</p>

  <p>Ya da oturur, ne yaptığının tamamen bilincinde, gözleriyle beni büyülerdi. Gözlerine bakardım, etrafı koyu renk kalemle incecik çerçevelenmiş, sonra bej renkli ikinci bir çerçeve çizilmiş badem gözler. Gözlerinin altında koyu renk birer fırça darbesi. Yeşil, yemyeşil gözler; ama gölgede koyu, dumanlı altın rengi - koyu renk gözlü kedi. Işık altındaysa duru, yemyeşil bir zümrüt Saydam tabakanın altındaki göz yuvarlarının derinindeyse ışık saçan damarlı kelebek kanatlan. Mücevher gibi kanatlar - kanadın özü.</p>

  <p>Yaprak böceği -ilk bakışta- yapraktan ayırtedilmez. Ama yakından bakın: Yaprağın taklidi, yapraktan daha yapraktır - damarlı, açmamış bir yaprak, sanki bir kuyumcunun, biraz mizah duygusu olan bir kuyumcunun elinden çıkmış gibi, çünkü alay etme sınırına yaklaşmış bir taklittir böcek. Bakın der yaprak böceği, yani sahte-yaprak: Benim kadar zarif yaprak olmuş mu hiç? Baksanıza, yaprağın kusurlarını taklit ederken bile kusursuzum. <span style="font-style:italic;">Yapma</span> olanı yani beni gördükten sonra bir daha gerçek yapraklara dönüp bakar mısınız?</p>

  <p>Gri kedinin gözlerinde yeşim kelebeklerinin kanatlarındaki yeşil pırıltı vardı; adeta bir sanatçı "Kedi kadar hoş ve zarif ne olabilir? Başka ne kediden daha doğal bir hava yaratığıdır? Hangi hava yaratığının kediyle ilgisi vardır?" diye sorup da kendi sorusunu "Kelebeklerin, kelebeklerin elbette!" diye cevaplamış gibi. Bu düşünce orada, kedi gözlerinin derinliklerindedir, hafif bir gülümsemeyle, ima edilir sadece; kirpiklerin, ince ve kahverengi ikinci göz kapaklarının, kedi koketliğine has nazlanmaların ardında gizlidir.</p>

  <p>Gri kedi, kusursuz, şahane, bir kraliçe; leopan ve yılanı çağrıştıran gri kedi; kelebek ve baykuşu andıran; çelik pençeleriyle öldüren minyatür aslan, sırlarla, gizemle, yakınlıklarla dolu gri kedi, bir buçuk yaşındaki, dişiliğinin en güzel çağındaki gri kedi, üçüncü kez yavruladı, bu sefer kralın hüküm sürdüğü dönemde duvardan inmeye korkan grili beyazlı kediden. Dört yavrusu oldu, doğum sırasında oğlu yanı başında oturup seyretti, sancı aralarında onu yaladı, yavruları da yaladı. Onlarla birlikte yatmaya çalıştı ama yaptığı çocukluk için kulaklarına vuruldu.</p>

  <p id="ufea0133b-0930-4017-8f47-fd0464d470ad" style="text-align: center;"><span style="font-weight:bold;font-style:italic;">Bölüm Beş</span></p>

  <p>Yine bahar geldi, bahçe kapısı açıldı, gri kedi, dört yavrusu ve yetişkin oğlu bahçenin tadını çıkardılar. Ama gri kedi oğlu ile birlikte olmayı yavrularına tercih ediyordu; S.’yi bir kere daha gerçekten şaşırttı, çünkü doğum biter bitmez kalktı, yavruları terk edip oğlunun kollarına atıldı, mırlayarak tekrar tekrar birlikte yuvarlandılar.</p>

  <p>Oğlu bu yavrulara babalık yaptı: Yavruları anneleri kadar o da büyüttü.</p>

  <p>Bu arada evin saltanat süren tek kraliçesi gri kedinin uğrayacağı felaket ilk emarelerini, geleceğin ilk belirtilerinde hep olduğu gibi belli belirsiz ve üstü kapalı da olsa, göstermeye başlamıştı bile.</p>

  <p>Yukarıda, insanlar âleminde ürkütücü fırtınalar, duygular ve dramlar vardı; yaz geldiğinde sarışın, güzel, üzüntülü bir kız bize geldi, daha yavru denebilecek hoş, zarif bir kara kedisi vardı ve bu yabancı kendi evinde kalamadığı için, tabii geçici olarak, bodrumda kalıyordu.</p>

  <p>Kırmızı tasmalı ve kayışlı küçük kara kedi, güzel kız için hayatının bu döneminde sadece bir süs eşyası ve külfetten ibaretti. Kara kediyi yukarıdaki kraliçeden uzak tutmaya dikkat ettik: Karşılaşmalarına meydan vermedik.</p>

  <p>Derken gri kedinin işleri aniden ters gitmeye başladı. Oğlunu alacak olan kişi en sonunda aldı ve Kensington'a götürdü. Dört yavru yeni evlerine gittiler. Biz de artık yeter dedik, bundan sonra yavrulamamalıydı.</p>

  <p>O zamanlar bir dişi kediyi kısırlaştırmanın ne anlama geldiğini bilmiyordum. Tanıdıklarım dişi olsun erkek olsun kedilerini "ameliyat” ettirmişlerdi. Hayvanları koruma demeğine soruldu, kesinlikle tavsiye ettiler. Anlaşılır nedenlerle: Her hafta yüzlerce istenmeyen kediyi imha etmek zorunda kalıyorlardı - her biri de gün gelip de büyüyünceye kadar birileri için "aman ne güzel yavrumdu. Yalnız hayvanları koruma demeğindeki hanımların sesinde aynı köşe bakkaldaki kadının sesindeki tonlama vardı, ne zaman yavrulara ev bulmak için o tarafa gitsem sorardı: "O işi hâlâ halletmediniz mi?" "Zavallıcığı bütün bunlara katlanmak zorunda bırakıyorsunuz, insafsızlık bu bence." "Ama yavrulamak doğal bir şey," diye ısrar ederdim, ki bu da yalanın daniskasıydı, çünkü gri kedinin annelik içgüdüleri, bizim ona dayattıklarımızdan ibaretti.</p>

  <p>O civarda oturan hanımlarla olan ilişkilerimi çoğunlukla kediler üzerinden kurmuştum - kayıp yahut bize uğrayan kediler, yavruları görmeye gelecek çocuklar veya onlara verilecek yavrular. Aralarında kedinin yavrulamasına izin vermenin insafsızlık olduğunu söylemeyen yoktu - öfkeyle, isteriyle, ya da en azından annemin en nihayet çileden çıkıp "Size göre hava hoş!” dediği zamanki terslik ve kinle.</p>

  <p>Köşedeki manav dükkânını çalıştıran yaşlı bekâr -şimdi süper marketlerin karşısında tutunamayarak kapandı, hem adam işin ancak ailecek yürütülebilecek bir iş olduğunu, kendisininse ailesi olmadığını söylüyordu-, meyva sebze arabalarının sahibi yaşlı kadın gibi mora kaçan kırmızı, neredeyse siyah yanaklı yaşlı, şişman adamcağız, kadınlar için şöyle diyordu: "Durmadan çocuk yapıyorlar ama bakmıyorlar öyle değil mi?" Çocuksuzdu, herkesin çocuğunu herkesten iyi bildiğini sanıyordu.</p>

  <p>Ama kocamış bir annesi vardı, sekseninin üstünde, tamamen yatalak, bütün hizmetlerini başkalarının - oğlunun- görmesi gereken bir anne. Çoluk çocuk sahibi erkek kardeşiyle üç kız kardeşi, çocuklarla uğraşmanın onlara yettiğine, yaşlı anneye bakmanın bekâr kardeşe düştüğüne karar vermişlerdi.</p>

  <p>Küçük dükkânında şalgam, İsveç şalgamı, patates, soğan, havuç, lahana -böyle semtlerde hep olduğu gibi diğer sebzelerin sadece dondurulmuşları satılıyordu- raflarının arkasında durur, çocukların, anneleri hakkında pek de nazik olmayan sözler söyleyerek, sokakta koşup oynamalarını seyrederdi.</p>

  <p>O da gri kedinin "ameliyat" edilmesine taraftardı. Dünyada bir sürü insan var, bir sürü de hayvan, yiyecek kıt, bugünlerde kimse alışveriş etmiyor, bu işin sonu nereye varacak?</p>

  <p>Kedinin rahim ve yumurtalıklarının alınmasının zorunlu olup olmadığını sormak için -hiç olmazsa seks yapabilsin diye sadece tüplerini bağlayamazlar mıydı?- üç veterinere telefon ettim. Hepsi de en iyisinin tümünü birden almak olduğunda ısrar etti. Bir tanesi "hepsini birden" dedi; bir kadın arkadaşıma jinekolog tarafından söylenenin aynısı. Jinekolog "seni hepsinden kurtaracağım" demiş.</p>

  <p>Çok ilginç.</p>

  <p>Portekizli olan H. ile S., Portekiz'de burjuva hanımların çay toplantılarında kadın hastalıklarından ve geçirdikleri ameliyatlardan konuştuklarını anlattılar. Bu organlar için kullandıkları deyim, kümes hayvanlarının sakatatı için kullanılan deyimin aynısıymış: "Benim sakatatım, senin sakatatın, bizim sakatatımız.”</p>

  <p>Gerçekten çok ilginç.</p>

  <p>Gri kediyi kedi sepetine koyup veterinere götürdüm. Daha önce hiç kapalı kalmamıştı, şikâyet etti - vakarı ve kendine güveni sarsılmıştı. Onu bıraktım, akşamüstü almaya gittim.</p>

  <p>Kedi sepetindeydi, sersemlemiş, pelte gibiydi, midesi bulanıyor, eter kokuyordu. Büyük bir kısmı tıraş edilmiş yan tarafında, beyazımsı gri derisi görünüyordu. Deri boyunca bağırsakla düzgün dikilmiş, beş santim büyüklüğünde derin bir kırmızı yara vardı Dehşet içindeki kocaman kararmış gözlerle bana baktı. İhanete uğramıştı ve bunun farkındaydı. Dostu onu satmıştı, onu besleyen, koruyan, yatağında uyuduğu kişi. Ona korkunç bir şey yapılmıştı. Gözlerine bakmaya dayanamadım. Taksiyle eve götürdüm, yol boyunca inledi - umutsuz, çaresiz korkmuş bir ses. Evde veterineri ve acıları hatırlatan sepete değil, başka bir sepete koydum. Üstünü örttüm, sepeti radyatör yanma koydum ve yanına oturdum. Bunu, çok hasta yahut tehlikede olduğu için yapmadım. Fena halde şokta olduğu için yaptım. Hiçbir yaratığın böyle bir tecrübeyi "atlatacağım" sanmıyorum.</p>

  <p>İki gün boyunca hiç kıpırdamadan orada kaldı. Sonra güç bela kedi kutusuna gitti. Biraz süt içti ve yatmak için sürünerek geri geldi.</p>

  <p>Hafta sonunda tıraş edilmiş çirkin yaralı yerde tüyler çıkmaya başladı. Yakında dikişlerinin alınması için onu yine veterinere götürmek zorundaydım. Bu ilk yolculuktan daha beterdi, artık sepetin, hareket eden arabanın ıstırap ve dehşet anlamına geldiğini biliyordu çünkü.</p>

  <p>Sepetin içinde cıyaklayıp debelendi. Benim karşıma çıkan bütün şoförler gibi anlayışlı ve yardımsever biri olan taksi şoförü, arabasını bir süre durdurup onu yatıştırmaya çalışmamı bekledi, sonra işi bir an önce bitirmenin daha iyi olacağına karar verdik. Dikişler alınırken bekledim. Zorla tekrar sepete konurken debelendi, aynı taksiyle eve getirdim. Korkudan altını ıslattı ve bağırdı.</p>

  <p>Kedisever taksi şoförü doktorların nasıl olup da kediler için doğum kontrol aracı bulamadıklarını sordu. Sırf kendi rahatımız için onların doğal hallerini ellerinden almamızın doğru olmadığını söyledi.</p>

  <p>Kapıdan içeri girip sepeti açınca, artık rahat hareket eden gri kedi evden kaçtı, bahçe duvarının üstüne sıçrayıp ağacın altına gitti, gözleri dehşet içinde ve faltaşı gibi açıktı. Gece kamını doyurmak için geldi. Sonra uyudu, ama yatağımda değil, kanepenin üstünde. Günlerce kendini okşatmadı.</p>

  <p>Ameliyat tarihinden sonraki bir ay içinde şekli değişti. İnceliğini, zarafetini yavaş yavaş değil, birden kaybetti; her yeri sertleşti. Gözleri hafif gevşedi ve kırıştı; yüzü ablaklaştı. Birdenbire, güzel de olsa, şişman bir kedi oluverdi.</p>

  <p>Huyunun değişmesine gelince, hayatın ona aynı anda vurduğu tokatlardan dolayı olabilirdi, herhalde de Öyleydi - arkadaşından, genç erkek kediden olması, yavrularından ayrılması ve kara kedinin çıkagelmesi.</p>

  <p>Lâkin değişti. Özgüveni sarsılmıştı. Evin acımasız hâkimi olan güzel kedi uçup gitmişti. Tartışma götürmeyen çekiciliği, iç burkucu kafa ve göz numaraları - hepsi bitmişti. Eski numaralarını yapıyordu elbette -hayranlık uyandırmak için oradan oraya yuvarlanıyor, kanepenin altında kendini kaydırıyordu- ancak bu numaralar uzun bir süre deneme amacıyla yapıldı. Bunların hoşa gideceğinden emin değildi. Uzun bir süre hiçbir şeyden emin olmadı. İşte bu yüzden ısrarcı oldu. Kişiliğine şirret bir ton eklendi. Hakları konusunda hırçındı. Nispetçiydi. Suyuna gitmek gerekiyordu. Eski hayranlarına, duvarın üstündeki erkek kedilere k ,rşı aksiydi. Kısacası kız kurusu bir kediye dönüştü. Bu hayvanlara yaptığımız korkunç bir şey. Yine de yapmak zorundayız sanırım. Küçük kara kedi bir sürü üzücü nedenden dolayı evsiz kaldı ve bize geldi. Erkek kedi olsaydı geçini daha kolaydı. İki dişi düşman gibi karşı karşıya geçtiler, oturup saatlerce birbirlerini gözlediler.</p>

  <p>Yanındaki tüyler daha tam çıkmamış, yatağımda uyumayı reddeden, dil dökülmeden yemek yemeyen, mutsuz ve güvensiz gri kedi bir konuda kesinlikle kararlıydı: Kara kedi onun yerini almayacaktı.</p>

  <p>Kara kedi kendi hesabına burada yaşayacağını anlamıştı, kovalanmaya niyeti yoktu. Kavga etmedi: Gri kedi daha iri ve güçlüydü. Bir koltuğun köşesine oturup arkasını duvara verdi ve gözlerini bir an bile gri kediden ayırmadı.</p>

  <p>Düşmanı uyuyunca kara kedi yemek yedi ve su içti. Sonra şık tasması ve kayışıyla gezdiği dönemden zaten tanıdığı bahçeyi keşfe çıktı, dikkatle inceledi. En sonunda evin her katına iyice baktı. Yatağımın onun için biçilmiş kaftan olduğuna karar verdi. Tam bu sırada gri kedi kıhlayarak fırladı ve kara kediyi kovalayıp yatağımdaki yerini aldı. Kara kedi de kanepeye yerleşti.</p>

  <p>Kara kedinin kişiliği gri kedininkinden tamamen faiklı. O tutarlı, kararlı, alçakgönüllü bir hayvancık. Gri kedinin hallerini görünceye kadar koketlik nedir bilmiyordu: Poz yapmıyor, oynaşmıyor, yuvarlanmıyor, çocukça koşuşturmuyor veya gösteriş yapmıyordu.</p>

  <p>Evin birinci kedisi olmadığını biliyordu; lider gri kediydi. Ancak ikinci kedi olarak onun da hakları vardı ve haklarına sahip çıktı. İki kedi hiçbir zaman dövüşmedi, yani fiziksel anlamda. Gözlerle yapılan büyük düellolar oldu. Mutfağın iki köşesine karşılıklı otururlardı; birbirlerine dikili yeşil gözler ve san gözler. Kara kedi gri kediye göre haddini aşmanın sınırında bir şey yaparsa, gri kedi hafifçe hırlar, kaslarını tehditkâr bir şekilde belli belirsiz oynatırdı. Kara kedi geri çekilirdi. Gri kedi yatağımda uyurdu; kara kedi bunu yapmamalıydı. Masanın üstünde gri kedi otururdu; kara kedi oturamazdı. Misafirler geldiğinde kapıya ilk çıkan gri kediydi. Gri kedi taze hazırlanmış yemeğini, ayn ve yeni yıkanmış bir tabakta, mutfağın temiz bir köşesinde verilmedikçe yemezdi. Kara kedi için her zamanki yemek köşesi yeterliydi.</p>

  <p>Kara kedi bütün bunlara boyun eğdi, evdeki insanlara iyî kötü sevgi gösterdi, bacaklarımıza sürtündü, mırladı, konuştu (o da Siyam kırması); yalnız bütün bunları bir gözü gri kedinin üstünde yaptı.</p>

  <p>Bu davranışları dış görünüşüne uygun değildi. Gri kedinin görünüşüyle davranıştan birbirine uyar: Görünüşü kişiliğini belirlemiştir.</p>

  <p>Ama kara kedinin dış görünüşü aldatıcıdır. Mesela boyu bosu. Küçük, narin bir kedidir. Hamileyken yavruların içine sığabildiğine inanmak güçtür. Ama yerden bir kaldırın: Sıkı ve ağırdır; güçlü, sırım gibi bir hayvan. Hiç de alçakgönüllü ve evcil görünmez; bu kadar iyi bir anne olacağı da doğuruncaya kadar anlaşılmadı.</p>

  <p>Göz okşayıcıdır. Mezar üstlerindeki kedileri andıran kavisli asil bir profili vardır. Patilerini yan yana getirip, arka ayakları üstünde oturup bakarken veya gözleri yarı kapalı otururken, sakin, bulunduğu yerin ötesinde, kendi içinde uzak bir yere çekilmiş gibidir. Böyle anlarda kasvetlidir, korku uyandırır. Üstelik karadır, hem de kapkara. Siyah parlak bıyıklar, siyah kirpikler, bir tane bile beyaz tüyü yoktur. Eğer gri kedinin tasarımcısı inceliğin, sevgiyle yapılmış ayrıntıların ustasıysa, kara kedininki de şöyle demiş olmalı: Şimdi bir kara kedi yaratacağım, kara kedilerin hasını, ölüler diyarından, Yeraltı Dünyası'ndan bir kedi.</p>

  <p>İki rakibin öncelik sıralarını belirlemeleri aşağı yukarı iki haftayı buldu. Birbirlerine hiç dokunmadılar, birlikte oynamadılar, birbirlerini yalamadılar: Biri ötekinin hep farkında, birbirlerini düşmanca gözledikleri bir denge yarattılar. Gri kedinin yetişkin çocuğuyla nasıl oynadığını, birbirlerini nasıl yaladıklarını, nasıl dip dibe yaşadıklarını düşününce üzücü bir durumdu. İkisi zamanla birbirlerini sevmeyi öğrenebilirler belki de diye düşündük.</p>

  <p>Ne var ki kara kedi hastalandı ve zavallı gri kedi kıyasıya savaşarak elde ettiği konumunu tümden kaybetti.</p>

  <p>Kara kedinin soğuk aldığını sandım. Bağırsaklarını bozmuştu: Sık sık bahçeye gidiyordu. Defalarca kustu.</p>

  <p>O zaman doktora götürseymişim, bu kadar hastalanmayacakmış. Bağırsakları iltihaplanmıştı; ne kadar kötü bir şey olduğunu, hastalığı çok az kedinin atlatabildiğin! bilmiyordum, hele daha tam yetişkin değilseler. Hastalığının ikinci gecesinde uyandığımda, onu bir köşede otururken gördüm - önce öksürüyor diye düşündüm. Halbuki kusmaya çalışıyordu - içinde kusacak bir şey kalmamış olsa bile. Çeneleri ve ağzı beyaz bir köpükle kaplıydı, silmekle kolay kolay gitmeyen yapışkan bir köpük. Köpükleri yıkayarak temizledim. Tekrar köşeye gidip, önüne bakarak büzülüp oturdu. Oturma biçimi ürkütücüydü: Hareketsiz, sabırlı, üstelik uyumuyordu da. Bekliyordu.</p>

  <p>Sabah yakındaki hayvan hastanesine götürdüm, erken davranmadığım için pişmanlıktan içim içimi yiyordu. Çok hastaymış; söyleyiş şekillerinden hayatından umut kestiklerini anladım. Çok su kaybetmişti, çıra gibi yanıyordu. Ateşini düşürmek için iğne yaptılar ve -mümkünse-sıvı almasını salık verdiler. Hiçbir şey içmiyor dedim. Hastalıkları belli bir aşamaya geldiğinde içmezlermiş, bu aşamanın da bir belirtisi varmış: Kediler ölmeye karar verirlermiş. Ateşli oldukları için sürünerek serin bir yere giderler, oturup ölmeyi beklerlermiş.</p>

  <p>Kara kediyi eve götürdüğümde perişan bir şekilde ama kararlı adımlarla bahçeye gitti. Sonbaharın başıydı, hava soğuktu. Kendini bahçe duvarının soğuğuna vererek oturdu, altında soğuk duvar, bir gece önceki sabırla bekleme duruşunu aldı.</p>

  <p>Onu içeri götürüp bir battaniyenin üstünde radyatörün uzağına koydum. Tekrar bahçeye çıktı: Aynı duruş, aynı ölümcül, sabırlı duruş.</p>

  <p>Tekrar içeriye alıp kapattım. Kapıya doğru süründü ve burnu kapıya dönük oturup ölmeyi beklemeye başladı.</p>

  <p>Su, su glikoz karışımı, et suyu içirmeye çalıştım. Geri çevirmek istediği için değildi: Bütün bunları aşmıştı; yiyecek artık ardında bıraktığı bir şeydi. Geri gelmek istemiyordu; geri gelmeyecekti.</p>

  <p>Ertesi gün hastanedekiler ateşi hâlâ çok yüksek dediler. Düşmemişti. Üstelik mutlaka bir şeyler içmesi lazımdı.</p>

  <p>Onu eve getirdim, ne yapacağımı düşünmeye başladım. Onun hayatta kalmasını sağlamak bütün günümü alacaktı. Yapacak işim vardı. Evdekiler alt tarafı bir kedi diyorlardı.</p>

  <p>Ama alt tarafı bir kedi değildi. Bir sürü nedenden dolayı, ki bunların hepsi insan nedenleriydi ve kediyle alakaları yoktu, ölmesine izin verilmemeliydi.</p>

  <p>Glikoz, kan ve suyla tiksindirici ama faydalı bir karışım hazırladım ve kara kediyle mücadele ettim.</p>

  <p>Ağzını açıp içmek istemiyordu. Sağlıklı sıkı bedeninden eser kalmamış ateşler içindeki tüy gibi hafif yaratık kucağımda oturuyor, daha doğrusu kucağıma yığılıyor, dişlerini kaşığa sımsıkı kapatıyordu. Bu düşkünlüğün gücüydü: Hayır, hayır, hayır.</p>

  <p>Köpek dişlerine bastırıp, dişlerini zorla açtım. Sıvı boğazına</p>

  <p>gitti ama yutmuyordu. Çenesini yukarı kaldırdım, sıvı ağzının kenarlarından dışarı döküldü. Yine de bir kısmı boğazından gitmiş olmalıydı, çünkü üçüncü, dördüncü, beşinci kaşıktan sonra hafifçe yutkundu.</p>

  <p>Çare buydu. Her yarım saatte bir. Zavallı yaratığı köşesinden alıyor, boğazından aşağı zorla sıvı akıtıyordum. Uzun dişlerine çok bastırdığım için çenesine zarar vermekten korkuyordum. Çenesi çok acıyor olmalıydı.</p>

  <p>O gece yatağıma alıp saat başı uyandırdım. Aslında uyumuyordu. Ateşin verdiği sıcaklık bütün bedenine dalgalar halinde yayılırken gözleri yarı açık oturuyor, can vermenin ıstırabını yaşıyordu.</p>

  <p>Ertesi gün ateşi hâlâ düşmemişti. Ama daha ertesi gün düştü; klinikte glikoz iğneleri yapmaya başladılar. Her iğne sertleşmiş derisinde yumuşak, büyük bir şişlik bıraktı. Aldırmadı; hiçbir şeye aldırmıyordu.</p>

  <p>Artık ateşi düştüğü için çok üşüyordu. Eski bir havluya sarıp radyatörün yanına koydum. Ben ve kara kedi yarım saatte bir savaştık. Daha doğrusu kara kedinin ölme isteği ile benim onu yaşatma isteğim.</p>

  <p>Geceleri havluya sanlı, ileri derecedeki güçsüzlüğün verdiği iç burkucu titremeyle yatakta yanımda oturdu. Nereye koyarsam orada kalıyordu; kımıldayacak gücü yoktu. Yine de sıvı almak için ağzını açmıyordu Açmak istemiyordu. Kalan bütün gücünü hayır demekte kullanıyordu.</p>

  <p>On gün geçti. Onu her gün kedi hastanesine götürdüm. Burası genç veterinerlerin eğitildiği bir eğitim hastanesiydi. Civarda oturanlar her gün saat dokuzla on iki arasında kedilerini ve köpeklerini buraya getirirlerdi. Büyük ve eşyasız beklemede odasındaki sıra sıra banklarda, huzursuzlanan, sızlanan ve havlayan hasta hayvanlarımızla oturur beklerdik. Bu hayvanların hastalıkları sayesinde türlü türlü dostluklar kurulmuştu.</p>

  <p>Ayrıca bir sürü küçük hüzün verici olay kaldı aklımda. Mesela orta yaşlı, bitkin görünen, yüzünü çevreleyen saçları açık sarıya boyalı bir kadın vardı. İyi beslenmesi ve gördüğü ilgi sayesinde pırıl pırıl parlayan son derece güzel, iri bir köpeği vardı. Köpek pek derdi varmış gibi görünmüyordu, canlıydı, havlıyor ve kendisiyle gurur duyuyordu. Ancak kadın ince bir takımla, hep aynı takımla oturuyordu, hiç palto giymiyordu. Hava biraz soğuktu, ama çok değil, bizler ince elbiseler veya kazaklarlaydık. Ama o titremesini kontrol edemiyordu; kollarında bacaklarında et namına bir şey yoktu. Gerektiği kadar beslenmediği, parasını ve zamanını köpeğe harcadığı açıktı. Bu kadar büyük bir köpek beslemek çok pahalı işti. Bizimkiler gibi şımarık olmasa bile bir kedinin haftalık maliyeti sanırım en az on şilindi. Bu kadının hayatı köpeğiydi, hayatı onun üstünden yaşıyordu. Sanırım herkes bunun farkındaydı. Bu civardaki insanların çoğu fakirdir: Dışarıda kuyruk olup kapıların açılmasını beklerken, oracıkta bakımlı köpeğiyle titreyen kadına bakışları, soğukta sıra beklemeden içeri girmesi için onu teşvik etmeleri, durumunu anladıklarını ve ona acıdıklarını gösteriyordu.</p>

  <p>Bir de tam ters uçta bir olay - yani görünüşe bakılırsa. On iki yaşlarında şişman bir oğlan, şişman bir buldok -ama alabildiğine şişman, üstü kat kat yağ bağlı- getirmişti. Doktorlar köpeği muayene masasına yatırıp baktılar, sonra oğlana anlattılar, köpekler günde bir defa belirli bir miktar yemek yemeliydi: Aşın beslenmesinin dışında köpeğin bir şeyi yoktu. Ona pasta, ekmek ve şeker vermemek gerekiyordu ve... şişman çocuk dönüşte annesine söylemek için anlatılanları kendi kendine tekrarlayıp duruyordu, anneme anlatırım dedi; ama annesi aslında neden köpeğin nefes nefese olduğunu, daha iki yaşında olduğu halde neden başka köpekler gibi koşup, oynayarak havlamadığını merak ediyordu. Doktorlar işte, dediler sabırla, bir köpeği fazla beslemek, az beslemek kadar kolaydır. Eğer köpeği fazla beslersen böyle olur...</p>

  <p>Doktorlar olağanüstü sabırlılar; üstelik çok da kibarlar. Bir de çok düşünceli. Hayvanlara sahiplerini üzecek şeyler yapılması gerektiğinde, kapalı kapılar ardında yapılıyor. Zavallı kara kedi iğneleri için içeri götürülür, deri altına verilen sıvıdan sert ve kirli tüyleri topak topak olmuş vaziyette geri getirilinceye kadar yirmi dakika, yarım saat geçerdi.</p>

  <p>Günlerce yalanmadı, temizlenmedi. Kıpırdayamıyordu. İyileşmiyordu. Madem benim bütün çabalarım, madem kliniğin bütün tecrübe ve ustalığı bir işe yaramıyordu, belki de istediği olmalı, ölmesine izin verilmeliydi. Günlerce öylece radyatörün altında oturdu. Kürkü daha şimdiden ölü bir kedininkini andırıyordu, içine toz ve hav birikmişti; gözleri yapış yapıştı; ağzının etrafındaki tüyler ona içirmeye çalıştığım glikoz yüzünden kaskatı kesilmişti.</p>

  <p>Yatakta hasta yatarken hissedilenleri düşündüm, rahatsız edici iğrenme duygusu, kendinden nefret etmeye başlamak, en sonunda bu nefretin hastalığın kendisiymiş gibi görünmeye başlaması. İnsanın saçları kirlenir; kendi nefesinde, kendi teninde hastalığın ekşi kokusunu duyar. İnsan bir hastalık kabuğunun, bir hastalık atmosferinin içine hapsedilmiş gibidir. Derken hemşire çıkagelir, insanın yüzünü yıkayıp, saçlarını fırçalar, ekşi kokulu çarşafları ortadan kaldırır.</p>

  <p>Hayır kediler insan değil elbette; insanlar da kedi değil; ne fark eder, yine de kara kedi gibi titiz bir hayvancığın ne kadar kirli ve pis kokulu olduğunu bilip de rahatsız olmayacağına inanamıyordum.</p>

  <p>Ne var ki kediyi yıkayamazsınız. Önce ince bir havluyu sıcak suya batırıp iyice sıktım, yapışkanlık, toz ve hav gitsin diye her tarafını havluyla hafifçe ovdum. Bu epeyce vakit aldı. Kımıldamadan durdu, canı büyük bir olasılıkla acıdı, çünkü yediği bir sürü iğneden her tarafı delik deşikti. Tüyleri, kulakları ve gözleri temizlenince onu ısıtılmış bir havluyla kuruladım.</p>

  <p>Ve sonra da -farkı yaratan buydu sanırım- ellerimi sıcak suda ısıttım ve onu tepeden tırnağa ovdum, yavaş yavaş. Soğuk bedenini ovarak canlandırmak istiyordum. Yarım saat kadar bir süre devam ettim.</p>

  <p>Bitince temiz, sıcak bir havluya sardım. İşte o zaman yavaşça ve tutuk bir şekilde ayağa kalktı, mutfağa yürüdü. Tekrar yere çöktü çabucak, hareket etme güdüsü kaybolmuştu. Olsun, hareket etmişti, kendiliğinden.</p>

  <p>Ertesi gün doktorlara kediyi ovmanın iyi gelme olasılığı var mı diye sordum. Pek olası değil dediler, iğnelerin iyi geldiğini düşünüyorlardı. Ne olursa olsun, hiç şüphesiz temizlenmesinin ve ovulmasının onu canlandırdığı bir an olmuştu. Klinikte on gün daha glikoz verdiler; ben de zorla o iğrenç glikoz, su, et suyu karışımını içirdim; günde iki kere ovup, fırçaladım.</p>

  <p>Bütün bu süre içinde zavallı gri kedi bir kenara itilmişti. Yapılacak daha önemli şeyler vardı. Kara kedinin o kadar bakıma ihtiyacı vardı ki, gri kediye pek zaman kalmıyordu. Ancak gri kedi sadaka kabul etmezdi, onun için kötünün iyisi olamazdı. Kendini fiziksel ve duygusal olarak düpedüz geri çekti ve izledi. Bazen nereden bakarsanız bakın çoktan işi bitmiş kara kediye dikkatlice yaklaşır, onu koklar sonra çekilirdi. Bazen onu koklarken tüyleri dikilirdi. Bir iki kere kara kedi ölmek için sürünerek bahçeye çıktığında, gri kedi de peşinden gitti ve birkaç adım ötesinde ona bakarak oturdu. Ama düşmanmış gibi görünmüyordu, kara kediye zarar vermeye çalışmadı.</p>

  <p>Bütün bunlar olurken gri kedi hiç oynamadı, numaralarını göstermedi, yemek konusunda özel istekleri olmadı. Okşanmıyordu, yatak odasının bir köşesinde yerde uyuyordu ama keyifle kıvrılmadan, oturuyor, yataktaki kara kedinin bakımını izliyordu.</p>

  <p>Derken kara kedi iyileşmeye başladı ve en kötü döneme girdik - yani insanlar açısından. Belki zorla hayata döndürülen kara kedi için de öyleydi. Her şeyi yeni öğrenen bir kedi yavrusu ya da çok yaşlı bir insan gibiydi. Bağırsaklarını kontrol edemiyordu; Tuvalet kutusunun ne işe yaradığını unutmuş gibiydi. Zorlukla ve acemice yemek yiyor, yerken ortalığı batırıyordu. Nerede olursa olsun birden çöküyor, oturup önüne bakmaya başlıyordu. Çok moral bozucu bir manzaraydı: Herkesten uzak duran küçücük hayvan hep kaskatı bir vaziyette oturuyor, asla yerlerde yuvarlanmıyor ya da gerinmiyordu. Öyle bakıp duruyordu - uzaklara dalıp gitmiş bakışlarıyla ölüyü andırıyordu. Hafif delirdiğini sandım bir süre.</p>

  <p>Ama daha iyiye gitti. Etrafı kirletmemeye başladı. Yemek yedi. Üstelik günün birinde her zamanki gibi bekleme durumunda oturmak yerine, uzanıp kıvnlabileceğini hatırladı. Birden yapması kolay olmadı. Bir iki kez denedi, kasları nasıl yapılacağını hatırlamıyormuş gibiydi. Sonra kıvrıldı, burnunu kuyruğuyla örttü ve uyudu. Tekrar kedi olmuştu.</p>

  <p>Yalnız hâlâ yalanmamıştı. Ön patisini alıp yanağına sürerek ona hatırlatmaya çalıştım ama patisini indirdi. Daha çok erkendi.</p>

  <p>Altı haftalık bir seyahate çıkmak zorundaydım, kedilere bir arkadaş bakacaktı. Dönüp de mutfağa girdiğimde gri kediyi masanın üstünde oturur buldum, tekrar lider kedi olmuştu. Yerde de tüyleri parlak, besili, tertemiz ve mırlayan kara kedi.</p>

  <p>Güç dengesi yeniden kurulmuştu. Kara kedi hastalandığını unutmuştu. Ama her şeyi değil. Kasları bir türlü eskisi gibi olmadı. Kalçalarında bir tutukluk var: İyileşmesine rağmen kusursuz atlayışlar yapamıyor. Sırtında kuyruğuna yakın bir bölümün tüyleri seyrek. Beyninde bir yerlerde hastalığının anıları saklı. Bir yılı aşkın bir süre sonra kulağındaki önemsiz bir iltihap için onu kliniğe götürdüm. Sepette oraya gitmeye ses çıkarmadı. Bekleme salonuna da ses çıkarmadı. Ama muayene odasına götürülünce titremeye ve ağzından salyalar akıtmaya başladı. Kulaklarını temizlemek için vaktiyle bir sürü iğne olduğu iç odaya götürdüler, geri getirildiğinde korkudan kaskatı kesilmişti, ağzından salyalar boşalıyordu, üstelik saatlerce titredi. Ama artık normal içgüdüleri olan, normal bir kedi.</p>

  <p id="ua84769d8-9f41-4cff-b177-559bf5eed662" style="text-align: center;"><span style="font-weight:bold;font-style:italic;">Bölüm Altı</span></p>

  <p>Kara kedi müthiş iştahlı, belki de ölümün çok yakınından geçtiğinden; kara kedinin davranışlarında, bir dengenin tekrar sağlanmasına tanık oluyoruz.</p>

  <p>Gri kedinin üç dört misli yiyor, kızıştığı zamansa korkunç oluyor. Gri kedi çiftleşme döneminde çok rahat olurdu. Kara kediyse takıntılı. Dört beş gün boyunca insanlar dehşet içinde doğanın dediği dedik gücünü izliyorlar. Kara kedi coşkuyla mırlayarak bir eşe ihtiyaç duymaya başladığını bildiriyor, yuvarlanıyor, okşanmak istiyor. Ayaklarımızla, halıyla, birisinin eliyle sevişiyor. Bahçede uluyor. Avazı çıktığı kadar "yetmez" diye bağırıyor, yetmez - sonra artık cinsellikle ilgisi kalmıyor, anne oluyor, başka hiçbir dürtüsü olmayan, geceli gündüzlü, yüzde yüz bir anne.</p>

  <p>Kara kedinin ilk yavrularının babası yeni bir kediydi, genç bir tekir. O yaz kedi nüfusu yenilenmişti. Hayvanlar üzerinde deneyler yapanlar veya kedi kürkü toplayanlar civarda yeniden ava çıkmışlar, bir gecede altı kedi birden kaybolmuştu.</p>

  <p>Geride kalanlardan işe yarayanlar yakışıklı tekir, uzun tüylü siyah beyaz bir kedi ve gri benekli beyaz kediydi. Bizimki tekiri istedi ve tekiri aldı. Bazı eklemelerle. Kızışmasının iıcinci günüydü, günün sonunda aşağıdaki olaya tanık oldum.</p>

  <p>Kara kedi birkaç saattir tekirin altındaydı. Koşarak salona geldi, kovalanmak istiyordu. Salonda yuvarlanıp beklemeye başladı. Tekir arkasından geldi, baktı ve onu yaladı, sonra kara kedi yuvarlanıp diller dökerken bir dakika rahat dur dercesine bir patisiyle onu sıkıca tutup yere mıhladı. Patisini çekmeden anlayışlı ve sevecen bir şekilde ısrarcı kara kedinin yanına oturdu. Kara kedi patisinin altında kıvranıp yalvardı. Erkek sus bakalım dedi. Derken kara kedi kıvranıp kendini kurtardı, fırlayıp bahçeye çıktı, erkeğin arkasından gelip gelmediğini anlamak için dönüp bakıyordu. Tekir arkasından gitti, ama acele etmeden. Bahçede siyah beyaz kedi bekliyordu. Kedimiz oturmuş tüylerini yalayan, ilgisizliği belli tekiri baştan çıkarmak için yuvarlandı. Tekir bir yandan da onu gözlemeyi ihmal etmiyordu ama. Kara kedi siyah beyaz kedinin önünde yuvarlanmaya başladı. Tekir kedi gidip ikisinin yanına oturdu, seyretmeye başladı. Orada oturup kara kedinin siyah beyaz kediyle çiftleşmesini izledi. Kısa süren bir çiftleşmeydi. Kara kedi sırf koketlik olsun diye birlikte olduğu yeni eşinden kurtulunca, tekir kedi kulaklarına pençe atıp ihanet ettiği için onu cezalandırdı. Kendisi kara kedinin üstüne çıktı. Üç dört gün boyunca kara kediyle arada sırada çiftleşen siyah beyaz kediyle hiçbir şekilde ilgilenmedi ya da onu cezalandırmadı, ama kara kedinin kulakları çok sertçe olmasa da pençelendi.</p>

  <p>Kedilerin tavşanlar gibi çift rahimleri vardır. Kara kedinin altı yavrusu oldu. Yavrulardan biri grimsi, ikisi kara, üçü siyah beyazdı, anlaşılan ikinci tercihi olan kedi yavrular üstünde gözdesi tekirden daha etkili olmuştu.</p>

  <p>Kara kedi de tıpkı gri kedi gibi yavruların karanlık ve gizli bir yerde doğması gerektiğini söyleyen doğa yasasından habersiz. Her zaman binlerinin olduğu bir odada yavrulamaktan hoşlanıyor. O sıralar üst kattaki odada gireceği sınavlara çalışan, bu yüzden de dışarı pek çıkmayan bir kız kalıyordu. Kara kedi onun deri koltuğunda karar kıldı, gri kedi seyrederken doğurdu. Gri kedi bir iki kere koltuğun koluna tırmandı ve yavrulardan birine dokunmak için patisini uzattı. Ama kara kedi bu alanda yani annelikte kendinden emindi, sözünü geçirdiği gri kediyi yere indirtti.</p>

  <p>Yavrular olması gerektiği gibi, birbirinin ardı sıra ve kazasız belasız doğdular. Her zamanki korkunç süreçten geçtik, birinci, ikinci, üçüncü, dördüncü, beşinci, altıncı yavru ortaya çıkarken her seferinde bunun sonuncu olmasını diledik, bir ümit bu sefer iki bilemediniz üç tane doğurur diye umduk. Hep yaptığımız gibi üç tanenin yeterli olduğunu geri kalanların ortadan kaldırılması gerektiğini kararlaştırdık, ama temizlenip, ön patilerini gururlanan ve mırlayan analarının göğsüne dayayarak sıralanıp, gayretle emmeye başladıklarında, onları mümkün değil öldüremeyeceğimize karar verdik.</p>

  <p>Gri kedinin aksine, onları yalnız bırakmayı hiç sevmiyordu; en hoşlandığı şey, koltuğun etrafmda kendisine hayranlıkla bakan dört beş kişinin bulunmasıydı. Gri kedi kendisine gösterilen ilgiyi lütfen kabul ederken, isteksizce, küstahça esner. Yavrularının arasmdaki kara kediye güzel ve akıllı olduğu söylendiğinde, siyah, simsiyah tüylerinin arasındaki pespembe ağzı ve diliyle, mutlulukla, bir yandan da içten içe kendini gözlemeksizin esner.</p>

  <p>Kara kedi anneyken korkusuzdur. Yavrular varken eve başka kedi girdiğinde, kendini merdivenlerden aşağı fırlatıp, avaz avaz peşlerine düşer: Gelenler kendilerini son sürat bahçeye, oradan da duvara atarlar.</p>

  <p>Gri kediyse, istenmeyen bir kedi geldiğinde bir insan gelinceye kadar hırlar ve tehdit eder. Sonra gelenden destek alarak yabancıya saldırır - daha önce değil. Kimse gelmezse kara kediyi bekler. Kara kedi saldırır; arkasından da gri kedi. Görev tamamlanınca bir amacı ve yapacak çok işi olan kara kedi eve koşar; gri kedi, korkak, geride kalıp oyalanır, durup tüylerini yalar, sonra ya insanların bacaktan arasından ya da bir kapının ardından meydan okuyarak bağınr.</p>

  <p>Kara kedi yavrularıyla meşgul olduğunda gri kedi bütünüyle olmasa da neredeyse eski halini alır. Gece yer beğenmek için yatakta dolaşır, artık çarşafların altında yahut omzumda değil, ya dizlerimin arkasındaki kıvnma yerleşerek, yahut da tabanlarımdaki oyuntuya dayanarak yatıyor. Gri kedi nazikçe yüzümü yalar, pencereden dışarıya şöyle bir göz atıp, ağacı, ayı, yıldızları, rüzgârı veya artık sonsuza dek kopanldığı aşkı, öteki kedilerin aşkını görür, sonra yerleşir. Sabah beni uyandırmak istediğinde göğsüme oturur ve patisiyle yüzümü okşar. Eğer yan yatıyorsam yanı başıma oturup yüzüme bakar. Patisiyle usul usul dokunur. Gözlerimi açıp uyanmak istemiyorum derim. Gözlerimi kaparım. Kedi yavaşça göz kapaklarımı okşar. Kedi burnumu yalar. Kedi yüzümden sadece üç beş santim uzakta, mırlamaya başlar. Sonra ben uyuyormuş gibi yaparakyatarken, kedi yavaşçacık burnumu ısırır. Güler doğrulurum. O anda yataktan aşağı sıçrar ve hızla alt kata iner - kışsa arka kapıyı açtırmak, yazsa doyurulmak için.</p>

  <p>Kara kedi kalkma vaktinin geldiğine karar verdiği zaman evin en üst katından aşağıya gelir ve yerde oturup bana bakmaya başlar. Bazen san gözlerin ısrarlı bakışının faikına varırım. Kara kedi yatağa gelir, gri kedi hafifçe hırlar. Ama yavrularının desteğine sahip kara kedi haklarının bilincindedir, korkmaz. Gri kediyi görmezden gelerek yatağın ayakucuna, duvar tarafına gider. Oturur, bekler. Gri kedi ve kara kedi sarı ve yeşil bakışlarla uzun uzun birbirlerini süzerler. Eğer kalkmazsam kara kedi ustaca üstümden aşarak yere atlar. Oradan, bu hareketin beni uyandırıp uyandırmadığına bakar. Uyandırmadıysa bir daha atlar. Sonra bir daha. Kara kedinin incelikten yoksunluğunu aşağılayan gri kedi, ona işlerin nasıl yapılması gerektiğini gösterir: Yüzümü okşamak için yanıma oturur. Ne ki kara kedi gri kedinin inceliğini öğrenemez: kibarlık edecek sabrı yoktur. İnsanın yüzüne güldürünceye kadar yavaşça dokunmayı, hınzırca, hafifçe ısırmayı bilmez. Sadece sık sık üstümden atlarsa kalkıp ona yemek vereceğimi, kendisinin de yavrularına dönebileceğini bilir.</p>

  <p>Onu gri kediyi taklit etmeye çalışırken gözlemiştim. Gri kedi beğeni toplamak için uzanıp yere yatar, biz güzel kedi, güüüüzzzeeeel kedi deyince, kara kedi onun yanına devrilip yatar, aynı pozu almaya çalışır. Gri kedi esner; kara kedi de esner. Derken gri kedi kanepenin altında sırtüstü kendini kaydırır, kara kedi işte şimdi bozguna uğramıştır, bu numarayı beceremez. O da kalkıp yavrularının yanına gider, zira oraya gelip ona da iltifat edeceğimizi çok iyi bilir.</p>

  <p>Gri kedi avcılaşıyordu. Yiyecek peşinde değildi. Avcılığının yiyecekle ilgisi olmadı hiç - yani duygularını anlatma, ortaya koyma anlamında değil de beslenme anlamında yiyecekle.</p>

  <p>Bir hafta sonu o sıralar yediği tek şeyi, taze tavşan eti almayı unutmuştum. Evde konserve kedi maması vardı. Gri kedi aç olduğu zaman yemek köşesinde, kara kedinin durduğu avam köşede durmaz, mutfağın karşı tarafındaki kendi köşesinde hayali bir tabağın yanında bana bakarak oturur. Asla yiyecek için miyavlamaz. Eğer görmezden gelirsem gelip bacaklarımın arasında dolaşır. Hâlâ görmezden gelirsem yukan kalkıp patilerini eteğime geçirir. Sonra hafifçe baldınmı ısırır. Son eleştirisi gidip kara kedinin tabağına aıkasını dönerek yeri eşelemek, tabağın üstüne hayali toprak atmaktır, bana sorarsanız bu yemek dışkıdan başka bir şey değil demektedir.</p>

  <p>Gelgelelim buzdolabında hiç tavşan yoktu. Oturmuş önünde beklerken içinde onu ilgilendirecek bir şey olmadığını göstermek için buzdolabının kapışını açtım, sonra tekrar kapattım; eğer gerçekten açsa konserve kedi maması yemek zorundaydı. Anlamadı, gidip olmayan yemek kabının başında oturdu. Tekrar buzdolabını açtım, kapattım, konserve kedi mamasını işaret ettim ve işimin başına döndüm.</p>

  <p>Bunlar olduktan sonra gri kedi mutfaktan çıktı ve birkaç dakika içinde ağzında iki pişmiş sosisle geri gelip sosisleri ayağımın dibine bıraktı.</p>

  <p>Kötü kedi! Seni hırsız! Ahlaksız kedi! Sosis hırsızı!</p>

  <p>Her azarda anladığını belirtmek için gözlerini kapattı, sosislerin üstünü hayali toprakla örttü ve bir hışım mutfaktan çıktı.</p>

  <p>Yatak odasına çıktım, oradan arka bahçeleri, avluları ve duvarları görebiliyordum. Gri kedi evden çıkmış bahçeden arka duvara doğru, avına saldırır gibi koşuyordu. Duvara sıçradı, üstünde koşup gözden kayboldu. Nereye gittiğini göremiyordum.</p>

  <p>Tekrar mutfağa döndüm. Kedi ağzında bir pişmiş sosis daha ortaya çıktı, onu da öteki sosislerin yanma koydu. Hepsinin üstüne toprak attıktan sonra mutfaktan çıktı, yatağımın üstünde uyumaya gitti.</p>

  <p>Ertesi gün mutfakta bir dizi çiğ sosis duruyordu, gri kedi de sosislerin yanındaydı, oturmuş bu yeni mesajın anlamını çözmemi bekliyordu.</p>

  <p>Acaba küçük tiyatronun zavallı oyuncuları öğle yemeklerini mi çaldırıyorlar diye düşündüm. Yok öyle değildi. Yatak odasındaki pencereden gözledim, gri kedi bahçe duvarının üstünde tırıs tırıs gidip, duvara diklemesine duran karşı evin duvarma atlayıp kayboluyordu. Evin duvarından birkaç tuğlanın çıkarılmış olduğunu fark ettim - mutfak havalansın diye herhalde. Bir kedinin bu kadar küçük bir deliğe sığması kolay değildi, üstelik de daracık bir duvardan bir metre yukarı sıçrayarak, ama yapıyordu işte, hâlâ da yapıyor, kendisinin doğru dürüst beslenmediğini düşündüğü zamanlar.</p>

  <p>Mutfakta kocasına kahvaltı için sosis yapmış zavallı kadıncağız dönüp baktığında sosislerin yok olduğunu görüyor. Hortlaklar! Belki de günahsız bir çocuğu veya köpeği dövüyor. Yahut da kızartmak için bir tabak sosis çıkarıyor. Bir an sırtını dönüyor -sosislerin yerinde yeller esiyor. Gri kedi ardında bir sosis dizisi, koşarak bizim bahçeyi geçiyor, getirip mutfakta yere koyacak. Kim bilir belki de bu davranışının altında terbiye edilen atalarının avı yakalayıp insanlara getirmesi yatıyordur; beyni bu davranışı hatırlayıp bu neredeyse-insani dile dönüştürüyordun</p>

  <p>Bahçenin ucundaki büyük akçaağaca ardıç kuşları her yıl yuva yapar. Her yıl yumurtadan çıkan yavruların ilk uçuşları, aşağıda bekleyen kedilerin ağızlarında son bulur. Anne kuşla baba kuş yavruların peşine düşerler, onlar da yakalanır.</p>

  <p>Yakalanan kuşun korku dolu cıvıltıları ve cıyaklamaları, evin sessizliğini bozar. Gri kedi kuşu ustalığına hayran kalalım diye eve getir, çünkü kuşla oynar, işkence eder - ama ne zarafetle. Kara kedi merdivenlere oturup seyreder. O hiç kuş öldürmedi. Ama gri kedi kuşu yakaladıktan üç, dört, beş saat sonra, kuş öldüğünde yahut ölmek üzereyken, gri kedinin oyunlarını taklit etme gayreti içindeki kara kedi kuşu alıp havada oraya buraya savurur. Her yaz kuşları gri kedinin elinden kurtarır gökyüzüne yahut da bir başka bahçeye bırakırım - eğer çok kötü yaralanmamışlar da iyileşme şansları varsa. Bunu yapınca gri kedi çok öfkelenir, kulaklarını arkaya yatınr, kötü kötü bakar, anlamaz, hiç mi hiç anlamaz. İçeri bir kuş getirirken gururlanır. Aslında bu bir hediyedir; bu gerçeği Devon'da geçirdiğimiz yaza kadar anlamamıştım. Yine de onu azarlar kuşları elinden alırım, yaptığı hoşuma gitmez.</p>

  <p>Korkunç kedi! Katil kedi! Kuşlara işkence yapan kedi! Sadist kedi! Namuslu avcıların yozlaşmış torunu!</p>

  <p>Öfkeli sesim karşısında o da kızgınlık duyar; cıyaklayan kuşla birlikte evden dışarı fırlar. İşkence sürerken arka kapıyı kilitler, pencereleri kapatırım. Sonra ortalığa sessizlik hâkim olur, gri kedi döner. Beni selamlamaz, bacaklarıma da sürünmez. Beni küçümser, azametle yukarı çıkar, öfkesi geçsin diye uyur. Kedinin dişleri ve pençelerinden çok yorgunluktan bitkin düşüp ölen kuşun cesedi, bahçede kaskatı kesilmektedir.</p>

  <p>Bahçedeki büyük ağacı komşuların isteği üzerine budattım, kimisi bahçesini gölgelediği için hoşlanmıyordu, kimisi "yaprakları etrafı çöplüğe çevirdiği" için; ağacı budayan adam bahçede dikilmiş söyleniyordu. Doğrudan bana, yani ne de olsa ona para verecek müşteriye değil; ağaç karşıtı olduğunu söylediği modem hayata.</p>

  <p>"Her gün" diyordu acı acı: "Telefon ediyorlar, gidiyorum. Bakıyorum güzel bir ağaç. Yetişmesi yüz yıl almış - ağacm yanında biz neyiz ki? Güllerimi mahvediyor kesin diyorlar. Güller! Ağacın yanında gülün laf ı mı olur? Güller uğruna bir ağaç kesmek zorundayım. Daha dün bir dişbudağı yerden bir metre kalıncaya kadar kesmek zorunda kaldım. Kadın masa olsun diye dedi, masa, ağacın yetişmesi yüz yıl almış. Kadın masa başında çay içip güllerine bakmak istiyor. Şimdilerde ağaç kalmadı, ağaçlar yok oluyor. İşi gerektiği gibi yaparsanız memnun kalmıyorlar, doğal şeklini bozmak, kuşa çevirmek istiyorlar. Ya kuşlar ne olacak? Ağacınızın kesilen dallarından birinde kuş yuvası olduğunu biliyor muydunuz?"</p>

  <p>"Kediler," dedim, "Kuşlar gidip başka yerde yuva yaparlarsa memnun olacağım."</p>

  <p>'Tabii," dedi, "hep bunu işitiyorum - kediler. Herkes ağaçlarını kestirmek istiyor, ortalık kedi kaynıyor. Kuşlar ne yapsın? Size bir şey söyleyeyim mi, bu işi bırakacağım, şimdi kimse dürüst çalışan bir zanaatkâr istemiyor - şu kedilere bakın, hele bir bakın!"</p>

  <p>Ağacı budayan adam için ağaçlar ve kuşlar bir bütündü, elinde olsaydı insanlar karşısında öncelik tanıyacağı kutsal bir bütün. Kedilere gelince, hepsini ortadan kaldırırdı.</p>

  <p>Ağacı doğramadı, budadı; ertesi bahar bir ardıç kuşu ağaca yuva yaptı, yavru kuşlar her zamanki gibi telaşla yere düştüler. Yalnız bir tanesi doğrudan doğruya kullanılmayan odadaki arka pencerenin üstüne uçtu. Günü orada geçirdi, öylesine dost canlısıydı ki sandalyede oturup otuz santim mesafeden bana baktı, neredeyse gözümün içine. İnsanlardan korkmuyordu - bu güdüsü henüz gelişmemişti. Kapıyı kapalı tuttum, gri kedi dışarıda sinsi sinsi dolaştı. O yaz gecesinin geç bir vaktinde, bütün kuşlar çoktan susup uyumuşken, bizim küçük kuş pencereden doğruca ağaca uçtu, yere hiç yaklaşmadan. Belki de sağ kalmıştır.</p>

  <p>Bu aklıma Paris'te Place Contrescarpe yakınında yedi katlı apartman bloklarında yaşayan hanımın anlattığı hikâyeyi getiriyor. Bu hanım az eşyayla seyahat etmenin gereğine inanır, kimselerin sorumluluğunu taşımak istemez, her dakika her yere gidebilecek kadar özgür olmak ister. Kocası denizcidir. Günün birinde bir kuş ağacm tepelerinden uçup içeri girmiş, gitmeye hiç niyetli görünmüyormuş. Titizdir, kuş kakalarına tahammül edecek en son insandır. Gel gör ki "ona bir şeyler olmuş". Yere gazeteler yaymış ve kuşun ona alışmasına izin vermiş. Kuş kışın güneye göç etmesi gerekirken gitmemiş; böylece arkadaşım birdenbire sorumluluk altına girdiğini anlamış. Kuşu şimdi atsa, Paris'in kışına dayanamaz ölürmüş. Birkaç haftalığına seyahate çıkması gerekiyormuş. Kuşu bırakamamış. Bir kafes alıp, onu da götürmüş.</p>

  <p>Sonra düştüğü durumun farkına varmış: "Bir gözünün önüne getir: Ben! Ben! Bir elimde bavul, bir elimde kafes köy oteline giriyorum! Ben! Ama ne yapabilirdim? Kuşu odama aldım. Bu da madamla ve hizmetçilerle ahbaplık etmek anlamına geliyordu. İnsan sever oldum - aman AllahımiYaşlı hanımlar merdivenlerde beni durduruyorlardı. Kızlar aşk sorunlarını anlatıyorlardı. Hemen Paris'e dönüp bahar gelinceye kadar somurttum. Sonra bir küfür savurup kuşu pencereden saldım, ondan beri de pencereleri kapalı tutuyorum. Ben sevilen biri olmak istemiyorum, işte o kadar!"</p>

  <p>Yavruları daha on günlükken kara kedi tekrar hamile kaldı. Bana hesapsız kitapsız bir iş gibi geldi ama veteriner olağan olduğunu söyledi. Son yavruların en çelimsizi -her nedense çelimsizler en iyi huylu olanlardır, belki de başkalarının gücü kuvveti onlarda olmadığından açığı sevimlilikleriyle kapattıkları için- bir sürü öğrencinin kaldığı bir apartman dairesine gitti. Üçüncü katta birinin omzunda pencereden bakarken odada bulunan köpek birden havlamış. Yavru korkudan pencereden aşağı atlamış. Herkes ölüsünü buluruz diye aşağıya koşmuş. Ama yavru oturmuş yalanıyormuş. Hiçbir yerine bir şey olmamış.</p>

  <p>Bir süre için yavrusuz kalan kara kedi alt kata inip olağan yaşama katıldı. Belki de gri kedi onun sorumlulukları ve analığı nedeniyle alt kattaki hayattan sonsuza dek elini eteğini çektiğini sanmıştı. Artık her şey ona kalacaktı. Ancak öyle olmadığını anladı; her an tehdit edilebilirdi. Tekrar mevki savaşları yapıldı, bu sefer hoş olmayan bir şekilde. Kara kedi yavrulamış kendine güveni artmıştı, kolayca pes etmiyordu. Artık yerde yahut kanepede yatmayacaktı mesela.</p>

  <p><a id="bookmark0"></a><a href="#footnote1">1</a></p>

  <p><span style="font-style:italic;">Bush:</span> özellikle Afrika ve Avustralya'da bulunan çok geniş, insanların pek yaşamadığı, fundalık, çalılık ve ağaçlık yabani alanlar. Türkiye'de bu tür alanlar olmadığı için Türkçede de bu terimin tam karşılığı bulunmuyor. Okurun "fundalıkla olmayan "yabani ortam" havasını da göz önünde bulundurmasında fayda var. (ç.n.)</p>
</body>
</html>
