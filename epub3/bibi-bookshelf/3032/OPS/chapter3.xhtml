<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Düşbükü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter3">
	<section>
		<h1><st c="0">BIKTIM USANDIM SOKAĞI</st></h1>
		<p><st c="22">Kadriye elinde mavi plastik bir leğenle pencerede göründü. </st><st c="82">Kendi evleriyle Düriyânımların evi arasında makara üstünde işleyen gel-git çamaşır ipine ıslak çamaşırları mandallamaya başladı. </st><st c="211">Çocuk bezleri, çocuk donları, kocasının çorapları ve donları, boy boy fanilalar, yastık yüzleri, masa örtüleri, bir renk cümbüşü olarak dalgalanmaya başladı sokakta. </st><st c="377">Çamaşırlardan damlayan sulardan tedirgin olan sokak kedileri yer değiştirdiler. </st><st c="457">Sokağın tüm evleri bu çamaşır ipleriyle birbirine sıkı sıkı bağlanmıştı. </st><st c="530">Sanki bu ipler çamaşırlarla birlikte evleri de taşıyorlardı. </st><st c="591">Sanki bu ipler olmasa yıkıldı yıkılacaktı bu eski püskü, cumbalı, cumbasız, balkonlu balkonsuz soluk benizli evler.</st></p>
		<p><st c="706">Kadriye mavi leğenin dibinde biriken suyu sokağa boca etti. </st><st c="767">Kadriye’nin çamaşır artığı sularını döktüğü yerde boyatan serseri sokak otları sevinçle birer milim daha uzadılar. </st><st c="882">Üç ev aşşağıda pencerede Selime anlamsızca sokağa bakmaktaydı. </st><st c="945">Kadriye’yle göz göze geldiler. </st><st c="976">Selime:</st></p>
		<p><st c="983">— Saat kaç Kadriye Abla?</st></p>
		<p><st c="1008">diye sordu. </st><st c="1021">Kadriye sanki saniyesiyle belirtiyormuş gibi bir kesinlikle:</st></p>
		<p><st c="1081">— Daha ezan okunmadı!</st></p>
		<p><st c="1103">diye yanıt verdi. </st><st c="1122">İçeri çekildi. </st><st c="1137">Selime, vakit de bir türlü geçmiyor gibisinden üfledi, püfledi. </st><st c="1201">Pencereye attığı minderde dirsek değiştirdi.</st></p>
		<p><st c="1245">Düriyânım iki memesi bıngıl bıngıl sokağa sarkarak:</st></p>
		<p><st c="1297">— Özdemiiir! </st><st c="1311">Özdemiiiir! </st><st c="1323">Sok bisikletini içeri, haydi... </st><st c="1355">Akşam oldu!</st></p>
		<p><st c="1366">diye bağırdı, aynı hızla önce kendisi, sonra memeleri içeri çekildiler. </st><st c="1439">Düriyânım, kendisine ikindi oturmasına gelmiş ve bu oturmayı anlamsızca akşam ezanına doğru sarkıtmakta olan Leman ve Şefikânım’ların karşısına yeniden oturdu. </st><st c="1599">İki bileğinin içiyle memelerine çeki düzen verdi. </st><st c="1649">Kerevette oturan Leman hanım, altına aldığı sol ayağını sarkıttı, sanki kalkıyormuş gibi yaptı ve fakat birden bire, sarkık olan sağ ayağını kıçının altına bir güzel yerleştirerek, inlemeyle, zevk alma arası hırıltılı bir ses çıkardı. </st><st c="1884">Bu ses bir şey demek değildi, belki de onun için çok şey demekti. </st><st c="1950">Hiç bir şey olmadan bir iki saniye geçti. </st><st c="1992">Leman hanım birdenbire yerinden kalkarak pencereye yanaştı, sokağa memesizliğini sarkıtarak:</st></p>
		<p><st c="2084">— Tarık! </st><st c="2094">Haydi artık eve!</st></p>
		<p><st c="2110">diye seslendi. </st><st c="2126">Düriyânım da onun yanına gelerek yeniden Özdemir’e bağırdı. </st><st c="2186">Memeler, memesizlikler birlikte içeri çekildiler.</st></p>
		<p><st c="2235">— Bana biraz limonata koymak mümkün müydü acıba?</st></p>
		<p><st c="2284">dedi Şefikânım, duyulur duyulmaz bir sesle. </st><st c="2329">Sokaktan bir erkek çoçuğu ağlaması duyulunca, memeler ve memesizlikler yeniden pencereye atıldılar:</st></p>
		<p><st c="2428">— Gel hayatım, gel canım, kaç kere söyledim ben sana o Filiz’le oynama diye!</st></p>
		<p><st c="2505">sözleri daha Leman hanımın ağzından sokağa dökülmelerini tamamlamamışlardı ki, Kadriye’lerin bitişiğindeki evin penceresinde hışımla Nigâr Abla belirdi:</st></p>
		<p><st c="2658">— Nesi varmış Filiz’in? </st><st c="2683">Aidisli değil ya! </st><st c="2701">Gel kızım Filiz, gel... </st><st c="2725">Sen o Tarık’la oynama bir daha!</st></p>
		<p><st c="2756">Memeler, memesizlikler içeri çekildiler. </st><st c="2798">Leman hanım hava karardıktan sonra kız ve erkek çocuklarının sokakta yalnız kalmalarının doğru olmadığını belirtti, kerevete yeniden yerleşerek.</st></p>
		<p><st c="2942">— Demin sıcaktı.. </st><st c="2961">biraz dolaba koysaydınız şu limonatayı!</st></p>
		<p><st c="3000">dedi Şefikânım.</st></p>
		<p><st c="3016">— Yalnız kalıp da n’apıcaklarmış ayol, onlar daha çocuk!</st></p>
		<p><st c="3073">dedi Düriyânım.</st></p>
		<p><st c="3089">Nigâr Abla piknik tüpün üstünde soğan kavurmaya başladı. </st><st c="3147">Soğan kokusu tüm sokağa yayıldı. </st><st c="3180">Selime minder attığı pencerede anlamsızca sokağın bir aşşağısına bir yukarısına bakmayı sürdürürken, karşıdaki evin balkonuna, elinde bir tepsi fasulyeyle Aynur çıktı. </st><st c="3348">Oturdu fasulye ayıklamaya koyuldu.</st></p>
		<p><st c="3382">— Aynur Abla saat kaç oldu?</st></p>
		<p><st c="3410">diye sordu Selime. </st><st c="3430">Aynur:</st></p>
		<p><st c="3436">— Ne saati kızım, akşam oldu işte!</st></p>
		<p><st c="3471">diye yanıtladı. </st><st c="3488">Sanki bir şeye sinirlenmiş de hırsını zavallı fasulyelerden alıyormuşcasına, fasulye ayıklamaya hız verdi.</st></p>
		<p><st c="3594">Düriyânım yeniden sokağa meme sarkıtarak:</st></p>
		<p><st c="3636">— Özdemiiir! </st><st c="3650">Özdemiiiir!</st></p>
		<p><st c="3661">diye bağırmaya koyuldu. </st><st c="3686">Özdemir görünürde yoktu. </st><st c="3711">O öyle bağırıyordu.</st></p>
		<p><st c="3730">Selime:</st></p>
		<p><st c="3738">— Deli gibi bağırma Düriyâbla... </st><st c="3772">Özdemir bisikletle şu tarafa gitti. </st><st c="3808">Çoktan caddeyi bulmuştur o. </st><st c="3836">Senin sesini duyup gelecek değil ya! </st><st c="3873">deyince Düriyânım bağırmayı keserek cadde tarafına bakınmaya koyuldu.</st></p>
		<p><st c="3942">Leman hanım Şefikânım’a:</st></p>
		<p><st c="3967">— Çocuk mocuk kalmadı artık. </st><st c="3997">Hepsi herşeyi biliyorlar. </st><st c="4023">Ateşle barut yan yana bırakılmaz!</st></p>
		<p><st c="4056">deyince Şefikânım:</st></p>
		<p><st c="4075">— Ben de onu diyorum işte... </st><st c="4105">Ateş gibi bu limonata, içilecek gibi değil. </st><st c="4149">Dolabınız çalışmıyor mu Düriyânım?</st></p>
		<p><st c="4183">dedi.</st></p>
		<p><st c="4189">— Sıcağı görmüyor musun Şefikânım, dolap n’apsın?</st></p>
		<p><st c="4239">diye hızla odaya döndü Düriyânım, memeler bir sağa bir sola gittiler, Düriyânım oturdu, bilek içleriyle her iki yandan memelere çeki düzen verdi. </st><st c="4386">Selime’nin:</st></p>
		<p><st c="4397">— Düriyâabla, Özdemir geçiyor!</st></p>
		<p><st c="4428">sesiyle de memeler yeniden hareketlendiler ve sokağa sarktılar:</st></p>
		<p><st c="4492">— Özdemir, dayağı yiyeceksin sonunda, buraya gel diyorum sana! </st><st c="4556">Özdemir! </st><st c="4565">Özdemiiir!</st></p>
		<p><st c="4575">Düriyâabla’nın “Özdemir” çığlıklarına Selime de katıldı. </st><st c="4633">Özdemir hiç oralı olmadan sokağın öbür ucunda yitti gitti. </st><st c="4692">Aynur daha da sinirle ayıklamaya başladı fasulyeyi:</st></p>
		<p><st c="4743">— Tamam... </st><st c="4755">Birinizinki yetmedi, ikiniz birden bağırın bakalım... </st><st c="4809">Bu kadar bağırmaya polis gelirse hiç şaşmam...</st></p>
		<p><st c="4855">— Ben penceredeyim, onu gözlerim, geçerken sana seslenirim Düriyâbla!</st></p>
		<p><st c="4925">dedi Selime.</st></p>
		<p><st c="4938">— Bırakın oynasın çocuk ayol! </st><st c="4969">Niye gözlüyorsunuz? </st><st c="4989">Biraz rahat bırakın oğlanı. </st><st c="5017">Koskoca oğlan anasının dizinin dibinde otursun istiyorsunuz. </st><st c="5078">Bu gidişle, büyüyünce ne olur o çocuk biliyor musunuz?</st></p>
		<p><st c="5132">diye Aynur söze karışınca, Düriyânım memelerinin ucuna dek sinirlenerek, küs olduğu Aynur’a pis pis baktı:</st></p>
		<p><st c="5239">— Ne kadar olsa, Ferruh gibi geri zekâlı olamaz Aynur hanım!</st></p>
		<p><st c="5300">dedi ve hızla içeri çekti sinirli memelerini. </st><st c="5347">Aynur bir şeyler söylendi ama iyi duyulmadı, homurdanarak fasulyeleri daha küçük parçalara ayırmaya koyuldu. </st><st c="5456">Nigâr Abla’nın penceresinden sokağa yayılan yanık soğan kokusuna yoğun kıyma kokusu karıştı. </st><st c="5549">Sokak kedilerinde bir devingenlik görüldü. </st><st c="5592">Sokak lâmbaları yanmış, ancak hava daha tam kararmamıştı. </st><st c="5650">Selime gökyüzüne bakarak, kendi kendine söylendi:</st></p>
		<p><st c="5699">— Bu gece ay çıkacak mı bakalım?</st></p>
		<p><st c="5732">Düriyânım’ın penceresinden bu kez Şefikânım belirdi. </st><st c="5786">İki ev aşağıya kocasına seslendi. </st><st c="5820">Kocası Refik Bey pencereye çıktı:</st></p>
		<p><st c="5853">— Ne var kadın?</st></p>
		<p><st c="5869">— Çamaşırı hala yıkamadın mı Refik? </st><st c="5906">Gece oldu, gece. </st><st c="5923">Ne bekliyorsun be adam, elâlemin kocası, astı kuruttu bile...</st></p>
		<p><st c="5984">— Hassiktir be Şefikâ!</st></p>
		<p><st c="6007">diyerek içeri çekildi Refik Bey Nigâr Abla bir mentollü cigara yakarak pencereye çıktı, konuşacak birini arıyordu ki, hemen yan pencere komşusu Kadriye, çamaşırlardan kuruyanları toplamaya çıktı. </st><st c="6204">İpteki renk cümbüşü çorapları, donları, fanilaları, eliyle yoklayarak toplamaya koyuldu...</st></p>
		<p><st c="6294">— N’aber Kadriye?</st></p>
		<p><st c="6312">— İyiyim, nasıl olayım Nigâr Abla... </st><st c="6350">Doktora bakılırsa bir tür kansızlıkmış benimkisi...</st></p>
		<p><st c="6401">— Bilirim, ben bir kere geçirmiştim...</st></p>
		<p><st c="6440">Bu sırada sokaktan bisikletiyle hızla Özdemir geçti. </st><st c="6494">Selime peşinden yırtındıysa da Özdemir oralı olmadı. </st><st c="6547">Selime’nin sesine Düriyânım gene pencereden meme sarkıttı:</st></p>
		<p><st c="6605">— Nereye gitti bu namussuz? </st><st c="6634">Kırıcam o ayaklarını, çeviremez olacak pedalları... </st><st c="6686">Bisiklet delisi..</st></p>
		<p><st c="6703">— Çocuğa bu kadar karışmak doğru değil!</st></p>
		<p><st c="6743">diye atıştı Aynur.</st></p>
		<p><st c="6762">— Sus! </st><st c="6770">Çok konuşma!</st></p>
		<p><st c="6782">diye onu azarlayarak içeri girdiler Düriyânım ve memeleri. </st><st c="6842">Nigâr Abla cigarasından derin bir nefes çekti.</st></p>
		<p><st c="6888">— Senin demir vitamini alman lâzım kızım!</st></p>
		<p><st c="6930">— Vitaminin şişesi kaç para, biliyor musun Nigâr Abla?</st></p>
		<p><st c="6985">— Bende bir şişe var, istersen vereyim.</st></p>
		<p><st c="7025">— Olur mu abla, herkesin vitamini başka. </st><st c="7067">Başkasına verilmiş ilâç kattiyen alınmaz.</st></p>
		<p><st c="7108">— Olur mu kızım, vitamin bu.. </st><st c="7139">Bana da bunları görümcem verdi zaten...</st></p>
		<p><st c="7178">— Senin de kullanmaman lâzım. </st><st c="7209">Onlar görümcene göre vitamin...</st></p>
		<p><st c="7240">— Valla sen bilirsin Kadriye!</st></p>
		<p><st c="7270">diyerek konuyu kapattı Nigâr Abla, sokaktaki kızma seslenmeye koyuldu:</st></p>
		<p><st c="7341">— Filiiiiiz? </st><st c="7355">Filiiiiiiiz! </st><st c="7368">Nereye gitti bu kız ayol?</st></p>
		<p><st c="7393">Bu sırada gözcü Selime, yan sokaklardan birinin aralığından Özdemir’i görüp bağırmaya başlayınca, Düriyânım ve memeleri yeniden sokağa sarktılar.</st></p>
		<p><st c="7539">— Birisinin memesi sokağa düşecek!</st></p>
		<p><st c="7574">dedi. </st><st c="7581">Aynur. </st><st c="7588">Bunu duyan Düriyânım kıpkırmızı kesilerek, hızla içeri girdi, eline geçirdiği kocaman bir kültablasını Aynur’a doğru fırlattı. </st><st c="7715">Aynur isabet almadıysa da köpürdü:</st></p>
		<p><st c="7749">— Orospu!</st></p>
		<p><st c="7759">diye bağırarak Düriyânım’ın penceresine doğru bir plastik maşrapa fırlattı.</st></p>
		<p><st c="7835">— Orospu sana benzer!</st></p>
		<p><st c="7857">diye sinirle pencereyi kapattı Düriyânım.</st></p>
		<p><st c="7899">— Gene kapıştılar!</st></p>
		<p><st c="7918">dedi Kadriye. </st><st c="7933">Nigâr Abla bu kapışmaların artık heyecan vermediğini belirten bir dudak bükmesiyle:</st></p>
		<p><st c="8016">— Öbür şeyin farkına varalı epey oldu mu?</st></p>
		<p><st c="8058">— Önceki gün anladım Nigâr Abla... </st><st c="8094">Nasıl olacak bilemiyorum, zaten evin içinde üç tane canavar var.</st></p>
		<p><st c="8158">— Bir çocuk daha olursa, siz buraya sığamazsınız, küçüktür burası. </st><st c="8226">Taşınacaksınız herhalde!</st></p>
		<p><st c="8250">dedi Nigâr Abla. </st><st c="8268">Kimbilir demek istercesine dalgınca dudak büktü Kadriye. </st><st c="8325">Nigâr Abla, sanki taşınacağız, demiş gibi sürdürdü:</st></p>
		<p><st c="8376">— Nereye taşınacaksınız?</st></p>
		<p><st c="8401">— Ne taşınması Nigâr Abla. </st><st c="8429">Taşınma nerde? </st><st c="8444">Kocam bir koltuğu, şurdan alıp, şuraya koymaz, tembel padişahı!</st></p>
		<p><st c="8507">Kadriye içeri girdi. </st><st c="8529">Nigâr Abla da sigarasını sokağa fırlatarak içeri çekildi. </st><st c="8587">Kıyma kokusundan kuduran kediler Nigâr Abla’nın izmaritine üşüştüler, koklayıp uzaklaştılar. </st><st c="8680">Hava artık iyice kararmıştı, Aynur sokağın köşesinden bir polis memuruyla göründü. </st><st c="8763">Düriyânımların kapısına geldiler. </st><st c="8797">Aynur gladyatörce, kapıyı çaldı. </st><st c="8830">Düriyânım ve memeleri pencereye çıktılar. </st><st c="8872">Aynur, Düriyânım’ı göstererek, polise:</st></p>
		<p><st c="8910">— Bana orospu, dedi!</st></p>
		<p><st c="8931">deyince, tüm pencereler hareketlendi. </st><st c="8970">Herkes pencereye uğradı. </st><st c="8995">Düriyânım, önce Aynur’un kendisine orospu dediğini, ama kendisi gerçekten orospu olduğu için soluğu karakolda aldığını söyledi. </st><st c="9123">Her pencereden bir ses çıktı. </st><st c="9153">Polisi gören herkes, özel şikayetlerini dile getirdi. </st><st c="9207">Polis sıkılarak gitti. </st><st c="9230">Herkes evine çekildi. </st><st c="9252">Evlerde ışıklar yandı. </st><st c="9275">Televizyonlar sonuna dek açıldı. </st><st c="9308">Sokağa gece çöktü.</st></p>
		<p><st c="9326">O gece Düriyânım oğlu Özdemir’i eşek sudan gelinceye dek dövdü. </st><st c="9391">Aynur kocasıyla bağıra bağıra kavga etti. </st><st c="9433">Aynur’un kocası, bir tencere kıymalı fasulyeyi, pencereden sokağa fırlattı. </st><st c="9509">Şefikânım kocası Remzi Bey’i epey payladı. </st><st c="9552">Nigâr Abla kızı Filiz’i dövdü. </st><st c="9583">Leman hanım oğlu Tarık’ın ağzına biber sürdü. </st><st c="9629">Kadriye çoçuğu aldırmaya ve kocasından ayrılmaya karar verdi. </st><st c="9691">Selime o gece ayışığında Ayvansaray’da bir kunduracıya kaçtı.</st></p>
	</section>
<div id="charCountTotal" value="9752"></div></body>
</html>
