<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Düşbükü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter6">
	<section>
		<h1><st c="0">BAŞIMIZ SAĞOLSUN</st></h1>
		<p><st c="17">Ahmet Tahsin Bey sizlere ömür. </st><st c="49">Merhumun evinde hüzün ve gözyaşı ve derin bir suskunluk. </st><st c="106">Rahmetlinin çok sevdiği, gün boyu dertleştiği çiçekler boyunlarını bükmüşler saksılarda, bu sabah onlara su vermek kimsenin aklına gelmemiş, çiçekler de anlamışlar ki Ahmet Tahsin Bey, attâ gitmiş. </st><st c="304">Duvar saati, garip bir rastlantı olarak, Ahmet Tahsin Bey öldükten iki dakika sonra durmuş, yıllardır sarkaç sallayan yorgun saat de dokunulmazlığını kazanmıştı. </st><st c="466">Merhumun eşi Nükhet hanım durgun görünüyor ama içi kan ağlıyor. </st><st c="530">Bakışından, gözünün sekişinden, dalıp dalıp gidişinden besbelli. </st><st c="595">Kendini tutuyor, hanımefendilere yakışır bir metanet örneği sergiliyor. </st><st c="667">Başsağlığı dileyenleri, önüne bakarak, belli belirsiz bir “sizler sağolun!” la uğurluyor, gene misafir odasındaki o noktaya gelip oturuyor, uzaklara bakmayı sürdürüyordu. </st><st c="838">Ölü evinde ziyaretçiler ağır ağır azalıyor akşamın alacakaranlığıyla, kapı komşusu Nazmiye hanım da gidiyor, ev o korkunç suskunluğa bürünüyor, hizmetçi ışıkları yakıp yakmamaktaki büyük kararsızlığını yaşıyorken, kapı çalınıyor. </st><st c="1068">Hizmetçi kapıyı açıyor. </st><st c="1092">Elinde küçük bir bavul, orta yaşlı, kır saçlı, siyah takım giysili, siyah boyunbağlı bir beyefendi. </st><st c="1192">Belli ki uzaktan geliyor, ama kunduraları pırıl pırıl boyalı, belli ki titiz. </st><st c="1270">Adam hiç bir şey demeden, durup dururken salya sümük ağlamaya başlıyor, belli ki rahmetlinin çok yakını. </st><st c="1375">Hizmetçi bir anlık şaşkınlığından sıyrılıp adamın elindeki bavulu alıyor, buyur ediyor. </st><st c="1463">Nükhet hanım dikkatlice bakıyor adama, ışığı yakıyor, hayır onu tanımamaktadır ve fakat adam kadına onu yıllardır tanıyormuş gibi, kardeşiymiş gibi bakarken, bir şeyler söylemek isterken, birden hüngür hüngür ağlamaya başlıyor. </st><st c="1691">Nükhet hanım da tutamıyor kendini, günboyu ağlayamadıklarını koyveriyor. </st><st c="1764">Misafir odasının kapısında dikilen hizmetçi de katılıyor ağlamalara. </st><st c="1833">Adam Nükhet hanımın boynuna sarılıyor, onu bağrına basıyor. </st><st c="1893">Bir süre öyle ağlaşıyorlar.</st></p>
		<p><st c="1920">— Başımıza bu da mı gelecekti yenge?</st></p>
		<p><st c="1957">diye inliyor adam. </st><st c="1977">Daha sonra kopuk kopuk şeyler anlatıyor. </st><st c="2018">Uçağın gecikmeli kalkmasından ötürü cenazeye yetişemediğini, mezarına bir avuç toprak atamadığı için kahrolduğunu, artık yaşama nedeni kalmadığını söylüyor. </st><st c="2175">Deli gibi ağlıyor, gözyaşlarını tutamadığı için özür diliyor. </st><st c="2237">Bu arada komşulardan yemekler geliyor. </st><st c="2276">Nükhet hanımın ısrarına rağmen adam bir şey yemek istemiyor, Nükhet hanımın da yiyecek hali yok zaten. </st><st c="2379">Hizmetçi onlardan aşşağı kalır mı, o da yemiyor. </st><st c="2428">Adam bir paket sigarayı tüketiyor. </st><st c="2463">Derin suskunluklar içinde boş bakıyor. </st><st c="2502">Gecenin belirli bir saatinde:</st></p>
		<p><st c="2531">— Buralarda bildiğiniz bir otel var mı yenge?</st></p>
		<p><st c="2577">diyor.</st></p>
		<p><st c="2584">— Ne oteli efendim?</st></p>
		<p><st c="2604">diye kesiyor sözünü Nükhet hanım, hizmetçiye beyefendi için misafir yatak odasını hazırlamasını söylüyor, adam otele gitmekte ısrar ediyor. </st><st c="2745">Nükhet hanım ısrar ediyor. </st><st c="2772">Sonunda Nükhet hanım galip geliyor, adam hazırlanan odaya yatırılıyor. </st><st c="2843">Hizmetçi adamın rahmetlinin nesi olduğunu soruyor Nükhet hanıma. </st><st c="2908">Nükhet hanım da ayni soruyu sormaktadır kendine. </st><st c="2957">Üzüntüsüne, ağlamasına bakılırsa rahmetlinin çok yakını. </st><st c="3014">İzmir’de bir dayısının oğlu vardı, belki odur diye düşünüyor. </st><st c="3076">Nükhet hanım o gece yatmıyor, bir heykel gibi oturuyor misafir odasında. </st><st c="3149">Adamın odasından zaman zaman hıçkırıklar duyuluyor. </st><st c="3201">Kuş sesleriyle aydınlanıyor lâcivert gökyüzü. </st><st c="3247">Ezanla birlikte kalkıyor adam, abdest alıyor, namaz kılıyor, gelip oturuyor Nükhet hanımın karşısına, ağzını bıçak açmıyor adamın.</st></p>
		<p><st c="3377">— Bir kahve alır mıydınız?</st></p>
		<p><st c="3404">diyor Nükhet hanım, adam başlıyor hüngür hüngür ağlamaya:</st></p>
		<p><st c="3462">— Bizi bırakıp nerelere gittin Ahmet Tahsin Ağbi? </st><st c="3513">Keşke ben ölseydim de, bugünleri görmeseydim.</st></p>
		<p><st c="3558">— Ölenle ölünmüyor beyefendi!</st></p>
		<p><st c="3588">diye onu yatıştırmaya çalışıyor Nükhet hanım. </st><st c="3635">Adam daha yüksek bir perdeden ağlamaya başlıyor.</st></p>
		<p><st c="3683">— Yeter ama, beni de ağlatacaksınız!</st></p>
		<p><st c="3720">diyor Nükhet hanım. </st><st c="3741">Adam, haklısınız, gibisinden başsallayarak, inleyerek, hıçkırarak, burnunu çekerek son veriyor ağlamaya. </st><st c="3846">İpek bir mendil çıkarıp, yüzünü, gözünü, ağzını, burnunu siliyor. </st><st c="3912">Mezarlığa gitmek istediğini, rahmetliye bir fatiha okumak istediğini belirtiyor. </st><st c="3993">Nükhet hanım da böyle bir ziyareti düşünmektedir zaten. </st><st c="4049">Birlikte evden çıkıyorlar. </st><st c="4076">Adam bir taksi çeviriyor, biniyorlar. </st><st c="4114">Mezarlığın önünde, taksiye beklemesini söylüyor adam. </st><st c="4168">Selvi ağaçlarının, mezar taşlarının arasından yürüyorlar bir süre, hiç konuşmadan. </st><st c="4251">Nükhet hanım mermer mezarlar arasındaki bir toprak yığınının önünde duruyor, adam birden kapanıyor toprağa, haykırarak ağlıyor. </st><st c="4379">Nükhet hanım omzuna dokunuyor. </st><st c="4410">Doğruluyor adam, kesiyor ağlamayı, ellerini açıp dua ediyor, okuyor, üflüyor. </st><st c="4488">Mezarlıktan çıkıp taksiye biniyorlar. </st><st c="4526">Takside mezarın yapılmasıyla derhal ilgileneceğini söylüyor adam.</st></p>
		<p><st c="4591">— Zahmet etmeyin, ben ilgilenirim!</st></p>
		<p><st c="4626">diyor Nükhet hanım kibarca. </st><st c="4655">Adam bozuluyor:</st></p>
		<p><st c="4670">— Ne zahmeti yengeciğim, bu benim başta gelen görevim. </st><st c="4726">Ben yaptırmayacağım da kim yaptıracak Ahmet Tahsin Ağbimin mezarını... </st><st c="4797">Bir de yediveren gülü diktirelim kabrine, uygun görürseniz...</st></p>
		<p><st c="4858">— Çok severdi yediveren gülünü, ruhu şad olur!</st></p>
		<p><st c="4905">diye yanıtlıyor Nükhet hanım. </st><st c="4936">Başka bir şey konuşmuyorlar. </st><st c="4965">Taksi evin önüne geliyor. </st><st c="4991">Adam iniyor, hızla taksinin arkasından dolanıp Nükhet hanımın kapısını açıyor kibarca:</st></p>
		<p><st c="5077">— Siz istirahat buyrun yenge, ben mezar işiyle ilgileneyim!</st></p>
		<p><st c="5137">Taksiyle uzaklaşıyor adam. </st><st c="5165">Nükhet hanım çok sevdiği eşini yitirmenin şoku içinde, peki kim bu adam, rahmetlinin nesi yani, gibi soruları kendine yeterince sorma fırsatı bulamadan günler geçiyor. </st><st c="5333">Adamın isminin Refik olduğu anlaşılıyor. </st><st c="5374">Fakat kendisine, rahmetlinin neyi olurdunuz, sorusunu sormak için geç kalınmış bulunuluyor. </st><st c="5466">Refik harıl harıl mezar yapımıyla ilgileniyor. </st><st c="5513">Görkemli bir mezar da yaptırıyor. </st><st c="5547">Ortasına bir yediveren gülü diktiriyor. </st><st c="5587">Mahallenin camisinde en pahalı hocalara kırk mevlidi okutturuyor. </st><st c="5653">Evin sanki yeni reisi gibi davranıyor. </st><st c="5692">Kapıcıyı çağırıyor, emirler yağdırıyor. </st><st c="5732">Alışverişi düzenliyor. </st><st c="5755">Nükhet hanıma on para harcatmıyor. </st><st c="5790">Nükhet hanım bundan tedirgin oluyor.</st></p>
		<p><st c="5826">— Benim param sizin paranız yenge!</st></p>
		<p><st c="5861">diye kestirip atıyor Refik.</st></p>
		<p><st c="5889">Mevlid de okunduktan sonra, artık halâ evde kalmasının bir anlamı olmadığı düşüncesiyle Nükhet hanım:</st></p>
		<p><st c="5991">— Sizin de memlekette, işiniz gücünüz yüzüstü kalakaldı Refik Bey!</st></p>
		<p><st c="6058">diyor kibarca.</st></p>
		<p><st c="6073">— Sizi böyle bir başınıza bırakıp gidemem ya yenge!</st></p>
		<p><st c="6125">diye yanıtlıyor Refik. </st><st c="6149">Nükhet hanıma aşırı kibar davranıyor, aşırı duyarlılık örneği gösteriyor.</st></p>
		<p><st c="6222">Bir gün Refik, hizmetçiye, rahmetlinin resimlerini kaldırmasını buyuruyor. </st><st c="6298">Evde artık Ahmet Tahsin’in adının anılmasını istemiyor. </st><st c="6354">Ölenle ölünmez, yaşama küsülmez mantığıyla da Nükhet hanımı, sinemalara, tiyatrolara götürmeye, sosyal yaşantıya intibak ettirmeye başlıyor. </st><st c="6495">İdeal bir hayat arkadaşı gibi davranıyor. </st><st c="6537">Nükhet hanım rahmetli kocasıyla hiç yaşamadığı şeyler yaşamaya başlıyor, buna şaşıp kalıyor, ayıptır söylemesi Refik’ten giderek hoşlanıyor ama bunu kendisine bile itiraf edemiyor.</st></p>
		<p><st c="6717">— Siz evlenin bari artık Refik Bey’le!</st></p>
		<p><st c="6756">diyor bir gün hizmetçi. </st><st c="6781">Nükhet hanım sinirleniyor, hizmetçiyi bir güzel paylıyor.</st></p>
		<p><st c="6838">Nükhet hanımın hizmetçiyi paylamasından bir hafta sonra da elde olmayan nedenlerle geliyor İstanbul’a erguvan bahar. </st><st c="6956">Emirgan korusuna götürüyor Refik, Nükhet hanımı. </st><st c="7005">Ona, gençliğini, güzelliğini, hayatın yalnız devam edemeyeceğini, nasıl olsa bir gün yeni bir izdivaç yapmasının çağımızın ve doğanın kaçınılmaz gereği olduğunu uzun uzun anlatıyor, sonunda da izdivaca talip oluyor.</st></p>
		<p><st c="7220">— Nasıl olur Refik Bey, biz akrabayız!</st></p>
		<p><st c="7259">diyor Nükhet hanım. </st><st c="7280">Refik, rahmetli ile akrabalığının olmadığını, yalnızca kendisini çok sevdiğini, memleketli olduklarını söylüyor. </st><st c="7393">Yani evlilik için ortada bir engel yoktur. </st><st c="7436">Nükhet hanım, eş dost nasıl karşılar acaba duygusuna kapılırsa da, Refik’in onu ikna etmesi uzun sürmüyor. </st><st c="7543">Duygusal bir aşk başlıyor iki orta yaşlı insan arasında. </st><st c="7600">Yeniden onsekiz yaşlarını yaşar gibidirler. </st><st c="7644">Sımsıkı tutar Refik, Nükhet hanımın elini. </st><st c="7687">Anlamsızca terlemektedir Nükhet hanımın kuş elleri.</st></p>
		<p><st c="7738">Refik bir akşam yemeğinden sonra, bu evin satılıp Etiler’de bahçe içinde bir ev alınmasını uygun bulduğunu söyler.</st></p>
		<p><st c="7853">— Bu ev o kadar etmez ki!</st></p>
		<p><st c="7879">der Nükhet hanım.</st></p>
		<p><st c="7897">— Üstünü ben tamamlarım efendim!</st></p>
		<p><st c="7930">der Refik. </st><st c="7942">İki gün sonra Etiler’de bahçeli bir ev bakmaya giderler.</st></p>
		<p><st c="7998">Nükhet hanım evi çok beğenir.</st></p>
		<p><st c="8028">— Sen beğendiysen bu işi bitmiş bil!</st></p>
		<p><st c="8065">der Refik. </st><st c="8077">Bir notere giderler. </st><st c="8098">Nükhet hanım, kendi evinin satışı ve yeni evin alınışı işinin bürokrasisiyle uğraşmamak için, Refik’e umumi vekaletname verir ve yeni evindeki yeni yaşamının düşlerini kurmaya başlar. </st><st c="8282">Yeni evin perdelerini, halılarını, kıvırlarını ve zıvırlarını ve kapı tokmaklarını ve renklerini ve banyonun fayansını düşünmeye koyulur.</st></p>
		<p><st c="8419">Refik, evi almak isteyen değişik müşterilerle gelip gitmekte, Etiler’deki evin sahibiyle peşinat konularını görüşmekte, her akşam Nükhet hanıma ayrıntılı bilgi vermektedir. </st><st c="8593">Sonunda bir müteahhite seksen milyon peşine satmaya karar verirler. </st><st c="8661">Evin satışı için Refik müteahhitle tapu dairesine gider, bir daha hiç gelmez.</st></p>
		<p><st c="8738">Altı ay sonra, Şişli Camiinde bir cenazede görülür Refik.</st></p>
		<p><st c="8796">Salya sümük ağlamaktadır. </st><st c="8823">Yanında kendisiyle birlikte ağlayan birine:</st></p>
		<p><st c="8866">— Merhumun eşini göremiyorum!</st></p>
		<p><st c="8896">der. </st><st c="8902">Öbürü, ağlayarak, siyahlar içindeki genç, güzel kadını gösterir:</st></p>
		<p><st c="8966">— İşte orda!</st></p>
		<p><st c="8979">— Haaaa, evet... </st><st c="8997">Zavallı yengeciğim!</st></p>
		<p><st c="9016">diye o tarafa yönelir Refik. </st><st c="9046">Yengenin boynuna sarılır, deli gibi ağlamaya başlar:</st></p>
		<p><st c="9098">— Başımıza bunlarda mı gelecekti yenge? </st><st c="9139">Bizi bırakıp nerelere gittin Cevat? </st><st c="9175">Ah... </st><st c="9181">Aaaaaah!</st></p>
	</section>
<div id="charCountTotal" value="9189"></div></body>
</html>
