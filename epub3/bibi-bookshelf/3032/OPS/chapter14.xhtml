<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Düşbükü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter14">
	<section>
		<h1><st c="0">DALGINDIR HÜSAM</st><br /><st c="16">KUSURA KALMAYIN</st></h1>
		<p><st c="32">Çok sallantılı bir otobüs kalkar Taksim’den, İstanbul’un o en dolambaçlı yollarında yitip giden bir otobüs.</st></p>
		<p><st c="140">Gözlerimi camlarına verdim elli dört’ün, gidiyoruz. </st><st c="193">Bir ara bir taşın önünde durduk, pürüzsüz, beyaz, upuzun, dibi oymalı, neye dikildiğini ne anlattığını hiç anlamadığım bir âbide, Bulgar hastanesine bakan koca bir taş. </st><st c="362">Öylesine temiz, ve beyaz ve saf ve güzeldi ki sana benzettim, uzundu, anlamsızdı bana benzettim, sonunda anladım çocuğumuzdu o bizim, azıcık sen, azıcık ben, güzel, uzun, saf, temiz, beyaz çocuğumuz. </st><st c="562">Ve birden bir şimşek çaktı, bir yıldırım tam ortasından ikiye böldü taşı, işte oldu istediğin, “ikiz ikiz” dedim ve bunu öyle hızlı söylemişim, öylesine zıplamışım ki yanımda oturan adam garip garip baktı bana.</st></p>
		<p><st c="772">Otobüs gene sallandı, başladı yürümeye, el salladım oğluma, kızıma ve sana, el salladım heybetli beyaz taşa. </st><st c="882">Taksim’de trafik tıkanmıştı, Tanrıya dönük koca bir bıçak gözümü alıyordu; koca parke taşları üzerindeki bıçağı bir şeye benzetmeye çalışıyordum, benzetmeliydim mutlak, ilgisi olmalıydı bunun benle. </st><st c="1081">Bugün ne bayramıydı unuttum. </st><st c="1110">29 Ekim’in bir anlamı var, bir dönüşüm var 23 Nisan’da, ne değişmişti 27 Mayıs’ta, unutmuşum, unutkanımdır, kentimin yürüyen ağaçları kusura kalmayın. </st><st c="1261">Şimdi elim sol şakağımda öncesi ve sonrası arasında bir başkalık arıyorum bu bayramın, arıyorum.</st></p>
		<p><st c="1357">Arayan ya belâsını bulur ya da Mevlâsını.</st></p>
		<p><st c="1399">Dün mikroskopla mutluluk aradı hekimin biri içimde, Godot’yu beklemek gibiydi bu arayış, benim arayışım gibi.</st></p>
		<p><st c="1509">Aramak zorunluğunu içimde duyduğumdan arıyorum galiba, herkesin arayıp sormadıkları neden dert oluyor bana, diye düşünüyor da ancak, geliyorum kendime. </st><st c="1662">Biliyorum aykırı bir adamım ben bu evrene.</st></p>
		<p><st c="1704">Birden bir düdük sesi, arabalar ve evren uyandı. </st><st c="1754">Sol elim kalktı, ben kaldırmadım, paramparça etti camı, ben vurmadım, kan akıyordu, benim elimden, ve yanımdaki adam aptallaşmıştı.</st></p>
		<p><st c="1885">Bir kez döndü otobüs Taksim’i baktım cam kırığından: Atatürk ve İnönü ve daha bir sürü ve çelenkler ve fotoğrafçılar, ben belki on kez döndüm kendi kendime. </st><st c="2043">Saygıyla indim otobüsten, saygıyla baktım elimden akan kana, saygıyla eğilip ceketimi ilikledim ve saygıyla düşüp yığıldım âbidenin önündeki soğuk taşa. </st><st c="2196">Şip-şakçılar fotoğrafımı çektiler, beş on poz, hep aynı yerde, kartlarını verdiler ellerime, ciltleteceğim.</st></p>
		<p><st c="2303">Otobüs gene sallandı, başladı yürümeye, el salladım Atatürk’e, İnönü’ye ve daha bir sürü’ye, ve yerde yatan bana, ve şip-şakçılara, el salladım çok çiçekli çelenklere...</st></p>
		<p><st c="2473">Burda inmem gerektiğini, bekleyen arkadaşımı, ve herşeyi unutmuştum, durun dedim, durdurun otobüsü inecek var, durdurun. </st><st c="2595">Küfrettiler ve durdular. </st><st c="2620">İndim.</st></p>
		<p><st c="2626">Herkes gider Mersin’e, ben giderim tersine.</st></p>
		<p><st c="2670">Ve ben ne zaman Tünel’e insem, tüm İstanbul Taksim’e çıkar, ben Taksim’e gidersem Tünel’e akar İstanbul. </st><st c="2776">Buna daha önceden çok küfür etmiş olduğumdan, bugün gereksiz buldum. </st><st c="2845">Yürüdüm. </st><st c="2854">Bu koca kentte de hava hiç belli olmuyor, Eyüp’ten çıkıyorsun şakır şakır yağmur, Beyoğlu günlük güneşlik. </st><st c="2961">Kötüye almasalar soyunacağım.</st></p>
		<p><st c="2990">Buluşamadığımız zaman hep pasaja giderdi, kafayı çekmeye, benden dertli miydi, bilmem, ama dertliydi.</st></p>
		<p><st c="3092">“YENİ BAYAN HOSTESLERİYLE KİME NE MEYHANESİ EMRİNİZDEDİR”</st></p>
		<p><st c="3150">Bu yazıya gülerken buldum onu, fıstıkları biranın içine atmış yüzdürüyordu ve ağzı leş gibi kokuyordu.</st></p>
		<p><st c="3253">“Merhaba, dedim bağla bakalım kemerleri”</st></p>
		<p><st c="3294">Önce anlamadı, soru işareti gibi baktı. </st><st c="3335">Sonra uyandı:</st></p>
		<p><st c="3348">“Ha, dedi, ben de ona bakıyordum, sarışın hostes hiç fena değil.”</st></p>
		<p><st c="3414">Tam o sırada sarışın hostes göz kırpıyordu, başımızı çevirdik, ceplerimiz boştu.</st></p>
		<p><st c="3495">“İçelim şair” dedim.</st></p>
		<p><st c="3516">“İçelim şair” dedi.</st></p>
		<p><st c="3536">Bilirsin biz Engin’le birbirimize “şair” deriz. </st><st c="3585">Züğürt tesellisi. </st><st c="3603">İçtik. </st><st c="3610">Seni andık. </st><st c="3622">İçtik.</st></p>
		<p><st c="3628">“Benim piyesimi nasıl buldun?” diye sordum. </st><st c="3673">O sırada plâk koymuştu kimbilir kim pikaba:</st></p>
		<p><st c="3716">“Cahit, beni nasıl buluyorsun?”</st></p>
		<p><st c="3748">“İlginç,” dedi Engin, “Yalnız belli ki aceleye gelmiş”</st></p>
		<p><st c="3803">Sustuk.</st></p>
		<p><st c="3811">“Selda Alkor gibi endam yerinde</st></p>
		<p><st c="3843">Türkân Şoray gibi güzel göz sende......”</st></p>
		<p><st c="3884">Çıktık.</st></p>
		<p><st c="3892">İki kişi sallanırken birbirine tutunursa düşmez, düşmedik zaten. </st><st c="3958">Dolmuşun camından gemiler sallanıyordu Haliç’te, köprüler ve kocaman binalar hep, ve herşey sallanıyordu, biz ıslık çalıyorduk birlikte. </st><st c="4095">Hafif durduk. </st><st c="4109">Haliç’in üstünde gene güneş ölüyordu kararsızlıkla, büyük bir düşünceyle, troleybüslerin geçişi gibi ölüyordu güneş camilerin sırtında kıpkırmızı. </st><st c="4256">Selvi ağaçlarının üstünden, minarelerin arkasına geldi, kızardı müezzinler. </st><st c="4332">Fatih Camii’ni de gördüm hâlâ kubbesiz. </st><st c="4372">Bilmem duydun mu; Yobaz’ın takkesiyle caminin kubbesi yok oldular dün gece, kim kimi ayarttı, bilinmez, çekip gitmişler gizlice. </st><st c="4501">Yeşildi takke, kubbe taş rengi, takke düştü, kel göründü ve yobaz keliyle övündü ha! </st><st c="4586">ha! </st><st c="4590">ha! </st><st c="4594">Daha da yaklaştı insanlar tanrıya kalkınca kubbe, seslerini daha kolay duyuracaklar ve fırsat bu fırsat, hepsi avaz avaz bağırıyorlar, ha! </st><st c="4733">ha! </st><st c="4737">ha!</st></p>
		<p><st c="4740">Altımdan Haliç akıyordu, içini döküyordu denize, Abdülaziz’in küpeleri ve III. </st><st c="4820">Selim’in pırlanta yüzüğü ve Vahdettin’in oturağı akıyordu oluk oluk, bir balıkçı motoru denizi kesiyordu, öldüresiye.</st></p>
		<p><st c="4937">Birden başladı araba yürümeye, el salladım Abdüllaziz’e, III. </st><st c="5000">Selim’e, Vahdettin’e, balıkçı motoruna ve siyah sularına Haliç’in, ellerimin ikisini bir salladım ölen güneşe.</st></p>
		<p><st c="5110">“Rahat dursana keriz” diye bağırdı şoför.</st></p>
		<p><st c="5152">Döndüm, baktım, hiç de keriz bir suratı yoktu yanımdaki çocuğun. </st><st c="5218">Allah Allah, dedim.</st></p>
		<p><st c="5237">Aksaray’da Valide Camii önünde her akşam bir simitçi durur, ne o beni tanır, ne de ben onu, her akşam buluşuruz orda, bu kez biraz bıyıklıydı...</st></p>
		<p><st c="5382">İçimde bir sıkıntıyla başlayan gün gözümde sallanan görüntülerle bitti.</st></p>
		<p><st c="5454">(Yeni Ufuklar, Kasım 1968)</st></p>
	</section>
<div id="charCountTotal" value="5481"></div></body>
</html>
