<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Düşbükü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter17">
	<section>
		<h1><st c="0">BEKÇİ OLMAYAN MURTAZA</st></h1>
		<p><st c="22">Karşı geçe’de oturuyorduk, parkta.</st></p>
		<p><st c="57">“Komandolar bizim piyesi basacaklarmış!” dedi Yusuf.</st></p>
		<p><st c="110">Irmağın döne döne akan çamurlu sularına baktım bir süre.</st></p>
		<p><st c="167">“Isıracak köpek dişini göstermezmiş.” dedim. </st><st c="213">Yanıtlamadı. </st><st c="226">Yusuf, kırmızı yüzlü, çabuk hiddetlenen bir çerkes çocuğuydu.</st></p>
		<p><st c="287">“Hiç bi bok yiyemezler!” dedi Ahmet Çiçek. </st><st c="331">Buysa, pek ‘bok’suz konuşmayan, her şeye gülen, yürekli bir arkadaştı.</st></p>
		<p><st c="401">“Sabahleyin vurulan kimmiş?” diye sordum.</st></p>
		<p><st c="443">“Temürlü’den!” dediler. </st><st c="468">Demirli köyünün adı halk arasında bu hale gelmiş, madem ki herkes böyle söylüyor, diye düşünülmüş olacak ki, kayıtlar da bile “Temürlü” yazar.</st></p>
		<p><st c="610">“Kan davası mı gene?”</st></p>
		<p><st c="632">Ahmet başını salladı. </st><st c="655">Salladı ya, bununla yetinmedi, içi rahat etmemişti besbelli:</st></p>
		<p><st c="715">“Ne boktan iş kardişim, güpegündüz girmiş herifin koluna boşaltmış carcuru...”</st></p>
		<p><st c="794">Gülüştük.</st></p>
		<p><st c="804">“Bok çuvalı gibi yığılmış adam!”</st></p>
		<p><st c="837">Bundan sonra da “Memleket bombok!” sözünü bekliyordum ki Yusuf:</st></p>
		<p><st c="901">“Köylere haber saldım.” diyerek cebinden bir kâğıt çıkardı ve devam etti:</st></p>
		<p><st c="975">“Perşembe gecesi Hamzalı, Cuma Kızılot, Cumartesi, Pazar burda, Pazartesi Cecil, Salı Ömerli, Çarşamba Temürlü... </st><st c="1090">Dahasını sonra düşünürüz.”</st></p>
		<p><st c="1116">“Bu kadarına bile gitsek yeter.” dedim.</st></p>
		<p><st c="1156">Yusuf bu sözümü biraz yüreksizlik olarak niteledi, gözlerinden anladım. </st><st c="1229">Oyunu, elimde olsa tüm köylerine götürürdüm Çarşamba’nın. </st><st c="1287">Oysa buna suç gözüyle bakanlar bile vardı.</st></p>
		<p><st c="1329">Yılanoğlu ile Bostancı geldiler. </st><st c="1363">Oturdular. </st><st c="1374">Öylesine girmişlerdi ki rollerinin havasına, onları artık bu isimlerle çağırıyorduk. </st><st c="1459">Birer sigara yaktık. </st><st c="1480">Yılanoğlu, provalarda kullandığı tabakasını çıkardı, sarmaya koyuldu.</st></p>
		<p><st c="1549">“Fena alıştın bu kaçak tütüne!” dedim.</st></p>
		<p><st c="1588">Bostancı, alayla:</st></p>
		<p><st c="1606">“Ee, ağa adam, keyif onun, kim ne karışır!”</st></p>
		<p><st c="1650">Güldük. </st><st c="1659">Ahmet kahkaha attı. </st><st c="1679">Ardından hemen açıkladı:</st></p>
		<p><st c="1703">“Bok gibi güldürüyor bu oğlan da insanı.”</st></p>
		<p><st c="1745">“Murtaza geliyor, Murtaza!” dedi Bostancı.</st></p>
		<p><st c="1788">Sövüldü ve söndürüldü sigaralar. </st><st c="1822">Yılanoğlu daha sarmamıştı bile. </st><st c="1854">Bastı kalayı. </st><st c="1868">Tabakayı kaldırırken:</st></p>
		<p><st c="1889">“Ulan Bostancı, Kulaksızların Yaşar’ı kim olsa vurur, erkeksen şu Murtaza’yı temizlesene!”</st></p>
		<p><st c="1980">Ahmet kahkahasını Murtaza’nın uzaklaşmasına değin tuttu.</st></p>
		<p><st c="2037">Murtaza uzun zamandır gelmesi beklenilen adamdı.</st></p>
		<p><st c="2086">“Disiplin! </st><st c="2098">Otorite!” diye başlayınca ilk günden, adı çıktı Murtaza’ya.</st></p>
		<p><st c="2157">“Almış sıkı terbiye âmirlerinden, görmüş hem de kurs”</st></p>
		<p><st c="2211">dedi Yusuf.</st></p>
		<p><st c="2223">“Taşıyormuş damarlarında dayyısı Hırt Hasan’ın kanını”</st></p>
		<p><st c="2278">diye tamamladım. </st><st c="2296">Bostancı atıldı:</st></p>
		<p><st c="2312">“En önemlisi, sokmuş buraya gelmeden önce, genel ve özel evleri disipline!”</st></p>
		<p><st c="2388">Bu kez hepimiz Ahmet gibi güldük. </st><st c="2423">Yılanoğlu tabasını çıkardı. </st><st c="2451">Çaylar geldi.</st></p>
		<hr />
		<p><st c="2464">Günler geçtikçe Murtaza’da kabak tadı vermeye başlıyordu:</st></p>
		<p><st c="2522">“Saçlar üç santim olacak, Nato’ya evet, favoriye hayır, etekler diz kapağının bir karış altına inecek, şapka takılacak.. </st><st c="2644">Evet, takılacak şapka!”</st></p>
		<p><st c="2667">Bu şapka işi, şapkacı İbadullah Efendi’nin kızından gayri herkesin kafasını bozdu. </st><st c="2751">Geçen yıl alınan bir karar üzerine, bütün şapkalar törenle Yeşilırmağa atılmış ve ardlarından uzun süre bakılmıştı. </st><st c="2867">Oysa Murtaza’ya karşı öğrencilerin karar falan alması olanaksızdı. </st><st c="2934">Onunla şaka olmazdı, çünkü bakmazdı vazife bir sırasında kimsenin göz yaşına, demezdi ciğerpârem...</st></p>
		<p><st c="3033">Yalnız, unuttuğu bir şey vardı Murtaza’nın: Çarşamba’ydı burası, iki kez ikinin ya üç ya da beş ettiği bir yer. </st><st c="3146">Ve burada sudan ucuzdu adamın kilosu.</st></p>
		<hr />
		<p><st c="3183">“Köye piyes miyes gitmeyecek, oturun çalışın derslerinize!” sözü, bardaktaki sulara özgürlüğü tanıdı. </st><st c="3286">Ve herkes ona karşı onun parolasıyla birleşti:</st></p>
		<p><st c="3332">“Kırrılsın sapı kaşığın!”</st></p>
		<p><st c="3358">O gece yoluna çıktılar. </st><st c="3383">Üç kişiydi bunlar. </st><st c="3402">Birinin elinde bir şapka, birinin de tıraş makinası parlıyordu. </st><st c="3466">Üçüncüsüyse sıkmış yumruklarını, bekliyordu.</st></p>
		<p><st c="3510">İlkin dövüldü, ardından saçı kesildi, bir numara. </st><st c="3561">Ve geçirilip o oturak gibi şapka başına, baygın bir halde bırakıldı Murtaza evinin kapısına.</st></p>
		<p><st c="3653">“İnsan iki kere dövülmez burda” özdeyişi de fısıldandı kulağına.</st></p>
		<p><st c="3718">Uzaktan kağnı sesleri geliyordu. </st><st c="3752">Çarşamba’ydı burası. </st><st c="3773">Şakası olmazdı kimsenin. </st><st c="3798">Ve iki kez iki ya üç ederdi ya da beş burda.</st></p>
		<p><st c="3842">Murtaza morarmış gözleriyle Hırt Hassan Dayısını andırıyordu belki de. </st><st c="3914">Gülerek uzaklaştı gölgeler.</st></p>
		<p><st c="3941">Ondan sonra da onu buralarda gören olmadı. </st><st c="3985">Kim bilir nereleri disipline sokuyordur şimdi?</st></p>
		<p><st c="4031">(Yeni Ufuklar, Nisan 1970)</st></p>
	</section>
<div id="charCountTotal" value="4058"></div></body>
</html>
