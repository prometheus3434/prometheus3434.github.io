<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Düşbükü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter7">
	<section>
		<h1><st c="0">SAÇLARININ ARKASI DİK DURAN ÇOCUK</st></h1>
		<p><st c="34">Güneşli bir kış günü çıktı limandan gemi, liman oralı değil. </st><st c="96">Paslı vinçler yorgunlar, hamalların bıyıkları hem yosun kokuyor hem de ucuz tütün, gemi almış demirini gidiyor, hamallar cıgara molasında. </st><st c="235">Her giden geminin ardından ne gemiyi, ne gidişini hiç düşünmeden boş boş bakar hamallar. </st><st c="324">Çünkü artık gemi yüklenmiş, yövmiye alınmıştır. </st><st c="372">Satılan emek geri alınmaz, ter olur akar, kürek kemikleri arasından. </st><st c="441">Yalnızca gelen gemiler ilgilendirir hamalları.</st></p>
		<p><st c="487">Mendirekten mendirek boyu uzaklaştı, dümen kırdı, yoluna koyuldu gemi. </st><st c="559">Bütün ve koskoca kent gördü bunu kentsoylu gözleriyle. </st><st c="614">Önce gözler ufaldı, sonra hamallar, sonra hamalların cıgarasının dumanı, sonra kent ufaldı, dağlar ufaldı, en sonra kentsoyluluk, denizin karaya çalan mavisinde beyaz köpük üretimine geçti yalnız gemi.</st></p>
		<p><st c="815">Kimi alışkın balıklar, öğrettiler kimi yeni yetme balıklara, denizi bıçak gibi kesen şeyin insanlar taşıyan bir gemi olduğunu, geminin çok uzaktan duyulan gürültüsünü, pervanesini, ürettiği dalgayı, dalganın boyunu, her geminin belirli bir hızı olduğunu ve de geminin ardında mutlaka yiyecek bir şeyler bıraktığını. </st><st c="1132">Gemiden atılan artıkların su yüzünde kalanlarına martılar üşüştü, dibe çökenlere balıklar yumuldu. </st><st c="1231">Kimi ortada kalan ekmek kırıntıları yüzünden balıklarla martılar didiştiler. </st><st c="1308">Didişme çatışmaya dönüştü, kimi hunhar martılar kimi tıfıl balıkları yuttular, gemi uzakta nokta ve duman oldu, yeniden duruldu denizin yüzü. </st><st c="1450">Kimi görgülü balıklar, kimi görgüsüz balıklara, bir ekmek kırıntısı yüzünden martılarla didişmemek gerektiğini atasözlediler, bu gemiden de bir ders aldı denizin dibi.</st></p>
		<p><st c="1617">Obur martılar geminin peşine koyuldular. </st><st c="1659">Gemiden hızlı gidiyorlar, kuşbeyinlilikten başka bir şey değil yükleri, geminin yükü ağır. </st><st c="1750">Martılar gemiyi yakaladılar ve her nedense bacasının üstünde süzülmeye koyuldular.</st></p>
		<p><st c="1832">Güverte bomboş. </st><st c="1849">Yel üfürüyor. </st><st c="1863">Yelle arkadaş saçlarının arkası dik duran çocuk, güvertede piyanoyu dövüyor hiç bilmeyerek çalmasını, gene de müzikimsi bir şey var ortada. </st><st c="2003">Piyanonun tuşlarında kedi gezinince de oluyor ya. </st><st c="2053">Nağmeler var en azından, gemi sesli, deniz sesli, az diyezli az bemollü. </st><st c="2126">Martılar şaşkınlıkla dinliyorlar bu nağmeleri, giderek martıların da karışıyor kafaları. </st><st c="2215">Elin piyanosuna güvertede meydan dayağı opus pokus...</st></p>
		<p><st c="2268">Kalkıyor piyanodan saçlarının arkası dik duran çocuk, başlıyor güverteyi yürümeye, tuzlu tahtalardır yürü yürü bitmez, çünkü çocuğun adımları küçük. </st><st c="2418">Küçük de olsa adım adımdır, gün boyu yürümez ya bu çocuk bu güverteyi. </st><st c="2489">Üstelik bir Yaşar Kemal romanında değil, çok küçük bir öyküde rastlantısal bulunmaktadır çocuk. </st><st c="2585">Saçlarının arkası dik ulaşır kaptan köşküne çıkan merdivene. </st><st c="2646">Ağır ağır çıkar merdivenleri. </st><st c="2676">“Girilmez” yazan zincire ulaşır. </st><st c="2709">Altından geçer, girer kaptan köşküne.</st></p>
		<p><st c="2746">— Nereye gidiyoruz kaptan amca?</st></p>
		<p><st c="2778">— Şu ilerdeki dağları görüyor musun?</st></p>
		<p><st c="2815">— Hı hı!</st></p>
		<p><st c="2824">— İşte o dağların bitimindeki limana gidiyoruz, Nemlikent’e.</st></p>
		<p><st c="2885">— Çok mu nemli Nemlikent?</st></p>
		<p><st c="2911">— Az buz nemli değildir. </st><st c="2937">Bir o kadar eski, bir o kadar da tarih, bir başka kadar yalnız, hem biraz da anlamsızlık.</st></p>
		<p><st c="3026">— E, niye oraya gidiyoruz o zaman?</st></p>
		<p><st c="3061">— Nereye gidelim yavrum?</st></p>
		<p><st c="3086">— Şu tarafa gidelim kaptan amca!</st></p>
		<p><st c="3119">— O tarafa gidilmez yavrucuğum, uçsuz bucaksız denizdir orası.</st></p>
		<p><st c="3182">— Sen hiç gittin mi o tarafa?</st></p>
		<p><st c="3212">— Hayır.</st></p>
		<p><st c="3221">— Gördün mü bak, bilmiyorsun... </st><st c="3254">Bilmiyorsun konuşuyorsun! </st><st c="3280">N’olur o tarafa gidelim kaptan amca!</st></p>
		<p><st c="3316">Kaptan bir an duralar. </st><st c="3340">TRT denetiminden geçmiş, aileler tarafından seyredilebilir öğretici bir dizi film kahramanı olmadığını düşünür. </st><st c="3452">Birden kırar dümeni. </st><st c="3473">Çocuğun gösterdiği rotaya girer gemi.</st></p>
		<p><st c="3510">Çocuk ellerini birbirine vurarak sevinç çığlıkları atar.</st></p>
		<p><st c="3567">Gemi karışır. </st><st c="3582">İş güç sahibi aklıbaşında adamlar güverteye çıkarlar. </st><st c="3636">Niye rotası değişti geminin? </st><st c="3665">Ne oluyoruz? </st><st c="3678">Nemlikent’e gitmiyor mu bu gemi?</st></p>
		<p><st c="3710">— Hayır!</st></p>
		<p><st c="3719">diye yanıtlar onları saçlarının arkası dik duran çocuk. </st><st c="3776">Yolcuları genel bir endişe kaplar:</st></p>
		<p><st c="3810">— Nereye gidiyoruz kaptan?</st></p>
		<p><st c="3837">Bir kahkahayla yanıt verir yolculara saçlarının arkası dik duran kaptan:</st></p>
		<p><st c="3910">— Bilmiyorum!</st></p>
	</section>
<div id="charCountTotal" value="3924"></div></body>
</html>
