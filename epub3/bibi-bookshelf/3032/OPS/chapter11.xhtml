<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Düşbükü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter11">
	<section>
		<h1><st c="0">BU ŞİŞMANA ARTIK ON PARA VERMEMEK GEREK</st></h1>
		<p><st c="40">Şişmanın para sıkıntısı, onu tanıdığımızdan beri gündemdeki en önemli sorunu. </st><st c="119">Bir türlü borcu bitmiyor, uçan kuşa borcu var. </st><st c="166">Borçlu ölmez benzi sararır derler ya, bu şişmanın benzi zaten yıllardır Van Gogh sarısı. </st><st c="255">Borçtan kurtulmak için borç alıyor, fakat borcunu ödemiyor o parayı da har vurup harman şandelliyor. </st><st c="356">Bir geçtiği yerden uzun süre geçmeyerek, buna özel özen göstererek yürütüyor, borçlar hukukunu. </st><st c="452">İşin daha kozmetik yanı, ona hala borç verenler bulunuyor. </st><st c="511">Öylesine sıkıldık ki onun borçlarından, öylesine üzülüyoruz ki bu borçluluğuna, bir çare arıyoruz. </st><st c="610">Çağırdık şişmanı, toplam borcunu sorduk. </st><st c="651">Hemen yanıtlayamadı, bir an duraladı, gözlerini devirdi, gerdanını kırdı:</st></p>
		<p><st c="724">— Bir milyonu bulur!</st></p>
		<p><st c="745">dedi. </st><st c="752">Ulan milyon kimmiş, yakında zaten arkası Naim Süleymanoğlu röliefli bir milyonluk banknot çıkıcak, onunla gidilip bir miktar çokonat alınabilecek.</st></p>
		<p><st c="898">— Biz bu parayı denkleştiririz!</st></p>
		<p><st c="930">dedik. </st><st c="938">Şişmanın gözleri doldu. </st><st c="962">Ellerimize sarıldı. </st><st c="982">Pek yakında buluşmak üzere ayrıldık. </st><st c="1019">Nitekim parayı denkleştirdik de. </st><st c="1052">Amacımız, şişman bir gün yolda borçsuz bir adam olarak yürüsün. </st><st c="1116">Parayı nakit olarak şişmanın eline vermeye korkuyoruz. </st><st c="1171">Çağırdık şişmanı.</st></p>
		<p><st c="1188">— İstersen alacaklıları davet et, bir ödeme kokteyli yapalım, hepsini kokteylde ödeyelim.</st></p>
		<p><st c="1278">dedik. </st><st c="1286">Şişman çok inandırıcı bir yanıt buldu buna:</st></p>
		<p><st c="1329">— Gelmezler. </st><st c="1343">Ödeyeceğime inanmazlar. </st><st c="1367">Yeni borç isteyeceğim sanırlar, kokteyl çok sakin geçer. </st><st c="1424">Biz bize haybeden kokteyl olur.</st></p>
		<p><st c="1455">Şişman paranın şak diye eline verilmesinden yana, biz de parayı ona vermeye korkuyoruz. </st><st c="1544">Korkmakta haklıyız. </st><st c="1564">Şişman hesap bilmiyor, matematik bir yana, aritmetik bilmiyor. </st><st c="1627">Sonunda onun adına bir banka hesabı açtırıp parayı oraya yatırmayı uygun bulduk. </st><st c="1708">Birlikte bankaya gittik. </st><st c="1733">Şişman, hepsinin yatırılmamasını, cebine bir harçlık koyulmasını istedi. </st><st c="1806">Kırmadık onu, 950.000 TL. </st><st c="1832">bankaya yatırıldı, 50.000 TL. </st><st c="1862">şişmanın cebine koyuldu. </st><st c="1887">Öpüşüp ayrıldık bankanın önünde, saat 14.00 suları, Şişmanı borçsuz bir adam kılmanın huzuruyla hepimiz işimize koyulduk.</st></p>
		<p><st c="2008">Saat 18.00 suları, sokakta büyük gürültüye hepimiz fırladık. </st><st c="2070">Şişman, zurna gibi sarhoş, bankanın camını kırmaya uğraşıyor:</st></p>
		<p><st c="2131">— Paramı verin adiler!</st></p>
		<p><st c="2154">diye bağırıyor, salya sümük ağlıyor. </st><st c="2192">Duruma el koymak zorunda kaldık. </st><st c="2225">Şişmanın yaşam boyu hiç banka hesabı olmadığı için, banka mesai saatleri kavramı da oluşmamış. </st><st c="2320">Banka kapanalı bir saat olmuş, Şişman para çekmek istiyor, bankanın camını kırmaya uğraşıyor. </st><st c="2414">Bankanın gece bekçisine küfür ediyor. </st><st c="2452">Bankanın gece bekçisi ona terbiyesiz el kol işaretleri yapıyor.</st></p>
		<p><st c="2515">— Yarın sabah alırsın, ne var?</st></p>
		<p><st c="2546">diyoruz. </st><st c="2556">Şişman kararlı:</st></p>
		<p><st c="2571">— Para bana onbeş dakikaya gerekli!</st></p>
		<p><st c="2607">— Niye?</st></p>
		<p><st c="2615">— Borcum var!</st></p>
		<p><st c="2629">— Yahu yıllarca borçlu gezmişsin, yarın sabaha kadar da gez ne olur?</st></p>
		<p><st c="2698">— Olur mu? </st><st c="2710">Banka cüzdanını göstererek, beş milyon borçlandım. </st><st c="2761">Yarın sabah dokuzda hepsi bankanın kapısında, yarın sabahtan önce anaparayı kurtarmak gerekli.</st></p>
		<p><st c="2855">dedi Şişman. </st><st c="2869">Hepimiz birbirimize baktık. </st><st c="2897">Bir şey demedik, ama gözüşerek şunda karar kıldık:</st></p>
		<p><st c="2947">— Bu Şişmana artık on para vermemek gerek!</st></p>
		<p><st c="2990">Fakat bu katı tavır, hepimizi üzdü. </st><st c="3027">Böylesine katı davranmamalıydık Şişmana. </st><st c="3068">Bir iyilik yaptık, sonuna dek gitmeliydik. </st><st c="3111">Sabah erkenden, Şişmanın bankadaki hesabını beşmilyona tamamlamaya karar verdik. </st><st c="3192">Şişman çok sevindi. </st><st c="3212">Gözleri doldu. </st><st c="3227">Bundan böyle bize güvenmemesi gerektiğini belirttik. </st><st c="3280">Şişman bize yarın borçsuz bir adam olarak yolda yürüyeceğini, ama bizlere ömür boyu borçlu kalacağını, bunu hiç unutmayacağını söyledi. </st><st c="3416">Boynumuza sarıldı, kimimizi öptü, kimimizi yaladı, onbin lira taksi parası istedi. </st><st c="3499">Ben verilmemesinden yanaydım, fakat gene biri çıkarıp, bir onbinlik toka etti Şişmana.</st></p>
	</section>
<div id="charCountTotal" value="3585"></div></body>
</html>
