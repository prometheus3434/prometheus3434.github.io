<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Düşbükü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter5">
	<section>
		<h1><st c="0">BARON DÖ BEYOĞLU</st></h1>
		<p><st c="17">Ayranından ister istemez, hoş istemediği kesin değil ya, ayranından mutlaka kıllar çıkan, ramazanda sigara satmayan, genelde içki pazarlamayan, pis sakallı çok müslüman büfecinin yanından girilen pasaj Beyoğlu’nun arka sokaklarından birine çıkıyor, çıkmakla kalmıyor, o kahveyle burun buruna geliyor. </st><st c="319">Sabahtan o kahveye geliyorlar, iş bekliyorlar, hamal değiller, ama hamalca bekliyorlar işi, söz konusu iş sinema... </st><st c="435">Tafralarından geçilmiyor, hiç bir şeyi beğenmiyorlar, beğenilesi bir iş yapmaları söz konusu değil, gazete okumuyorlar, tüm gün kahvede, birbirlerinin ceplerindeki, Mimar Sinan reliefli onbinliği kapmanın derdindeler, o onbinliği iş beklenen bir barda alkole çevirmek üzere... </st><st c="712">Yani ki, iş yok güç yok, arkadaşlar sanatçılar! </st><st c="760">Arkadaşların, sanatın, sinemanın ve o kahvenin öyküyle ilgisi yok. </st><st c="827">Ne var ki o pasaj, o kahveye çıkıyor...</st></p>
		<p><st c="866">Zaman zaman kestirme olarak kullanıyoruz, zaman zaman o pasajda işimiz oluyor. </st><st c="946">Lokanta var, kırtasiyeci var, noter var, ayakkabıcı var, gömlekçi var, meyhane var, insana geçerken zorla pantalon satan pantaloncu Simbad var. </st><st c="1090">Yok yok pasajda. </st><st c="1107">Beni pasaja en çok bağlayan pasajın ortasında bir noktayı gerilla olarak dükkân edinen bin yaşındaki kundura boyacısı İzzet Baba. </st><st c="1237">Her geçişimde, eli boşsa ona ayakkabımı boyatıyorum. </st><st c="1290">Ayakkabımın boya gereksiniminden değil, maksat İzzet Baba’nın eli boş kalmasın. </st><st c="1370">Hava akımında kalmamak, kış kıyamette üşümemek için, bir düralit parçasını duvar eyliyor sırtına İzzet Baba. </st><st c="1479">Filimciler, sinemacılar, her gün önünden geçiyorlar, ona ayakkabı boyatıyorlar, İzzet Baba’yı görmüyorlar. </st><st c="1586">Karton dekoruyla bir Fellini filmi gibi, fırça sallıyor İzzet Baba. </st><st c="1654">Sinema dediğin de define gibi aranmaz ki, maküs talihine vido çekerek söz konusu kahvede; allahtan konumuz sinema değil. </st><st c="1775">İzzet Baba, kimi günler yüzünü Beyoğlu’na dönüyor, kimi günler sanki Beyoğlu’na küs, sırtını veriyor İstiklâl caddesine, İstiklâl Marşı’nın Mozart’tan araklandığından habersiz, Mozart İzzet Baba’dan bihaber, İzzet Baba içinse Mozart “loafer” gibi bir şey... </st><st c="2033">Hani o yeni çıkan dandik ayakkabılar... </st><st c="2073">Bir amerikalılar geldi bir ara, Menderes zamanı, o zaman türedi bu ayakkabılar. </st><st c="2153">Laleli’de Koska helvacısının yanında satıyorlar... </st><st c="2204">Atatürk’ün ayakkabısını boyamış adamım, diyor kısık sesiyle, kendi kısmıyor sesi, yıllar kısmış soluğu. </st><st c="2308">Ben onun tarihsel boyacılığına, yaşlılığına, o yaştaki çalışma sevincine saygı duyarak, anılarını dinler, kulak arkasına zulalaması için filitreli sigara sunar, bir kundura boyatıp, on kundura parası verirdim, en Sait Faik halimle, Tahir Alangu’yu düşünerek. </st><st c="2567">Hikâye orda oturmuş duruyor işte molla!</st></p>
		<p><st c="2606">Bir gün gene kahvede entel-kıro vidolar çekilirken, İzzet Baba, benim ayakkabımı fırçalarken, Atatürk’ün para taşımayı sevmediğini ve koruma polislerinden çok sıkıldığını, onları atlatmak için ne uyanık numaralar yaptığını, Dumlupınar meydan savaşı gibi anlatırken, Baron dö Beyoğlu çıkageldi, dikildi başımıza, selâmlaştık. </st><st c="2932">İzzet Baba, onu saygıyla selâmladı.</st></p>
		<p><st c="2967">— İzzet! </st><st c="2977">Benimkiler boyandı mı?</st></p>
		<p><st c="2999">dedi. </st><st c="3006">İzzet Baba, derhal boyayacağını belirtti, ondan sanki ürkerek. </st><st c="3069">Benimkiler zaten parlamaya yüz tutmuştu, verdim parasını, Beyoğluna çıktım, kafamda Baron dö Beyoğlu... </st><st c="3173">İzzet Baba neden ona ürkekçe bir saygı duyuyor? </st><st c="3221">Çok mu para veriyor İzzet Baba’ya? </st><st c="3256">İzzet Baba’ya herkes gerektiğinden çok para veriyor, olay parasal olamaz.</st></p>
		<p><st c="3329">Ayakkabılar her zaman pırıl boyalı, kır saçlı, taba rengi takım elbiseli, boyunbağlı, ortayaşlı bir adamdı Baron dö Beyoğlu. </st><st c="3455">Ona ilk kez pasajdaki lokantada rastlamıştım. </st><st c="3501">Patronun tezgâhının yanındaki boş bir masada oturuyor, yemek yemiyor, pek konuşmuyor, belirli bir ağırbaşlılığı koruyordu. </st><st c="3624">Ona o lokantada bir kaç kez üstüste rastladım. </st><st c="3671">Selâmlaşır olduk. </st><st c="3689">Bir süre ben onu o lokantanın ortağı, belki de gerçek patronu sandım. </st><st c="3759">Daha sonra, lokantanın yanındaki gömlekçide de ayni ağırbaşlılıkla oturup kahve içtiğini görünce lokantayla bir ilgisinin olmadığını anladım. </st><st c="3901">Pasajdaki tüm dükkânlara giriyor, çıkıyor, belirli bir saygınlık görüyordu. </st><st c="3977">Herhalde, dedim, bilmemkimzadelerin Beyoğlu’ndaki punkarabesk değişimi bir türlü kanıksayamayan oğulları Baron dö Beyoğlu Bey, bir beyin oğlu... </st><st c="4122">Belli ki eskiden çok zenginlermiş, Beyoğlu’nda apartmanları, hanları varmış. </st><st c="4199">Zamanla zenginlik tükenmiş ve fakat soyluluk kalmış, bir taba rengi elbiseyle idare ediliyor yaşam... </st><st c="4301">Ona garip bir saygı duymaya, eski Beyoğlu’nun artık pek görülemeyen beyefendilerinden biri gibi davranmaya başladım. </st><st c="4418">Eskiden de belki ona hergün rastlıyordum ama pek farkında değildim. </st><st c="4486">Pasajdan günde bir iki kez geçiyorum. </st><st c="4524">Baronla karşılaşıyoruz ve onu her seferinde saygıyla selâmlıyorum, üstüme bir görev gibi. </st><st c="4614">Baron benim selâmımı kimizaman endişeyle karşılıyor, kimizaman bana yarım yamalak selâm veriyor, kimizaman hiç yüzüme bakmadan, anlaşılmaz bir suskunlukla geçiyor yanımdan. </st><st c="4787">Ona nasıl davranacağımı şaşırdım, her gördüğümde endişeye kapılıyorum. </st><st c="4858">Burun buruna geldiğimizde selâm vermeye, uzağından geçiyorsam, acelem varmış onu görmemişim gibi yapmaya başladım. </st><st c="4973">Çünkü selâm verdiğimde, suratında bir Baron dö Beyoğlu soyluluğu görmemeye başladım. </st><st c="5058">Gözlerinde endişeli, dangıl dungul bir bakış beliriyor, zaman zaman, beni aşşağıladığı duygusuna kapılıyorum. </st><st c="5168">Baron bana bayağı sorun olmaya başlayınca kendisiyle selâmı sabahı kestim. </st><st c="5243">Zaten adamı tanımıyorum, nedir bu bendeki deli dana selâmlaşma telâşı? </st><st c="5314">Durup dururken bir abuk selâmlaşma başladı aramızda, bir ara epey ilerlettik selâmı, ancak selâmlaşma giderek pastelleşti ve sonunda çok zorunlu kalınca selâmlaşmaya dönüştü. </st><st c="5489">Böyle bir garip küslük başladı baronla aramızda. </st><st c="5538">Onun beni adam yerine koymadığı duygusu giderek gelişti kafamda. </st><st c="5603">Çünkü baronun suratı sürekli asık, hep sinirli bir hali ve samuel beckettvari bir suskunluğu var. </st><st c="5701">Ben de kim oluyorum baronun yanında? </st><st c="5738">Bunu sezdikten sonra daha garip bir saygı duymaya başladım ona karşı. </st><st c="5808">Onu görünce köpek gibi ezilip büzülüyor, baronla selâmlaşmak için can atıyordum. </st><st c="5889">Baron da bu duygumu ve kendisine karşı bir kötü niyet beslemediğimi çakmış olacak ki, bana saygın selâmlar vermeye başladı. </st><st c="6013">İlişkiyi düzelttiğim için başbakancıl bir huzura erdim.</st></p>
		<p><st c="6068">Bir gün, bir acele, pasajdaki notere girdim, nüfus kağıdımdaki benin ben olduğumun kanıtlanması kağıdı alma derdindeyim, bir baktım ki baron noterde. </st><st c="6219">Noter katibiyle karşılıklı oturmuşlar. </st><st c="6258">Önce barona, sonra noter katibine selâm verdim. </st><st c="6306">Daktilo kızın, yıldırım hızıyla ve daktilodan başka her yere bakarak yazı yazışına daldım, noterden tasdikli benliğimin hazırlanması beklentisindeyim ki, birdenbire baronla noter katibinin konuşması kulağımı tırmaladı. </st><st c="6525">Noter katibi, koskoca baronu aşağılayarak konuşuyor, hatta neredeyse azarlıyor. </st><st c="6605">Noter katibi vikont mu yani? </st><st c="6634">Nerenin dükü bu noterin sümsük katibi?</st></p>
		<p><st c="6672">Noter katibi, koskoca barona:</st></p>
		<p><st c="6702">— Ne parası lan?</st></p>
		<p><st c="6719">deyince şaşkınlığım ayyuka çıktı. </st><st c="6754">Noter katibi terbiyesizin biriydi. </st><st c="6789">Koskoca baronla lan, diye konuşuyordu. </st><st c="6828">Baron ezildi, büzüldü. </st><st c="6851">Benim olaya kulak konuğu olmamdan daha da rahatsız olarak, katibin kulağına yanaştı, bir şeyler fısıldadı. </st><st c="6958">Noter katibi onun bu kibarlığı karşısında daha da küstahlaştı:</st></p>
		<p><st c="7020">— Para nerde lan? </st><st c="7039">Günlük masraftan haberin var mı senin? </st><st c="7078">Gelen gidiyor, ben buranın masrafına dayanamıyorum... </st><st c="7132">Sıçarım senin su parana.. </st><st c="7158">Bizim suyla ne ilgimiz var, evrakı suyla tasdik etmiyoruz ya!</st></p>
		<p><st c="7219">deyince, baron kıpkırmızı kesildi. </st><st c="7255">Benden çok utanmıştı birdenbire. </st><st c="7288">Koskoca baronun su parasıyla ne ilgisi olabilirdi? </st><st c="7339">Baronun su parasını neden noter ödesindi? </st><st c="7381">Yoksa baron Osmanlı İmparatorluğu gibi bir çaresizlik içinde miydi? </st><st c="7449">Galata bankerlerinden borç alıp kendine saray yaptırmış ve su parasını mı ödeyemiyordu?</st></p>
		<p><st c="7536">— Kaç para lan sayın baronun su borcu?</st></p>
		<p><st c="7575">diye kahramanca ortaya atılacaktım ki, noter katibi bana dönerek:</st></p>
		<p><st c="7641">— Beyfendi, bu var ya bu...</st></p>
		<p><st c="7669">diyerek baronu gösterdi. </st><st c="7695">Bana “beyefendi”, koskoca barona “bu” diyordu. </st><st c="7742">Noter katibinin kendisi hakkında açıklamalarda bulunacağını sezen baron daha da ezildi, beni göstererek, biz tanışıyoruz gibisinden mahcup bir gülücük takındı. </st><st c="7902">Ancak katibin setresi mini, eteği çamursuzdu, bir tanıştırma derdinde değildi. </st><st c="7981">Baronun bir ayıbı çıkmıştı sanki ortaya. </st><st c="8022">Katip sözü sürdürdü, gözleri mahmur:</st></p>
		<p><st c="8058">— Bu var ya... </st><st c="8074">Hepimizden zengindir ha... </st><st c="8101">Bütün pasajdan, su parası... </st><st c="8130">elektrik parası... </st><st c="8149">toplar da toplar... </st><st c="8169">Kimin hangi ay, kaç para vereceğine bu karar verir... </st><st c="8223">Aybaşında her dükkândan maaş alır... </st><st c="8260">Kalorifer dairesinde yatar. </st><st c="8288">Lokantada beleş yemek yer, İzzet Baba’ya ayakkabı boyatır, para vermez. </st><st c="8360">Ali kıran baş giyotin. </st><st c="8383">Beş kuruş masrafı yok... </st><st c="8408">Ne kirli çıkıdır bilmezsin.. </st><st c="8437">Herkesi kendi gibi sanıyor... </st><st c="8467">Su parası diye imanımızı gevretiyor...</st></p>
		<p><st c="8505">deyince, baron birdenbire mahcup bir çocuk gibi önüne baktı. </st><st c="8567">İşi gülmeye dönüştürdü. </st><st c="8591">Onu ilk kez gülerken görüyorum, ama hiç de bir baron gülüşü değil. </st><st c="8658">Gülmeyi bilmiyor denilebilir. </st><st c="8688">Hızla kalktı:</st></p>
		<p><st c="8701">— Neyse, ben akşamüstü uğrarım!</st></p>
		<p><st c="8733">diyerek ve bana ilk kez köpek gibi selâm vererek hızla çıktı noterden.</st></p>
		<p><st c="8804">— Kim bu?</st></p>
		<p><st c="8814">dedim.</st></p>
		<p><st c="8821">— Bu hanın odabaşı! </st><st c="8842">Ayının biridir!</st></p>
		<p><st c="8857">dedi kolasız gömleksiz katip.</st></p>
	</section>
<div id="charCountTotal" value="8887"></div></body>
</html>
