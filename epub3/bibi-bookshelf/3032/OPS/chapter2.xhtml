<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Düşbükü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter2">
	<section>
		<h1><st c="0">KWELL GELDİ</st></h1>
		<p><st c="12">Uzun, hırıltılı, çok vites değiştirmeli, çok kafakakan bir otobüs yolculuğundan baba evine indim, çoraplarım ayaklarıma yapış. </st><st c="140">Erkek kardeşim açtı kapıyı, sarıldık, öpüştük. </st><st c="187">Annemler yazlığa gitmişler bile, İstanbul’da haziran başı, kardeş eve hemen bir bekâr evi dağınıklığı getirmiş, evin annemler buradayken kullanamadığı bölümlerine sere serpe yayılmış, orda burda ilgisiz kirli kahve fincanları, koltuk üstlerine atılmış gömlekler, pantalonlar, sağda solda sürünen çoraplar, birikmiş bulaşık, boş içki şişeleri toza durmuşlar... </st><st c="547">Annemin yokluğu kokusu, annemin yokluğunun özgürlüğü mahmur kokusuna dönüşmüş. </st><st c="626">Kendimi banyoya attım. </st><st c="649">Osuruk otellerde soğuk duşlarla, gusul abdestimsel tez yıkanmalarla idare edilmiş, zaman zaman kolonya ile silinilmiş, parçalı bulutlu temizliklerden sonra, Galatasaray hamamı gibi geldi bana baba evi banyosu. </st><st c="859">Oklava gibi kirler çıktı keselendikçe. </st><st c="898">Bir kaç gündür kaşınmaya başlamıştım artık. </st><st c="942">Sanki derim değişti, sağlıklı çıktım banyodan. </st><st c="989">Babamın bornozunu giydim, geldim oturdum masaya, kışları babamın oturduğu yere. </st><st c="1069">Babamın zula rakılarından biri açıldı. </st><st c="1108">Özel şişeler bunlar. </st><st c="1129">Üstünde babamın el yazısıyla tarihler var. </st><st c="1172">Yazın o güzelim rakılar içiliyor. </st><st c="1206">Yaz sonu babamların dönüşüne 24 saat kala, bakkaldan gaz kokulu, anasonsuz, bol ispirtolu hanzo rakılar alınıp, babamın şişeleri doldurulup bir güzel sanki açılmamış gibi kapanıyor ağızları. </st><st c="1397">Babam bir gün onlardan birini açtığında çakıyor herhalde durumu, ama bize renk vermiyor... </st><st c="1488">Bekâr mezeleriyle, sigaralarla donatıldı masa. </st><st c="1535">Görüşmeyeliliklerimiz anlatıldı. </st><st c="1568">Kardeşim belli ki para sıkıntısı içinde. </st><st c="1609">Haybeye dolaşmadım ya ben bu Selçuklu ülkesini, cebimdeki bir tomar parayı getirip koydum masanın üstüne. </st><st c="1715">Kadeh tokuşturduk paralılığımıza. </st><st c="1749">Devrisi gün pazardı, geç saat sızıldı. </st><st c="1788">Bana her gün pazar da, kardeşim sabahları işe gidiyor. </st><st c="1843">Bir güzel, bir güvenli uykuya daldım baba evimde.</st></p>
		<p><st c="1892">Öğle suları uyandım. </st><st c="1914">Kardeşim kahvaltı hazırlamış, bulaşıkları yıkamış, çayı demlemiş, çörekler almış, kahvaltı etmemiş, çayı gazetelere arkadaş etmiş, beni bekliyordu. </st><st c="2062">Günaydınlaşma, kakara kikiri bir kahvaltı. </st><st c="2105">Ancak bendeki kaşınma sürüyor.</st></p>
		<p><st c="2135">— Bitlendim mi, nedir?</st></p>
		<p><st c="2158">— Yok canım, seninkisi psikolojik!</st></p>
		<p><st c="2193">dedi kardeşim. </st><st c="2209">Psikolojik msikolojik, hatır hutur oram buram kaşınıyor. </st><st c="2266">Bol sabunlu bir duş çektim. </st><st c="2294">Kaşınma, bana mısın demiyor. </st><st c="2323">Kime misin o zaman?</st></p>
		<p><st c="2342">Akşamüstü rakılarımızı koymuştuk ki kardeşim de kaşınmaya başladı.</st></p>
		<p><st c="2409">— Saçmalama canım, bana baka baka kaşınmaya başladın, senin ki tamamen psikolojik!</st></p>
		<p><st c="2492">dedim.</st></p>
		<p><st c="2499">— Psikolojik msikolojik, hatır hutur oram buram kaşınıyor!</st></p>
		<p><st c="2558">dedi. </st><st c="2565">Gülüştük. </st><st c="2575">Derken Hakan geldi. </st><st c="2595">Üçlü tavla turnuvası için tavlaya oturuldu. </st><st c="2639">Hakan’larda su kesikmiş, Hakan banyo yaptı, rakı sofrası kuruldu. </st><st c="2705">Daha bir kadeh içmemiştik ki Hakan da inceden kaşınmaya başladı.</st></p>
		<p><st c="2769">— Psikolojik psikolojik!</st></p>
		<p><st c="2794">deyip basıyoruz kahkahayı, ancak kaşıdığımız yerler kızarmaya, yaralaşmaya, derken bereleşmeye başladı. </st><st c="2899">Üçümüzün de uyuz olduğu bir iki gün sonra anlaşıldı.</st></p>
		<p><st c="2951">— Sosyete uyuzu!</st></p>
		<p><st c="2968">dedi doktor.</st></p>
		<p><st c="2981">— Sosyete uyuzu nedir doktor bey?</st></p>
		<p><st c="3015">— Bildiğimiz uyuz. </st><st c="3035">Bu ara çok yaygın. </st><st c="3054">Hali vakti yerinde insanlarda da görülmeye başlandı, onun için kibarlaştırıldı adı. </st><st c="3138">Daha çok cinsel ilişkiyle yayılıyor, ancak. </st><st c="3182">çarşaftan da, havludan da, çamaşırdan da geçiyor...</st></p>
		<p><st c="3233">O akşam durumu onlara açtım. </st><st c="3263">En çok Hakan üzüldü,</st></p>
		<p><st c="3283">— O zaman Melda da uyuz! </st><st c="3309">İlâcı yok muymuş, bu ibnenin şeyinin?</st></p>
		<p><st c="3346">— Var. </st><st c="3354">Kwell losyon ve bildiğimiz suudi sabun.</st></p>
		<p><st c="3393">— Arap sabunu mu?</st></p>
		<p><st c="3411">— Yes. </st><st c="3419">Ancak Kwell denilen losyon bulunmuyormuş, bugün aramadığım yer, sormadığım eczane kalmadı. </st><st c="3510">Vardı, bitti, gelecek, diyorlar.</st></p>
		<p><st c="3542">— Allahallah!</st></p>
		<p><st c="3556">Artık uyuz olduğumuzun bilinciyle daha çok kaşınmaya başlamıştık. </st><st c="3623">O akşam buluşmayı düşlediğimiz kız arkadaşlarımızı üzülerek ve bin dereden yalan naklederek ektik.</st></p>
		<p><st c="3721">— Evdeki herşey kaynatılacakmış!</st></p>
		<p><st c="3754">dedim.</st></p>
		<p><st c="3761">— Yok yahu?</st></p>
		<p><st c="3773">dedi kardeşim.</st></p>
		<p><st c="3788">— Sizin evdekiler mi?</st></p>
		<p><st c="3810">dedi Hakan.</st></p>
		<p><st c="3822">— Sizin evdekiler de!</st></p>
		<p><st c="3844">dedim.</st></p>
		<p><st c="3851">— Hassiktir!</st></p>
		<p><st c="3864">dedi Hakan ve sırtını kaşıyarak sürdürdü sözünü:</st></p>
		<p><st c="3913">— Zaten sabahtan beri annem de kaşınıyor... </st><st c="3958">Melda’larda da herşey kaynatılacak.. </st><st c="3995">Hassiktir be yahu!</st></p>
		<p><st c="4013">— Ancak Kwell bulmadan bir şey kaynatmanın anlamı yok!</st></p>
		<p><st c="4068">— Yarın İstanbul’un altını üstüne getirir, bir baks bulurum ben o ilâçtan!</st></p>
		<p><st c="4143">dedi Hakan. </st><st c="4156">O gece ona güvenerek uyuduk. </st><st c="4185">Sıkı içki içince derin uyunuyor, kaşınma olmuyor, belki de el kendi halinde kimi organları kaşıyor da sarhoşun bundan haberi olmuyor.</st></p>
		<p><st c="4318">Kwell aramak olmasa evden hiç çıkmayacağım, çünkü kaşınmadan bir dakika bile duramıyorum. </st><st c="4409">Kimin karşısında beş dakika otursam, durum açığa çıkıyor. </st><st c="4467">İlk bir kaç dakika, sırtını sandalyeye, koltuğa hafif hafif çaktırmadan sürterek idare etmeye uğraşıyorsun, kimi yerlerini cebinde bir şey arıyormuş gibi yapıp cep içinden hafif hafif kaşıyorsun, bacak bacak üstüne atarak iki bacağı birbirine sürtmek yoluyla kimi bacak kaşıntılarını frenliyebiliyorsun... </st><st c="4773">Koltuk altlarındaki kaşınmalar için, iki kolu kavuşturarak sanki karşı tarafı daha iyi dinleme kompozisyonu alıyorsun, ancak ne denli idare etsen bir an geliyor ki dayanamıyarak herhangi bir yerini deli gibi kaşıma arzusuyla yanıp tutuşuyor, sonunda da bu isteğin tutsağı oluyor, kaşıntıya hükmen yenilerek birdenbire ve delice kaşınıyorsun, karşı tarafın şaşkın bakışlarına açıklık getirmek zorunda kalıyorsun:</st></p>
		<p><st c="5184">— Afedersiniz, uyuzum da... </st><st c="5213">Sosyete uyuzu!</st></p>
		<p><st c="5227">Karşı taraf sapsarı kesiliyor, sanki önemli bir şey değilmiş gibi yapmaya çabalıyor, beceremiyor, durup dururken inceden kaşınmaya başlıyor. </st><st c="5369">Hızla yanınızdan uzaklaşan var. </st><st c="5401">Eliniz sıkılmak istenmiyor, canınız sıkılıyor. </st><st c="5448">Hiç iç açıcı bir durum değil. </st><st c="5478">Kwell’i bulup, eve kapanıp bu olayı atlatmak gerek ve fakat Kwell bulunmuyor.</st></p>
		<p><st c="5555">Akşamüstü Hakan telefon etti. </st><st c="5586">Bir arkadaşının babasının Cerrahpaşa’da ecza deposu varmış, orada bir miktar Kwell varmış, adres verdi. </st><st c="5690">Derhal taksiyle gidip almaya karar verdim.</st></p>
		<p><st c="5732">Takside kaşınmamaya özen gösteriyorum. </st><st c="5772">Neden durup dururken elin taksi şoförüne etiket olalım. </st><st c="5828">Semtimizin şoförü bize neden yıllarca 67 numarada oturan uyuz bey ağbi muamelesi yapsın, çaktırmamak gerek durumu. </st><st c="5943">Bir tür hastalık, ancak adı aşşağılık. </st><st c="5982">Üstelik, karşı taraf uyuz olduğunuzu çakınca vebalı muamelesi görüyorsunuz. </st><st c="6058">Bir iki kilometre kaşınmadan dayandım. </st><st c="6097">Zaman zaman şoförün aynadan göremeyeceği açılardaki kaşınmalarımı sıvazlama yöntemiyle geçiştirdim. </st><st c="6197">Fakat trafik de acayip, hiç uyuz olmayanı uyuz edecek bir akamama var trafikte, santim santim gidiliyor. </st><st c="6302">Unkapanı önlerinde pazularımdaki kaşınmalara tutsak oldum, başladım her iki elimle her iki pazumu deli gibi kaşımaya. </st><st c="6420">Şoför dikiz aynasından baktı, bir şey demedi, fakat ben sanki kolumla zina halinde yakalanmış gibi, durup dururken:</st></p>
		<p><st c="6535">— Afedersiniz, uyuzum da!</st></p>
		<p><st c="6561">dedim.</st></p>
		<p><st c="6568">— Sosyete uyuzu!</st></p>
		<p><st c="6585">diye düzelttim. </st><st c="6602">Şoför aynadan baktı, gülümsedi:</st></p>
		<p><st c="6633">— Kwell losyon alıcaksın, arapsabunu alıcaksın. </st><st c="6682">Evde herşeyi kaynatacaksın!</st></p>
		<p><st c="6709">dedi, frene bastı:</st></p>
		<p><st c="6728">— Yalnız hemen in, kusura bakma, ben yeni atlattım...</st></p>
		<p><st c="6782">Boynum kıl kalınlığında, indim taksiden. </st><st c="6824">Hızla uzaklaştı taksi. </st><st c="6847">Yeni bir taksi beklemeye koyuldum. </st><st c="6882">Taksi beklerken kaşıntı durmuyor elbette, üstelik en olmayacak yerler en olmayacak zamanlarda kaşınıyor ve kaşımak çözüm değil, kaşındıkça kaşınasın geliyor. </st><st c="7040">Ne kadar kaşırsan o kadar kötü, kaşınmamak olanaksız... </st><st c="7096">Nerden bulaştı acaba bana? </st><st c="7123">Cinsel ilişkiyle değil, bu kesin. </st><st c="7157">Adım adım Anadolu dolaşmaktan geliyorum, aylardır bir numaram yok... </st><st c="7226">Abuk subuk otellerde yattık, güyâ temiz çarşaflarda uyuduk, ordan bulaştı elbette... </st><st c="7311">Ayıbımı bilmeyen bir taksiye attım kendimi, kaşınmamakta kararlıyım. </st><st c="7380">Sürtünme hareketleriyle Aksaray’ı bulduk. </st><st c="7422">Dayan, diyorum kendi kendime, Cerrahpaşa’ya ne kaldı? </st><st c="7476">Taksi şoförü birdenbire, önce ensesini, sonra daha kararlı bir biçimde sırtını, giderek sırtının daha aşşağı noktalarını hatır hutur kaşımaya başladı. </st><st c="7627">Deli gibi bir kaşıma isteği aşılıyor insana böyle kaşınan birini görmek</st></p>
		<p><st c="7698">— Kardeşim kaşınma!</st></p>
		<p><st c="7718">deyivermişim. </st><st c="7733">Şoför dikiz aynasından anlamsızca suratıma baktı:</st></p>
		<p><st c="7782">— Anlamadım!</st></p>
		<p><st c="7795">buyurdu.</st></p>
		<p><st c="7804">— Özür dilerim, ben birini kaşınırken görünce hemen kaşınasım gelir de...</st></p>
		<p><st c="7878">biçiminde konuyu tatlıya bağlama eğilimi gösterdim.</st></p>
		<p><st c="7930">— Ben babamın hayrına kaşınmıyorum ya, hastalık işte!</st></p>
		<p><st c="7984">dedi şoför.</st></p>
		<p><st c="7996">— Hastalık mı?</st></p>
		<p><st c="8011">— Evet ağbicim, sosyete uyuzu olmuşuz, dinini seviiim!</st></p>
		<p><st c="8066">deyince şoför, bir an kalakaldım.</st></p>
		<p><st c="8100">— Geçmiş olsun!</st></p>
		<p><st c="8116">deyiverdim.</st></p>
		<p><st c="8128">— Geçince olucak!</st></p>
		<p><st c="8146">diye homurdandı şoför, boştaki eliyle direksiyonu tutan elini kaşıdı, sonra kaşıyan eliyle direksiyonu tutup az önce kaşıyan elini, kaşıdığı eliyle kaşıdı... </st><st c="8305">Ve söylenmesini sürdürdü:</st></p>
		<p><st c="8330">— İlâcı bulunmuyormuş, dinini sevdiğimin!</st></p>
		<p><st c="8372">— Kwell losyun mu?</st></p>
		<p><st c="8391">dedim. </st><st c="8399">Dikiz aynasından gözüme dikti gözünü:</st></p>
		<p><st c="8436">— Hay ağzını seveyim, doktor musun ağbicim?</st></p>
		<p><st c="8480">— Hayır, ben de uyuzum!</st></p>
		<p><st c="8504">diyerek allahıma kadar kaşınmaya başladım...</st></p>
		<p><st c="8549">— Haaaa! </st><st c="8559">Öyle söylesene ağbicim, ben de senden utancıma kaşınamıyorum. </st><st c="8621">O zaman şöyle sağa çekeyim de bir efendi gibi kaşınalım!</st></p>
		<p><st c="8677">dedi, sağa yanaştı, durduk. </st><st c="8706">Kardeş kardeş kaşındık. </st><st c="8730">Ona Kwell almaya gittiğimi açıkladım. </st><st c="8768">Uçtu sevinçten. </st><st c="8784">Uyuz uyuz, yeniden yola koyulduk. </st><st c="8818">Artık gizli saklımız kalmamış, aynı amaca koşan iki yaralı cengaver gibi bütünleşmiştik. </st><st c="8907">Şoför hızla Cerrahpaşa’ya ulaşmaya uğraşıyor, zaman zaman bana:</st></p>
		<p><st c="8970">— Sayın ağbicim, sana. </st><st c="8994">zahmet şu ensemi az bi kaşısana! </st><st c="9027">Biraz daha aşşağı... </st><st c="9048">Kuvvetli kaşı ağbicim, kuvvetli!</st></p>
		<p><st c="9080">diyor. </st><st c="9088">Ben kaşıyıcıbaşı olarak onu kaşıyor, boş vakitlerimi kendi kaşınmalarıma ayırıyorum. </st><st c="9173">O vites değiştirirken baldırını kaşıyor, direksiyon kırarken belini koltuğuna sürtüyor, zaman zaman ensesini omzuna sürtmeye uğraşıyorken geldik ecza deposuna.</st></p>
		<p><st c="9332">On şişe Kwell almak istedimse de Hakan’ın arkadaşının babası, yalnız beş şişe verebileceğini söyledi, kaşınarak. </st><st c="9446">Peki, ona da şükür. </st><st c="9466">Bir şişeyi şoföre verdim.</st></p>
		<p><st c="9491">— Gözünün yağını yiyeyim, sayın ağbicim, allah razı olsun!</st></p>
		<p><st c="9550">diyerek beni eve kadar getirdi, uyuzdaşız diye on para almadı.</st></p>
		<p><st c="9613">Kardeşim işten yeni dönmüş, kaşınıyordu. </st><st c="9655">Müjdeyi verdim. </st><st c="9671">Kutlama kaşınmaları içinde, evde, çarşaf, havlu, bornoz, fanila, don, çorap, mendil türünde ne varsa, kazan, tencere, kap, kacak içinde kaynatmaya koyduk, arapsabunlu banyolar aldık, Kwell denen losyonu sürdük, bir ferahlama oldu. </st><st c="9902">Kaşınmalar sürüyor, ancak eskisine oranla daha az şiddetli ve daha az aralıklı. </st><st c="9982">Kwell kürü ve çamaşır kaynatmalar bir iki gün sürdü. </st><st c="10035">Haftasonu hiç bir şeyimiz kalmayacağı belli oldu. </st><st c="10085">Günlerdir görüşmemekte direndiğimiz kız arkadaşlarımızı cumartesi akşamı eve çağırmayı karar altına aldık.</st></p>
		<p><st c="10191">Cumartesi sabahı ne kaşınma ne de izi kalmıştı. </st><st c="10240">Hazreti Kwell, olayı kökünden çözümlemişti. </st><st c="10284">Derin bir oh çektik iki kardeş. </st><st c="10316">Hala kurumamış olan kimi çamaşırları balkona astık, bir haftasonu ıslığı tutturduk keyifle, kuruyan çamaşırları ütüledik bir başka keyif. </st><st c="10454">Böyle halayık gibi ev işi yapmanın keyfini ilk kez yaşıyoruz ikimiz de. </st><st c="10526">Evde herşey pir-ü pâk oldu, uyuz belâsından kurtulduk. </st><st c="10581">Zaman zaman el alışkanlığından mıdır nedir, küçük küçük kaşınmalarımız oluyor, birbirimize:</st></p>
		<p><st c="10672">— Psikolojik psikolojik!</st></p>
		<p><st c="10697">deyip gülüyoruz. </st><st c="10715">Çamaşır, ütü işleri bitti. </st><st c="10742">Kardeşim gitti alış-veriş yaptı. </st><st c="10775">Akşam hazırlığını tamamladık, birer içki koyduk, keyifle tavlaya oturduk. </st><st c="10849">Kaşınmamak ne güzel! </st><st c="10870">İnsan kaşınmayınca tavla bir başka güzel!</st></p>
		<p><st c="10911">Kardeşimin kız arkadaşı, telefon ederek gelemeyeceğini bildirdi. </st><st c="10977">Kardeşim takmadı kafaya. </st><st c="11002">Benimki geldi. </st><st c="11017">Birlikte yemek yedik, içtik, sonra yatıldı. </st><st c="11061">Epeydir kadınsızlık ve uyuzluğun atlatılmış olmasından mıdır, nedir, bir keyifli sevişme, pırıl beyaz çarşaflarda...</st></p>
		<p><st c="11177">Kız arkadaşım sabah erken gitti, ben geç kalktım. </st><st c="11228">Kahvaltı ediyorduk ki Hakan geldi. </st><st c="11263">O da uyuzunu atlatmanın sevinci içinde.</st></p>
		<p><st c="11302">— Tamamen geçti!</st></p>
		<p><st c="11319">diyor ama zaman zaman bize pek çaktırmadan hafif hafif kaşınıyor, arkasına yaslanarak sırtını koltuğa sürtüyor... </st><st c="11434">Yoksa Hakan’ın uyuzu geçmedi mi, duygusu bizi uyuz ediyor...</st></p>
		<p><st c="11494">— Herşey kaynatıldı değil mi?</st></p>
		<p><st c="11524">— Çoraplar da kaynatıldı mı?</st></p>
		<p><st c="11553">gibi sorularla Hakan’ı sıkıştırıyoruz. </st><st c="11593">Hakan her seferinde:</st></p>
		<p><st c="11613">— Herhalde annem sizden daha ev kadını!</st></p>
		<p><st c="11653">diyerek sözü ağzıma tıkıyor ve fakat zaman zaman tatlı sıvazlamalar halinde orasını burasını kaşıyor.</st></p>
		<p><st c="11755">— Niye kaşınıyorsun peki?</st></p>
		<p><st c="11781">dediğimizde:</st></p>
		<p><st c="11794">— Psikolojik psikolojik!</st></p>
		<p><st c="11819">diyerek iri kahkahalar patlatıyor.</st></p>
		<p><st c="11854">O akşam Hakan’a değmemeye, oturduğu yere oturmamaya, dokunduğu şeylere dokunmamaya, vedâlaşırken öpüşmemeye, hatta el sıkışmamaya ve bunları ona çaktırmamaya uğraştık, fakat beyin uyuzlaması olduk. </st><st c="12053">Hakan gittikten sonra ikimizde de hafif kaşınmalar oldu. </st><st c="12110">Arap sabunlu banyo ve Kwell olayı yeniden yapıldı, yatıldı. </st><st c="12170">Sabah kalktığımızda da bir kaşınma olayı görülmedi. </st><st c="12222">Sevinçle kahvaltı ettik. </st><st c="12247">Kardeşim işe gitti, ben gazeteleri irdelemeye koyuldum. </st><st c="12303">Telefon çaldı. </st><st c="12318">Açtım. </st><st c="12325">Cumartesi gecesi gelen kız arkadaşım, sesi titriyor telefonda. </st><st c="12388">Bana bir şeyler anlatmak istiyor, anlatamıyor, hamilelik bu denli çabuk ortaya çıkmaz ya, allahallah... </st><st c="12492">Sonunda baklayı telefonun ahizesine kusuyor:</st></p>
		<p><st c="12536">— Bugün doktora gittim. </st><st c="12561">Uyuz olmuşum... </st><st c="12577">Sosyete uyuzu... </st><st c="12594">Sana da geçmiş olabilir... </st><st c="12621">Bir doktora gitsen iyi olur...</st></p>
		<p><st c="12651">— Yapma yahu?</st></p>
		<p><st c="12665">diyorum anlamsızca.</st></p>
		<p><st c="12685">— Herhangi bir yerinde bir kaşınma var mı?</st></p>
		<p><st c="12728">diyor.</st></p>
		<p><st c="12735">— Yoo!</st></p>
		<p><st c="12742">diyorum ve o an her yerim deli gibi kaşınma isteğiyle yanıyor. </st><st c="12806">Beni uyardığı için teşekkür edip telefonu kapatıyorum. </st><st c="12861">Yalnız benim her yerim değil, telefon bile kaşınıyor. </st><st c="12915">Kwell’imiz bitmiş. </st><st c="12934">Derhal Cerrahpaşa’daki ecza deposuna gitmek üzere evden çıkıyorum, daha taksi durağına gelmeden, önünden geçtiğim eczanenin vitrininde afiş büyüklüğünde bir kâğıt görüyorum: “KWELL GELDİ!”</st></p>
	</section>
<div id="charCountTotal" value="13122"></div></body>
</html>
