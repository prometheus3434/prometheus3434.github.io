<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Düşbükü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter1">
	<section>
		<h1><st c="0">İŞSİZ DEMİRCİ</st></h1>
		<p><st c="14">Soluk, sanki küf bir yeşil, baharı göğüslemekte Yeniköy adı altında, Boğaz’da limon küfü pastel ahşap. </st><st c="118">Kocaman bir akvaryumu andırıyor Akvaryum Birahanesi. </st><st c="171">Hepimiz biraz balık, biraz bahar nezlesi, biraz şiir, bir o kadar parasızlık... </st><st c="251">Duvara gömülü akvaryumun içinde dönen minnacık kadın heykeli, balıklarsa hiç yüzmemekteler öyle durayazmışlar, kıbleleri karadeniz. </st><st c="383">Ölü gibiler, belki de küskün ve kırgınlar bu cam sınırlı küçük denize... </st><st c="456">Kimbilir onlar ne biçim görüyorlar bizi, hem balık gözü, hem camın optik şakaları, hem camdaki Yeniköy tozu...</st></p>
		<p><st c="566">— Ağbi’ye bir şiş sok, domatesli olsun!</st></p>
		<p><st c="606">dedi ardniyetsiz garson çocuk. </st><st c="638">Ağbi, almış yükünü alkol olarak, alıngaçları dikilmiş, köpek kulağı gibi. </st><st c="712">Kim nasıl edebilir böyle derin anlamlı bir sözü Akvaryum Birahanesi’nin Ağbi’sine?</st></p>
		<p><st c="794">— Ne demek istiyorsun lan sen?</st></p>
		<p><st c="825">le başlayan dalaşma, garsonun bin dereden taşıdığı özür ile kapandı. </st><st c="895">Kusura kalınmadı, pazartesiydi.</st></p>
		<p><st c="926">Demir aldım Yeniköy’den. </st><st c="952">Yeniköy’ün demiri meşhur diye, yoksa daha ucuz değil Yeniköy’de demir, demir aldım Yeniköy’den Vaniköy’e doğru.</st></p>
		<p><st c="1063">Rastlaştık Vaniköy’ün ağacıyla, yaprakları kuştandı ve güzeldi. </st><st c="1128">Söyledim bu güzellikleri ağaca gözümün ve soluğumun döndüğünce, çok uzaktan. </st><st c="1205">Meğer ağaç dişiymiş, çok utandı. </st><st c="1238">Biri bir haftabaşı kahkahası attı güvertede, martıyla bayrağın arasından. </st><st c="1312">Kuşlar utandılar, uçtular, kel kaldı Vaniköy’ün pazartesi hanım ağacı ve çok kızdı bu işe, kahkahayı yapraklarını çalmakla suçladı. </st><st c="1444">Bir kat daha büyüdü kahkaha, güldü kendinden iri. </st><st c="1494">Kement attık ağaca, gemiyi ağaca bağladık, Yeniköy’ün pahalı demirini attık sulara, bir bahriyeli hovardalığıyla.</st></p>
		<p><st c="1607">— Alınma nazlı ağaç, yaprak değildi onlar, kuştular!</st></p>
		<p><st c="1660">— Hayır, dedi, yapraklarımdı onlar, aldanıp kahkahaya koştular, şimdi boşlukta kaldılar, ağaç gibi somut bir şey değil ki kahkaha, neresine konacaksın? </st><st c="1813">Bekle ki kahkaha dallanıp, budaklansın...</st></p>
		<p><st c="1854">Dul ağaçla helâlleştik, Vaniköy’den demir aldık, Vaniköy’ün demiri çok paslı, çok pahasız. </st><st c="1946">Vaniköy’de balıklar, padişah sayıklar, öyle taşsız pirinci anneannem de ayıklar.</st></p>
		<p><st c="2026">Bilinçle değil, pazartesidir diye ayaklarım getirdi beni Gülhane parkına. </st><st c="2101">Pazar günü yan gelip yatıldığından mıdır, nedir, o denli algılamıyor insan işsiz güçsüzlüğünü, pazartesiler koyuyor adama harıl harıl işsizlik. </st><st c="2245">Maymunların maymunluğuna bakar kalırsın işte. </st><st c="2291">Paslı paslı demirleri satmıyorlar Gülhane parkında. </st><st c="2343">Bir gemiden ödünç demir alınıp bir trene yüklenemez mi sanırsınız?</st></p>
		<p><st c="2409">Çarşamba’yı sel aldığı için, çarşambanın yerine de bir pazartesi oturtmuşlardı; haftada iki pazartesi, deliye hergün pazar ertesi...</st></p>
		<p><st c="2542">Tren dibi leblebicisi yağmura karşı yenmeye uğraşıyordu pazartesiyi. </st><st c="2612">İncir çekirdeğine bol gelecek bir leblebici iyiniyeti.. </st><st c="2668">Tenteyi menteyi boşver leblebici, devir arabayı, tumturaklı bir söv leblebici olmuşluğuna, kimse leblebici doğmaz, sonradan olur. </st><st c="2798">Senin de baba mesleğin değil ya, yıllar önce trende kolonya sattığını anımsa, ona da söv ayrı, sövgünün bini bedava, bin leblebi kaç para? </st><st c="2937">Hem leblebi kaç bekerel bakalım?</st></p>
		<p><st c="2969">Demiri trene yükledim, tren zaten demir yığını, ben binmedim, el salladım yolcu ettim tonlarca demiri, bomboş yürümeye koyuldum bir demir alım-satımcısı olarak, bir yerden demir alıyorum, her yerden demir alıyorum, ustam sizlere ömür, atılacak demirim var, deniziniz bulunur mu? </st><st c="3249">Kimi bilinçli, kimi bilinçsiz herkes duyuyor bu kopukluğu, galaktikasal yapıştırma telâşı. </st><st c="3340">Kimse aptal değil, herkesin kendini akıllı sanması üzücü.</st></p>
		<p><st c="3397">Eczanenin vitrinine dalıp gitmişim, daha çok içerdeki eczacı kadınla ilgiliyim. </st><st c="3478">Bir pazartesi güzelliği eczacı kadının gözünün elifinde. </st><st c="3535">Diktim gözümü gözüne. </st><st c="3557">Bakmadan da öte bir şey, gözümün bebeği kadının gözünün ırzının içinde, hızla girdim eczaneye. </st><st c="3652">Kadın ürkerek kalktı yerinden.</st></p>
		<p><st c="3682">— Buyurun!</st></p>
		<p><st c="3693">buyurdu beyaz gömlekli pazartesi güzeli.</st></p>
		<p><st c="3734">— Buyurduk zaten!</st></p>
		<p><st c="3752">demedim ve bunu dememek için bir süre susmuş, daha da ileri giderek gülümsemiş olmalıyım ki, pazartesi güzeli sesinin tonunu biraz yükseltti:</st></p>
		<p><st c="3894">— Buyurun, ne istemiştiniz?</st></p>
		<p><st c="3922">Türkçe ziyânlığı işte... </st><st c="3948">Buyuralı anlar oldu. </st><st c="3969">Henüz bir şey istemiş değilim. </st><st c="4000">Miş’li geçmiş soruyor bana sanki bir süredir ısrarla istemekte olduğum şeyi...</st></p>
		<p><st c="4078">— Çok yalnızım!</st></p>
		<p><st c="4094">desem, diye geçirdim içimden, demedim. </st><st c="4134">Hiç aklımda yokken, sabırsız ağzımın bana bir oyunu:</st></p>
		<p><st c="4186">— Şey istiyorum!</st></p>
		<p><st c="4203">demiş bulundum.</st></p>
		<p><st c="4219">— Şey mi?</st></p>
		<p><st c="4229">— Evet, hani Heinrich Böll’ün romanında gökten yağıyordu....</st></p>
		<p><st c="4290">— Yağmur? </st><st c="4301">Kar? </st><st c="4306">Özür dilerim bayım, yok bizde bunlar. </st><st c="4344">Eczaneyiz şimdilik.</st></p>
		<p><st c="4363">— Hayır hayır, hani savaş sırasında uçaklardan atıyorlardı, reklâm olsun için, herkes kullansın için, gereksiz doğumları kontrol için; döl ziyan balonu!</st></p>
		<p><st c="4516">Eczanenin pazartesi güzelinin yanakları kızardı birden, utanır gibi oldu. </st><st c="4591">Madem ayıp, niye satıyorsunuz? </st><st c="4622">Madem utanacaktınız eczacı olmasaydınız. </st><st c="4663">Ben zaten isteyene dek yerin dibine batıyorum, sizdeki karşı utanma çok gereksiz. </st><st c="4745">Neyse toparlandı pazartesi güzeli, sesi epik bir ton aldı:</st></p>
		<p><st c="4803">— En büyük boy mu?</st></p>
		<p><st c="4822">— E, herhalde!</st></p>
		<p><st c="4837">diye sırıttım. </st><st c="4853">Sırıtmama sinirlendi pazartesi hasbası:</st></p>
		<p><st c="4892">— Hayvanlığın âlemi yok, en büyüğünden mi istiyorsunuz diye sordum!</st></p>
		<p><st c="4960">— Bilmiyorum ki, boy boy mu? </st><st c="4990">Ben ne boyum? </st><st c="5004">Tartınız, ölçünüz, mezuranız yok mu? </st><st c="5041">Gömlek almaya gittiğimde de hep böyle olurum. </st><st c="5087">Kaç yaka? </st><st c="5097">derler, ben mel mel bakarım, mezurayla boynumun ölçüsünü alırlar...</st></p>
		<p><st c="5164">Herkes boyunun ölçüsünü eczanede almaz ya. </st><st c="5208">Pazartesi güzeli eczacı kadın, konumuna ve kendisine yakışmayan bir sövgü patlattı, önüme parlak paketli bir döl ziyanlığı balonu koydu. </st><st c="5345">Balonu aldım, ödedim, işi büyütmeden çıktım eczaneden. </st><st c="5400">Fakat niye alındı bu balon? </st><st c="5428">Nerde uçurulacak? </st><st c="5446">Eczaneden demir aldım, ben bu demiri bir yerlere atmak zorundayım gızannem. </st><st c="5522">Balon cebimi yakar adım seğirttim karşı kaldırıma, acelem varmış gibi. </st><st c="5593">Acelesi olmak hoşuma gidiyordu.</st></p>
		<p><st c="5624">Demir attım kahveye, kahvenin camı tuzla buz. </st><st c="5671">Hem camcıya hem kahveciye ödenen dünyanın en pahalı kahvesi...</st></p>
		<p><st c="5733">İşsiz güçsüz bir demirciyim, demir alırım demir satarım, ustam ölmüş amatörlerle yatarım, yatmanın armatörüymüş gibi. </st><st c="5852">Kahveye gir diyen içgüdüme karşı koyasım çok güçlü değildi, ondan girmiş bulundum, hiç kahve sevmem, yani kıraathane sevmem. </st><st c="5977">Hiç kıraat eden yok. </st><st c="5998">Tavlaların gürültüsünü pişpiriklerin şakırdaması bastırıyor. </st><st c="6059">En sinirlendiğim vidoya karşı vido çekilmesi... </st><st c="6107">Nedir vido? </st><st c="6119">Niye herkes birbirine küstahça ve düşmanca ve sadistçe ve sürekli vido?</st></p>
		<p><st c="6190">Faldan maldan anlamam, ama her kahve içişimde fincan çeviririm, anneannemden kalıtım bir huy... </st><st c="6287">Ham incirler yamuk ağaçta, ya da at kestaneleridir, bir buluta binmişler kısmet olarak bizim adresimizi aramaktalar, adressizliğim yanıltıyor kısmetlerimi. </st><st c="6443">Bir duvardır gök, koyudur sular, bir de topaklanmış karamsarlıklar, içim sıkılmış, yürek zaten sürekli kabarık ve dağlar ve ırmaklar ve uzaktan gelen zümrüt-ü uydurma kuşu... </st><st c="6618">Ve aç bir kurttur yaşamak, dibinde fincanın, kemirir günlerimizi, ya da bir bataklık. </st><st c="6704">Oysa ak ve çiçeklidir fincanın dışı ve demir atılmaz bataklığa, demir ziyanlığı...</st></p>
		<p><st c="6786">İnce çerçeveli gözlüğünün altından bakar, nasıl da çabucak yorumlardı bunları, ilâhi anneanne! </st><st c="6882">Garip garip bakmaya başladılar bana kahvede. </st><st c="6927">Fincanı bırakıp hızla çıktım kahveden. </st><st c="6966">Kahvenin sapı demir, çektim elimde kaldı, aldım kahveden demiri, yürüyüşüm kahverengi.</st></p>
		<p><st c="7052">O da ne? </st><st c="7062">Ben tanıyorum bu gözleri. </st><st c="7088">Evet evet, Serpil bu! </st><st c="7110">Bir ilkokul arkadaşına rastlayıveriyor işte insan birden, demircilik buna engel değil. </st><st c="7197">Gözler utanıyor birbirinden. </st><st c="7226">Ben daha da utangacım, sanki Serpil biliyor cebimdeki balonu. </st><st c="7288">Koskocaman kadın olmuş, bu benim eşek kadar adam olduğumun göstergesi. </st><st c="7359">Az mı saçını çekmişimdir Serpil’in... </st><st c="7397">Benim mendilim yiter giderdi hep, tırnak yoklamalarında çorabımı çıkarır koyardım ufacık ellerimin altına. </st><st c="7504">Çakmazdı öğretmen, çakmaz görünürdü yani. </st><st c="7546">Sense yalınayaklığıma gülerdin, işte tam buranda bu gamze... </st><st c="7607">Eee, daha daha nasılsın bakalım? </st><st c="7640">Kolalı yakam kopuk dönerdim eve akşamları. </st><st c="7683">Bir laz Hayrettin vardı, onunla dövüşürdük hep. </st><st c="7731">Koyu Galatasaraylı’ydı, bizse Fenerliyiz o zamanlar nedense. </st><st c="7792">Fener’de fenerdi ama! </st><st c="7814">Lefter’in, Can’ın en baba günleri... </st><st c="7851">İşte bu yüzden ortada hiç bir şey yokken kapışırdık Hayrettin’le...</st></p>
		<p><st c="7918">— Sen nasıl gâvur dermişsin Lefter’e?</st></p>
		<p><st c="7956">— Cavurdur helbet</st></p>
		<p><st c="7974">— Sen önce dilini düzelt pis laz, sen de...</st></p>
		<p><st c="8018">Öldüresim gelirdi onu o zamanlar. </st><st c="8053">Yakam kopuk dönerdim eve akşamları. </st><st c="8089">Sense gülerdin hep, işte tam buranda bu gamze... </st><st c="8138">Eeee, ne var ne yok Serpil? </st><st c="8166">Çok değişmişsin... </st><st c="8185">Hiç değişmemişsin yani, biraz serpilmişsin hepsi bu... </st><st c="8240">Ben bildiğin gibiyim, demir işi işte!</st></p>
		<p><st c="8277">Kuru sıkı el sıkışıp ayrılıyoruz Serpil’le. </st><st c="8322">N’olucak başka? </st><st c="8338">Serpil’e demir atacak halim yok ya, paslı demirden durup dururken tetanoz olur zavallı kız... </st><st c="8432">E peki niçin alındı bu balon? </st><st c="8462">Nerde uçurulacak? </st><st c="8480">Pazartesi bunaklığı işte, eli cebinde gezene neden aids bulaşsın? </st><st c="8546">Bir yalnızlık koşar adımı tutturdum, adımlarıma bıraktım yönetimi, usul başlı bir köpek gibi evime getirdi beni adımlarım.</st></p>
		<p><st c="8668">Minicik radyomu alıp halının üstüne uzandım. </st><st c="8714">Ya romen ya da yugoslav radyosuydu ibrenin durduğu yer. </st><st c="8770">Kalabalık bir orkestra klasik müzik çalıyordu, yaylılar yangında. </st><st c="8836">Balonumu çıkardım cebimden, şişirdim. </st><st c="8874">Oynamaya başladım yattığım yerden...</st></p>
		<p><st c="8910">Kıymalı yumurta, kıyma, yumurta ve yağla yapılır, adamın karnını da doyurur üstelik. </st><st c="8996">Değişiklik olsun diye devrisi gün kıymasız yumurta yaparsın, olur biter. </st><st c="9069">Kafan bozuksa hiç bir şey yapmazsın, kimse açlıktan ölmedi. </st><st c="9129">Hem açlığın bulaşığı da yok.</st></p>
		<p><st c="9157">Pazartesinin ölmesine dakikalar kaldı. </st><st c="9197">Ağlamaklı bir arap notası bir balkan şarkıcısının sesinde... </st><st c="9258">İbre yürüyor. </st><st c="9272">En büyük arkadaşım bu pilli osuruk radyo... </st><st c="9316">Geceleri radyoevlerini kadınlar basıyor. </st><st c="9357">Belki de diktatör olmak eğiliminde değiller, sabahleyin yönetimi devredecekler... </st><st c="9439">Derken tren geçiyor radyonun içinden Tren nasıl sığıyor bu küçücük radyoya, üstelik radyom iktisaden namussuz olduğu için bandrolü mandrolü de yok... </st><st c="9589">Bu kadar insan, bu araplar, bu balkanlar nasıl sığıyorlar bu küçücük radyoya? </st><st c="9667">En çok da parazit var... </st><st c="9692">Evet her ülkede var bu... </st><st c="9718">Parazitlerden sıyrılıp cızırtılı bir caz müziğinde karar kıldı ibre, radyoyu kendi haline bıraktım, balonumla oynamaya koyuldum kocaman bir çocuk gibi. </st><st c="9870">Balon patladığında kan ter içindeydim, öyle uyuyup kalmışım halının üstünde.</st></p>
		<p><st c="9946">Tam altı gün uyumuşum besbelli, uyandım ki pazartesi.</st></p>
	</section>
<div id="charCountTotal" value="10000"></div></body>
</html>
