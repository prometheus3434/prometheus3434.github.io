<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Düşbükü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter4">
	<section>
		<h1><st c="0">DİŞÇİYİ KİM SEVER?</st></h1>
		<p><st c="19">Ceviz yiyordum. </st><st c="36">Ceviz dişle kırılmaz ya. </st><st c="61">Kırılsa kırılsa diş kırılır, nitekim öyle oldu. </st><st c="109">Ön dişlerden bir tanesinin yarısı elime geldi. </st><st c="156">Hızla aynaya gittim. </st><st c="177">Görüntü, korku filmi. </st><st c="199">Önden bir diş yok gibi. </st><st c="223">Gün cumartesi. </st><st c="238">Bildiğiniz eli kuştüyü bir dişçi var mı? </st><st c="279">Böyle dolaşamam ya! </st><st c="299">Nerede? </st><st c="307">Telefonu var mı? </st><st c="324">Peki.</st></p>
		<p><st c="329">— Alo Dişçi Aysel hanımın muayenehanesi mi? </st><st c="374">Evi mi? </st><st c="382">Evde mi kabul ediyor? </st><st c="404">İyi!... </st><st c="412">Dişim kırıldı efendim... </st><st c="437">Tezelden yapılması gerek. </st><st c="463">Adres aliiim efendim. </st><st c="485">Biraz sonra ordayım. </st><st c="506">Saygılar!</st></p>
		<p><st c="515">Biraz sonra ordaydım. </st><st c="538">Birinci kat. </st><st c="551">Zili çaldım. </st><st c="564">Kapıyı bir beyefendi açtı.</st></p>
		<p><st c="590">— Buyursunlar!</st></p>
		<p><st c="605">— Aysel hanımın muayenehanesi değil mi?</st></p>
		<p><st c="645">— Evet evet, buyrun!</st></p>
		<p><st c="666">Buyurdum. </st><st c="677">O da bir başka hasta herhalde. </st><st c="708">Belli ki Aysel hanım içerde bir başka hastayla ilgili, sırada bekleyen beyefendi bana kapı açmak inceliğini gösteriyor, teşekkür edip girdim. </st><st c="850">Alışılagelmiş dişçi muayenehanelerinin beklenti salonu gibi bir yer yok görünürde. </st><st c="933">Bana kapıyı açan hastayı izledim doğal olarak, bir misafir salonu! </st><st c="1000">Bekleme salonu misafir salonu gibi düzenlenmiş değil, yaşanan bir evin misafir salonu: ortadaki küçük masanın üstünde bir dikiş kutusu, yerde gazeteler, bir koltuğun üstünde video ve televizyonun uzaktan kumandaları, karşı köşede televizyon, altta video... </st><st c="1257">Televizyonda anlamsız bir dizi... </st><st c="1291">Öbür hasta, nedense ben gelince birdenbire ev sahibi kompleksine büründü, yerdeki gazeteleri aldı, bir sephanın üzerine koydu, ortalıktaki iki boş neskafe fincanını, başka bir sehpa üzerindeki şekerlik, neskafe kavanozlu tepsiye koydu, televizyondaki diziye daldı... </st><st c="1558">Birden öbür hastanın ayağında terlikler olduğunu ayrımsadım. </st><st c="1619">Acaba girişte hastalar için değişik terlikler vardı da, ben bir gaf mı yaptım diye düşündüm bir an... </st><st c="1721">Belli ki burası Aysel hanımın evi, muayenehane evin bir bölümü, bekleme salonu da kadının misafir salonu, kimi evlerin misafir salonuna ayakkabıyla girilmez, fakat artık girmiş bulundum. </st><st c="1908">Bir sigara yakıp, anlamsızca televizyondaki diziye bakmaya başladım. </st><st c="1977">Aradan kaç sigara geçti, bilmiyorum, Aysel hanım göründü. </st><st c="2035">Orta yaşlı, şen şakrak bir hanım. </st><st c="2069">Hoşgelmişim, beşgelmişim, burayı kolay bulmuş muyum gibi anlamsız ama zorunlu diyalogtan sonra öbür hastanın, hasta olmayıp Aysel hanımın eşi olduğu anlaşıldı. </st><st c="2229">Ben daha da rahatsız oldum, dişim kırıldı diye, kendilerini hafta sonu rahatsız ettiğim için özür diledim.</st></p>
		<p><st c="2335">— Aman efenim, rahatsızlık ne sözcük? </st><st c="2374">Diş kolay! </st><st c="2385">İçmek için ne alırdınız? </st><st c="2410">Örneğin neskafe?</st></p>
		<p><st c="2426">— Zahmet olucak!</st></p>
		<p><st c="2443">— Aman efenim, zahmet ne sözcük?</st></p>
		<p><st c="2476">Dişçi Aysel hanım, eşi ve ben neskafelerimizi yudumlayarak, televizyondaki anlamsız diziye göz atarak, havadan, sudan ve havaların ve suların ne denli bozulduğundan, İstanbul’un kırolaşmasından, trafikten ve zamlardan abuk subuk konuşarak epey vakit öldürdük. </st><st c="2737">Ben konuyu ikide bir dişime getirmek istiyorsam da, ne Aysel hanımda ne eşinde öyle bir yaklaşım yok. </st><st c="2839">Aysel hanım Merly Streep’in ülkemizde henüz oynamamış bir filminin video kasetine sahip bulunduğunu, o kasetin Amerika’dan ne sergüzeştlerle geldiğini kahkaha kıyamet anlattıktan sonra hep birlikte onu izlememizi önerdi. </st><st c="3060">Neskafeden alkole geçildi. </st><st c="3087">Ben sanki dişimi yaptırmaya değil de Aysel hanımlara oturmaya gelmişim gibi davranılmakta ve bu kafkamatik durum beni giderek sıkmakta. </st><st c="3223">Fakat ne yapacağımı bilemez durumdayım, olayların akışına uymaktayım.. </st><st c="3294">Merly Streep’in filmi gerçekten ilginç, yazıldık izliyoruz. </st><st c="3354">Bir ara baktım Aysel hanım, kanepede uyumuş... </st><st c="3401">Daha da rahatsız olarak eşine durumu belirttim.</st></p>
		<p><st c="3448">— Hanımefendi, uyudular galiba!</st></p>
		<p><st c="3480">— Aaaa Evet Çok yoruldu bugün... </st><st c="3514">Alkol de alınca, uyudu tabii... </st><st c="3546">Siz filmi izleyin, keyfinize bakın, ben onu götürüp yatırayım... </st><st c="3611">diyerek Aysel hanımı kucağına aldı, içeri geçtiler. </st><st c="3663">Merly Streep’li filim bitti. </st><st c="3692">Aysel hanımın eşi, yeniden yanıma geldi. </st><st c="3733">Yeni bir içki isteyip istemediğimi sordu. </st><st c="3775">Teşekkür ettim. </st><st c="3791">İlgisiz bir zamanda kendilerini rahatsız ettiğim için Aysel hanımın eşinden binbir özür dileyerek, kalktım. </st><st c="3899">Tanıştığımıza memnun olduğumuz birbirimize belirtildi. </st><st c="3954">Aysel hanımın eşi ısrarla telefonumu aldı. </st><st c="3997">Hızla çıktım ordan, elimle ağzımı kapatarak, dişsizliğimi taksi şoförlerine bile çaktırmayarak eve geldim. </st><st c="4104">Sabahleyin doğru dürüst bir dişçi aramak düşüncesiyle yattım. </st><st c="4166">Sabah seher vakti Aysel hanımın telefonuyla uyandım. </st><st c="4219">Özür üstüne özür diliyor, beni hemen beklediğini belirtiyor. </st><st c="4280">Sabah sersemliği, paldır küldür giyinip, dişi fırçalayıp kendimi dişçiye atıyorum. </st><st c="4363">Kapıyı gene eşi açıyor, pijamalı, salona geçiyoruz. </st><st c="4415">Adam bana neskafe sunuyor, akşamki filimden konuşuyor, bir iki sigara içiyoruz, neyse Aysel hanım geliyor, sabahlıklı:</st></p>
		<p><st c="4533">— Eee daha daha nasılsınız?</st></p>
		<p><st c="4561">Bir sabah kahvesi muhabbeti gelişiyor o günkü gazete haberleri üstüne. </st><st c="4633">Aysel hanımın oğlu uyanıp bize katılıyor. </st><st c="4675">Günün en sevilen laz fıkralarını Aysel hanımın oğlunun okulda arkadaşlarıyla yapıp çok güldükleri soğuk espiriler izliyor, Aysel hanım mutfağa gidip geliyor, bir seferinde elinde plastik bir kap, içinde patlıcanlar ve bir bıçakla geliyor, karşıma oturuyor, patlıcan soymaya başlıyor:</st></p>
		<p><st c="4958">— Öğlene nefis bir patlıcan kızartma yapacağım, parmaklarınızı yiyeceksiniz!</st></p>
		<p><st c="5035">Beni bir ter basıyor. </st><st c="5058">Burası dişçi değil mi? </st><st c="5081">Nerdeyim? </st><st c="5091">Buradan nasıl kurtulabilirim? </st><st c="5121">Ne desem de hızla kalksam?</st></p>
		<p><st c="5147">— Dişim efendim...</st></p>
		<p><st c="5166">diyorum anlamsızca..</st></p>
		<p><st c="5187">— Aa, tabii, bakalım dişinize!</st></p>
		<p><st c="5218">diyor Aysel hanım, sanki ben iki gündür bu konuyu hiç açmamışım, ilk kez diş sorunumu gündeme getiriyormuşum gibi, patlıcanları bir yana, bıçağı öbür yana koyuyor, beni içerdeki muayene odasına alıyor. </st><st c="5421">Kırılan dişimin kesilerek ona geçme diş yapılması gerektiğini söylüyor. </st><st c="5493">Yapılsın, ben geçme diş yapılmasın mı, diyorum? </st><st c="5541">Ne yapılacaksa bir an önce yapılsın, böyle vampir gibi dolaşmayayım, benim derdim bu. </st><st c="5627">Aysel hanım bana bir morfin yapıyor. </st><st c="5664">Morfinin uyuşturmasını beklerken, bana kocasıyla pek anlaşamadıklarını ve oğlunun okulda pek başarılı olmadığını anlatıyor, ben baş sallıyorum o abuk subuk anlatıyor. </st><st c="5831">Dişimin uyuşup uyuşmadığını kontrol ediyor. </st><st c="5875">Acı duyuyorum, demek ki tam uyuşmamış, bir morfin daha yapıyor. </st><st c="5939">Onun etkisi beklenirken Aysel hanım eşinin ikinci eşi olduğunu ve çocuğunun babası olan birinci eşini anlatıyor, ben baş sallamayı sürdürüyorum. </st><st c="6084">Sonunda, artık ağzımda inşaat yapsalar bir acı duymayacağım deneme yanılma yöntemiyle saptanınca, Aysel hanım kırık dişimi kesme olayına başlıyor, dişin kırılmayı başaramamış bölümlerini kesiyor.</st></p>
		<p><st c="6279">— Tükürün, çalkalayın!</st></p>
		<p><st c="6302">muhabbetiyle iş bitiyor. </st><st c="6328">Aynaya bakıyorum, dişimin d’si kalmamış, diş yerimde yeni diş çıkaran çocuklarınki gibi bir beyazlık görünmekte. </st><st c="6441">Aysel hanım ölçü alıyor. </st><st c="6466">O ölçüye göre diş yapılacak, buraya takılacak. </st><st c="6513">Aynadaki görüntüm, eskisinden daha da vampir. </st><st c="6559">Dişin ne zaman takılacağını soruyorum, devrisi akşam takılacağını belirtiyor, teşekkür edip ayrılıyorum ordan, derhal eve geliyorum. </st><st c="6692">Devrisi akşama dek, kimseyle görüşmek istemiyorum. </st><st c="6743">Eve geldikten bir saat sonra, morfinin etkisi geçiyor, kesilen dişin yerinde korkunç bir sızı başlıyor. </st><st c="6847">Nefes alınca, su içince, ağzı açınca dayanılmaz bir sızlama. </st><st c="6908">Aysel hanıma telefon edip, durumu bildiriyorum. </st><st c="6956">Aysel hanım telefonda şuh kahkahalar atıyor:</st></p>
		<p><st c="7000">— Ben size ağrı kesici yazmadım mı?</st></p>
		<p><st c="7036">— Hayır!</st></p>
		<p><st c="7045">— O zaman evde ağrı kesici olarak ne varsa ondan alın!</st></p>
		<p><st c="7100">diyor, gülüyor. </st><st c="7117">Niye gülüyor, anlamıyorum. </st><st c="7144">Sinir içinde kapatıyorum telefonu. </st><st c="7179">Evde ağrı kesici olarak, yalnız bir büyük rakı olduğu görülüyor. </st><st c="7244">Bir büyük rakıyı bir paket sigaraya arkadaş ederek, sızıyorum. </st><st c="7307">Devrisi gün, yoğun baş ağrısı, üstelik korkunç bir diş sızısıyla uyanıyorum. </st><st c="7384">Çay içilemiyor, diş sızlıyor, su içilemiyor, ağız açılamıyor... </st><st c="7448">Ne yapsan sızlıyor dişin yeri, diş etleri ve çevresi ve tüm ağız... </st><st c="7516">Yoğun sigarayla öğleni buluyorum. </st><st c="7550">Öğleden sonra Aysel hanımı arayarak takılası dişimin hazır olup olmadığını soruyorum. </st><st c="7636">Aysel hanım yarım saat sonra aramamı söylüyor. </st><st c="7683">Saat başı telefon ediyorum, nihayet akşamüstü son telefonda beni beklediğini belirtiyor, yıldırım gibi gidiyorum. </st><st c="7797">Bu kez oğlu açıyor kapıyı, beni buyur ediyor:</st></p>
		<p><st c="7842">— Annem banyoda!</st></p>
		<p><st c="7859">diyor. </st><st c="7867">Banyoda olsun, ne yapalım. </st><st c="7894">Oturuyorum. </st><st c="7906">İçerden pijamalı eşi geliyor, çok yorgun olduğu için yatmak zorunda olduğunu belirtiyor, özür diliyor. </st><st c="8009">Ben estağfurullah silsilesi halindeyim. </st><st c="8049">Akşam akşam bir aileyi rahatsız etmenin ezikliği içindeyim, fakat öğleden beri, telefonla arıyorum, ancak akşam davet edildim. </st><st c="8176">Eşi yatıyor. </st><st c="8189">Oğluna dişimin hazır olup olmadığını soruyorum.</st></p>
		<p><st c="8236">— Bilmem!</st></p>
		<p><st c="8246">diyor çocuk. </st><st c="8260">Öyle ya, niye bilsin! </st><st c="8282">Çocukla televizyon izliyoruz. </st><st c="8312">Neyse dizi filim başlamadan Aysel hanım bornozla geliyor. </st><st c="8370">Ne içersiniz derdinde, ben dişimin takılması derdindeyim. </st><st c="8428">Durup dururken içki sofrası kuruluyor, Aysel hanımla biz bir muhabbet, dişimi ancak televizyon kapanırken anımsatabiliyorum.</st></p>
		<p><st c="8552">— Getireceklerdi laboratuardan, getirmediler... </st><st c="8601">Yarın sabah takarız artık!</st></p>
		<p><st c="8627">diyor. </st><st c="8635">Ben büyük rahatsızlık verdiğim için derin özür diliyor, hafif zurna eve geliyorum. </st><st c="8718">Sabahleyin aynı tufaya gelmemek için Aysel hanımı telefonla arıyorum. </st><st c="8788">Oğlu çıkıyor telefona:</st></p>
		<p><st c="8810">— Annem uyuyor!</st></p>
		<p><st c="8826">Uyanınca beni aramasını söylüyorum. </st><st c="8863">Öğlene doğru Aysel hanım beni arıyor, sesi mahmur. </st><st c="8914">Neredeyse beni tanımıyor, konuyla hiç ilgisi yok gibi konuşuyor. </st><st c="8979">Takılması gereken dişin henüz gelmediğini ancak, her an gelmesi gerektiğini belirtiyor. </st><st c="9067">Atlayıp gidiyorum cinayet mahalline. </st><st c="9104">Kapıyı Aysel hanım açıyor:</st></p>
		<p><st c="9130">— Gözünüz aydın! </st><st c="9148">Dişiniz hazır!</st></p>
		<p><st c="9162">Neyse biraz geçiyor sinirim.</st></p>
		<p><st c="9191">— Neskafe?</st></p>
		<p><st c="9202">diyor.</st></p>
		<p><st c="9209">— Hayır, diş!</st></p>
		<p><st c="9223">diyorum.</st></p>
		<p><st c="9232">— Diş hazır, fakat henüz buraya gelmedi. </st><st c="9274">Çocuk laboratuardan çıkmış, şimdi gelir. </st><st c="9315">O gelene kadar siz istirahat buyrun!</st></p>
		<p><st c="9351">İstirahatten ve sigaradan buyuruyorum. </st><st c="9391">Bir uzun süre abuk subuk konuşmalarla geçiyor. </st><st c="9438">Aysel hanım bana baş ağrılarından ve bel ağrılarından şikayette bulunuyor.</st></p>
		<p><st c="9512">— Nerede bu laboratuar? </st><st c="9537">Nerden gelecek bu çocuk?</st></p>
		<p><st c="9561">diyorum. </st><st c="9571">Aysel hanım laboratuarın karşı tarafta bulunduğunu, bugün bu saatte trafiğin yoğunluğunu, en iyisinin oturup bezik oynamamız olduğunu belirtiyor; san vuar vidolu beziğe koyuluyoruz. </st><st c="9753">Ben sinirden Aysel hanımı rübikon üstüne rübikon, derken kapı çalınıyor, ben dişim geldi sanıyorum, meğer komşu Tuna hanım, oturmaya geliyor... </st><st c="9897">Haydi yeniden neskafeler... </st><st c="9925">Tuna hanım beni çok seviyor, bense artık herkesten nefret duygusunun zirvesindeyim. </st><st c="10009">Bu yılın moda renkleri konuşuluyor. </st><st c="10045">O semtte Aysel ve Tuna hanımın gittikleri kuafördeki pedikürcü kızın değişmiş olması ve yeni gelen pedikürcü kızın çok fena tırnak kestiği, tırnak diplerini ne fena oyduğu, kanattığı ve kandan aids geçtiği konuşuluyor uzun uzun. </st><st c="10274">Her iki hanım da pediküre başka yere gitme kararı alıyorlar.</st></p>
		<p><st c="10334">— Ağdaya da bize buyrun!</st></p>
		<p><st c="10359">diyorum sinirle. </st><st c="10377">Hanımlar çok gülüyorlar.</st></p>
		<p><st c="10401">— Ömürsünüz vallahi!</st></p>
		<p><st c="10422">diyor Tuna hanım, kocasının trafik kazasında ölüşünü ve yüzyıllık yalnızlığını anlatmaya koyuluyor. </st><st c="10523">Tuna hanımın doksanıncı yıl yalnızlığı sıralarında laboratuar çocuğu nihayet elinde küçük bir paketle geliyor, muayenehaneye alınıyorum. </st><st c="10660">Takılması gereken diş, yerine takılıyor.</st></p>
		<p><st c="10700">— Nasıl?</st></p>
		<p><st c="10709">diyor Aysel hanım. </st><st c="10729">Ne nasıl? </st><st c="10739">Ağzım kapanmıyor, dişimin yerine bir at dişi yapılmış. </st><st c="10794">Aysel hanım biraz törpülüyor, kesiyor, biçiyor yeni gelen dişi... </st><st c="10860">I-ıh! </st><st c="10866">Ağzım kapanmıyor. </st><st c="10884">Elimde olmayan aptal bir gülücük yerleşiyor yüzüme.</st></p>
		<p><st c="10935">— Olmadı!</st></p>
		<p><st c="10945">diyor Aysel hanım.</st></p>
		<p><st c="10964">— N’olucak peki?</st></p>
		<p><st c="10981">diyorum.</st></p>
		<p><st c="10990">— Yeniden ölçü alacağız. </st><st c="11016">Siz o gün ölçü sırasında acele ettiniz, tam kurumadı, yanlış oldu...</st></p>
		<p><st c="11084">Yeniden ölçü alınıyor. </st><st c="11108">Devrisi gün dişim takılmak kaydıyla el sıkışıp, ışınlanıyorum ordan.</st></p>
		<p><st c="11176">Devrisi gün takılan diş de tam olması gereken gibi değil.</st></p>
		<p><st c="11234">— Nasıl?</st></p>
		<p><st c="11243">diyor Aysel hanım.</st></p>
		<p><st c="11262">— Elinize sağlık! </st><st c="11281">Çok güzel!</st></p>
		<p><st c="11291">diyorum. </st><st c="11301">Yani, ben öyle dediğimi sanıyorum ama, aslında kulağa gelen şu:</st></p>
		<p><st c="11364">— Elinişe şağlık! </st><st c="11383">Şok güşel!</st></p>
		<p><st c="11393">Her nedense, yeni dişimden ötürü, “s”, “z” ve “ç” harfleri artık “ş” olarak çıkıyor ağzımdan. </st><st c="11488">Borcumu ödeyip hızla çıkıyorum dişçiden. </st><st c="11529">O günden sonra da, içinde “s”, “z” ve “ç” harfleri olan sözcükleri pek kullanmamaya özen gösteriyorum, fakat ismimin Selçuk Özses olması çok adi.</st></p>
	</section>
<div id="charCountTotal" value="11674"></div></body>
</html>
