<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Düşbükü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter13">
	<section>
		<h1><st c="0">FİKRİ İLE SABİT</st></h1>
		<p><st c="16">Annesi kız çocuğu olsun diye dualar ederken, daha doğumdan önce, eteklikler, küçük kız elbiseleri dikmişken, şak diye erkek olarak doğdu Selim. </st><st c="161">Saçlarını kesmeye kıyamadı annesi, lüle lüle ördü. </st><st c="212">İlk okula gidecekken, babasının ısrarıyla erkek tıraşı olabildi, ama daha ilkokula başlamadan mahalle arkadaşları ona Kız Selim ismini takmışlardı bile. </st><st c="365">Bir eşcinselliği yoktu ve fakat pek cinselliği de olamamıştı. </st><st c="427">Kimi izbe keneflerde elle tatminleri saymazsak, kızoğlankızdı Kız Selim, bir bankaya memur girdiğinde. </st><st c="530">Bankadaki memure kızlardan hoşlanıyor, fakat hiç birine çıkma önerisinde bulunamıyordu, ciddiye alınmamaktan korkuyordu. </st><st c="651">Zaman zaman Leylâ’nın dar eteği altında patırayan iki futbol topu kıçına dalıyor... </st><st c="735">Kimizaman, Nilgün’ün elma göğüsleri karşısında ürperiyor, üstelik bunu belli etmemeyi beceremiyordu. </st><st c="836">Kızların kendi aralarında bakışıp gülüşmelerinden anlıyordu herşeyin belli olduğunu. </st><st c="921">Bu yüzden daha çok önüne bakan, konuşurken kadınların yüzüne bakamayan, gözünü saydığı paradan ayırmayan, namuslu bir veznedardı Kız Selim.</st></p>
		<p><st c="1060">Bankaya ilkbahar akşamı çökmüş, mesai saatinin bitimine yarım saat kala, kızlar makyaja başlamışlardı bile. </st><st c="1169">Selim dikkatle kasasını sayıyor, derin hesaplar yapıyor. </st><st c="1226">Yeniden paraları sayıyor, kasa fişlerini tek tek inceliyor. </st><st c="1286">Bir sigara yakıyor, yeniden parayı saymaya koyuluyor, ofluyor, pufluyorken, Leylâ seslendi:</st></p>
		<p><st c="1377">— Ne o Selim açık mı var?</st></p>
		<p><st c="1403">Selim Leylâ’nın tarafına dönerek ve fakat yüzüne bakamayarak yanıtladı:</st></p>
		<p><st c="1475">— Altı lira fazla çıkıyor!</st></p>
		<p><st c="1502">— Çıksın. </st><st c="1513">At altı lirayı cebine, kapat kasayı...</st></p>
		<p><st c="1551">— Olur mu? </st><st c="1563">Kimbilir kimin altı lirası, onu bulmak gerek.</st></p>
		<p><st c="1608">diye yeniden sayıma koyuldu Selim. </st><st c="1644">Mesai saatinin bitimine bir iki dakika kala, memurlar memureler, birer birer toplandılar. </st><st c="1734">Herkes Selim’e iyi akşamlar, dedi. </st><st c="1769">Selim herkese iyi akşamlar, dedi. </st><st c="1803">Herkes gitti, bir sigara yakıp sakin kafa hesabı yeniden yapmaya koyuldu Selim. </st><st c="1883">Sonunda da buldu. </st><st c="1901">Altı lira o gün elektrik makbuzu yatıran bir müşterinin parasının üstüydü. </st><st c="1976">Bir kağıda müşterinin adını yazdı. </st><st c="2011">Altına 6 TL. </st><st c="2024">yazdı. </st><st c="2031">Kağıdı çekmecesine koydu. </st><st c="2057">Odacı Hasanla selâmlaştı, bankadan çıktı. </st><st c="2099">Hızlı hızlı ve sanki karanlık bir işe karar vermiş gibi, üç gidip de beş ardına bakarak yürümeye koyuldu, o sokak Selim’in, bu sokak Selim’in... </st><st c="2244">Ne kadar çok sokağı var lan bu Selim’in! </st><st c="2285">Sonunda bir sokağın ortasında durdu telâşlı adımları, bir kahveye girdi.</st></p>
		<p><st c="2357">Sigarayı bırakma kampanyasının uğramadığı bir kahveydi. </st><st c="2414">Sigara dumanından göz gözü görmüyordu ki Selim birilerini görebilsin. </st><st c="2484">Dumanın içine, çayocağına doğru ilerledi. </st><st c="2526">Ocakçıya Daniş Ağbi’yi sordu. </st><st c="2556">Ocakçı gösterdi. </st><st c="2573">Selim de gördü. </st><st c="2589">Daniş Ağbi, üç kişiyle oturmuş okey oynar ciğerimin köşesi. </st><st c="2649">Selim masaya yanaşınca Daniş Ağbi onu gördü, “Oooo!” diyerek, yanındaki boş sandalyeye buyur etti. </st><st c="2748">Kahveciye Selim’e çay getirmesini işaret etti ve yeniden okeyine daldı. </st><st c="2820">Sinirli okeyin arasında Daniş Ağbi, hiç yüzüne bakmadan Selim’e ara sıra:</st></p>
		<p><st c="2893">— N’aber Selim? </st><st c="2910">İşler nasıl?</st></p>
		<p><st c="2922">gibi epik sorular soruyor, Selim kimi sıradan yanıtlar veriyorsa da Daniş Ağbi yanıtları dinlemiyordu. </st><st c="3026">Fakat Selim, bir ara Daniş Ağbi’nin epik sorularından birine:</st></p>
		<p><st c="3087">— O iş tamam!</st></p>
		<p><st c="3101">diye yanıt verince, Daniş Ağbi’ye kal geldi:</st></p>
		<p><st c="3146">— Yapma ya?</st></p>
		<p><st c="3158">— Evet.</st></p>
		<p><st c="3166">dedi Selim. </st><st c="3179">Daniş Ağbi okeyden anında kopmuştu. </st><st c="3215">Birden devirdi okey taşlarını:</st></p>
		<p><st c="3245">— Tamam lan yeter, bi boka benzemiyor zaten bu okey!</st></p>
		<p><st c="3298">diyerek partiyi bitirdi. </st><st c="3324">Diğerleri biribirlerine baktılar. </st><st c="3358">Kimse itiraz etmedi. </st><st c="3379">Oyun bozuldu. </st><st c="3393">Daniş Ağbi’yle Selim kahveden çıktılar.</st></p>
		<p><st c="3432">Bir süre konuşmadan yürüdüler. </st><st c="3464">Daniş ağbi bozdu sessizliği:</st></p>
		<p><st c="3492">— Tamam diyorsun ha?</st></p>
		<p><st c="3513">— Evet?</st></p>
		<p><st c="3521">— Ne zaman?</st></p>
		<p><st c="3533">— Haftaya.</st></p>
		<p><st c="3544">— Yapma ya! </st><st c="3557">Haftaya bugün mü?</st></p>
		<p><st c="3574">— Evet.</st></p>
		<p><st c="3582">— E gidip biz bunu bir yerde kutlayalım lan Selim!</st></p>
		<p><st c="3633">diyerek sırtına dan diye vurdu Selim’in Daniş Ağbi. </st><st c="3686">Aslında bu tür el şakaları sevmezdi Selim, fakat Daniş Ağbi’ye bir şey diyemiyordu. </st><st c="3770">Daniş Ağbi bir taksi çevirdi, bindiler. </st><st c="3810">Nereye gidildiğini sormaya cesaret edemiyordu Daniş Ağbi’nin âlemden kastı neydi, onu da tam bilemiyordu Selim. </st><st c="3922">Karılar, kızlar, içki, fuhuş... </st><st c="3954">Böyle bir şeyler düşlüyordu</st></p>
		<p><st c="3981">— Alem yapmaya mı gidiyoruz?</st></p>
		<p><st c="4010">diyebildi titrek bir sesle.</st></p>
		<p><st c="4038">— Herhalde lan Selim!</st></p>
		<p><st c="4060">dedi. </st><st c="4067">Daniş Ağbi. </st><st c="4079">Ardından da eşek gibi güldü. </st><st c="4108">Taksim’den Kazancı Yokuşu’na saptı taksi, Pürtelâş sokağına girdiler.</st></p>
		<p><st c="4177">— Tamam, burda iniyoruz!</st></p>
		<p><st c="4202">dedi Daniş Ağbi. </st><st c="4220">İndiler. </st><st c="4229">İzbe bir apartmana girdiler. </st><st c="4258">En üst kata çıktılar. </st><st c="4280">Daniş Ağbi, kapıyı çaldı. </st><st c="4306">Orta yaşlı, altın dişli bir kadın açtı kapıyı. </st><st c="4353">Buyur etti. </st><st c="4365">Girdiler.</st></p>
		<p><st c="4374">— İskarpinleri çıkarın!</st></p>
		<p><st c="4398">dedi kadın. </st><st c="4411">Uydular. </st><st c="4420">Daniş Ağbi’nin bir çorabı yırtılmış, ayak başparmağı özgürlüğüne kavuşmuştu. </st><st c="4497">Daniş Ağbi hiç oralı değildi. </st><st c="4527">Salona geçtiler. </st><st c="4544">Duvarda üç geyikli bir halı. </st><st c="4573">Çok renkli masa örtüsü, kırmızı koltuklar, yeşil örtülü bir divan. </st><st c="4640">Daniş Ağbi, bir koltuğa kuruldu, Selim divanın ucuna ilişti. </st><st c="4701">Altındişli kadın, iki çift terlik getirdi. </st><st c="4744">Giydiler.</st></p>
		<p><st c="4753">— Rakı içeriz biz!</st></p>
		<p><st c="4772">dedi Daniş Ağbi. </st><st c="4790">Selim de o an artık rakıya başlayacağını anladı.</st></p>
		<p><st c="4838">Daha önce hiç içmemişti. </st><st c="4864">Ama bunu kimseye itiraf etmek istemiyordu. </st><st c="4907">Alay konusu olacaktı. </st><st c="4929">Daha önce hiç kadın organı görmediğini de kimseye söylemiyordu.</st></p>
		<p><st c="4992">— Karılar kızlar gelmeyecek mi?</st></p>
		<p><st c="5024">dedi Selim, kendinden beklenmeyen bir rahatlıkla. </st><st c="5075">Daniş Ağbi eşek gibi güldü:</st></p>
		<p><st c="5102">— Gelecek lan Selim, acele etme!</st></p>
		<p><st c="5135">Altın dişli kadın, rakı getirdi, mezeler getirmeye başladı. </st><st c="5196">Sürekli gelip gidiyor, Daniş Ağbi, her gelişinde ona emirler veriyordu:</st></p>
		<p><st c="5267">— Çalgıcı çocuklar da gelsin! </st><st c="5298">Çiğ köfte yapılsın! ...</st><st c="5321">Ayran da istiyoruz... </st><st c="5344">Baş aldırın... </st><st c="5359">Pul biber gelsin!</st></p>
		<p><st c="5376">Daniş Ağbi, masanın başına kurulmuştu bile. </st><st c="5421">Selim’i de yanına oturttu. </st><st c="5448">Bardaklara rakı koydu. </st><st c="5471">Kendisi susuz içiyordu rakıyı. </st><st c="5502">Selim’e:</st></p>
		<p><st c="5510">— Sen istersen su koy!</st></p>
		<p><st c="5533">dedi. </st><st c="5540">Selim hiç ses çıkarmadan, rakının üstüne bir o kadar su ekledi.</st></p>
		<p><st c="5603">— Burda telefon var mıdır Daniş Ağbi?</st></p>
		<p><st c="5641">— N’olcak lan telefon?</st></p>
		<p><st c="5664">— Anneme bir telefon etseydim, merak etmesin!</st></p>
		<p><st c="5710">— Hassiktir lan Selim!</st></p>
		<p><st c="5733">diyerek boğulacakmışcasına bir gülmeye gömüldü Daniş Ağbi. </st><st c="5793">Uzun bir süre güldü. </st><st c="5814">Gözünden yaşlar gelerek, duruldu. </st><st c="5848">Selim de bu konuyu bir daha açmaması gerektiğini anladı. </st><st c="5905">Kadeh tokuşturdular. </st><st c="5926">İlk yudumlar alındı. </st><st c="5947">Selim’in ağzı, gırtlağı, miğdesi, bağırsakları ve kıçı ayni anda yandı. </st><st c="6019">Meğer rakı öyle içilesi bir şey değil. </st><st c="6058">Uzun bir öksürükle geçiştirdi işi Selim. </st><st c="6099">Yarım bardak sek su içti üstüne. </st><st c="6132">Derhal bir sigara yaktı. </st><st c="6157">Gözünde şimşekler çakıyor, kulağından alevler çıkıyor, fakat faça vermiyordu. </st><st c="6235">Çalgıcı çocuklar geldiler. </st><st c="6262">Oturdular masanın bir ucuna, ve makina gibi çalmaya başladılar. </st><st c="6326">Bir kemancı, bir darbukacı. </st><st c="6354">Çaldıkları şarkı “Seni sevmeyen ölsün”. </st><st c="6394">Darbukacı arasıra aranağmeyi söylüyor, Daniş Ağbi, detonenin allahı olarak çocuğu bastırıyordu. </st><st c="6490">Fakat şarkı bitmek bilmiyordu. </st><st c="6521">Daha sonra anlaşılacaktı ki, bu iki çocuk bir tek bu şarkıyı biliyordu. </st><st c="6593">Fakat Daniş Ağbi bu şarkıyı seviyordu, zaman zaman söylüyordu, kimsenin bir şikayeti olamazdı muhabbetten.</st></p>
		<p><st c="6699">— Hiç içmiyorsun lan Selim!</st></p>
		<p><st c="6727">— Ağır ağır Daniş Ağbi!</st></p>
		<p><st c="6751">Çocuklar şarkıyı kimbilir kaçıncı kez çalıyorlardı ki, kadınlar geldiler. </st><st c="6826">Daniş Ağbi’yi tanıyorlardı. </st><st c="6854">Şapur şupur öptüler. </st><st c="6875">Daniş Ağbi Selim’i tanıştırdı. </st><st c="6906">Karılar hemen Selim’i de öptüler.</st></p>
		<p><st c="6939">— Serveti dolar olarak yirmi milyon, bizim paramıznan otuzbeş milyar! </st><st c="7010">Banker Selim Bey! </st><st c="7028">deyince karılar Selim’i yalamaya başladılar. </st><st c="7073">Selim gıdıklandı. </st><st c="7091">Daniş Ağbi eşek gibi güldü. </st><st c="7119">Karılar masaya oturdular. </st><st c="7145">Muhabbet birden koyuldu. </st><st c="7170">Daniş Ağbi bir ara çalgıcı çocuklara:</st></p>
		<p><st c="7207">— Seni sevmeyen ölsünü çalın lan!</st></p>
		<p><st c="7241">dedi.</st></p>
		<p><st c="7247">— Onu çalıyoruz ağbi!</st></p>
		<p><st c="7269">dedi darbukacı.</st></p>
		<p><st c="7285">— İyi!</st></p>
		<p><st c="7292">dedi Daniş Ağbi. </st><st c="7310">Selim karıları da görünce darmadumanlaşmış, faça vermeyeyim derken, rakıyı diklemiş, zurna gibi olmuştu. </st><st c="7415">Birden yanındaki kadının zaten dışarda duran memesini ağzına alıp emmeye başladı. </st><st c="7497">Kadının memesini eliyle sımsıkı tutuyor, ama masum bir kundak çocuğu gibi emiyordu. </st><st c="7581">Daniş Ağbi eşek gibi gülmeden edemedi. </st><st c="7620">Kadın da deli gibi gülüyordu. </st><st c="7650">Daniş Ağbi kadına bir baş işaretinde bulundu. </st><st c="7696">Kadın birden kalkarak:</st></p>
		<p><st c="7718">— Gel kocacığım!</st></p>
		<p><st c="7735">diye Selim’i elinden tutup içerlere bir yerlere götürdü. </st><st c="7793">Daniş Ağbi kemancıya:</st></p>
		<p><st c="7814">— Adın ne senin lan?</st></p>
		<p><st c="7835">diye sordu.</st></p>
		<p><st c="7847">— Fikri!</st></p>
		<p><st c="7856">diye yanıtladı kemancı çocuk. </st><st c="7887">Daniş Ağbi ayni soruyu darbukacıya yöneltti.</st></p>
		<p><st c="7931">— Sabit!</st></p>
		<p><st c="7940">diye yanıtladı darbukacı. </st><st c="7967">Daniş ağbi boğulurcasına gülmeye başladı. </st><st c="8009">Gülmesinin arasında yanındaki kadına da açıklamalarda bulunuyordu:</st></p>
		<p><st c="8075">— Biri Fikri, öbürü Sabit... </st><st c="8105">İki saattir ayni şarkıyı çalıyorlar... </st><st c="8144">Grup Fikr-i sabit! </st><st c="8163">Hassiktirin yahu, olmaz böyle şey... </st><st c="8200">Hassiktirin be lan çocuklar...</st></p>
		<p><st c="8230">Daniş ağbi, kadının ağzına çiğ köfte sokuyor, kadın Daniş Ağbi’nin göğsünden kıl koparıyorken, aradan bir kaç şişe rakı geçti, Daniş Ağbi de yükünü aldı. </st><st c="8385">Çalgıcılara para verip, onları kovdu. </st><st c="8423">Kadınla içerlerde bir odaya gittiler. </st><st c="8461">Çalgıcı Fikri ile Sabit, Daniş Ağbi’nin verdiği onbinliği aldılar, hızla sokağa çıktılar.</st></p>
		<p><st c="8550">— Nerde bozdurucaz?</st></p>
		<p><st c="8570">dedi Fikri.</st></p>
		<p><st c="8582">— Benim sana beş bin lira borcum var!</st></p>
		<p><st c="8620">dedi Sabit.</st></p>
		<p><st c="8632">— Yok ya? </st><st c="8643">Parayı bana ver, benim sana borcum olsun!</st></p>
		<p><st c="8684">— Tamam, o zaman bozduralım!</st></p>
		<p><st c="8713">diyerek Pürtelâş’tan Kazancı Yokuşu’na çıktılar. </st><st c="8763">Bir telâş indiler Fındıklı’ya.</st></p>
		<p><st c="8793">— Benzincide bozduralım!</st></p>
		<p><st c="8818">— Benzin alacak değiliz ya?</st></p>
		<p><st c="8846">— Nerde bozdurucaz?</st></p>
		<p><st c="8866">— Kızlık değil ya lan bu, elbet bir yerde bozdurucaz.</st></p>
		<p><st c="8920">Fikri ile Sabit Dolmabahçe’yi yürüdüler. </st><st c="8962">Beşiktaş’ta Barbaros Hayrettin heykelinin dibindeki seyyar köftecide köfte ekmek yiyerek parayı bozdurdular, üstünü kırıştılar. </st><st c="9090">Bir hüzünlü darbukayla bir esnaf keman, geri yürüdüler Dolmabahçeyi, Fındıklı’dan Karaköy, Bankalar yokuşu, Şişhane... </st><st c="9209">Şişhane’den aşşağı kaptırdılar tersanenin yanından, işte Kasımpaşa. </st><st c="9277">Işıkları geçtiler, Güllehane sokağının karanlığında yitip gitti darbukayla arkadaş keman. </st><st c="9367">Sokağa birlikte girdilerse de geceyi birlikte geçirmediler. </st><st c="9427">Keman bir eve, darbuka karşıdaki eve. </st><st c="9465">Keman yatağın altına. </st><st c="9487">Darbuka rutubetli geçirdi geceyi, ayakkabılıkta. </st><st c="9536">Vapur düdükleriyle başladı gün.</st></p>
		<p><st c="9567">Değil vapur düdüğü, top atsan uyandırmak mümkün değil Selim’i. </st><st c="9631">Altın dişli kadın bir kova suyu boca etti Selim’in başından aşşağı.</st></p>
		<p><st c="9698">Birden silkindi Selim.</st></p>
		<p><st c="9721">— Otel mi lan burası? </st><st c="9744">Haydi yaylan!</st></p>
		<p><st c="9757">diye bağırdı altın dişli kadın. </st><st c="9790">Selim bu kadını bir yerden tanıyordu fakat tam çıkaramıyordu.</st></p>
		<p><st c="9851">— Nerdeyim?</st></p>
		<p><st c="9863">diyebildi. </st><st c="9875">Kadın hiç yanıt vermeden onu hızla giydirdi ve kapının önüne koydu. </st><st c="9943">Kediler çöp tenekesi kapmaca oynuyorlardı Pürtelâş sokağında, Selim yalpalayarak ve kedilerden hiç korkmayarak Kazancı Yokuşu’nun başına dek geldi, orada yığıldı yere. </st><st c="10111">Kalkmak istiyor, fakat kendinde ayağa kalkacak gücü bulamıyordu. </st><st c="10176">Bir bellek kaybına uğramış hiç bir şey anımsamıyordu. </st><st c="10230">Birisi olduğunu biliyordu ve böyle yerde paspas gibi durmaması gerektiğinin bilincindeydi, ağır ağır ayağa kalktı. </st><st c="10345">Kafasında çatlamalar hissediyordu. </st><st c="10380">Eliyle kafasını sıvazladı. </st><st c="10407">Elinde kan olup olmadığına baktı. </st><st c="10441">Hayır kan yoktu. </st><st c="10458">Yaralı değildi demek ki! </st><st c="10483">Fakat kimdi? </st><st c="10496">Burada ne arıyordu? </st><st c="10516">Nereye gitmeliydi? </st><st c="10535">Kazancı Yokuşu’ndan aşşağı kaptırdı, sendeleye tökezleye Fındıklı parkına ulaştı. </st><st c="10617">Bir banka oturdu. </st><st c="10635">Kafası önüne düştü, sızdı.</st></p>
		<p><st c="10661">Ayıldığında saatten haberi yoktu, ve fakat kim olduğunu biliyordu. </st><st c="10729">Derhal bir taksiyle bankaya geldi, banka öğle tatilindeydi. </st><st c="10789">Odacı Hasan kapıyı açtı:</st></p>
		<p><st c="10813">— Nerdesin Selim Bey?</st></p>
		<p><st c="10835">dedi. </st><st c="10842">Selim:</st></p>
		<p><st c="10848">— Sorma!</st></p>
		<p><st c="10857">diyerek, hızla tuvalete geçti. </st><st c="10889">Uzun bir süre yüzünü yıkadı, ağzını çalkaladı. </st><st c="10936">Saçını taradı. </st><st c="10951">Ve memurlar öğle yemeğinden dönmeden önce işinin başına oturdu. </st><st c="11015">Çay söyledi, sigara yaktı, geçirdiği geceyi anımsamaya uğraşıyordu. </st><st c="11083">Önce Daniş Ağbi’yle bir yere gittiğini anımsadı, sonra kadını anımsadı, derken kemancıyı, darbukacıyı, öbür kadını, altın dişli kadını, geyikli halıyı, salonu... </st><st c="11245">Fakat kadınla aralarında ne olmuştu, bir şey olmuş muydu, bunları anımsamıyordu. </st><st c="11326">Şef Ekrem sabahleyin niye gelmediğini sordu. </st><st c="11371">Selim annesinin hasta olduğunu, onu hastaneye kaldırmak zorunda olduğunu anlatan bir öykü uydurdu. </st><st c="11470">İpe sapa gelmiyordu öyküsü, fakat şef ısrar etmedi, çünkü Selim’in o güne dek hiç böyle bir disiplinsizliği olmamıştı. </st><st c="11589">Selim o gün korkunç baş ağrılarıyla mesaiyi tamamladı. </st><st c="11644">Kasasını kapattığında da yüz üç bin lira açığı olduğunu anladı. </st><st c="11708">Kime kaç para verdiğini bilmiyordu. </st><st c="11744">Akşama kadar gözü kararmış, paraları sayabildiğince saymıştı, ama sonuç hüzünlüydü. </st><st c="11828">Durumu şefine bildirdi. </st><st c="11852">Maaşından kesilmesini söyledi. </st><st c="11883">İlk kez açık çıkıyordu Selim’in kasasında. </st><st c="11926">Şef de şaşırdı bu işe. </st><st c="11949">Selim deli gibi çıktı bankadan, fuleli adımlarla kahveye geldi, içeri girdi. </st><st c="12026">Sigara dumanını yardı, Daniş Ağbi’yi buldu.</st></p>
		<p><st c="12069">— Konuşmamız lazım Daniş Ağbi!</st></p>
		<p><st c="12100">Birlikte kahveden çıktılar. </st><st c="12129">Daniş Ağbi, Selim’in konuyu açmasını beklerken, Selim bir türlü söze giremezken, sokağın köşesinden caddeye çıktılar. </st><st c="12247">Daniş ağbi, “O iş” le ilgili bir konuşma beklerken, Selim birdenbire, duralayarak ve Daniş Ağbi’nin kolunu güçle sıkarak:</st></p>
		<p><st c="12368">— Onu seviyorum Daniş Ağbi!</st></p>
		<p><st c="12396">deyince, Daniş Ağbi’nin yüzü karıştı:</st></p>
		<p><st c="12434">— Kimi lan?</st></p>
		<p><st c="12446">— Aysel’i.</st></p>
		<p><st c="12457">— Aysel kim oğlum?</st></p>
		<p><st c="12476">— Dün akşamki... </st><st c="12494">Bana “kocacığım” diyor...</st></p>
		<p><st c="12519">— Siktir lan Selim, onlar her müşteriye “kocacığım” der,</st></p>
		<p><st c="12576">diyerek eşek gibi güldü Daniş Ağbi. </st><st c="12613">Ve birden ciddi bir tona geçerek:</st></p>
		<p><st c="12646">— Boşver bu işleri, devlet su işleri! </st><st c="12685">Biz işimize bakalım. </st><st c="12706">Planı yapalım. </st><st c="12721">Çocuk oyuncağı değil, şurda altı günümüz kaldı.. </st><st c="12770">O günü sayma beş gün...</st></p>
		<p><st c="12793">— Aysel’siz o işin hiç bir anlamı yok!</st></p>
		<p><st c="12832">dedi Selim, Daniş Ağbi’nin o güne dek Selim’in yüzünde görmediği bir kararlılıkla. </st><st c="12916">Daniş Ağbi çok kısa bir an düşündü, sonra ani bir kararla bir taksi çevirdi, bindiler. </st><st c="13003">Taksim’den Kazancı Yokuşu’na saptı taksi, Pürtelâş sokağına girdiler.</st></p>
		<p><st c="13072">— Altındiş sabahleyin bana kötü davrandı!</st></p>
		<p><st c="13114">dedi Selim.</st></p>
		<p><st c="13126">— Sıçarım ben şindi onun altın dişine!</st></p>
		<p><st c="13165">dedi Daniş Ağbi. </st><st c="13183">İzbe apartmana girdiler. </st><st c="13208">Kapıyı gene altındişli kadın açtı. </st><st c="13243">Hiç bir şey söylemedi. </st><st c="13266">Girdiler. </st><st c="13276">Ayakkabılarını çıkardılar. </st><st c="13303">Daniş Ağbi’nin çorabı değişmişti, fakat ayni yerde yırtık vardı, ayni başparmak gene özgürlüğünü ilân etmişti. </st><st c="13414">Daniş Ağbi’nin o baş parmağında çorap-kakan bir hareketlilik var demek ki, diye düşündü Selim. </st><st c="13509">Altındiş terlikleri getirdi. </st><st c="13538">Sofra kuruldu. </st><st c="13553">Selim bu kez içkiye dikkat ediyor, neredeyse içmiyordu. </st><st c="13609">Çünkü bir gece önce yaşadığı çok güzel şeylerden hiç bir ayrıntı anımsamıyor, bekaretinin bozulup bozulmadığını bile tam bilemiyordu. </st><st c="13743">Günboyu bankanın tuvaletinde, erkeklik organını incelemiş, en ufak bir değişiklik görememişti. </st><st c="13838">Pek bir şey değişmeyeceğini de biliyordu, fakat gene de bir şey anlayabilir miyim diye gidip gidip organına bakıyordu. </st><st c="13957">Aysel’in ona davranışından Selim’e bayıldığı anlaşılıyor, zaman zaman darbukacı Sabit’in cılız sesine katılarak ah’lar çekerek, kendini paralıyarak, Selim’in gözünün içine:</st></p>
		<p><st c="14129">— Beni sevmeyen ölsün!</st></p>
		<p><st c="14152">diye inliyordu. </st><st c="14169">Selim’e kalsa, Aysel Selim’e deli gibi âşıktı. </st><st c="14216">Selim’e kalmasa, Aysel çok profesyonelce mesaisini sürdürüyordu. </st><st c="14281">Selim birdenbire, Aysel’i kolundan tutarak:</st></p>
		<p><st c="14324">— Hadi, içeri geçelim!</st></p>
		<p><st c="14347">diye ayağa kalktı. </st><st c="14367">Gülüşüldü. </st><st c="14378">Aysel itiraz etmedi. </st><st c="14399">İçeri geçtiler.</st></p>
		<p><st c="14414">— Başka şarkı bilmiyo musunuz lan siz?</st></p>
		<p><st c="14453">dedi Daniş Ağbi. </st><st c="14471">Fikri ile Sabit birbirlerine baktılar. </st><st c="14510">Gülüştüler.</st></p>
		<p><st c="14521">— Müslüm’ün bir parçasını okuyorum ben!</st></p>
		<p><st c="14561">dedi Fikri.</st></p>
		<p><st c="14573">— Tamam onu oku!</st></p>
		<p><st c="14590">dedi Daniş Ağbi.</st></p>
		<p><st c="14607">— Keman çalarken okuyamıyorum!</st></p>
		<p><st c="14638">diyerek kemanı Sabit’e verdi, darbukayı aldı. </st><st c="14685">Sabit kemanı daha zar zor çalıyor, Fikri’yse darbukayı hiç çalamıyor, elini gelişigüzel vuruyordu gergin deriye. </st><st c="14798">Çaldıklarından pek bir şey anlaşılamazken Fikri başladı okumaya:</st></p>
		<div>
			<span><st c="14862">- Dalgalandım da duruldum</st></span>
			<span><st c="14888">Kooooştum ardından yoruldum</st></span>
			<span><st c="14916">Binlerce güzel gördüm deee,</st></span>
			<span><st c="14944">Ensonsanaaaaaa vuruldum...</st></span>
		</div>
		<p><st c="14971">“Ensonsana”yı tek bir sözcük gibi gerektiğinden fazla bitişik ve hızla söylüyor, bu gereksiz hızının açığını kapatmak için, sondaki a’yı anlamsızca ve saatlerce uzatıyordu...</st></p>
		<p><st c="15146">— Ne Müslüm’ü lan, bu benim çocukluğumun şarkısı, annem söylerdi!</st></p>
		<p><st c="15212">diyerek, söylemeye katıldı, kafası çok uzaklarda Daniş Ağbi...</st></p>
		<p><st c="15275">Sabit ile Fikri, bu kez, bütün para yerine, iki beşbinlik almışlar, Kazancı’dan yukarı vurarak, Taksim’in puslu ışığına çıkmışlar, Tarlabaşı’ndan yürümeye koyulmuşlardı.</st></p>
		<p><st c="15445">— Öğrenicem oğlum ben bu kemanı!</st></p>
		<p><st c="15478">dedi Sabit.</st></p>
		<p><st c="15490">— Çalıyorsun zaten!</st></p>
		<p><st c="15510">dedi Fikri. </st><st c="15523">Kalyoncukulluk’tan aşşağı saptılar.</st></p>
		<p><st c="15558">Odada Selim’le Aysel’in debelenmesi sürüyor, Selim ne yapmak istediği tam anlaşılamayan biçimde Aysel’e saldırıyor, garip sesler çıkarıyor, kadının orasını burasını sıkıyor, dişliyor, Aysel gülüyor, fıkırdıyor, zaman zaman şaşırıyordu. </st><st c="15795">Sonunda dayanamayarak o soruyu sordu:</st></p>
		<p><st c="15832">— Sen hiç hayatında karı görmedin mi oğlum?</st></p>
		<p><st c="15876">— Görmedim!</st></p>
		<p><st c="15888">dedi Selim safça.</st></p>
		<p><st c="15906">— Öyle söylesene eşşôleşşek... </st><st c="15938">Tevekkeli dün gece meme emip uyudun... </st><st c="15977">Yat bakiim şöyle... </st><st c="15997">Çıkar şu fanilayı...</st></p>
		<p><st c="16017">diyerek işe el koydu Aysel, ve gözleri fal taşı gibi açılmış Kız Selim’in bir güzel ırzına geçti. </st><st c="16116">Beyni yerinden çıkacak gibi oldu Selim’in. </st><st c="16159">Yenik bir pehlivan gibi serildi yatağa, Ayten kalktı, gitti.</st></p>
		<p><st c="16219">Sabahın ilk ışıklarıyla uyandı Selim. </st><st c="16258">Kalktı giyindi. </st><st c="16274">Yere basışı değişmişti. </st><st c="16298">Duruşu değişmişti. </st><st c="16317">Bir adım attı, yürüyüşü değişmişti. </st><st c="16353">Kız Selim erkek olmuştu. </st><st c="16378">Aşk yorgunu bir erkek olarak çıktı odadan, salona geldi. </st><st c="16435">Altındiş üç geyiklerin karşısında çay içiyordu.</st></p>
		<p><st c="16482">— Daniş Ağbi gitti mi?</st></p>
		<p><st c="16505">— Uyuyor!</st></p>
		<p><st c="16515">Selim elini cebine attı, paralarını çıkardı. </st><st c="16561">Altındiş’e vermek üzere para aranıyordu ki:</st></p>
		<p><st c="16604">— İstemez tamam, biz Daniş’le hesaplaşırız!</st></p>
		<p><st c="16648">dedi Altındiş. </st><st c="16664">Selim alındı biraz:</st></p>
		<p><st c="16683">— Biz erkek değil miyiz? </st><st c="16709">Bahşiş veriyoruz sana!</st></p>
		<p><st c="16731">diye çıkardı, beş bin lira verdi kadına. </st><st c="16773">Kadın parayı alırken söylenmeyi ihmal etmedi.</st></p>
		<p><st c="16818">— Dün erkek değil miydin?</st></p>
		<p><st c="16844">Selim hiç yanıt vermeden, hızla çıktı evden. </st><st c="16890">Çöp tenekesi kapmaca oynayan kedilere pis baktı, kediler toz oldular. </st><st c="16960">Yavuz Sultan Selim gibi indi Selim, Kazancı Yokuşu’ndan Fındıklı’ya. </st><st c="17029">Bir taksiye bindi, evine geldi. </st><st c="17061">Selim eve girer girmez kalktı annesi. </st><st c="17099">İki gündür, uyku uyumuyordu kadın.</st></p>
		<p><st c="17133">— Nerdesin oğlum?</st></p>
		<p><st c="17151">— Sorma anne!</st></p>
		<p><st c="17165">dedi Selim.</st></p>
		<p><st c="17177">— Kötü bir şey mi oldu?</st></p>
		<p><st c="17201">— Yok canım, çok güzel şeyler oldu anne. </st><st c="17243">Önemli bir iş hallettim. </st><st c="17268">Haftaya zenginiz. </st><st c="17286">Üstelik, hayatımın kadınını buldum, gözün aydın pek yakında evleniyorum...</st></p>
		<p><st c="17360">Annesi sevinçten uçtu. </st><st c="17384">Selim bir duş aldı. </st><st c="17404">Yaşlı kadın oğluna kahvaltı hazırladı. </st><st c="17443">Selim bir güzel kahvaltı etti.</st></p>
		<p><st c="17473">— Çok zengin bir kız mı buldun?</st></p>
		<p><st c="17505">diye sordu annesi.</st></p>
		<p><st c="17524">— Hayır zengin olan biziz anne. </st><st c="17557">Bu kızın şansı!</st></p>
		<p><st c="17572">— Biz nerden zengin oluyoruz?</st></p>
		<p><st c="17602">dedi annesi ürkerek. </st><st c="17624">Selim kahkaha attı:</st></p>
		<p><st c="17643">— Doları ye, bağını sorma anne!</st></p>
		<p><st c="17675">Bir sigara yaktı çıktı evden Selim, padişah gibi bankaya geldi. </st><st c="17740">Kimseye pek yüz vermeden vezneye geçti. </st><st c="17780">Dolar fiyatlarını inceledi, yirmi milyon doların otuzüç milyar seksen milyon türk lirası ettiğini buldu. </st><st c="17885">Önce gözlerine, sonra hesap makinasına inanamadı. </st><st c="17935">Hesabı yeniden yaptı. </st><st c="17957">Evet otuzüç milyar seksen milyon... </st><st c="17993">Say say bitmez bir para. </st><st c="18018">Odacı Hasan’a bir kahve söyledi, bir sigara tellendirdi kahvesiyle, Aysel’i düşündü, çok güzel şeyler düşünmeyi sürdürdü. </st><st c="18140">Gün düşlerle geçti, akşam kasasında gene açık çıktı, bu kez seksen bin lira.</st></p>
		<p><st c="18216">Şef gene şaşırdı:</st></p>
		<p><st c="18234">— Hayret Selim, iki gündür açık çıkıyor kasanda..</st></p>
		<p><st c="18284">— Yazın, maaşımdan kesersiniz, ne var? </st><st c="18324">Seksen bin lira dediğiniz kaç dolar sayın şefim!</st></p>
		<p><st c="18372">dedi Selim alaylı.</st></p>
		<p><st c="18391">— Ne diyorsun sen Selim?</st></p>
		<p><st c="18416">dedi Şef. </st><st c="18427">Selim hayatında hiç atmadığı müthiş bir kahkahayı patlattı şefin suratına, şefin anlamsız bakışları arasında çıktı bankadan. </st><st c="18552">Hızla yürüdü sokaklarını. </st><st c="18578">Kahveye geldi. </st><st c="18593">Daniş Ağbi’yle çıktılar. </st><st c="18618">Daniş Ağbi, sakin bir yerde oturup plan yapılmasında ısrar ettiyse de, Selim’in zoruyla gene Kazancı Yokuşu’na saptı taksi. </st><st c="18742">Sofra kuruldu. </st><st c="18757">Fikri ile Sabit geldiler. </st><st c="18783">Kadınlar biraz gecikti. </st><st c="18807">Sonra Daniş Ağbininki yalnız geldi, Aysel yoktu.</st></p>
		<p><st c="18855">— Aysel nerde?</st></p>
		<p><st c="18870">— İranlı misafirleri var, atlatıp gelecek!</st></p>
		<p><st c="18913">dedi Daniş Ağbininki. </st><st c="18936">Selim bozuldu. </st><st c="18951">Nasıl İranlı misafirleri? </st><st c="18977">Ne misafiri? </st><st c="18990">Selim belirli bir suskunluğa büründü, kendini rakıya verdi. </st><st c="19050">Aysel gelmeden de zurna gibi oldu. </st><st c="19085">Aysel’in gelmesi gecikince, Selim darbukacıyla kemancıyı kovdu. </st><st c="19149">Madem Aysel yok, ne kemanı, defolup gitsinler. </st><st c="19196">Çocuklar paralarını alıp gittiler. </st><st c="19231">Aysel geldiğinde Selim masada sızmıştı. </st><st c="19271">Soda-limon içirilerek ayıltıldı. </st><st c="19304">Aysel’in şirinliklerini elinin tersiyle iterek küs olduğunu belirtti. </st><st c="19374">Aysel onun ağzından girdi burnundan çıktı, Selim’de hoşafın yağı zaten kesikti, Aysel’e sarılıp ağlamaya başladı. </st><st c="19488">Onu bu hayattan çekip kurtaracağını, haftaya dolar olarak milyarder olduğunu, çok uzağa gideceklerini söyledi. </st><st c="19599">Daniş Ağbi, masanın altından Selim’i tekmelerken rakılar devrildi. </st><st c="19666">Fakat Selim, önlenemez bir biçimde herşeyi anlatmaya koyulmuştu bile. </st><st c="19736">Haftaya bankaya bir ihaleyle ilgili olarak, yirmi milyon dolar geleceğini, paranın Selim’in elinden geçeceğini, o sırada bankanın soyularak paralarla kaçılacağını bir güzel anlattı. </st><st c="19918">Altındiş ve karılar olayla aşırı ilgilendiler. </st><st c="19965">İster istemez, beş kişiydiler artık bu soygun planında. </st><st c="20021">Altındiş Selim’i daha canayakın bulmaya başladı, Aysel’se Selim’in gözlerinin rengine âşık olmuştu bile. </st><st c="20126">Nasıl kaçılacağı, nereye kaçılacağı konusunda fikirler yürütüldü. </st><st c="20192">Daniş Ağbi kaçma planının tarafından yapılacağını, işin gizli tutulması gerektiğini söyledi.</st></p>
		<p><st c="20284">— Bizden sır çıkmaz!</st></p>
		<p><st c="20305">dedi Aysel.</st></p>
		<p><st c="20317">— Artık zaten ortağız!</st></p>
		<p><st c="20340">dedi Altındiş. </st><st c="20356">Daniş ağbi, biz bu karıları nasıl olsa ekeriz, diye düşünüyordu. </st><st c="20421">Karılar coştular. </st><st c="20439">Altındiş kaset eşliğinde göbekler attı, sabahı buldular. </st><st c="20496">Selim zurna gibi gitti bankaya. </st><st c="20528">Sarhoşluğunu gizlemeye hiç uğraşmadan küstahça kuruldu vezneye. </st><st c="20592">Herkes Selim’deki garipliği hissetmişti. </st><st c="20633">Şef Selim’i içerde bir odaya çekti:</st></p>
		<p><st c="20668">— Nedir bu halin?</st></p>
		<p><st c="20686">— İyiyim şef!</st></p>
		<p><st c="20700">— Sarhoşsun!</st></p>
		<p><st c="20713">— Evet.</st></p>
		<p><st c="20721">— Selim, çocuğum, bir sorunun mu var?</st></p>
		<p><st c="20759">— Evet.</st></p>
		<p><st c="20767">— Nedir?</st></p>
		<p><st c="20776">— Seviyorum.</st></p>
		<p><st c="20789">— İstersen sana bir kaç gün izin verelim.</st></p>
		<p><st c="20831">— Dört gün sonra kafadan izinliyim!</st></p>
		<p><st c="20867">dedi ve büyük bir kahkaha attı Selim. </st><st c="20906">Şefin şaşkın bakışları arasında planı şefe anlattı. </st><st c="20958">Şef önce:</st></p>
		<p><st c="20967">— Delirdin mi sen?</st></p>
		<p><st c="20986">dedi. </st><st c="20993">Selim:</st></p>
		<p><st c="20999">— Türk parası otuzüç milyar, seksen milyon ediyor!</st></p>
		<p><st c="21050">diye sırıtınca, Şef birden alçak sesle:</st></p>
		<p><st c="21090">— Peki nereye kaçılacak, nasıl kaçılacak?</st></p>
		<p><st c="21132">dedi.</st></p>
		<p><st c="21138">— O işleri Daniş Ağbi hallediyor!</st></p>
		<p><st c="21172">diye sırıttı Selim.</st></p>
		<p><st c="21192">O akşam, Selim Şef’le birlikte geldi, kahveye, Şefi Daniş Ağbi’yle tanıştırdı. </st><st c="21272">Şef Daniş Ağbi’ye:</st></p>
		<p><st c="21290">— O iş tamam!</st></p>
		<p><st c="21304">dedi. </st><st c="21311">Şef’le devrisi gün buluşmak üzere ayrıldılar. </st><st c="21357">Daniş Ağbi’yle Selim konuşmadan yürümeye başladılar. </st><st c="21410">Daniş Ağbi bozdu sessizliği:</st></p>
		<p><st c="21438">— Bu şef nerden çıktı?</st></p>
		<p><st c="21461">— Şefin haberi olmadan çok zor! </st><st c="21494">Bu para hepimize yeter.</st></p>
		<p><st c="21517">dedi Selim.</st></p>
		<p><st c="21529">Şef gece durumu karısına açtı. </st><st c="21561">Önce karısı karşı çıktıysa da, Şef onu ikna etti, nihayet refaha kavuşacaklardı. </st><st c="21642">Şefin karısı, kız kardeşi ve kocasının da bu refahın dışında kalmamaları gerektiğini düşündü. </st><st c="21736">Telefon ederek onları çağırdılar. </st><st c="21770">Sabaha kadar işi konuştular.</st></p>
		<p><st c="21798">— O iş tamam!</st></p>
		<p><st c="21812">diye öpüşüp ayrıldılar sabah seher vakti. </st><st c="21855">Şef uykusuz, perişan geldi bankaya. </st><st c="21891">Selim şeften önce gelmişti, güvenle kahve içmekteydi. </st><st c="21945">Günaydınlaştılar.</st></p>
		<p><st c="21962">— Konuşmamız gerek!</st></p>
		<p><st c="21982">dedi Şef.</st></p>
		<p><st c="21992">— Konuşuruz!</st></p>
		<p><st c="22005">dedi Selim.</st></p>
		<p><st c="22017">— Akşam birlikte çıkalım!</st></p>
		<p><st c="22043">Akşam birlikte çıktılar. </st><st c="22069">Daniş Ağbi’ye uğradılar. </st><st c="22094">Şef kaçış planını ayrıntılı olarak bilmek istiyordu.</st></p>
		<p><st c="22146">— Merkeze gidelim!</st></p>
		<p><st c="22165">dedi Daniş Ağbi.</st></p>
		<p><st c="22182">— Merkez mi var?</st></p>
		<p><st c="22199">dedi şef.</st></p>
		<p><st c="22209">— E, herhalde!</st></p>
		<p><st c="22224">dedi Selim. </st><st c="22237">Bir taksiye bindiler. </st><st c="22259">Taksi Taksim’den Kazancı Yokuşu’na derken Pürtelâş’a saptı, izbe apartmanın önünde durdu. </st><st c="22349">İndiler. </st><st c="22358">Onları Altındiş karşıladı. </st><st c="22385">Salonda bir adam oturuyordu.</st></p>
		<p><st c="22413">— Kocam!</st></p>
		<p><st c="22422">dedi Altındiş. </st><st c="22438">Adam saygıyla ayağa kalktı, el sıktı:</st></p>
		<p><st c="22475">— O iş tamam!</st></p>
		<p><st c="22489">dedi. </st><st c="22496">Birer rakı içildi. </st><st c="22515">Şef, kendi grubunun dört kişi olduğunu söyleyince, toplam onbir kişi oldukları anlaşıldı. </st><st c="22605">Daniş Ağbi’nin planı gereği, helikopterle kaçılması düşünülmekteydi, bu durumda bir helikopter yetmeyecekti. </st><st c="22714">Fakat olaydan haberdar olanları çemberin dışına almak olanaksızdı.</st></p>
		<p><st c="22780">— Ben hallederim, fakat gözünüzü seveyim çember büyümesin, bir bankayı üçyüz kişi soymaz ki kardeşim!</st></p>
		<p><st c="22882">dedi Daniş Ağbi.</st></p>
		<p><st c="22899">— Annemi bırakacak değiliz ya!</st></p>
		<p><st c="22930">dedi Selim.</st></p>
		<p><st c="22942">— Herkes annesini alırsa işin boku çıkar!</st></p>
		<p><st c="22984">dedi Daniş Ağbi.</st></p>
		<p><st c="23001">— Annem olayı biliyor!</st></p>
		<p><st c="23024">dedi Selim. </st><st c="23037">Oniki kişi olduklarının bilincine erdiler. </st><st c="23080">Banka haftasonu tatiline girmişti. </st><st c="23115">Şef pazartesi görüşmek üzere izin istedi, gitti. </st><st c="23164">Aysel ve Daniş Ağbininki geldiler. </st><st c="23199">Aysel olayı kız kardeşine açtığını, kız kardeşinin nişanlısıyla birlikte olaya katılmak istediklerini belirtti, Daniş Ağbi’ninki, erkek kardeşini almadan gelemeyeceğini açıkladı. </st><st c="23378">Örgüt birden onbeş kişiye yükselmişti.</st></p>
		<p><st c="23416">— Oldu olucak, Fikri’yle Sabit’i de alalım! </st><st c="23461">Ben bu işte yokum.</st></p>
		<p><st c="23479">diye isyan etti Daniş Ağbi. </st><st c="23508">Kalktı, gitti.</st></p>
		<p><st c="23522">— Yoksa yok, biz de olayı Daniş’siz düşünürüz!</st></p>
		<p><st c="23569">dedi Selim. </st><st c="23582">Asıl şefin kendisi olduğunu anlattı kadınlara. </st><st c="23629">Kadınlar göbek attılar. </st><st c="23653">Selim Aysel’le odaya çekildi.</st></p>
		<p><st c="23682">Geç kalktı Selim. </st><st c="23701">Kalktığında Altındiş ve Aysel kahvaltı sofrası hazırlamışlar, halayıklar gibi Selim’in uyanmasını bekliyorlardı. </st><st c="23814">Duvarda üç geyik, mutlu bir aile yuvası havası. </st><st c="23862">Selim bir güzel kahvaltı etti, çıktı. </st><st c="23900">Taksiyle Sirkeci’ye geldi. </st><st c="23927">Sirkeci’den trenle eve ulaştı. </st><st c="23958">Annesi merak içindeydi. </st><st c="23982">Selim’i tutuklandı sanmıştı.</st></p>
		<p><st c="24010">— Uçma anne! </st><st c="24024">Daha bankayı soymadık ki, tutuklanalım.</st></p>
		<p><st c="24063">— Ben ne bileyim işte, korktum, enişteni aradım.</st></p>
		<p><st c="24112">— Niye arıyorsun?</st></p>
		<p><st c="24130">— Durumu anlattım oğlum.</st></p>
		<p><st c="24155">— Hangi durumu?</st></p>
		<p><st c="24171">— Bankayı şey yapmaklardı, başına bir şey gelmesinden korkuyorum, dedim...</st></p>
		<p><st c="24246">— Saçmalama anne, niye enişteme bunları anlatıyorsun? </st><st c="24301">Eniştem normal değil ki!</st></p>
		<p><st c="24325">derken, enişte içerki odadan gelerek konuya karıştı:</st></p>
		<p><st c="24378">— Gel bakalım Selim, konuşalım biraz!</st></p>
		<p><st c="24416">diye başlayan uzun söyleviyse, özetle, bir bankada veznedar olmanın önemini, müdürlerinin, amirlerinin kendisine güvendiklerini, bu Selim’in müdürlüğe giden yolda hızla ilerleyeceğini, belki bir gün genel müdür bile olabileceğini anlatan, çok uzun ve kötü bir türkçe kompozisyondu.</st></p>
		<p><st c="24698">— Müdür aç geziyor!</st></p>
		<p><st c="24718">diye diyalektik olarak yanıtladı söylevi Selim, hiç diyalektik bilmeden.</st></p>
		<p><st c="24791">— Herkes aç!</st></p>
		<p><st c="24804">diye neredeyse suç teşkil edebilecek en diyalektik sözü etti enişte, diyalektikten ve sözünün edilmesinden en nefret edenlerden biri olarak. </st><st c="24946">Selim, paranın otuzüç milyar seksen milyon türk lirası olduğunu söyleyince enişte, diyalektik olarak, çeteye katılmayı arzulayan soruyu sordu:</st></p>
		<p><st c="25088">— Varsayalım soyuldu banka, nereye kaçılacak?</st></p>
		<p><st c="25134">Bu soruyu daha önce soranlar Daniş Ağbi’yle tanıştırılıyordu, fakat Daniş Ağbi birdenbire olaydan çekildiğine göre, ayni soru Selim için de önem kazandı. </st><st c="25289">Daniş Ağbi’siz nereye kaçılacak?</st></p>
		<p><st c="25321">— O iş ayarlandı!</st></p>
		<p><st c="25339">diyerek kendini ferahlatıcı bir cümle sarfetti Selim. </st><st c="25394">Enişte daha da ilgilendi:</st></p>
		<p><st c="25419">— Kaç kişisiniz?</st></p>
		<p><st c="25436">— Seni de sayacak mıyız?</st></p>
		<p><st c="25461">diye sırıttı Selim.</st></p>
		<p><st c="25481">— Yani, katılırsam payıma kaç milyar düşer? </st><st c="25526">diye adileşti enişte.</st></p>
		<p><st c="25547">— Pek milyar düşmez, en iyisi katılma! </st><st c="25587">diye yanıtladı Selim. </st><st c="25609">Enişte küstahlaştı:</st></p>
		<p><st c="25628">— Bu soygunun dışında kalırsam, sizi hemen ihbar ederim!</st></p>
		<p><st c="25685">korkunç cümlesini de sarfetti.</st></p>
		<p><st c="25716">— Hassiktir be enişte!</st></p>
		<p><st c="25739">cümlesinin diyalektik olarak sırasıydı. </st><st c="25780">Fakat Selim o cümleyi etmedi. </st><st c="25810">Alttan aldı:</st></p>
		<p><st c="25822">— Yarın akşam toplantı var, ben sana bilgi veririm enişte!</st></p>
		<p><st c="25881">demekle yetindi. </st><st c="25899">Enişte toplantı yerini, kimlerin katılacağını ısrarla sorduysa da, Selim ona pek bilgi vermedi.</st></p>
		<p><st c="25994">Pazartesi sabahı bankaya, Altındiş, kocası, Aysel, kızkardeşi, onun nişanlısı, Daniş Ağbininki, onun erkek kardeşi, Selim’i ziyarete geldiler. </st><st c="26138">Selim bu kalabalık ziyaretçi grubuyla, müşterilere ayrılmış bölümde oturdu, çay ikram etti. </st><st c="26230">Onları Şef’le tanıştırdı. </st><st c="26256">Şef böyle bir gereksiz kalabalıktan tedirgin oldu ama Selim’e belli etmedi. </st><st c="26332">Onlar gittikten, yirmi dakika sonra, Şefin karısı, kız kardeşi ve kocası geldiler. </st><st c="26415">Şef’in masası çevresinde ağırlandılar, Şef onları Selim’le tanıştırdı. </st><st c="26486">Öğle paydosuna beş dakika kala Daniş Ağbi geldi. </st><st c="26535">Şef ve Selim onunla birlikte çıktılar.</st></p>
		<p><st c="26573">Bankanın karşısındaki kafeteryanın üst katında zula bir masada ayran tost çevresinde görüştüler, Daniş Ağbi, Selim ve Şef. </st><st c="26697">Daniş ağbi çemberin büyümesinden rahatsızlığını anlattı. </st><st c="26754">Hepsi ayni şeyden şikayetçiydiler.</st></p>
		<p><st c="26788">— O zaman, biz ana grubuz... </st><st c="26818">Helikoptere üçümüz bineceğiz parayla birlikte, diğer gruplar bize başka yerlerde katılacaklar.</st></p>
		<p><st c="26912">dedi Daniş Ağbi. </st><st c="26930">En akla uygunu buydu. </st><st c="26952">Hatta ekilmek istenenler için de Roma’da bir uyduruk adres verilip, orada buluşacağız, denilebilirdi.</st></p>
		<p><st c="27053">Daniş Ağbi, helikopterle Kıbrıs Rum kesiminde bir çiftliğe inileceğini, para bölüşüldükten sonra oradan herkesin kendi yoluna gidebileceğini, isteyenlerin gruplarıyla buluşabileceğini anlattı. </st><st c="27247">Plan beğenildi. </st><st c="27263">Devrisi gün öğle paydosunda buluşmak üzere ayrıldılar.</st></p>
		<p><st c="27317">Salı sabahı erkenden enişte bankanın arka sokağındaki karakola geldi. </st><st c="27388">Başkomsere soygun planını ve soygunun o gün gerçekleştirileceğini, çetenin başının veznedar Selim olduğunu, bir güzel anlattı.</st></p>
		<p><st c="27514">Başkomser bir an duraladı. </st><st c="27542">Ortadaki pahalılığı, bu parayla bir sürü garibanın mutlu olabileceğini, üç çocukla kendisinin nasıl bir sefalet yaşadığını, korumaları gereken bu paranın sonunda birisine hayali ihracatın vergi iadesi olarak verileceğini, o parayla kimi hanzoların yazı Akdeniz’de kotralarda bronzlaşarak ve malibu içerek geçireceklerini, ülkenin düzeninde büyük bir hayasızlığın hüküm sürdüğünü düşündü, duraladı. </st><st c="27940">Bir sigara yaktı... </st><st c="27960">Ve fakat sigarasından ilk nefesi almıştı ki, bir türk polisinin bu konudaki tereddütünün bile denetimden geçemeyeceğini anımsayarak, telsizini aldı eline, elinde olmayan nedenlerle emirler yağdırmaya başladı.</st></p>
		<p><st c="28168">Başkomserin telsizinin çalışmaya başladığı anda, Fikri ve Sabit ve aileleri ve akrabaları ve tanıdıkları ve komşuları ve onların yakınlarından oluşan yüzelli kişilik bir Kasımpaşa grubu, arka sokaklardan, ellerinde çantalar, naylon torbalar, darbukalar, kemanlar ve klarnetlerle bankanın önüne gelmişler, fazla dikkat çekmemek üzere bankanın karşısındaki kaldırıma çöreklenmişler ve sanki soygunla ilgili değilmiş gibi, klarnet, darbuka, keman bankanın karşısında bir cümbüşe başlamışlardı...</st></p>
		<p><st c="28661">16.45.’te bankanın yanındaki boş arsaya helikopterle inen Daniş Ağbi başta olmak üzere, helikopter pilotu, Selim ve Şef ve Fikri ve Sabit ve herkes tutuklandılar.</st></p>
	</section>
<div id="charCountTotal" value="28824"></div></body>
</html>
