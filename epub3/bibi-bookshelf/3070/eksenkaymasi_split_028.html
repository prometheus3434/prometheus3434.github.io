<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>eksenkaymasi</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_28">Erdoğan’ın İran Tercihi</h2>
				<p class="normal1">- Ankara, ABD’ye rağmen İran’ın yanında durdu.</p>
				<p class="normal1">- Üstelik Çin, Rusya ve AB, Amerika’ya destek verirken; Brezilya ile birlikte yalnız kalmayı neden tercih etti?</p>
				<p class="normal1">Değişik çevrelerin öne sürdüğü çeşitli olasılıklar var. Ben de kendi olasılıklarımı sıralamak istedim.</p>
				<p class="normal1">1) Hükümetin “Ortadoğu’ya açılım politikası”, İran’a ambargoya hayır demesini zorunlu kılıyor. Hükümet, ABD ile karşı karşıya kalma pahasına bu yolu seçti. Çünkü Erdoğan hükümetinin yeni Ortadoğu açılımı, AKP için çok özel bir anlam taşıyor; her şeyden önemli.</p>
				<p class="normal1">2) Erdoğan hükümeti Brezilya ile birlikte yürüttüğü ve İran’a kabul ettirdiği takas mütabakatı sonrasında, Amerikan önerisine evet derse, tükürdüğünü yalamış olacaktı.</p>
				<p class="normal1">ABD’nin istekleri doğrultusunda yürütülen süreç sonucu ortaya çıkan anlaşma ile, “Ankara” kullanılmış duruma düşecekti. Bu nedenle “hayır” demek zorundaydı.</p>
				<p class="normal1">3) Hükümet, Amerika’nın Irak, Afganistan ve Pakistan operasyonlarından sonra, “bölgenin iyice kırılganlaştığını” görüyor, Türkiye’nin içinde yaşadığı Güneydoğu, Kuzey Irak, Ermenistan ve Kıbrıs sorunları ülkenin durumunu daha da kritik hale getiriyor.<br class="chapter"/> Böyle bir ortamda, ABD’nin baskısı ile İran’a karşı sert ambargoların uygulanması Türkiye’nin sorunlarını derinleştirecekti. Bunun faturası da büyük ölçüde Ankara hükümetine yüklenecektir.<br class="chapter"/> 4) Erdoğan hükümeti bugün “hayır” dese de, yarın “başka evetlerle” ortaya çıkabilir. Ancak bu arada, iç kamuoyunda ve tabanda önemli bir destek sağlanmış olur.</p>
				<p class="normal1">5) Ki başka bir olasılık; artık bundan sonra Hamas ve İran’la işbirliği büyük öncelik taşıyor. Bu nedenle, hükümetin hayır demesi gerekiyor. Aklıma gelen olasılıklar bunlar. Ancak en önemli soru galiba şu; Erdoğan’ın ABD ve İsrail ile Hamas ve İran uğruna yaktığı köprüler sonucu, kendisini dönüşü olmayan bir yola mı angaje ettiği?</p>
				<p class="normal1">Fethullah Gülen yardım gemisi olayında mesaj gönderirken, galiba bunu anlatmak istiyordu. Erdoğan’ı bu nedenle eleştiriyordu. <br class="chapter"/></p>
				<p class="normal1">Madalyonun öbür yüzü <span class="ideitalik"><br class="chapter"/></span> Madalyonun diğer tarafından bakalım; Erdoğan’ın yardım gemisi ve İran’a ambargo konusunda yaptıklarını bir sol hükümet uygulamış olsa acaba içerdeki ve dışardaki yansımaları nasıl olurdu?</p>
				<p class="normal1">Örneğin bütün bunlar Ecevit’in başbakanlığı döneminde olsa Türkiye’deki ve dünyadaki yazarlar ve çizerler neler yazıp neler çizerdi?</p>
				<p class="normal1">Bu arada Onur Öymen 9 Haziran akşamı Sky TV’de ilginç bir yorum yaptı: “Hükümet Güneydoğu, Ermeni açılımı, Patrikhane ve Kıbrıs konularında ABD’ye hayır diyemiyor; buna karşılık Hamas ve İran konusunda direnip rest çekebiliyor.”<br class="chapter"/>Bu önemli tespitin altının çizilmesi gerekiyor. Bu tespit herhalde, Batı merkezlerinde de yapılmaktadır.</p>
				<p class="normal1">Erdoğan hükümeti gerçekten de, Hamas ve İran konusunda Atatürk sonrası döneminin en ağır restleşmesini yapmıştır. Bu durum, soğuk savaş sonrasında, “küresel dinamiklerle iç dinamikler örtüşüyor” diyen düşünürlerin yanıldıklarını gösteren bir sonuçtur.</p>
				<p class="normal1">Erdoğan, Hamas ve İran konularındaki son girişimleri ile İslam dünyasında ve Türkiye içindeki zemininde büyük prestij sağladı.</p>
				<p class="normal1">Buna karşılık ABD, AB ve Yahudi dünyasında çok önemli kayıplarla yüz yüze geldi.</p>
				<p class="normal1">Erdoğan (ve AKP) kendine döndü demek yanlış olmayacaktır. Yanıtı aranması gereken soru; nereye kadar? Erdoğan sonuna kadar gidebilecek mi?</p>
				</body>
</html>