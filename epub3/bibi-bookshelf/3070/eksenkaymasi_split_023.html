<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>eksenkaymasi</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_24">Ankara – Moskova İlişkileri Nereye Gidiyor?</h2>
				<p class="normal1">Geçen yıl Putin, Mayıs 2010’da da Medvedev<span class="idebold"> </span>ile Ankara arasında imzalanan 37 anlaşma ve protokol, iki ülke ilişkilerinin geleceği açısından büyük önem taşıyor.</p>
				<p class="normal1">Bu anlaşmalar iktisadi ağırlıklı olmakla birlikte yarın siyasi sonuçlar doğuracak özelliklere sahiptir. Kuşkusuz, önce anlaşma niteliğine dönüştürülebilmesi için onaylanmaları gerekiyor. Ancak Erdoğan hükümetinin imzaladığı protokoller Meclis’ten kesinlikle geçecektir.</p>
				<p class="normal1">Nükleer enerji, petrol, doğalgaz, ticari ilişkiler, karşılıklı yatırımlar, finansal kurumlar, seyahat kolaylıkları ve eğitim alanlarındaki bu protokol ve anlaşmalar 25 yıl önce yapılmış olsaydı farklı yorumlanırdı.</p>
				<p class="normal1">- Türkiye blok mu değiştiriyor?</p>
				<p class="normal1">- Batı’dan kopuyor muyuz türünden soru ve yargılar ortalığı kaplardı.</p>
				<p class="normal1">Bugün mesele çok daha farklı algılanmaktadır. <span class="ideitalik">“Bir zorunluluk”, </span>pratikte yapılması gerekenler ve Türkiye’nin önünün açılması olarak değerlendirilmektedir.</p>
				<p class="normal1">Ayrıca Türkiye ve Rusya’nın karşılıklı çıkarlarının sağlam bir zemine oturtulması bakımından da önem taşıyor. Öte yandan Rusya, artık sosyalist bir blok değildir. Sisteme entegre olmaya çalışan büyük bir ülkedir.</p>
				<p class="normal1">Türkiye açısından durum</p>
				<p class="normal1">Türkiye son 60 yıldır ilişkilerini ABD ve Avrupa boyutunda geliştirdi ve derinleştirdi. Yanı başındaki dev Rusya ile ilişkileri güdük kaldı. Şimdi yeni girişimlerle ABD ve Avrupa boyutlarına Rusya boyutu ekleniyor. Yarın bunlara büyük olasılıkla Çin ve Hindistan boyutları eklenecek.</p>
				<p class="normal1">Bu gelişmelerin bir boyutunda <span class="ideitalik">“yeni denge politikaları, diğer boyutunda ise küresel koşulların getirdiği vazgeçilmez sonuçlar” </span>görmek gerekir.</p>
				<p class="normal1">İdeolojik değil</p>
				<p class="normal1">Türkiye’nin dış ilişkilerinde görülen bu değişmeler, soğuk savaş döneminde yapılamayan açılımlardır. Ankara’da hangi hükümet bulunursa bulunsun bu değişiklikleri gerçekleştirmek zorunda.</p>
				<p class="normal1">- Yoksa Türkiye, görece olarak küçülmeye başlar.</p>
				<p class="normal1">- Ekonomik ve sosyal sorunlar daha büyük boyutlara ulaşır.</p>
				<p class="normal1">Rusya ile hızlandırılan gelişmelerin <span class="ideitalik">“Türkiye-ABD ve Türkiye-AB ilişkilerinde de normalleşmeleri zorunlu</span>kılacağını”düşünebiliriz. Ankara yavaş yavaş, <span class="ideitalik">“yumurtaların tamamını aynı sepete koyamayacağını” </span>anlamaya başladı.</p>
				<p class="normal1">Değişen bölge ve dünya koşulları bunu zorunlu kılıyor. Bunlar, adı konmamış önemli açılımlardır. Uzun yıllardan beri <span class="ideitalik">“dış ilişkilerde denge politikalarını savunan” </span>bir akademisyenim.</p>
				<p class="normal1">Türkiye’nin, bölgenin ve dünyanın yeni koşullarının Ankara yönetimlerini yeni denge arayışlarına gitmek zorunda bırakması olumlu bir gelişmedir. Yeter ki bu açılımlar, <span class="ideitalik">“karşılıklı çıkarları koruyabilen” </span>bir biçimde olsun.</p>
				<p class="normal1">Avrupa Birliği’nin Rusya, Çin ve Hindistan gibi büyüklerle ikili ilişkilerinin geliştiği bir dönemde Türkiye’nin Asya açılımlarını normal karşılamak gerekir.</p>
				<p class="normal1">Öyle sanıyorum ki Erdoğan hükümeti de, <span class="ideitalik">“kendisi açısından denge politikalarına yönelmek zorunda kalıyor.”</span>Yumurtaların tek sepette toplanması onları da bizzat ilgilendiriyor. Bunun taşıdığı riskler, herkes için söz konusudur.</p>
				<p class="normal1">Daha birkaç yıl öncesinde Türkiye’de kimi çevreler tarafından şiddetle eleştirilen denge politikalarına, bizzat Erdoğan hükümeti döneminden meyledilmeye başlanması çok ilginçtir.</p>
				<p class="normal1">Acaba <span class="ideitalik">“Batı talepleri ile Türkiye’nin iç dinamikleri örtüştü” </span>diyen stratejistler yoksa yanılıyorlar mıydı? Yeni küresel ve bölgesel değişim rüzgârları bu örtüştüğü sanılan dinamikleri ortadan kaldırıyor mu?</p>
				<p class="normal1">Bu sorunun yanıtları önümüzdeki yıllarda ortaya çıkacak. Tayyip Erdoğan açık olarak vurgulamasa bile Putin ve Medvedev son bir yıl içinde ısrarla ifade ettiler; <span class="ideitalik">“Türkiye bizim fiili stratejik ortağımızdır!”</span></p>
				<p class="normal1">Bekleyip göreceğiz.</p>
				</body>
</html>