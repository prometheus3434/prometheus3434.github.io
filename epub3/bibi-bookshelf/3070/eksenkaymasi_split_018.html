<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>eksenkaymasi</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_19">Gerçekten, Yeni Avrasya Açılımı mı?</h2>
				<p class="normal1">Başbakan Tayyip Erdoğan’ın “stratejik” Rusya gezisinden sonra, Şubat 2010’da, Gül’ün Hindistan ziyareti acaba, “hükümetin yeni Avrasya açılımı” olarak mı tanımlanmalı? Bir süre önce de, Ankara’nın organizasyonu ile iş çevrelerinden geniş bir heyet Çin’e gitmiş ve yeni bağlantılar yapmıştı.</p>
				<p class="normal1">Erdoğan’ın Moskova gezisinden doğalgaz ithali, tekstil ve gıda ürünleri ihracatı konularında “daha uygun koşullar” getirilirken, nükleer enerji konusunda da ön anlaşmalar yapıldı.</p>
				<p class="normal1">Bir Çin otomotiv devi, büyük bir yatırımla Türkiye’ye geliyor. Türkiye üzerinden Avrupa’ya ve Ortadoğu’ya ihracat yapmayı planlıyorlar.</p>
				<p class="normal1">Çin, Rusya ve Hindistan Avrasya’nın (ve dünyanın) üç büyük devidir. Üçünün toplam nüfusu 2,5 milyarı aşıyor. ABD ve AB’nin her birinin altışar katı büyüklüğünde bir ölçeğe sahipler.</p>
				<p class="normal1">Erdoğan hükümeti bu “Avrasya açılımını neden başlattı” diye sorduğumuz zaman ilk akla gelen yanıtlar şunlar olabilir:</p>
				<p class="normal1">1) Devam etmekte olan 2008 ekonomik krizi Türkiye’yi de fena halde vurdu. Avrupa ve Kuzey Amerika’daki daralmanın yerini tutacak yeni ihracat pazarları gerekli.</p>
				<p class="normal1">Rusya başta olmak üzere Çin ve Hindistan ile bu nedenlerle ilişkilerin geliştirmesi gerekiyor.</p>
				<p class="normal1">2) Türkiye’de işsizlik had safhada, yakınmalar toplumsal bunalıma dönüşüyor. Çin, Rusya ve Hindistan’dan bazı yatırımlar gelebilir, yeni iş olanakları açılabilir. İç piyasadaki kötü gidiş bu yolla, biraz olsun düzeltilebilir.</p>
				<p class="normal1">3) ABD ve AB’nin Erdoğan hükümeti ile ilişkileri bugün iyi, Ankara’dan memnunlar. Ama bu işin yarını da var. Onlara, tek taraflı olarak bu kadar bağlanmak uzun vadede iktidara da zarar verebilir.</p>
				<p class="normal1">Şimdiden “bazı dengelemelere” gitmek ve hükümetin eline bazı kozlar vermek yararlı olabilir. Bu da “Avrasya açılımını” zorunlu hale getiriyor.</p>
				<p class="normal1">4) Ortadoğu (ve Arap-İran) açılımının iç kamuoyunda yarattığı “kimi rahatsızlıklar”, Avrasya açılımı ile dengelenebilir. Hele Çin, Rusya ve Hindistan sahneye çıkarıldığında...</p>
				<p class="normal1">Erdoğan hükümetinin “Avrasya açılımında” ilk akla gelenler bunlar. Bu öğelerin dördü de birlikte değerlendirilmiş olabilir.</p>
				<p class="normal1">Denge politikasına dönüş mü?</p>
				<p class="normal1">1970’li yılların başından beri, “Türkiye için denge politikalarını savunmuş bir akademisyen ve yazar olarak” Avrasya açılımı benim düşüncelerime uygun düşer.</p>
				<p class="normal1">Nedenleri şunlar:</p>
				<p class="normal1">- Türkiye’nin ABD ve AB ile ilişkilerini “normalleştirebilmesi” için Asya büyükleri ile ilişkilerini, “olması gereken düzeye” çıkarması gerekir. Bugün özellikle Hindistan ve Çin’le ilişkiler, olması gerekenin çok altındadır.</p>
				<p class="normal1">- Türkiye’nin Asya’daki varlığı Afganistan’a asker göndermekle değil, Asya pazarlarında tutunmakla sağlanabilir. Asker, Türkiye’nin bölgedeki “ihraç ürünü” olmamalı, onun yerini “sivil ürünler” almalıdır.</p>
				<p class="normal1">Ankara hükümetleri, eninde sonunda denge politikalarına dönme ihtiyacını hep duymuşlardır. Çünkü “dengesiz ve tek yanlı uluslararası ilişki modeli” yalnız Türkiye’ye değil ,yönetimdeki hükümetlere de uzun vadede zarar vermeye başlar.</p>
				<p class="normal1">Denge politikası konusunda bazı örnekleri sıralayalım:</p>
				<p class="normal1">- Menderes, Sovyetler Birliği’ni Temmuz 1960’ta ziyaret edip önemli iktisadi, mali ve sınai anlaşmalar yapma gereksinimi duydu. Bu planlanan açılım, 27 Mayıs’la engellenmiş oldu.</p>
				<p class="normal1">- Demirel 1960’lı ve 70’li yıllarda Batı’dan alamadığını, Sovyetler Birliği’nden sağladı. Aliağa Rafinerisi, İskenderun Demir-Çelik ve Seydişehir Alüminyum başta olmak üzere önemli gelişmelere, denge politikası ile imza attı. 12 Mart ve 12 Eylül darbeleri, “denge politikalarının” kimi çevrelerde yarattığı “rahatsızlıklar” sonucu ortaya çıktı.</p>
				<p class="normal1">- Özal, ABD ile o kadar yakın olmasına rağmen Türk inşaat şirketlerinin ve ihracatçılarının Ortadoğu ülkelerinde faaliyetlerini büyütmeleri için büyük çaba göstermek gereğini duydu. 1980’li yıllarda ihracatımızın % 40-45’i Ortadoğu’ya yapılıyordu.</p>
				<p class="normal1">Türkiye’nin içine düştüğü (veya düşürüldüğü) koşullar, daha önceki iktidar dönemlerinde olduğu gibi Erdoğan hükümetini de Avrasya açılımına itmektedir.</p>
				<p class="normal1">1960’lı, 1970’li ve 1980’li yıllarda Asya’da sadece Rusya göze batıyordu. Açılımlar oraya yapıldı. Bugün daha şanslı bir ortam var; Dev Çin ve Hindistan Rusya’yı da geçerek Asya trenine katıldılar.</p>
				<p class="normal1">Türkiye’nin “Avrasya açılımındaki” kıpırdanmalar acaba;</p>
				<p class="normal1">- Türkiye-Batı ilişkilerini ne kadar normalleştirebilecek?</p>
				<p class="normal1">- Türkiye ile Asya büyükleri arasındaki ilişkileri, “olması gereken düzeye” ne oranda çıkarabilecek?</p>
				<p class="normal1">Ankara’nın elinde önemli kozlar var; sorun, bu kozların ne kadarının kullanabileceğinde yatıyor.</p>
				</body>
</html>