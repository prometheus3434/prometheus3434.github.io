<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>eksenkaymasi</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_52">Avrupa Birliği Nereye Gidiyor?</h2>
				<p class="normal1">AB ilk başbakanını, 1 Aralık 2009’da yürürlüğe giren Lizbon Anlaşması’na göre seçti: Belçika Başbakanı Herman van Rompuy 2,5 yıl görev yapacak.</p>
				<p class="normal1">AB kendi çizdiği yolda yavaş da olsa ilerliyor.1991’deki Maastricht’ten beri hiç geri gitmedi, sürekli olarak bütünleşmesini derinleştirdi.</p>
				<p class="normal1">Arada büyük sorunlar yaşandı ve duraklamalar oldu ama bunlar çözüldü. AB neden geri gidemezdi? Soğuk savaş sona erdikten sonra “yeni küresel yapılanmalar” bunu gerektiriyordu. Sıralayalım:</p>
				<p class="normal1">1) Çin, Rusya, Hindistan gibi Asya devleri yeni küresel düzenle bütünleşirken aralarında iktisadi ve siyasi işbirliğini arttırdılar. Avrupa’nın da “kendi içinde bütünleşerek” güçlü kalması gerekiyordu. Fransa, Almanya, İspanya ya da İtalya tek başlarına ne yapabilirlerdi ki? Küçülüp giderlerdi.</p>
				<p class="normal1">2) ABD’nin küresel egemenliğinde Avrupa, “himaye altındaki yardımcı aktör” olarak daha fazla rol almak istemiyordu. Batı kapitalizmi içindeki iki esas ayaktan birisi olabilmek için “birleşmeli, bütünleşmeli ve bu yolla güçlenmeliydi.”</p>
				<p class="normal1">3) Yeni küresel yapılanmanın özellikle iktisadi, mali ve ticari koşulları, “bölgesel birleşmeleri kaçınılmaz hale getiriyordu. Enerjide, teknolojide, imalat sanayisinde, iletişimde, finansta, tarıma dayalı yüksek teknolojide “küresel rekabet” için Avrupa ülkeleri güçlerini birleştirilmeliydiler.</p>
				<p class="normal1">Airbus’tan ortak Avrupa uydusu üretimine kadar “büyük ölçek” gerektiren “küresel oligopol piyasasına”, başka nasıl girebilirlerdi.</p>
				<p class="normal1">AB olmasa İsveç’in İKEA’sı Türkiye pazarına yerleşebilir miydi? Minnacık Finlandiya’nın Nokia’sı küresel bir marka olabilir miydi? Çin’de ucuza yaptırdıkları ürünleri AB üzerinden Türkiye piyasasına doldurabilir miydiler?</p>
				<p class="normal1">4) 1990 sonrasının yeni küresel dengeleri iktisat yanında, siyasetin de “büyük ölçekli gereksinimlerini” zorunlu kılıyordu. Özellikle de, Avrupa açısından ortaya çıktı. Avrupa’nın yaşadığı İkinci Dünya Savaşı’nın sıkıntılarının giderilmesi açısından değil, Asya’daki ve Amerika’daki yeni oluşumlar açısından, Avrupa’nın siyasi bütünleşme zorunluluğu kaçınılmaz hale geldi.</p>
				<p class="normal1">Kuzey Amerika’da NAFTA, bölgesel bir bütünleşme hareketi olarak 1990 ertesinde doğdu. Asya’da yalnız Japonya’nın değil, Çin ve Hindistan’ın da dev adımlarla sahneye çıkışları söz konusu oldu. Bunlar karşısında birleşememiş bir Avrupa, küresel siyaset anlamında da, küçülmeye ve ezilmeye mahkûmdu.</p>
				<p class="normal1">- Uluslararası iktisadi ilişkilerde ortak politika,</p>
				<p class="normal1">- Dış politikada ortak tutum, AB bütünleşme sürecinin doğal sonuçlarıdır.</p>
				<p class="normal1">Bugün ABD, Çin, Hindistan, Rusya, Brezilya ve birçok diğer ülke ile “ikili anlaşmalar yapan bir AB ile yüz yüzeyiz.”</p>
				<p class="normal1">AB Lizbon Anlaşması’na göre hem Başkanını, hem de Dışişleri Bakanını seçti.</p>
				<p class="normal1">Yeni küresel resim</p>
				<p class="normal1">Yeni küresel oluşumlarda bölgesel işbirliği hareketleri rekabetin, akılcılığın ve küresel paylaşım kavgasının vazgeçilmez bir sonucudur.</p>
				<p class="normal1">- Avrupa’da Avrupa Birliği,</p>
				<p class="normal1">- Kuzey Amerika’da Nafta (Kuzey Amerika Serbest Ticaret Bölgesi),</p>
				<p class="normal1">- Asya’da Şangay İşbirliği Örgütü,</p>
				<p class="normal1">- Güney Amerika’da Merceseur, dünyamızda devam eden başlıca bölgesel işbirliği hareketleridir.</p>
				<p class="normal1">AB’nin bunlar arasında çok ayrı bir özelliği vardır. Batı uygarlığının doğuşu, aydınlanmanın başlangıç noktası olarak çağdaş değerlerin toplandığı bir zemin üzerindedir.</p>
				<p class="normal1">AB kendisinin, eski Roma ve Yunan’ın mirasçısı Hıristiyan bir birlik olduğunu, kuruluş belgelerinde ve izlemekte olduğu politikalarda ortaya koymaktadır.</p>
				<p class="normal1">AB yavaş da olsa, geleceğin Avrupa Birleşik Devletleri olma yolunda ilerlemektedir. Yeni küresel dengeler ve dev adımlarla sahneye çıkmakta olan yeni Asya büyükleri, AB’nin bütünleşme çabalarının vazgeçilmez olarak, sürmesine yol açıyor.</p>
				<p class="normal1">Kimse, “Portekiz İsveç’ten çok farklıdır” diye düşünmesin. AB dağılırsa ortada ne Portekiz ne de İsveç kalır. Yeni küresel düzende hiçbiri tek başına rekabet edemez. Avrupa bu gerçeği özümseyerek akılcılığa çoktan ulaştığı için 1957 Roma Anlaşması’ndan bugüne kadar, bütünleşme yolunda hep ileri gitti.</p>
				<p class="normal1">Kimi zaman içerde büyük sorunlar yaşamasına, ilerlemesinin kimi zaman duraksamasına karşın yoluna devam etti.</p>
				<p class="normal1">Çünkü başka bir seçeneği bulunmuyor.</p>
				</body>
</html>