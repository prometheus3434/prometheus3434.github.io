<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>eksenkaymasi</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_9">İslamcılık, Batıcılık ve Ulus Devlet</h2>
				<p class="normal1">Osmanlı’nın son döneminde ve Cumhuriyet’te İslamcılık, Batıcılık ve Türkçülük hareketleri ve fikirleri genellikle alternatif ve karşıt görüşler olarak algılanmışlardır. Aynı eğilimler bugün de, nitelik değiştirerek sürmektedir.</p>
				<p class="normal1">Avrupa’da gelişen ve zamanla kapitalizmle özdeşleşen ulus devlet düşüncesi ve uygulaması günümüzde bütün canlılığı ile devam ediyor.</p>
				<p class="normal1">Uluslararası ilişkiler, adı üzerinde ulusların (ve devletlerin) ilişkilerinden oluşur. Gelişmişleri vardır; azgelişmişleri vardır ve bunu hiç başaramayanlar da bulunur. En mükemmel örneklerini Batı Avrupa’da görürüz: Fransa, Almanya, İngiltere, İsveç ve diğerleri gibi.</p>
				<p class="normal1">Batı Avrupa’nın örnek ulus devletlerinde iktisat, siyaset, güvenlik, kültür ve din “ulus devletin temel direklerini oluştururlar.” Fransa, İtalya ve İspanya Katolik kimlikleri ile ulus devlet niteliklerini pekiştirirler. Katolik olmak “Fransız olmaya” karşıt değil, onu güçlendiren bir faktördür. Yunanistan’da Helenizm ve Ortodoksluk birbirlerini pekiştiren öğelerdir. Kardak’ta Yunan bayrağını sallayan bir papazdı.</p>
				<p class="normal1">Kimileri “artık Avrupa Birliği var, ulus devlet kalktı” diyorlar; aksine AB şemsiyesi içerdeki ulus devletleri pekiştiren ikinci bir koruma kalkanı görevi görüyor. AB ülkeleri Çin, Hindistan ya da ABD ile ikili ticaret anlaşmaları imzalarken “toplu halde oturarak ulusal çıkarlarını daha iyi koruyabiliyorlar.” İsveç’in İKEA’sı Finlandiya’nın NOKİA’sı, Almanya’nın Mercedes’i bu sayede kendilerini öne çıkarabiliyorlar.</p>
				<p class="normal1">AB şemsiyesi, üye ülkelerin ulusal kimlik ve güçlerini, “küresel alanda geliştirmelerine” yardım ediyor. Dünyadaki değişimin sonucu, ulus devletler bölgesel işbirliği hareketleri ile ulusal gelişimlerini daha iyi sağlıyorlar. Güney Amerika’da Merceseur bu işleri görüyor; Asya’da Ş.İ.Ö aracılığı ile Çin ve Rusya kendi durumlarını küresel olarak güçlendiriyorlar. ABD ve Kanada Nafta ile aynı şeyi yapıyorlar.</p>
				<p class="normal1">Türkiye’de niye farklı?</p>
				<p class="normal1">Batı Avrupa’da oluşturulan çağdaş ortam “din, ulus devlet kimliği ve bu kimlik çerçevesinde oluşturulan düzen “din, ulus devlet ve çağdaş değerler arasında bütünleşmeyi sağlarken” Türkiye’de neden karşıt (ve düşman) öğelermiş gibi ortaya çıkarılıyorlar?</p>
				<p class="normal1">- Müslümanlık, Hıristiyanlık ayrışması ve karşıtlığının yüzyıllardır oluşturduğu küresel ve bölgesel ortam mı?</p>
				<p class="normal1">Batı’nın Türkiye’yi hep “öteki” olarak görmesinin sonuçları mı?</p>
				<p class="normal1">Türkiye’nin Osmanlı’nın son safhasında ve Cumhuriyet döneminde “Avrupa’nın eski dönemlerde geçirdiği süreçlerden geçmemesinin yarattığı yetersizlik” mi?</p>
				<p class="normal1">- Ortadoğu coğrafyasında süregelen küresel hesapların Türkiye üzerindeki yansımaları mı?</p>
				<p class="normal1">Bunların hepsinin belirli ölçülerde etkisi var.</p>
				<p class="normal1">Cumhuriyet’in kuruluşu ile başlayan süreçte temel felsefe çağdaş küresel değerler ile ulus devletin bütünleştirilmesine dayanıyordu. Dinin (İslam’ın) toplumsal yapıdaki egemenliğini sınırlayan ve Arabi kültürel egemenliği dengeleyen politikalar ve uygulamalar benimsendi. Çatlaklar ve sürtüşmeler, burada potansiyel olarak varlıklarını korudular.</p>
				<p class="normal1">Oysa Cumhuriyet’in başından itibaren iktisadi, siyasi ve kültürel faktörler arasındaki “tamamlaşmalar” konusunda çok önemli adımlar atıldı.</p>
				<p class="normal1">Kadın-erkek eşitliğinden çağdaş eğitim anlayışının benimsenmesine kadar bir çok alanda Avrupa ülkelerinin uzun yıllarda aşabildiği mesafeler alındı. Ancak İkinci Dünya Savaşı sonrasında dış ilişkilerde ortaya çıkan zaaflar, iç dinamiklerin de harekete geçmesine yol açtı.</p>
				<p class="normal1">Aslında, bütünleşen öğeler bunlar...</p>
				<p class="normal1">İslam, ulus devlet ve çağdaş değerler Türkiye’de de, aynen Batı Avrupa’da<sup class="calibre3"><a href="eksenkaymasi_split_062.html#footnote-8524-1" id="footnote-8524-1-backlink" name="footnote-8524-1-backlink">[1]</a></sup> olduğu gibi bütünleştirilebilirler.</p>
				<p class="normal1">-Dinin toplumdaki yeri konusunda “uzlaşma sağlandığında” sorunları çözmek kolaylaşır.</p>
				<p class="normal1">-Akılcılık, inanç, çağdaş değerler ve demokrasi arasında bütünleşmenin uygar ve gelişmiş ülkelerde sağlanabildiğini görüyoruz.</p>
				<p class="normal1">Sovyetler Birliği dağıldıktan sonra Avrupa’ya bakalım; Katolikler, Protestanlar ve Ortodokslar arasında uzlaşma sağlandı. Hem de siyaset ve iktisat öğeleri de işin içine sokularak Vatikan’la Ortodokslar anlaştılar. Oysa dokuz asır önce İstanbul’da tarihin en büyük katliamını Ortodoks’lara karşı gerçekleştirenler Katoliklerdi.</p>
				<p class="normal1">Fener ile Moskova da geçtiğimiz yıllarda barış çubuklarını tüttürdüler. Şimdi gelelim Araplara, Farslara ve Türklere...</p>
				<p class="normal1">- Irak’ta Sünni-Şii çatışmaları yüz binlerin hayatına neden oldu, ülke bu anlamda bölündü.</p>
				<p class="normal1">- Mısır’da, Afganistan’da, Pakistan’da, Yemen’de Batı’ya karşı ve yandaş olan Müslümanlar birbirlerine savaş açtılar. Sudan, Müslüman Kuzey ve Hıristiyan Güney olarak bölünme sürecine sokuldu.</p>
				<p class="normal1">-Türkiye’de Alevi-Sünni ayrışması yapay bir biçimde yeniden sahneye konmaya başladı.</p>
				<p class="normal1">1990 sonrasında Avrupa’da Hıristiyan mezhepleri, aralarında barış ilan edip işbirliğine giderken Ortadoğu ülkeleri mezhep ve din çatışmalarının savaş alanları haline getirilmeye başlandı.</p>
				<p class="normal1">Avrupa’da bugün Hıristiyanlık, çağdaş değerler ve ulus devlet arasında bir bütünleşme sağlanmıştır. Buna karşılık Türkiye’de bu öğeler arasında karşıtlık ve düşmanlık varmışçasına insanlar birbirlerine düşürülmektedir.</p>
				<p class="normal1">Türkiye katılımcı demokrasiyi, örgütlü demokrasiyi gerçekleştirebildiği ölçüde İslam, ulus devlet ve çağdaş değerler arasındaki bütünleşmeyi sağlayabilecektir.</p>
				</body>
</html>