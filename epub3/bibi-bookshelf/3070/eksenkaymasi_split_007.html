<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>eksenkaymasi</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_8">Sorun, Batı’nın Türkiye Çelişkisi mi?</h2>
				<p class="normal1">Avrupa ve ABD’nin Türkiye ilişkilerinde ve politikalarındaki çelişkileri son yüzyıl içinde aksamadan süregelmiştir.</p>
				<p class="normal1">Bir yandan yıkılan Osmanlı Devleti ve bölge üzerindeki hesaplar ve çıkarlar aksamadan bugüne kadar geldi.</p>
				<p class="normal1">Öte yandan, özellikle Lozan ve Cumhuriyet’le birlikte “ortak çıkarlar”, zorunlu olarak işlemeye başladı.</p>
				<p class="normal1">Uluslararası ilişkilerde “ortak çıkarlar ve çatışan çıkarlar” sanıldığının aksine birlikte çalışırlar. Sadece “önceliklerin sırası” zaman içinde değişime uğrar. Fransız-Alman sürtüşmesi AB çatısı altında da devam eder. Ancak öncelik bugün, AB çatısı altında, ortak çıkarlara kaymıştır. Ortak çıkarları geliştirerek elde edilecek yarar, ötekinden daha fazladır.</p>
				<p class="normal1">ABD ve AB’nin Türkiye ilişkilerinde (ve politikalarında) çatışan çıkarlarla ortak çıkarlar 1990’dan sonra eskiye oranla daha keskin bir biçimde ayrışmaya başladı. Başlangıçta küreselleşme içindeki doğal entegrasyonların ortak yararları öne çıkaracağı sanılmıştı. Ama beklenenin aksi oldu, çatışan çıkarlar üstün gelmeye başladı. Buna karşılık, Avrupa ve Kuzey Amerika’daki 1990 sonrası entegrasyonlar, ortak yararları öne çıkarmıştır.</p>
				<p class="normal1">AB 1993’te Maastrich ile; ABD, Kanada ve Meksika Nafta ile bunu uygulamaya koydular. Ama Türkiye, Mısır, İran gibi “dışarıdakiler” için durum farklı oldu. Oysa Türkiye Avrupa Konseyi ve NATO şemsiyesi altında en baştan beri, “adeta Batı’nın bir parçasıymış gibi fotoğraf veriyordu.”</p>
				<p class="normal1">Ancak bu fotoğraf ABD ve AB’nin Türkiye politikalarına gerektiği gibi yansımadı:</p>
				<p class="normal1">AB Türkiye’yi, içine almadan tek yanlı bağlamaya başladı.</p>
				<p class="normal1">ABD ise yeni Ortadoğu politikasının bir aracı olarak değerlendirmeye yöneldi.</p>
				<p class="normal1">Bu her iki yaklaşım da, “karşılıklı ve dengeli çıkarları sağlayamıyordu.” İktisadi ilişkilerde, Kıbrıs ve Güneydoğu sorunlarında ve daha birçok konuda Türkiye, tek yanlı ödünleri bir salamın dilimleri gibi yavaş yavaş veriyordu.</p>
				<p class="normal1">Türkiye bir yandan, “Batı’nın bir parçası gibi görülüyor ve sanılıyor”, öte yandan sürekli ödünler vermek zorunda kalıyordu.</p>
				<p class="normal1">Teokratik mi? Batılı mı?</p>
				<p class="normal1">ABD ve AB’nin en büyük çelişkisi, “Türkiye için öngördüğü yeni yapılanmada saklıydı.” Teokratik bir Türkiye şimdilik ABD ve AB’nin işine geliyordu. Bölgedeki yeni yapılanma için “daha iyi olanaklar yaratıyordu.”</p>
				<p class="normal1">Ancak teokratik bir Türkiye’nin ileride Batı açısından büyük riskleri bulunuyor. İran, Lübnan, Pakistan ve Afganistan’da Batı büyük sorunlar yaşıyor. Mısır, pamuk ipliğine bağlı bir durumda.</p>
				<p class="normal1">Ya dev Türkiye yarın İran’a dönerse korkusu ABD ve AB’nin etkili çevrelerinde en fazla tartışılan konu.</p>
				<p class="normal1">Batı’nın “Batı’lı bir Türkiye yerine” teokratik bir Türkiye’yi tercih eden politikaları Ortadoğu uzmanlarının en önemli gündem maddesi.Ve aynı zamanda, “Batı’nın yeni Türkiye politikalarının en önemli çelişkisi.”</p>
				<p class="normal1">“Eksen kayması” aslında Batı’da oldu</p>
				<p class="normal1">Batı’nın bu çelişkisinde, demokrasinin işleyişindeki zaaflar en önemli nedeni oluşturuyor. Bu zaafların yarattığı iç dinamiklerle yakın ilişki kuran küresel çevreler, sistemin demokrasiden uzaklaşmasına yardımcı oluyorlar.</p>
				<p class="normal1">Batı, Türkiye konusunda ikiye ayrılmış durumda; bir yanda teokratik yapılanmaya destek veren Batı’lı hükümetler, öte yanda, Türkiye’nin bu yolla değişmesinin Batı’ya uzun vadede getireceği faturanın hesabını yapanlar.</p>
				<p class="normal1">Ancak Türkiye-Batı ilişkilerinde şimdilik birinci gurubun öne çıktığını görüyoruz. Hesaplarını “kısa vade” üzerinde yoğunlaştıran çevreler, şimdilik galip gelenler.</p>
				<p class="normal1">Eksen kayması, Batı’nın 1990 sonrası Türkiye politikasında yaşandı. Daha önce “bürokrasi, asker ve sermaye ağırlıklı çevrelerle işbirliği yapan Batı”, bu eksenini değiştirdi ve siyasal İslamı öne çıkardı. Batı’nın Türkiye politikasında bir eksen kayması yaşandı.</p>
				<p class="normal1">Teokratik yapılanmaya destek vermeye başlayan Batı, Türkiye politikasında çelişkili bir konuma geldi. Şimdilik, bölge ve Türkiye üzerindeki talepleri karşılanan bir konumda, bu anlamda “işbirliği yaşanıyor.”</p>
				<p class="normal1">“Ya yarın” sorusu her iki tarafı da düşündürüyor. Galiba şimdilik, “yarına Allah kerim, gelince düşünürüz” yaklaşımı her iki tarafta da egemen.</p>
				<p class="normal1">Batı’nın Türkiye politikasında eksen kayınca, Ankara’nın dış politikasında da eksenin kayması ve değişmesi çok doğaldı. Ancak bölgenin ve Türkiye’nin sürprizlere çok açık olduğunu herkes iyi biliyor ve bunu ensesinde hissediyor.</p>
				<p class="normal1">Şimdilik, çok bilinmeyenli bir denklemin içindeyiz.</p>
				</body>
</html>