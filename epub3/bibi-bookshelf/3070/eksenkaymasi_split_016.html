<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>eksenkaymasi</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_17">Cumhuriyet’le Osmanlı’yı Çatıştırmak mı? Barıştırmak mı?</h2>
				<p class="normal1">- Türkiye bugün Cumhuriyet’le Osmanlı’nın örtüştürülme sancılarını yaşamaktadır.</p>
				<p class="normal1">- Cumhuriyet, Osmanlı’nın yıkıntıları üzerinde bir kurtuluş ve yeniden doğuş olarak kurulmuştur. Hem de Osmanlı topraklarını istila eden “müstevlilere” karşı.</p>
				<p class="normal1">- Ancak toplumsal yaşam bir bütünlük gösterir. Osmanlı’nın olumsuzluklarına karşı kurulmuş olmasına rağmen, toplumsal yaşam kültürüyle, inançlarıyla, kimi yaşam değerleriyle sürüp gider.</p>
				<p class="normal1">Sorun artıların ve eksilerin ayrıştırılmasında yatıyor. Türkiye Cumhuriyeti tabii ki Osmanlı’nın bir anlamda devamıdır.</p>
				<p class="normal1">Namık Kemal, Ziya Gökalp, Mehmet Akif, Tevfik Fikret ve diğerleri, Osmanlı’nın değerleri olduğu kadar Cumhuriyet’in öncüleridir de. Önemli olan dünyanın demokratik, çağdaş ve uygar özelliklerine uyum sağlamakta yatıyor.</p>
				<p class="normal1">- İktisadi anlamda yeniden yapılanmaktan, teknolojik gelişmelere uyuma,</p>
				<p class="normal1">- Katılımcı demokrasinin gelişmiş toplumsal ve bireysel değerlerine,</p>
				<p class="normal1">- Çağdaş değerlerin günlük yaşam tarzına yansıyan özelliklerine,</p>
				<p class="normal1">- Bireysel özgürlükler ve toplumsal özgürlükler arasındaki uyuma,</p>
				<p class="normal1">- Demokratik ve uygar ülkelerin uluslar arası ilişkilerinde, “karşılıklı çıkarlara dayalı dengeleri oluşturma” kriterlerine kadar yayılan geniş bir yelpaze söz konusudur.</p>
				<p class="normal1">Bugünkü Cumhuriyet Türkiye’sinin bu bağlamda, “geçmiş ile bağlarının güçlendirilmesi tabii ki gerekir.” Çağdaş ve demokratik uluslararası koşulları göz ardı ederek eskiye, kesinlikle dönülemeyeceği gibi, geçmişten tamamen koparılmış bir Cumhuriyet Türkiye’sinin oluşturulması da söz konusu değildir.</p>
				<p class="normal1">Bugün bu gerçeği bozan esas sorun, iç ve dış dengeler arasında meydana gelen çok güçlü etkileşimlerin, “olumlu boyutlarıyla değil, büyük ölçüde olumsuz boyutlarıyla işlemekte oluşudur.”</p>
				<p class="normal1">Bu etkileşimler Türkiye’nin çağdaş ve demokratik toplumsal dönüşümünün önündeki en büyük engelleri meydana getiriyor.</p>
				<p class="normal1">Cumhuriyet’le Osmanlı, gereksiz yere karşı karşıya konup kavga ettiriliyor. Özellikle kültür ve düşünce boyutlarıyla, aradaki bütünleşmeleri ortaya çıkaracak bir yaklaşımla sorunlara bakmak gerekir.</p>
				<p class="normal1">Galiba bütün sorun bireysel ve toplumsal yararların (çıkarların) örtüştürülmesinde ve bunun dış ilişkilerle bütünleştirilmesinde yatıyor.</p>
				<p class="normal1">Bu sorunun üstesinden gelebilmek için en başta, katılımcı demokrasinin nasıl inşa edileceğinin bilincinde olmamız gerekiyor.</p>
				<p class="normal1">Mustafa Kemal Atatürk’ün kimliğinde bile Osmanlı ile Cumhuriyet’in örtüştüğünü görüyoruz.</p>
				<p class="normal1">Cumhuriyet’in ve kurtuluşun mimarı Atatürk, bir Osmanlı zabitidir.</p>
				<p class="normal1">Osmanlı’yı Cumhuriyet’in karşısına zorla çıkarmak isteyenlerin niyetleri farklı olabilir. Onlar için Osmanlı sadece, siyasi bir araç niteliğini taşıyabilir.</p>
				<p class="normal1">Özellikle de bu coğrafyanın stratejik öncelikleri açısından...</p>
				<p class="normal1">Ancak Falih Rıfkı Atay’ı ve Nutuk’u okuduğumuzda; “Osmanlı Cumhuriyeti”, “Veda” ve “Dersimiz Atatürk” adlı filmleri izlediğimizde; Müjdat Gezen’in tiyatrosunda “Mustafam Kemalim”i seyrettiğimizde, Osmanlı’dan nelerin çıkarılması ve Cumhuriyet’te nelerin desteklenmesi gerektiğini çıplak gözle bile kolayca görürüz.</p>
				<p class="normal1">Yeter ki içinde yaşadığımız ve yurttaşı olduğumuz bu topluma bütünleştirici, birleştirici, çağdaş ve uygar bir gözle bakabilelim.</p>
				<p class="normal1">Bugün yaratılmak istenen Osmanlı-Cumhuriyet çatışması yapaydır ve başka amaçlara yönelik bir araç olarak kullanılmaktadır.</p>
				</body>
</html>