<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>eksenkaymasi</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_34">Ortadoğu Politikasında Örtüşenler ve Çelişenler</h2>
				<p class="normal1">- Hükümet iktidara geldiğinden beri Türkiye’nin Ortadoğu ile ilişkilerinin geliştirilmesine ve derinleştirilmesine yönelik politikalara öncelik tanıyor. Suudi Arabistan, Irak ve Suriye bu konuda başı çekiyorlar.</p>
				<p class="normal1">- İlişkilerde iktisadi faktörler lokomotif görevi görmekle birlikte siyasi, kültürel hatta askeri öğeler de beraberinde geliyor.</p>
				<p class="normal1">- Hükümetin bu politika ve uygulamaları ABD’nin Türkiye ve Ortadoğu politikaları ile uyuşma halinde, arada önemli bir çelişki bulunmuyor. Aynı şekilde, AB’nin politikaları ile de fazla ters düşmüyor. “Türkiye ile özel ilişkiler içindeki bir Avrupa’nın Ankara aracılığı ile Ortadoğu’da yerini sağlamlaştırması” onlara da uygun geliyor. Nabucco projesi bunun son ayaklarından biri durumunda.</p>
				<p class="normal1">Ancak hükümet Ortadoğu’ya yönelik bu politikaları izlerken, İsrail ile bazı sorunlar yaşamak zorunda. İsrail’le yalnız Ankara değil ABD ve kimi Avrupa büyükleri de zaman zaman sürtüşmelerle karşılaşıyorlar.</p>
				<p class="normal1">Hükümetin bu konudaki esas sorunu tabanı ve içerde bağlandığı zeminle ilgilidir. Gazze olayları (ve meselesi) bunun sadece bir turnusol kağıdı konumundadır. Temelde daha derin sorunlar ve çelişkiler var.</p>
				<p class="normal1">Turgut Özal örneği...</p>
				<p class="normal1">Turgut Özal 24 Ocak 1980 kararları ve 12 Eylül sonrasında iktisadi işlerden sorumlu iken Ortadoğu’ya büyük önem vermişti. 1983’te iktidara geldiğinde de politikasını yürüttü.</p>
				<p class="normal1">- Türkiye’nin toplam ihracatının %40-45’i Ortadoğu’ya yapılmaya başlanmıştı.</p>
				<p class="normal1">- Türk inşaat şirketleri bütün Ortadoğu’da büyük işler aldılar. Ancak Özal’ın politikası iktisadi ve ticari boyutuyla öne çıktı. Henüz soğuk savaş bitmemişti.</p>
				<p class="normal1">Ankara-Tel Aviv işbirliği mi? Rekabeti mi?</p>
				<p class="normal1">Hükümet bugün, soğuk savaş sonrasının koşulları ile Ortadoğu politikalarını belirlemektedir.</p>
				<p class="normal1">- ABD ve AB artık Türkiye’nin, “Ortadoğu ağırlıklı” bir ülke olmasını tercih ediyorlar. Ayrıca Ankara’nın Ortadoğu’da, “ABD ve AB taleplerini karşılayan” bir konumda bulunmasını istiyorlar. Ermenistan, Kıbrıs, Patrikhane ve Kürdistan açılımlarına destek veriyorlar.</p>
				<p class="normal1">Ancak burada, Türkiye ile İsrail arasında sorunlar çıkmaya başlıyor.</p>
				<p class="normal1">İsrail ABD’nin hala bölgedeki tek stratejik ortağıdır. Yalnız, soğuk savaş sonrasının yeni koşullarında, Ankara’daki yeni hükümetle birlikte, “Türkiye faktörü” ön plana çıkmaya başladı. Durumu İsrail’den oldukça farklı bir Ankara var.”</p>
				<p class="normal1">1) Türkiye eskiden beri ABD’nin de teşviki ile bölgede İsrail ile işbirliğine zorlanmış ise de, bugün artık Arap ülkeleri ve İran ile “çok farklı, derin bir ilişki zeminine ve potansiyeline sahip.”</p>
				<p class="normal1">2) AKP iktidarı ile birlikte İslam dünyası ve Ortadoğu’ya yaklaşımı hızla değişmeye başlayan bir iç süreç yaşanıyor.</p>
				<p class="normal1">3) Sadece “yukarıdan aşağıya” uygulamalar olarak değil, aşağıdan yukarıya hareketlenmeler olarak da yeni iç dinamikler gelişmeye başlamış. “Gazze meselesine” ilişkin iç tepkiler ve bunun tepeye yansımaları kaçınılmaz bir determinizm olduğu kadar İsrail ile çelişkileri de beraberinde getiriyor.</p>
				<p class="normal1">Türkiye’deki iktidarın kullanmaya başladığı “iç dinamikler” ile ABD ve AB’nin Ortadoğu politikaları, örtüşmeler yanında bazı çelişkileri de üretmeye başladı.</p>
				<p class="normal1">Ankara hükümetinin Arap ülkeleri ve İran ile “doğal zemindeki uyumlu ilişkileri” ile küresel düzeydeki bazı çelişkileri, “Ankara ile Tel Aviv arasında sorunlar yaratıyor.”</p>
				<p class="normal1">- Ankara hükümeti, “ABD ve AB’nin soğuk savaş sonrasında tercih ettiği bölgesel politikalara” uyum gösteriyor.</p>
				<p class="normal1">- Buna karşılık İsrail yönetimi (ve bürokrasisi) bu konuda hâlâ soğuk savaş koşullarının alışkanlıkları içinde bulunuyor.</p>
				<p class="normal1">ABD ve AB temelde, Ankara-Tel Aviv işbirliğini istiyorlar. Ancak Ankara hükümetinin yürütmekte olduğu yeni Ortadoğu politikaları, bu örtüşmenin sağlanmasında bazı çelişkileri de ister istemez beraberinde getiriyor.</p>
				<p class="normal1">Türkiye’nin iç dinamikleri ve Ortadoğu’nun İslami kimliği, büyük fotoğraftaki temel çelişkilerdir. Gazze olayları ve diğerleri, bunun sadece sonuçlarıdır.</p>
				<p class="normal1">Ankara hükümetleri 1970’li ve 1980’li yıllarda Atina ile yarışarak Washington ve Brüksel’in gözüne girmeye çalışırlardı. Rekabet bugün Balkanlar ve Akdeniz’den Ortadoğu’ya kaydı ve Atina’nın yerini de Tel Aviv almaya başladı.</p>
				</body>
</html>