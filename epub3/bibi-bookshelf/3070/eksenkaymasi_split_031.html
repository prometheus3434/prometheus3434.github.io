<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>eksenkaymasi</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_31">Ankara’nın Ortadoğu Politikasında Dün ve Bugün</h2>
				<p class="normal1">- 1970’li ve 1980’li yıllarda Türkiye-Ortadoğu ilişkileri büyük gelişme göstermişti. O dönemdeki konjonktürel ve küresel nedenler şöyle sıralanabilir:</p>
				<p class="normal1">1) 1960’lı yılların ikinci yarısında ivme kazanan sanayileşme hamlesi ve “Kıbrıs yüzünden, Ankara’nın Johnson mektubu ile yüz yüze kalması” Ankara’da, yeni iktisadi ve siyasi “denge arayışlarına” yol açtı. Başbakan İsmet İnönü, “yeni bir dünya kurulur, Türkiye de onun içinde yerini alır” demek noktasına gelebildi. Bu da küresel olduğu kadar yeni bölgesel ve Türkiye’ye özgü ulusal politikalardan kaynaklanıyordu. Aynı zamanda, 1961 Anayasası’nın da doğal bir sonucuydu.</p>
				<p class="normal1">2) 1974 Kıbrıs Barış Harekâtı sonrası 1975’te Türkiye’ye uygulanmaya başlanan “silah ambargosu”, yalnız jetlerin lastiklerinin Libya’dan tedarik edilmesine yol açmadı; İslam Konferansı’na Türkiye’nin ev sahipliği yapmasının yanında Ortadoğu’da yeni arayışlara da neden oldu. O dönemde Ecevit’in danışmanı Prof. Besim Üstünel bile, “Ortadoğu’nun (Arapların) parası ve Batı’nın teknolojisi arasındaki katalizör, Türkiye olabilir” görüşünü savunmak zorunda kalıyordu.<sup class="calibre3"><a href="eksenkaymasi_split_066.html#footnote-8524-5" id="footnote-8524-5-backlink" name="footnote-8524-5-backlink">[5]</a></sup></p>
				<p class="normal1">Ecevit, “bölge merkezli dış politika tezini” vurgulamaya başladı. Türkiye’deki İslam Konferansı’nın mimarı ise Demirel’in dışişleri bakanı İhsan Sabri Çağlayangil’di. Bu yeni politikayı Devlet Planlama Teşkilatı tam olarak, İstanbul sermaye çevreleri de kısmen destekledi.</p>
				<p class="normal1">3) Turgut Özal 24 Ocak 1980 kararları sonrasındaki ilk iktisadi açılımlarını Ortadoğu ülkelerine yaptı. Kendisi 1983’te tek başına iktidara geldikten sonra ise Ortadoğu, Türkiye’nin toplam ihracatı içinde % 40-45 paya ulaştı. Türk inşaat ve ihracat şirketleri Arap ülkelerine doluştular.</p>
				<p class="normal1">Yine Turgut Özal, iş çevrelerini, Japonya’ya yönelten ilk adımı attı. Şarık Tara gibi önemli bir iş adamı, Türk-Japon İş Konseyi’nin başına geldi. Yalnız Ortadoğu’da değil, Asya’da da yeni hamleler yapılıyordu.</p>
				<p class="normal1">1970-1980 döneminde Türkiye-Ortadoğu ilişkilerinin gelişmesinin gerisinde, Türk-Amerikan ilişkilerinde meydana gelen sorunlar etkili oldu. Diğer bir deyişle Ortadoğu (ve Asya) ABD’ye rağmen, bir denge unsuru olarak algılanmaya başlandı. İdeolojik olarak değilse bile “faydacılık ve akılcılık” açısından, fiilen ortaya çıkan zorunlu sonuçlarla karşı karşıyaydık.</p>
				<p class="normal1">Bugünkünün dünden farkı ne?</p>
				<p class="normal1">Bugün de Türkiye-Ortadoğu ilişkileri hızla gelişmektedir. Ancak yaşadığımız yeni durum dünkünden farklı. Dün, Amerika’ya rağmen meydana gelen gelişmeler, bugün ABD ile birlikte, onun taleplerini karşılayacak şekilde gelişmektedir. Şöyle ki;</p>
				<p class="normal1">Sünni Arap dünyası ile çok yakın ilişkiler kurulmaktadır.</p>
				<p class="normal1">ABD’nin Ortadoğu projeleri ile birlikte yürütülmektedir.</p>
				<p class="normal1">Ankara’nın yeni Ortadoğu açılımları, ABD ve AB tarafından hararetle desteklenmektedir.</p>
				<p class="normal1">- Türk firmalarının Ortadoğu’ya gidişlerinden çok Arap şirketlerinin Türkiye’deki faaliyetleri artmaktadır. Ayrıca Arap sermayesi Türkiye’ye “geniş kapsamlı girişler” yapmaya başlamış bulunuyor.</p>
				<p class="normal1">Dolayısıyla dünkü ve bugünkü Ortadoğu açılımları arasında büyük farklar görülüyor. Dün, “Batı’ya alternatif açılımlar varken”, bugün onun isteği doğrultusunda ve Batı ile tamamlaşma halinde bir açılım söz konusudur.</p>
				<p class="normal1">Ancak bugünkü yeni Ortadoğu açılımı, “Batı ile uyumlu görünmesine karşın”, önemli çelişkileri de beraberinde getirmeye başlamış bulunuyor:</p>
				<p class="normal1">- İsrail ile su yüzüne çıkan sürtüşmeler Batı’yı rahatsız edebilecek noktaya geliyor.</p>
				<p class="normal1">İsrail çevreleri ise “Batı’ya yakın sanılan Ankara’nın yeni Ortadoğu açılımının”, Batı’yı (ve İsrail’i) karşısına almaya başlamasının sıkıntılarını dile getiriyorlar. Tel Aviv işi, “Ankara bizi Araplara sattı” noktasına kadar ulaştırıyor.</p>
				<p class="normal1">Ama “şimdilik, bugün dünkünden çok farklı görülen Ortadoğu açılımının” yarın, 1970’lerdeki noktaya geleceğini savunan çevreler, Batı’da oluşmaya başladı.</p>
				<p class="normal1">İsrail’in ABD içindeki önemli varlığı ve etkisi, Ankara-Tel Aviv-Washington üçgeninde bu çelişkileri zorunlu olarak yaratmaktadır. Erdoğan hükümeti ABD ile yakınlığını ve işbirliğini sürdürebilmek için “İsrail ile barışık olmak zorunda.”</p>
				<p class="normal1">Ancak bu zorunluluk, Erdoğan hükümetinin Ortadoğu (ve Arap) politikası ile çelişiyor. Ayrıca, AKP ile kendi öz tabanı arasında da büyük sorunlar doğuruyor.</p>
				<p class="normal1">Son bir buçuk yıl içinde bu çelişkiler iyice su yüzüne çıkmaya başladı. İşin içine “İran meselesini” de katarsak, Ortadoğu politikasında sorunların, Ankara açısından daha da büyüyeceğini söylemek yanlış olmayacaktır. Erdoğan’ın son Amerika ziyaretinde bu sıkıntıların sinyalleri alınmaya başladı.</p>
				</body>
</html>