<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>eksenkaymasi</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_7">Eksen Kayması Tartışmasının Anlamı ve Anlamsızlığı </h2>
				<p class="normal1">Türkiye’nin özellikle 2007’den sonra dış ilişkilerde, “eksen kaymasına yol açan uygulamalar içine girdiği”, içerdeki değişik çevreler tarafından ifade edilmektedir.</p>
				<p class="normal1">2009’dan itibaren bu iddiaya, Batı’daki çevreler de katılmaya başladılar. İç ve dış çevrelerin “iddia ve eleştiri kapsamları” birbirlerinden oldukça farklı noktalarda yoğunlaşıyor.</p>
				<p class="normal1">İç çevrelerin odaklandığı konular</p>
				<p class="normal1">Bu çevreler eskiye oranla şu değişikliklerin yapılmaya başlandığını söylüyor ve eleştiriyorlar:</p>
				<p class="normal1">- Hükümet yüzünü, Batı’dan Doğu’ya ve özellikle de İslam dünyasına çevirmeye başladı. İktisadi, siyasi ve kültürel ilişkiler Ortadoğu ve İslam ağırlıklı olarak Doğu’ya kayıyor...</p>
				<p class="normal1">- İslami referansa dayalı bir tercih, Türkiye’nin iç yapısını da değiştiriyor. Demokrasiden kadın erkek eşitliğine ve laikliğe kadar çağdaş değerler yavaş yavaş kayboluyor...</p>
				<p class="normal1">- Böyle bir değişim süreci Türkiye’nin ekseninin kaymasına yol açıyor...</p>
				<p class="normal1">- Türkiye, Cumhuriyetin kuruluş felsefesinin ve değerlerinin dışına çıkarılıyor...</p>
				<p class="normal1">Dış çevrelerin eleştirileri</p>
				<p class="normal1">Dış çevreleri; Davos’taki “one minute” olayı tetikledi, Gazze seferi çıtayı yükseltti ve İran oylamasında hükümetin “hayır” demesi, Batı’da alarm zillerinin çalmasına yol açtı.</p>
				<p class="normal1">Oysa ABD ve AB açısından her şey yolunda gidiyordu. Erdoğan hükümeti Güneydoğu, Kuzey Irak, Patrikhane, Ermeni meselesi ve Kıbrıs konularında elinden geleni yapmıştı. Ayrıca özelleştirmeler ve iç piyasanın dışarıya tamamen açılması konularında, bugüne kadar hiçbir hükümetin yapamadığını gerçekleştirmişti. İşler böylesine yolunda giderken bu “eksen kayması” meselesi de nereden çıkmıştı? Eksen kayması zaten ABD ve AB’nin de bir anlamda destekledikleri bir hadise değil miydi?</p>
				<p class="normal1">- Türkiye’nin Ortadoğu kimliğinin öne çıkarılması...</p>
				<p class="normal1">- Cumhuriyet yerine Osmanlılaşmanın yeniden canlandırılması ABD ve AB çevrelerinin 2002’den beri destekledikleri şeylerdi.</p>
				<p class="normal1">AB ile ilişkilerde, Türkiye’yi “öteki olarak görmek istediklerini” açık açık söylüyorlardı. AB ile bağların normal üyelik dışında yürütüldüğü, sadece fiilen ortaya çıkmamıştı; Aralık 1999 ve 3 Ekim 2005 belgelerine de konmuştu.</p>
				<p class="normal1">Eksen değiştiren kim?</p>
				<p class="normal1">Acaba eksen değiştiren hükümet mi? Ben bu düşünceye katılmıyorum. Erdoğan hükümeti kendi ekseninde en baştan beri ilerlemektedir. Ancak bu yolun, “kendilerine uymadığını yeni yeni anlamaya başlayan dış çevreler”, hükümete karşı politikalarını değiştirmeye başladılar.</p>
				<p class="normal1">- İsrail ile çatışma...</p>
				<p class="normal1">- Gazze ve İran krizleri, Batı’nın istediği İslamlaşmanın bir bumerang gibi Batı’ya karşı dönmesini başlatmıştır.</p>
				<p class="normal1">Araplaşma ve İran meselesi</p>
				<p class="normal1">Eksen kaymasını eleştiren iç çevrelerde İran ve İsrail sorunlarından çok “Araplaşma faktörü” öne çıkıyor.</p>
				<p class="normal1">Bu çevreler şu noktalarda birleşiyorlar:</p>
				<p class="normal1">1) Hükümet, bölgedeki Arap ülkelerinin yönetimleri ile çok yakın ilişkiler içine giriyor...</p>
				<p class="normal1">2) Bu durum, Türkiye’nin Batı’dan ve AB’den uzaklaşmasına yol açacak. Hükümet, AB’nin yerine Ortadoğu’yu yerleştirmeye başladı. Bu bir eksen kaymasıdır. Bu eleştiriler öne çıkıyor.</p>
				<p class="normal1">Eksen kayması ve denge politikası</p>
				<p class="normal1">Erdoğan hükümeti Arap ülkeleri ve İran dışında da beklenmedik bazı girişimlerde bulundu:</p>
				<p class="normal1">- Rusya ile çok geniş kapsamlı ilişkiler kuruldu...</p>
				<p class="normal1">- Hindistan ile yeni kapılar aralandı...</p>
				<p class="normal1">- Ve İran üzerinden Brezilya çıkarması yapıldı.</p>
				<p class="normal1">Bence ABD ve AB açısından esas eksen kaymalarının nedeni bunlar.</p>
				<p class="normal1">Araplaşma ve yoğun Ortadoğulaşma faktörleri olmasa ve bütün bu değişiklikleri, İslami referansı bulunmayan bir hükümet (veya parti) yapsa, aklı başında uzmanlar ve düşünürler bütün bu gelişmeleri acaba nasıl karşılarlardı?</p>
				<p class="normal1">- “Bu eksen değişikliği, dış ilişkilerde dengeyi sağlayan yararlı bir gelişmedir” diyeceklerdi...</p>
				<p class="normal1">- “Türkiye yavaş yavaş tek yanlı bağımlılıktan kurtuluyor” görüşünde birleşeceklerdi.</p>
				<p class="normal1">Dolayısıyla bugün, ne yapıldığından çok, “kimin yaptığı ve niçin yaptığı” meselesi öne çıkarılmış oluyor.</p>
				<p class="normal1">Türkiye’de Cumhuriyet döneminde gerçek demokrasinin (yani katılımcı demokrasinin) yerli yerine oturtulamaması, eksen kayması tartışmasındaki artıların ve eksilerin iyi anlaşılmasını engellemektedir. Aşırı genellemeler sonucu büyük hatalara düşüyoruz. Türkiye’deki sorun eksen kayması değildir, demokrasi kaymasıdır.</p>
				</body>
</html>