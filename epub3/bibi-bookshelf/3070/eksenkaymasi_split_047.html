<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>eksenkaymasi</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_45">Merkel’in Gelişi, Stratejik Ortaklık ve Stratejik Pazar İlişkileri</h2>
				<p class="normal1">- Almanya, son 40 yıldır Türkiye’nin en büyük ticari ortağı.</p>
				<p class="normal1">- Kafkasya, Karadeniz, Rusya ve İran ilişkilerinde adı konmamış fiili ve stratejik bir beraberliğe sahip.</p>
				<p class="normal1">Son yüzyıl içinde ABD ve İngiltere ikilisinin Arap Ortadoğu’sundaki beraberliğine karşılık Türkiye ile Almanya arasında ilginç dengeler kendiliğinden oluşmuş. Arap Ortadoğu’sunu ABD ve İngiltere’ye terk etmek zorunda kalan Berlin Türkiye ve İran’la olan ilişkilerini, “ikili anlaşmalar dışında da” içten içe geliştirmiş. 1990 sonrası bunlara Rusya da eklendi.</p>
				<p class="normal1">- 1960’lı yıllarda Almanya’ya başlayan Türk işçi göçü bu ülkede milyonları bulan bir derinlik oluşturdu. Almanya’daki Türk şirketleri çoktan 60-70 bini aşmış bulunuyor. Almanya içinde üçüncü nesli doldurmaya başlayan, Danimarka kadar bir Türkiye oluşmuş.</p>
				<p class="normal1">Kısacası Türkiye Almanya ile kurumsal ve siyasal olmasa bile sosyal ve iktisadi bir entegrasyon geliştirmiş.</p>
				<p class="normal1">- İkinci dünya savaşı sonrasında ABD’nin Batı Avrupa üzerindeki “denetim ve nüfuzuna karşılık” Almanya ve Fransa tepkilerini her alanda ortaya koymaya başlamışlar. Ticari, siyasi, kültürel, sportif hatta askeri “Avrupalılık fikri”, Avrupa Birliği üzerinden yavaş yavaş yürütülmeye başlandı.</p>
				<p class="normal1">Özellikle 1990 sonrasının yeni küresel ve bölgesel koşulları Almanya ve Fransa’nın Rusya, Çin, Hindistan ve Brezilya gibi ülkeler (ve bölgeler) ile ikili iktisadi ve ticari anlaşmalar yapmalarına yol açtı. Bütün bu girişimlerde Almanya başı çekti, özellikle de Doğu ve Batı Almanya’nın birleşmesinden sonra. AB çatısı altında yapılan bu anlaşmalar Avrupa’yı daha bağımsız hale getirdi.</p>
				<p class="normal1">Ekonomide ilk beşin içine iyice yerleşen Almanya bu ağırlığını siyaset, kültür ve güvenlik konularına da yaymak istiyor. Birleşmiş Milletler’de beşli daimi üyeler arasına alınmayan Berlin, AB üzerinden bu ağırlığını küresel zemine oturtmaya çalışıyor.</p>
				<p class="normal1">Merkel’in Türkiye ziyareti bu anlamda stratejik bir öneme sahip. Türkiye ve Arap Ortadoğu’sundaki ABD tekelini kırmaya çalışıyor. Rusya ve İran ile sürdürdüğü “dengeleme politikasına”, Türkiye’yi de dâhil etme çabasında.</p>
				<p class="normal1">Almanya’nın Türkiye ile ilişkilerinde ABD’ye oranla en büyük avantajı, bugüne kadar gerçekleşmiş olan doğal entegrasyondur. Almanya’daki büyük Türk nüfusu ve iş hayatındaki ortaklıklar ticaretten turizme, Fazıl Say’ın konserlerinden ortak filmlere kadar her alana yayılmış ve derinlik kazanmıştır.</p>
				<p class="normal1">Daha birkaç yıl öncesine kadar bizim lig ve kupa şampiyonlarının süper finali bile Alman kentlerinde yapılıyordu. Son 30 yıl içinde Almanya’da 40-50 kadar konferans verdim ve akademik seminerlere katıldım. Almanya’daki Türk şirketleri konusunda saha araştırmalarım oldu. Bu doğal entegrasyonu gözlerimle gördüm ve yaşadım.</p>
				<p class="normal1">Merkel ve AB konusu</p>
				<p class="normal1">Türkiye’ye özel statü istiyor diye kimse Merkel’e kızmasın. Merkel, “AB’nin gerçek Türkiye politikasını korkmadan söyleyen tek Avrupalı siyasetçi.” Diğerlerinin yaptığı gibi Türk kamuoyunu kandırmıyor. Zaten fiilen yürütülmekte olan “AB sürecinin”, Türkiye’yi üyeliğe değil, özel statüye götürmekte olduğunu görüyor.</p>
				<p class="normal1">Merkel’e dürüstlüğü ve açık sözlülüğü için teşekkür edeceğimize ona kızıyoruz; “niye diğerlerinin yaptığı gibi sırtımızı sıvazlamıyorsun, bize yalan söylemiyorsun” diyoruz.</p>
				<p class="normal1">Merkel’e kimler kızıyor?</p>
				<p class="normal1">- Ya temennilerle reel politiği karıştırıp, yeteri kadar bilgi sahibi olmayanlar.</p>
				<p class="normal1">- Veya, “AB bizi alacak yalanının ortaya çıkmasını istemeyenler.”</p>
				<p class="normal1">Almanya Türkiye’nin AB ile olan ilişkilerinde resmi politikasını 1985 yılından beri açık açık ortaya koymaktadır.<sup class="calibre3"><a href="eksenkaymasi_split_070.html#footnote-8524-9" id="footnote-8524-9-backlink" name="footnote-8524-9-backlink">[9]</a></sup></p>
				<p class="normal1">Merkel’in, Türkiye’nin AB ile üyeliği konusundaki değerlendirmelerini ciddiye alıp, “ilişkilerin normalleştirilmesi için birlikte çaba gösterilmesi” gerekir.</p>
				<p class="normal1">Onun Türkiye ziyareti, “Almanya’nın Doğu ve Ortadoğu politikaları kadar Türkiye’nin bölgesel dengeleri ve çıkarları bakımından da önem taşıyor.” Bu ziyareti, Türk-Amerikan ilişkilerindeki sorunların çözümü açısından iyi değerlendirmek gerekir.</p>
				<p class="normal1">Türkiye kartı Almanya için bölgesel dengelerde önemli bir kozdur. Ancak aynı şekilde, Türkiye’nin elini de güçlendiren bir kart niteliğindedir. Bakalım Ankara bu kartı kullanabilecek mi?</p>
				</body>
</html>