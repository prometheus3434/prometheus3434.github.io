<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>eksenkaymasi</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_53">Almanya Seçimleri ve AB Süreci</h2>
				<p class="normal1">Almanya’daki seçimler koalisyonun yapısını değiştiriyor. Merkel artık Sosyal Demokratlar yerine Hür Demokratlarla beraber olacak.</p>
				<p class="normal1">Konu, Türkiye-AB ilişkileri açısından bizim kamuoyunda ve medyada başlıca şu görüşler çerçevesinde ele alındı;</p>
				<p class="normal1">1) Türkiye’nin işi daha da zorlaştı; Sosyal Demokratlar Türkiye’ye “daha sıcak” baktıkları için önümüzdeki yıllar zor geçecek.</p>
				<p class="normal1">2) Almanya’da hangi hükümet iş başına gelirse gelsin Türkiye’nin önemini göz ardı edemez.</p>
				<p class="normal1">3) Irak ve Kafkasya’daki “Ortadoğu projeleri ve açılımlar” Türkiye’ye “yeni bir önem kazandırmıştır.” Almanya’da iktidara gelecek koalisyon, artık Türkiye’ye bu yeni durum çerçevesinde bakmak zorundadır.</p>
				<p class="normal1">“Türkiye-AB ilişkileri” için, yukarıdaki görüşleri ifade etmektedirler.</p>
				<p class="normal1">Müzakerelerin kesilmeden ağır aksak devam etmesini mi kastediyorlar? Eğer kastedilen bu ise “Almanya’da kim iktidara gelirse gelsin, sürecin kesilmeden devamını zaten arzu ediyorlar.”</p>
				<p class="normal1">Çünkü mevcut ilişki düzeni AB açısından, sıfır maliyetle tek yanlı olarak Türkiye’yi bağlamış; AB şirketlerinin ve kurumlarının Türkiye’de imtiyazlı bir biçimde faaliyet göstermelerinin yolunu açmıştır. Daha da önemlisi, Türkiye’nin AB dışı üçüncü ülkelerle, yani tüm dünya ile ticari ilişkileri, AB’nin güdümü altına sokulmuştur. Kıbrıs Rum kesiminden (Kıbrıs Cumhuriyeti) Çin’e, KKTC’den ABD’ye kadar Türkiye’nin ticari ilişkileri ipotek altındadır.</p>
				<p class="normal1">AB’ye göre Türkiye, aynen Almanya ile yaptığı gibi Kıbrıs Cumhuriyeti (Rum kesimi) ile serbest ticaret yapmak zorundadır.</p>
				<p class="normal1">Buna karşılık Türkiye’nin KKTC ile serbest ticaret yapması, Türkiye’nin AB sürecine aykırıdır.</p>
				<p class="normal1">Gümrük Birliği yüzünden Çin ya da ABD malları Türkiye’ye çok düşük gümrükle girer. Buna karşılık aynı malları bizim şirketlerimiz ihraç ettiği zaman Çin ve ABD çok yüksek oranda vergi uygular. Bu bozuk ve tek yanlı düzenin devamından AB de, üçüncü ülkeler de çok memnundurlar.</p>
				<p class="normal1">İşte bu nedenle ucu açık ve ağır aksak yürüyen AB sürecinin bu hali ile devamı ne Hıristiyan Demokratları, ne de Sosyal Demokratları rahatsız eder.</p>
				<p class="normal1">Türkiye’de tekstil, deri, mobilya, elektronik ve gıda sanayileri bugün bu yüzden hızla kötüye gidiyor.</p>
				<p class="normal1">Süreçte neyi konuşmalıyız?</p>
				<p class="normal1">Türkiye-AB ilişkilerinde “sürecin ağır aksak devamını” konuşmak, televole tartışmalarındaki ofsayt kavgalarına benzer ve kendini aldatmaktan öte bir işe yaramaz.</p>
				<p class="normal1">Türkiye-AB ilişkilerinde şunların konuşulması gerekir:</p>
				<p class="normal1">1) AB kurumlarının siyasi olarak, önce “Türkiye’yi tam üye yapma kararı almaları”,</p>
				<p class="normal1">2) Kesin ve yakın bir üyelik tarihi vermeleri,</p>
				<p class="normal1">3) Tek yanlı kurulan ve fiilen hem iktisadi hem de siyasi olarak Türkiye’yi olumsuz etkileyen hukuk dışı ve tek yanlı unsurların ortadan kaldırılması.</p>
				<p class="normal1">Kısacası, Türkiye-AB ilişkilerinin topyekun yeniden gözden geçirilmesinin, masaya yatırılması zorunludur.</p>
				<p class="normal1">- Yoksa falanca yeni gelen iktidar Türkiye’yi “ne kadar seviyor”!</p>
				<p class="normal1">- “Türkiye’yi nasıl önemsiyor” gibi televole türünden malzemeleri gündemde tutmak, “mevcut fiili özel statünün”, giderek kemikleşmesinden başka hiçbir amaca hizmet etmeyecektir.</p>
				<p class="normal1">Asistanlık yıllarından beri hayatım Türkiye-AB ilişkilerini çalışmak, öğrenmek, yaşamak, yazmak ve anlatmakla geçti. Demirel, Özal, Erdal İnönü, Karayalçın, Çiller, Yılmaz, Ecevit, Erbakan ve Gül ile Türkiye-AB ilişkileri konusunda görüşmeler yaptım ve fikir alış verişinde bulundum.</p>
				<p class="normal1">Amerikalı ve Avrupalı siyasiler, diplomatlar ve akademisyenlerle bu konuyu defalarca konuştum. İşin kuramsal ve uygulamalı boyutlarıyla ilgili olarak 25 dolayında kitap yayınladım. Otomotiv, demir-çelik, ilaç, tekstil, gıda, elektronik sektörlerinde AB çerçevesinde saha araştırmalarım (sektör çalışmalarım) oldu.</p>
				<p class="normal1">Bugün kamuoyunda konuşulan Türkiye-AB “sürecine” ve ilişkilerine bakıyorum; Yunanistan, İspanya, Polonya ya da Romanya AB üyesi olurken böyle şeyler konuşulmamış, yazılmamış, böyle tek yanlı ucu açık anlaşmalar yapılmamış.</p>
				<p class="normal1">O zaman biz neyi konuşuyoruz? Aslında bu oyunda herkesin kendine göre farklı bir rolü ve farklı bir amacı var. Bunu itiraf edemediğimiz için AB süreci oyununu hep birlikte sürdürmek zorunda kalıyoruz.</p>
				<p class="normal1">Kimse merak etmesin. Almanya’daki yeni koalisyon hiçbir şeyi değiştirmeyecek, AB süreci ağır aksak ve ucu sonuna kadar açık bir biçimde sürüp gidecektir.</p>
				</body>
</html>