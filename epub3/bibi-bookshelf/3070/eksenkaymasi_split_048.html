<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>eksenkaymasi</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_46">İş Çevreleri Gümrük Birliği’nden Şikâyette Haklılar</h2>
				<p class="normal1">Eurochambers ortak üyeler komitesi toplantısında Türk tarafı Gümrük Birliği’ne yönelik ilginç değerlendirmeler yaptı.</p>
				<p class="normal1">- TOBB Başkanı Hisarcıklıoğlu: “Gümrük Birliği içinde malların dolaşımı serbest ama bizim ihracatçılara vize uygulanıyor, malları taşıyan kamyonlara kota koyuyorlar. Bu şekilde, bir birlikten nasıl bahsedebiliriz”? Hisarcıklıoğlu çok haklı; davul bizim, tokmak onların elinde.</p>
				<p class="normal1">- İKV Başkanı Prof.Haluk Kabaalioğlu ise şöyle dedi: “Biz Gümrük Birliği’ne, AB’ye birkaç yıl içinde tam üye olarak alınacağız diye katıldık. Bizi San Marino ve Andora gibi kasabalarla aynı yere koyamazsınız. 72 milyon nüfusa sahip dünyanın 16. büyük ekonomisi olan bir devlet, bu gümrük birliği ile devam edemez.” Kabaalioğlu da yerden göğe kadar haklı.</p>
				<p class="normal1">- Merkez Bankası eski başkanı Süreyya Serdengeçti ise bazı AB üyelerinin, “Türkiye’nin alınmasını referanduma bağlamalarına” karşı çıkıyor. Yani “bizi almayacaklar, bunu nasıl yaparlar” demeye getiriyor.</p>
				<p class="normal1">Bu değerlendirmelerin hepsi de doğru ve haklı. Ancak, “kızı sahte noter senediyle adama, nikâh sözü bile almadan sattıktan sonra” nasıl şikayet edebiliriz ki?</p>
				<p class="normal1">- “Adam medeni nikâh yapmıyor, biz de medeni haklardan yararlanamıyoruz” diye yakınıyoruz şimdi.</p>
				<p class="normal1">Bana 1994’ten başlayarak sürdürdüğüm çabaları anımsattılar. Gümrük Birliği imzalanmadan önce bu işin yanlış olduğunu, ileride iş çevreleri başta olmak üzere bizim büyük zararlarla karşı karşıya kalacağımızı en az bin defa yazdım, söyledim. 60 akademisyen ortak bildiri yayınladık. Devlet Planlama Teşkilatı bile hazırladığı bir raporda, “AB’ye tam üye olmadan Gümrük Birliği imzalanamaz, AB hukukunda da buna yer yok; egemenliği tek yanlı devretmiş oluruz” görüşünü savundu ve siyasileri uyardı.</p>
				<p class="normal1">- Gümrük Birliği’nin imzalanmaması için en anlamlı ve stratejik konuşmayı 8 Mart 1995’te Sayın Abdullah Gül TBMM’de bir milletvekili olarak yaptı. Bugün Hisarcıklıoğlu’nun yakınmalarının başımıza geleceğini, o da tek tek ortaya koydu.<sup class="calibre3"><a href="eksenkaymasi_split_071.html#footnote-8524-10" id="footnote-8524-10-backlink" name="footnote-8524-10-backlink">[10]</a></sup></p>
				<p class="normal1">İlişkilerin normalleşmesi</p>
				<p class="normal1">Hisarcıklıoğlu, Kabaalioğlu ve Serdengeçti şikayetlerinde haklılar ama, “mevcut AB süreci ve imzalanmış tek yanlı anlaşmalar varken bu şikayetlerin giderilmesine olanak yok.” Bunu Sayın Kabaalioğlu benim kadar bilir, kendisi de bir AB uzmanıdır.</p>
				<p class="normal1">AB ile ilişkilerin normalleştirilmesi yani Türkiye’nin San Marino ve Andora kasabalarının parazit konumundan çıkarılması gerekiyor.</p>
				<p class="normal1">6 Mart 1995 tarihli Gümrük Birliği belgesi ile Türkiye AB’ye özellikle tek yanlı bağlanmıştır.</p>
				<p class="normal1">İleride AB’ye alınmayacak olan 72 milyonluk ülkemiz Andora ve San Marino gibi, Brüksel’in yedeğine bir mavna olarak çekilmiştir. Avrupa Parlamentosu, AB hukukunda yeri olmayan bu çizgi dışı ilişkiyi, 9 Kasım 1995’te onayladı. Yani noter senedi ile kumalık anlaşması yapıldı.</p>
				<p class="normal1">Buna karşılık TBMM’de bir onaylama yapılmadı. Kimileri Gümrük Birliği 1963 Anlaşması’nın doğal sonucudur diyerek kamuoyunu kandırdılar. Oysa hiçbir aday ülke ile böyle bir anlaşma, üyelik öncesi yapılmamıştır.</p>
				<p class="normal1">Aday önce tam üye olur, AB masalarında yerini alır, yetkilerle donanır; ondan sonra da Gümrük Birliği’ne zamanla dahil olur. Yani medeni nikâh (tam üyelik) olmadan, haklar ve yükümlülükler oluşmaz.</p>
				<p class="normal1">Türkiye için bütün mekanizmalar özellikle değiştirildi. Hiçbir yetkisi olmayan ama dünya kadar tek yanlı yükümlülüğü bulunan bir ülke durumuna sokulduk.</p>
				<p class="normal1">Bugün Hisarcıklıoğlu, Kabaalioğlu ve Serdengeçti’nin haklı yakınmaları, bu anormalliklerin sonucudur. Ve göz göre göre Türkiye bu hale getirilmiştir. Kesinlikle bilgisizlikten değil. Sorunun çözümü için,uygar ülkelerin yaptığı gibi, ilişkilerin, artık “normalleştirilmesi” gerekiyor.</p>
				</body>
</html>