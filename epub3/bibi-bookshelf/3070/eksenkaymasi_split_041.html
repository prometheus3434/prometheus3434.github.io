<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>eksenkaymasi</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_40">Türk Amerikan Çıkarları 20 Temmuz 1974’te Nasıl Örtüştü?</h2>
				<p class="normal1">1970’lerin başı... Batı ve Doğu Blokları yanında Üçüncü Dünya hâlâ gündemde ve etkili. Hindistan’dan Yugoslavya’ya, Latin Amerika’dan Afrika’ya kadar, geniş bir coğrafyada destekçileri var.</p>
				<p class="normal1">Üçüncü Dünya’nın Doğu Akdeniz’deki temsilcisi ise Kıbrıs Cumhuriyeti’nin Cumhurbaşkanı Başpiskopos Makaryos; Ortodoks dünyasının en etkili ismi konumunda.</p>
				<p class="normal1">Bu durum ABD (ve Batı) açısından büyük bir rahatsızlık yaratıyor. Makaryos silahlarını bile Sovyetler Birliği’nden alıyor. Bu çıbanbaşının halledilmesi gerekiyor.</p>
				<p class="normal1">O sıralar Atina’da 1967’den beri iktidarda olan Albaylar Cuntası var. Onlar, Yunanistan’daki solcu iktidarlara karşı dış destekle yönetime getirilmişler. Makaryos’u Atina’daki darbeci askerler de sevmiyor.</p>
				<p class="normal1">Makaryos’la Ankara’nın arası açık. Bizim nedenimiz farklı. Makaryos 1960 anlaşmasını tanımıyor, üstelik Aralık 1963’ten beri, kanlı Noel’le başlattığı baskı ve şiddet ile Türkleri sindirmeye çalışıyor. Türklerin Kıbrıs Cumhuriyeti’ndeki, “eşit kurucu ortak” statüsünü fiilen ortadan kaldırmış. “Akdeniz’in kızgın güneşinde Türkleri tereyağı gibi eriteceğiz” sözü tarihe geçmiştir. Makaryos’un politikası, “Kıbrıs’ı bir Helen ve Ortodoks adası yapmak” yönünde gelişiyordu. Kara cüppesi ile Cumhurbaşkanlığını birleştirmiş, üstelik Üçüncü Dünya’nın şemsiyesi altına girmiş; Ankara’nın,Washington’un ve Atina’daki Albaylar Cuntası’nın istemediği adam olmuştu.</p>
				<p class="normal1">Atina’daki Albaylar Cuntası ABD’nin de onayı ile Nikos Samson adındaki dengesiz ve “Eokacı” bir adam ile anlaşıyor ve Makaryos’u devirmeyi planlayarak 15 Temmuz 1974’te operasyonu fiilen başlatıyor.</p>
				<p class="normal1">Makaryos’un devrilmesi konusunda Ankara, Washington ve Atina arasında zımni bir görüş birliği var, ama herkesin gerekçesi farklı.</p>
				<p class="normal1">ABD, Makaryos gibi bir Üçüncü Dünyacı’dan kurtulmak istiyor. Burası en stratejik bölge.</p>
				<p class="normal1">Atina’daki Albaylar Cuntası, düşen prestijini, Kıbrıs’ı Yunanistan’a ilhak ederek kurtarmak ve iktidarda kalmak istiyor.</p>
				<p class="normal1">Ankara ise 1960 anlaşmasına uymayan ve Kıbrıs Türkleri üzerinde baskı ve şiddeti iyice arttıran Makaryos’dan kurtulmak amacında.</p>
				<p class="normal1">Tek yanlış, Washington’un desteği ile Atina Cuntası’nın seçtiği adamdan kaynaklanıyor.</p>
				<p class="normal1">Sürpriz B Planı geçerli!</p>
				<p class="normal1">15 Temmuz’da Nikos Samson adada darbeyi başlatıyor ancak sonuç alamıyor ve ada iç savaş ortamına giriyor.</p>
				<p class="normal1">- Atina Cuntası şaşkın durumda, iktidarının gitmekte olduğunu görüyor.</p>
				<p class="normal1">- Washington ise Atina’ya güvendiği için sıkıntılı ve çaresiz.</p>
				<p class="normal1">- Ve Ankara’da Ecevit-Erbakan ikilisi iktidarda; ellerine çok güzel bir fırsat geçmiş. Kıbrıs’ta darbeyi yaptıran berbat bir Cunta, Türkiye hem garantör ülke, hem de Makaryos 1963’ten beri Kıbrıs Türklerine kan kusturuyor.</p>
				<p class="normal1">Üstelik Ecevit Londra’ya, “birlikte müdahale edelim demiş ancak İngiltere öneriyi reddetmiş.”</p>
				<p class="normal1">Amerika için kalan tek yol!</p>
				<p class="normal1">Washington açısından, “planlanmamış B planı” sürpriz olarak doğuyor; Atina ve Samson’a hallettiremediği Makaryos’u Türkiye’ye hallettirmek.</p>
				<p class="normal1">- Böylece Doğu Akdeniz gibi stratejik bir bölgede Üçüncü Dünyacı bir baş belasından kurtulacak.</p>
				<p class="normal1">- Türkiye adaya girerse hem Rumlar hem Türkler ABD’ye muhtaç olacaklar ve adadaki potansiyel riskler elimine edilmiş olacak.</p>
				<p class="normal1">Bu sonucu ne Ecevit, ne Erbakan ve ne de Kissinger planladı.</p>
				<p class="normal1">Beklenmeyen gelişmeler sonucu Makaryos artık Amerika’ya muhtaç hale getirildi; Türkiye ve ada Türkleri şimdilik bir dertten kurtulmuş oldular.</p>
				<p class="normal1">Ama en kazançlı çıkan Yunan halkı oldu. Baş belası bir Albaylar Cuntası’ndan Türkiye sayesinde kurtuldular ve yeniden demokrasiye kavuştular.</p>
				<p class="normal1">Ama olayın en dramatik yönü 20 Temmuz 1974, Türkiye ve ABD’nin çıkarlarının fiilen örtüşmesiydi. Bu durum,1975’teki silah ambargosuna kadar sürdü.</p>
				</body>
</html>