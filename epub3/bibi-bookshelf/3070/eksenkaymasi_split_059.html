<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>eksenkaymasi</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_56">Türk Yunan İlişkileri ve AB Süreci</h2>
				<p class="normal1">Almanya Başbakanı Merkel’in Kıbrıs’ta, Papandreu’nun Türkiye’de söyledikleri kamu oyunda ve hükümette büyük tepkilere neden oldu. Ancak iki başbakanın söyledikleri, AB’nin uyguladığı Türkiye politikasının sadece küçük bir özetiydi.</p>
				<p class="normal1">Yunanistan 1999 yılına kadar Türkiye’ye karşı “kriz politikası izledi.” Avrupa Birliği’nde, BM’de ve bütün diğer uluslararası çevrelerde Ankara’ya karşı diplomatik bir savaş açtı.</p>
				<p class="normal1">1999 Aralık ayında Türkiye’nin AB’ye “özel statüde bir aday” olmasından sonra, AB’nin arkasına saklanarak işini Brüksel’e gördürmeye başladı.</p>
				<p class="normal1">Kıbrıs’la ilgili olarak Türkiye’nin AB ile görüşme süreci içinde Ankara’yı Kıbrıs’ta işgalci ilan eden kararları art arda çıkarttı. Oysa Türkiye, uluslararası anlaşmalardan doğan garantörlük hakkına dayanarak adanın Yunan albaylar cuntası tarafından işgalini engellemek ve Türk toplumunu bir kıyımdan kurtarmak için müdahale etmişti.</p>
				<p class="normal1">Yunanistan AB’yi arkasına alarak Ege Denizi’ni ve hava sahasını, AB’nin denetimine sokarak Türkiye’yi dışladı.</p>
				<p class="normal1">Trakya’daki kara sınırını bile AB’nin Türkiye sınırı haline getirme işlemini fiilen başlattı.</p>
				<p class="normal1">Fener Patrikhanesi konusundaki taleplerini bastıra bastıra elde etmeye koyuldu.</p>
				<p class="normal1">2004 ve 2005’te görüşme sürecini belirleyen tek yanlı koşullarla, Atina ve Rumların Ankara ile kedi fare oyunu oynamalarının yolunu açtı. Atina kendi yapmak istediklerini bazen Rumlara yaptırarak istediklerini adım adım elde ediyor.</p>
				<p class="normal1">Kıbrıs, Ege ve Patrikhane konusundaki Yunanistan talepleri, AB’nin resmi Türkiye politikası haline sokuldu. Atina bu konuda büyük bir başarı elde etmiştir, kutlamak gerekir.</p>
				<p class="normal1">“Türkiye’nin AB süreci”, Yunanistan’ın ve AB’nin Türkiye üzerindeki taleplerinin bir kaldıracı haline dönüşmüştür. Rumlar ve Atina Türkiye-AB sürecini istedikleri anda durdurabilirler.</p>
				<p class="normal1">Türkiye’de ilgili çevreler bu konuyu çok iyi bildikleri ve gördükleri halde,”görmezlikten gelmektedirler.”Türkiye’nin içinden geçmekte olduğu süreç kimileri açısından bunu zorunlu kılıyor.</p>
				<p class="normal1">Bugün Yunanistan, Türkiye-AB sürecinin kesilmesinden en fazla korkan ülkedir. Çünkü bu süreç sayesinde, AB’yi kullanarak istediklerini bir bir almaktadır.</p>
				<p class="normal1">1997’deki Lüksemburg doruğunda Ankara, AB’nin tek yanlı dayatmasına restini çekince Yunanistan’ın (ve Brüksel’in) ödü patladı. Hemen,1999’da Ankara’yı, “özel statülü aday” konumuna soktular.</p>
				<p class="normal1">Arkasından 2004 ve 2005 anlaşmaları ile AB’ye alınmayacak olan Türkiye’nin görüşmeler sürecini başlattılar ve Ankara’yı bekleme odasında hapsettiler.</p>
				<p class="normal1">AB’nin politikası</p>
				<p class="normal1">AB şunları hem açık açık söylüyor hem de organları yıllardır “kararlar” çıkartıyor. Çoğu da anlaşmalara zaten kondu:</p>
				<p class="normal1">Türkiye’nin ileride Avrupa Birliği’ne alınması ile ilgili olarak, AB kurumlarının (Parlamento, Konsey, Komisyon) hiçbir kararı yoktur. (Ucu açık) bir görüşme süreci yürütülmektedir.</p>
				<p class="normal1">Türkiye-AB görüşmelerinde “Türkiye’nin AB’ye alınması değil, AB’ye uyumu konuşulmaktadır.”</p>
				<p class="normal1">Özetle, esas konuşulanlar, AB taleplerinin karşılanmasına yöneliktir.</p>
				<p class="normal1">Görüşmeler ileride kesilir ise “Türkiye açısından geri dönüş söz konusu değildir.” Yani Türkiye Kıbrıs’ta, Ege’de ve diğer konularda verdikleriyle kalacaktır.</p>
				<p class="normal1">Türkiye’nin konumunun, diğer aday ülkelerden farklı olarak ele alınacağı açık olarak belgelere geçmiştir.</p>
				<p class="normal1">Türk işgücünün serbest dolaşımı söz konusu değildir.</p>
				<p class="normal1">AB içindeki “zenginlerden fakirlere yardımdan Türkiye yararlanamayacaktır.”</p>
				<p class="normal1">Türkiye, ortak tarım politikasının dışında tutulacaktır. Sübvansiyonlardan yararlanamayacaktır. Bütün bunlar daha şimdiden AB’nin Ankara hükümetlerine kabul ettirip imzalattığı şeylerdir.</p>
				<p class="normal1">Temmuz 2005’te Kıbrıs Cumhuriyeti’nin tanındığı da imza ettirildi.</p>
				<p class="normal1">Fransa daha bugünden Türkiye’nin üyeliğini referanduma sokacağını ilan etti.</p>
				<p class="normal1">İleride tek başına, Rumların ve Yunanistan’ın Türkiye’yi engelleme olanakları hukuki ve siyasi olarak bulunmaktadır.</p>
				<p class="normal1">Almanya ve Fransa Türkiye’nin ancak özel statü ile AB’ye “bağlanabileceğini” resmen savunmaktadırlar. Merkel son Kıbrıs ziyaretinde bunu açık olarak ortaya koydu.</p>
				<p class="normal1">Atina ve Lefkoşe ise fiilen, AB üyeleri olarak, “kedi-fare oyununu istedikleri yönde sürdürmektedirler.”</p>
				<p class="normal1">Herkes şimdi geçtiğimiz günlerde Kıbrıs ve Ege konusunda açıklamalarda bulunan başbakan Papandreu ve Merkel’e haksız yere kızıyor.</p>
				<p class="normal1">Onlar yalnızca, AB’nin Kıbrıs ve Ege konusunda aldığı kararların özetinin özetini söyledi. AB’nin Güneydoğu konusunda aldığı kararlara, kibarlık edip değinmedi bile.</p>
				</body>
</html>