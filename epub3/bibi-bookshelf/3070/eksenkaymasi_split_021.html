<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>eksenkaymasi</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_22">Küresel Çatışmaların Odak Noktasındaki Türkiye</h2>
				<p class="normal1">Türkiye’nin sahip olduğu “fiili ve potansiyel olanaklar” küresel güç odakları açısından stratejik bir önem taşıyor. Bu önem 1990 sonrasının “yeni küreselleşme” yapılanmaları sonrasında katlanarak büyüdü. Sıralayalım:</p>
				<p class="normal1">- Kuşkusuz, “bölgenin enerji kaynakları ve ulaşım yolları” bu büyümede başı çekiyorlar.</p>
				<p class="normal1">- Su kaynaklarının “kullanımı ve paylaşımı” bakımından Türkiye, odak noktasında bulunuyor.</p>
				<p class="normal1">- Türkiye ayrıca, “Hıristiyan-Müslüman cephelerinin (ya da çatışmasının) fay hattındaki bir ülke konumundadır. Yalnız coğrafi olarak değil, sosyo-kültürel doku olarak da Hıristiyanlık ve Müslümanlık arasındaki “bir bileşke” konumundadır.</p>
				<p class="normal1">Adeta, fay hattı üzerinde inşa edilmiş bir köprü gibi. 1990 sonrasında bu köprü daha çok “tek yanlı çalıştırılmak isteniyor.”</p>
				<p class="normal1">- Türkiye; ABD, AB ve Çin, Japonya, Rusya, Hindistan gibi Asya büyüklerinin göz diktikleri ticaret, ulaşım yolları ve pazar arayışlarında yine stratejik, olağanüstü bir konuma sahip.</p>
				<p class="normal1">- Ve belki de “enerji sorunu” kadar önemli bir, “bölgesel demokrasi sorununun” odak noktasında bulunan bir Türkiye var.</p>
				<p class="normal1">Gerçek demokrasiye, katılımcı demokrasiye en yakın sosyopolitik, kültürel ve tarihi koşullara ve potansiyele sahip bir ülke durumundadır.</p>
				<p class="normal1">Cumhuriyeti ve devrimlerini kısmen de olsun yaşamış ve yaşamakta olan ve demokrasiye, biçimsel ağırlıklı da olsa geçebilmiş, 73 milyonluk Türkiye küresel güç odaklarının,</p>
				<p class="normal1">- kimi zaman korkulu rüyası,</p>
				<p class="normal1">- kimi zaman da bölgede bir amortisör ya da fren olarak algıladıkları ortak durumundadır.</p>
				<p class="normal1">- Fransa, Almanya, İngiltere gibi AB ülkeleri Türkiye’de, “aynen kendileri gibi bir demokratik ve toplumsal yapı” olmasını istemiyorlar. Onların yaptıklarını yapmayan ama, “genellikle dediklerini yapan, taleplerini yerine getiren” bir ülkeyi tercih ediyorlar.</p>
				<p class="normal1">- Türkiye’ye “AB ile kurdurdukları düzen”, hep bu yönde işletiliyor. İktisadi, kültürel ve siyasi konularda onların taleplerini karşılayan tek yanlı bir ilişki düzeninin olması yönünde politika yürütüyorlar.</p>
				<p class="normal1">- ABD ile ilişkilerde, “ABD’nin Ortadoğu politikalarına uyum sağlayan ve taleplerini yerine getiren” bir yapılanmayı tercih ediliyor.</p>
				<p class="normal1">Katılımcı demokrasi yerine “biçimsel ve liberal demokrasi” öne çıkarılıyor.</p>
				<p class="normal1">Diğerlerine gelince...</p>
				<p class="normal1">Asya büyüklerine gelince... Rusya, ABD’nin bölgede egemen olmasına karşı. Ancak onunla da yakınlaşma içinde, yeni politikalar üretiyor.</p>
				<p class="normal1">Gerektiğinde, süper güç ABD ile kimi konularda, “ikili ortak küresel çıkarlara” yönelik uygulamalara gidebiliyor.</p>
				<p class="normal1">Japonya ve Hindistan diğer Asya büyükleri olarak iktisadi ve ticari ağırlıklı öğeleri öne çıkarıyorlar. Onların bölgede henüz, ABD ile siyasi bir çıkar çatışmasına girecek lüksü bulunmuyor.</p>
				<p class="normal1">Çin ise iktisadi ağırlıklı yaklaşmakla birlikte, kısmen siyasi ve askeri kimi angajmanlara girebiliyor. İki numaralı süper güç olarak yarının hesaplarını yapıyor.</p>
				<p class="normal1">Bu genel manzara içinde Türkiye’nin bölgedeki konumuna baktığımız zaman, fiili iç gelişmeler ile potansiyel olanaklar arasında önemli çatışmaların ve çelişkilerin yaşandığını görmekteyiz.</p>
				<p class="normal1">Sorunun temelinde katılımcı demokrasi zaaflarımızın bulunduğunu söylemek yanlış olmaz.</p>
				<p class="normal1">Çünkü iç dinamiklerle dış dinamikler arasında ulusal çıkarlara yönelik politika ve uygulamaların bütünleştirilmesi için katılımcı demokrasi yaşamsal bir önem taşır.</p>
				<p class="normal1">Uluslararası ilişkilerde Türkiye’nin karşılıklı çıkarlarının korunması için katılımcı demokrasi, olmazsa olmaz bir öğe haline geliyor.</p>
				</body>
</html>