<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>eksenkaymasi</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_35">Bölge Üzerindeki Politikalar ve Türkiye</h2>
				<p class="normal1">- Ortadoğu daha 30-35 yıl petrol ve doğalgazın odak noktası olacak. Rezervler ve geçiş yolları ABD, Rusya, Çin, İngiltere, Fransa, Almanya ve Japonya’nın hem stratejik çıkarları hem de küresel rolleri bakımından çok önemli.</p>
				<p class="normal1">Türkiye Balkanlar, Kafkasya, Körfez ve Doğu Akdeniz dörtgeninin tam ortasındaki en önemli ülke. Bu önem yalnızca ölçeği ve iç ekonomik potansiyelinden kaynaklanmıyor. Ülkenin iç dinamiklerindeki “örtüşme ve çatışmaların” getirdiği olanaklar var. Küresel güçler için İran, Mısır ve Suudi Arabistan’dan çok farklı bir Türkiye söz konusu.Türkiye, Kurtuluş Savaşını (ve Cumhuriyeti) Batı’ya rağmen kazanmasına rağmen, “en Batılı” bölge ülkesi konumundadır.</p>
				<p class="normal1">- İktisadi olarak AB, ABD ve Japonya gibi ekonomilerin ve onların şirketlerinin en yoğun faaliyet gösterdiği bir pazardır.</p>
				<p class="normal1">-AB üzerinden, Batı’ya en bağlı (ve bağımlı) iktisadi kurumsal ilişkileri kurmuş ve çok özel anlaşmalar yapmıştır.</p>
				<p class="normal1">- İç piyasasını Batı şirketlerine en uygun koşullarla açmıştır.</p>
				<p class="normal1">- Ordusunu, ABD’nin kontrolündeki NATO ile işbirliğine hemen hemen tamamen sunmuş, NATO’nun yeni misyonunda Lübnan’dan Afganistan’a, bölgede “Batı ile birlikte” çalışmaya başlamıştır.</p>
				<p class="normal1">Kısacası bölgede Batı’nın iktisadi, siyasi ve askeri uzantısı konumuna gelmiş bir Türkiye bugün yalnız ABD ve AB açısından değil, Asya’nın diğer büyük devletleri için de önemlidir. Çünkü küresel dengeleri, “edilgen bile olsa”, etkileyecek bir durumda bulunuyor. “Bu pencereden” baktığımız zaman Türkiye olağanüstü stratejik öneme sahip bir ülke oluyor. Elinde, “kullanabileceği büyük olanakların bulunduğu” bir ülke görüntüsü sergiliyor. Ancak bu “potansiyel olanakları” ülkenin iktisadi ve siyasi çıkarları için kullanılabilmesinin “iç koşulları” yetersiz kalıyor. Gereksiz iç sürtüşmeler ve çatışmalar bu yetersizliği doğuruyor.</p>
				<p class="normal1">Bölgenin siyasi haritası</p>
				<p class="normal1">Küresel güçlerin bölge hesapları ile Türkiye içindeki sürtüşme ve örtüşmeler iç içe geçmiş durumdalar. Bu iç içe geçmişlik, Türkiye’nin elindeki “potansiyel olanakların” toplumun refahı ve demokratik gelişmelerin sağlanması için kullanılmasını büyük ölçüde sınırlıyor.</p>
				<p class="normal1">Şunu kabul etmek gerekir ki Ortadoğu’nun siyasi ve iktisadi haritası önümüzdeki on yıllarda önemli değişikliklere uğrayacaktır. Küresel ve bölgesel hesaplaşmalar bu süreci yığınlı bir biçimde belirli noktalara doğru sürüklemektedir.</p>
				<p class="normal1">Küresel dinamikler ile bölgesel (ve yerel) dinamiklerin bu oranda örtüştürüldüğü bir dönem daha önce yaşanmamıştı. Bu tespit, “tamamen nesnel bir fotoğrafı içeriyor.”</p>
				<p class="normal1">- ABD’nin 1990 sonrası Ortadoğu politikaları ve uygulamaları değerlendirildiğinde,</p>
				<p class="normal1">- AB büyüklerinin bölge politikalarını ne yönde değiştirdikleri göz önüne alındığında,</p>
				<p class="normal1">- Çin, Rusya ve İran’ın 1990 sonrasında yeni Ortadoğu yaklaşımları ele alındığında, kimilerince karşı çıkılsa bile, bölgenin yeniden yapılandırılmasının nasıl kaçınılmaz bir sonuç olduğu ortaya çıkar.</p>
				<p class="normal1">Bu sonuçların Türkiye üzerindeki etkileri içerde çok farklı değerlendiriliyor. İç sürtüşmeler üzerine oturtulmuş beklentilerden sıyrılabildiğimiz ölçüde zararlar azaltılabilir. Aksi halde bu sonuçların kazançları, en azından içerde, pek görülemeyecektir.</p>
				<p class="normal1">Türkiye’nin iç dengelerinde, “ortak zemin oluşturamamanın sorunlarını yaşıyoruz.” Bu iç çelişkileri ve sürtüşmeleri azaltabildiğimiz oranda ayakta kalma ve gelişme olanağımız vardır.</p>
				</body>
</html>