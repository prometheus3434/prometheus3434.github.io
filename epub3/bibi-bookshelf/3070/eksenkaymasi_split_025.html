<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>eksenkaymasi</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_25">Türkiye, İran, Brezilya ve Güney Amerika</h2>
				<p class="normal1">Türkiye, Brezilya ve İran arasında 17 Mayıs 2010’da imzalanan uranyum takası hakkındaki protokol, “uzlaşma girişimleri yanında bazı sorunları ve belirsizlikleri de beraberinde getirdi.”</p>
				<p class="normal1">Ankara’nın hedefi şu üç başlık altında toplanabilir:</p>
				<p class="normal1">1) ABD ve İran arasındaki gerginliğin daha da tırmanmasını önlemek,</p>
				<p class="normal1">2) ABD ve İsrail’in İran üzerindeki yeni ambargo girişimlerini engellemek,</p>
				<p class="normal1">3) Türkiye ile İran arasındaki ilişkileri daha da ileriye götürmek.</p>
				<p class="normal1">Bu hedefler Türkiye’nin çıkarları açısından önemlidir. Ayrıca Erdoğan hükümetinin yeni bölgesel (ve İslami) açılımlarının zarar görmemesi bakımından da etkilidir.</p>
				<p class="normal1">Erdoğan hükümetinin “ne oranda bağımsız hareket ettiği” ve ABD ile yürütülen eşgüdümün ne oranda geçerli olduğu konusunda, Batı’da değişik görüşler ifade edilmektedir. Ancak ortak kanı şudur; İran, Brezilya ve Türkiye arasında varılan 17 Mayıs mutabakatı, en azından şimdilik, İran’ı rahatlatmış ve elini güçlendirmiştir.</p>
				<p class="normal1">İşin bu boyutu ABD, İsrail ve bazı Avrupa ülkelerinde rahatsızlık yaratıyor.</p>
				<p class="normal1">- İran üzerinde ambargonun çıtasının yükseltilmesi Türkiye ile iktisadi ilişkileri ve doğal gaz konusunda olumsuz etki yaratacaktır. Erdoğan hükümeti, zaten darboğaz içinde bulunan ekonominin bu nedenle daha da zorlanmasını istemiyor.</p>
				<p class="normal1">- Öte yandan hükümetin “yeni Ortadoğu açılımı”, İran-Batı ilişkilerinin daha da gerginleşmesi sonucu olumsuz etkilenecektir.</p>
				<p class="normal1">Bölgede İran gerginliğinin tırmanması, Türkiye’de seçim atmosferine girilirken, Erdoğan hükümetini korkutmaktadır.</p>
				<p class="normal1">Ve Güney Amerika</p>
				<p class="normal1">Erdoğan’ın Brezilya, Arjantin ve Şili ziyaretleri ve Brezilya ile imzalanan stratejik ortaklık anlaşması yeni ve önemli bir açılım mı?</p>
				<p class="normal1">Kısa bir süre önce Meksika ve şimdi de Güney Amerika; Güney Amerika yeniden uyanmaya başlayan apayrı bir dünya. Merceseur yolu ile aralarındaki iktisadi ve siyasi işbirliğini yoğunlaştıran dev bir dünya; 200 milyona dayanan Brezilya dünyadaki önemli yerini çoktan almaya başlamış.</p>
				<p class="normal1">Türkiye’ye kimya sektöründen deriye kadar yaygın bir şekilde girmiş; petrol ve doğal gaz konularında işbirliği yapılan dünyanın yeni devlerinden biri. Ve şimdi ortak uçak üretimi bile gündemde. Güney Amerika’dan Türkiye pazarına yönelik mal hareketleri son birkaç yıldır yoğunluk kazanmaya başlamıştır.</p>
				<p class="normal1">Ve AB bağlarının Güney Amerika’ya etkisi</p>
				<p class="normal1">Bir de özel ilgililer dışında Türkiye kamuoyunun pek bilmediği bir konu var. Avrupa Birliği Brezilya ve Meksika başta olmak üzere kimi Latin Amerika ülkeleri ile ikili ticaret anlaşmaları imzalamış. Ama Türkiye AB’nin Gümrük Birliği’ne, “dışarıdan ve tek yanlı bağlandığı için” bu Güney Amerika ülkeleri haksız rekabet koşulları ile ve tek yanlı gümrük vergisi avantajları sayesinde Türkiye pazarına yerleşiyorlar.</p>
				<p class="normal1">Erdoğan’ın daha önce yaptığı Meksika gezisinin bir amacı da bu sorunu çözmekti. Ama onlar “hayır diyerek” tek yanlı ve haksız rekabete dayalı ticari pozisyonlarını devam ettirdiler.</p>
				<p class="normal1">Brezilya bu konuda bizim için önemli. Ama AB üzerinden karşı karşıya kaldığımız tek yanlı vergi düzensizliğine çözüm getiremiyoruz. Türkiye bu yüzden, “AB’nin ikili ticaret anlaşması yaptığı bütün ülkelerle ilişkilerini geliştiremiyor ve karşılıklı çıkarlara dayalı bir düzen kuramıyor.”</p>
				<p class="normal1">Görüldüğü gibi Brezilya ile İran konusunda vardığımız mutabakat dışında daha başka “çözülmesi gereken çok önemli sorunlar var.”</p>
				<p class="normal1">Kimse kral çıplak demiyor; sorunlar gündeme getirilemiyor. Oysa normal olanı Türkiye ile dev Brezilya ve Meksika arasında, “ikili ticaret anlaşmaları imzalanarak karşılıklı çıkarların işletilmesidir.” Ancak Gümrük Birliği yüzünden AB dışı ülkelerle ticari ilişkilerimiz Brüksel denetimi altına sokulduğundan Azerbaycan ve Hindistan’la yapamadığımız gibi Meksika ve Brezilya ile de uygar bir ticari düzen kuramıyoruz. Örneğin, ikili ticaret anlaşmaları imzalayamıyoruz.</p>
				<p class="normal1">Yarın Arjantin’den et ithal etmeye başlandığında yine aynı tek yanlı uygulamalarla yüz yüze geleceğiz.</p>
				</body>
</html>