<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>eksenkaymasi</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_42">Eksen Kaymasına Karşı AB’nin Yeni Türkiye Politikası </h2>
				<p class="normal1">Erdoğan hükümeti ile gündeme gelmeye başlayan, “Türkiye’nin İslam dünyasına kayma uygulamaları karşısında”, AB’nin yeni arayışlar içinde olduğu tartışılıyor.</p>
				<p class="normal1">- AB bugüne kadar, Türkiye’yi öteki olarak gördü ve sürekli oyaladı.</p>
				<p class="normal1">- Türkiye’yi üye yapmadan, “sadece denetimi altında tutarak işi idare etti.”</p>
				<p class="normal1">- AKP’den önceki hükümetler de aynen Brüksel’in yaptığı gibi “işi idare ederek, AB’nin oyununa katıldılar.”</p>
				<p class="normal1">- Gel gör ki Ankara’ya İslam ve Ortadoğu referansına özünde bağlı bir hükümet gelince işin rengi değişti. Brüksel ve Ankara arasındaki “evcilik oyunu” oynanamaz hale geldi.</p>
				<p class="normal1">- Erdoğan hükümeti İslam ülkeleri ile özlü ve köklü iktisadi, siyasi ve kültürel ilişkiler kurmaya başladı.</p>
				<p class="normal1">- Brüksel de bu durum karşısında “yeni bir Türkiye politikası arayışı içine girdi.” Aksi halde, eski oyun Ankara tarafından sürdürülmediği için Türkiye uzun vadede elden kayıp gidiverecekti. Hem de tam AB içinde sorunlar giderek derinleşirken.</p>
				<p class="normal1">AB’nin Ankara ile yürüttüğü evcilik oyununu, beş ciltlik <span class="ideitalik">Hayatım Avrupa</span> dizisinde ayrıntıları ile yazdım. 1999- 2010 döneminde Brüksel’in küreselleşen politikalarını ise “<span class="ideitalik">Batı’nın Yeni Türkiye Politikası</span>” kitabımda bir bir anlattım. Bu dönemde <span class="ideitalik">Cumhuriyet</span>’teki yazılarımı izleyenler de neleri ortaya koyduğumu çok iyi hatırlayacaklardır.</p>
				<p class="normal1">Ama şimdi Ankara’da oyunun kuralları değişmeye başladı. Ilımlı ve uyumlu İslam modelini ABD’nin arkasından giderek Türkiye’de desteklemeye başlayan Brüksel, “uyum ve ılımlılık konusunda” korkuya kapıldı. Torbadaki keklik sanılan Ankara artık dişlerini gösteriyordu. Hem de İran ve Hamas üzerinden İsrail ile kavgaya başlayarak.</p>
				<p class="normal1">Şimdi eskisinden farklı bir Türkiye politikası gerekiyor. Türkiye elden kaçırılmamalı. Avrupa’nın Balkanlar, Kafkasya ve Ortadoğu’daki bütün hesapları ve planları altüst olabilir.</p>
				<p class="normal1">AB’nin eski planı neydi?</p>
				<p class="normal1">İşler aslında bir dantela gibi işlenmeye başlamıştı, her şey yolundaydı.</p>
				<p class="normal1">-6 Mart 1995’te, AB’ye hiçbir zaman üye yapılmayacak olan Türkiye’nin AB dışı ülkelerle ilişkilerini ipotek altına alan ve Ankara’yı Brüksel’e tek yanlı bağlayan Gümrük Birliği anlaşması imzalattırılmıştı. Türkiye AB dışında olduğu halde “iktisadi egemenlik haklarını tek yanlı olarak Brüksel’e devretmişti.” 1994’teki Devlet Planlama Teşkilatı raporu bile bu tespiti yapıyordu.</p>
				<p class="normal1">- Sonra Aralık 1999’da Türkiye, “diğer adaylardan farklı olduğu ifade edilerek, ayrı bir statüye sokuluyordu.”</p>
				<p class="normal1">- 2004 ve 2005 anlaşmaları, Türkiye’nin nasıl AB’ye üye olacağını değil, “üyeliğinin nasıl engelleneceğini” sıralayan maddelerle özenerek donatılmıştı.</p>
				<p class="normal1">İşler A’dan Z’ye Brüksel için yolunda giderken Erdoğan hükümetinin İslam ülkeleri ile yoğun ve derin ilişkiler öngören uygulamaları geldi. Bu da yetmiyormuş gibi Ankara Rusya ile tarihinin en kapsamlı ilişkilerinin altyapısını geliştirmeye başladı. Ayrıca Hindistan’a da yeni yollar açan girişimler yapıldı. Çin ise zaten pazarın içindeydi.</p>
				<p class="normal1">Bu süreç aksamadan yürürse orta ve uzun vadede şu sonuçlar ortaya çıkacaktı;</p>
				<p class="normal1">1) Türkiye’nin dış ticaretinde ve Avrupa dışı yatırımlarda AB’nin payı azalacaktı.</p>
				<p class="normal1">2) AB’nin Türkiye ekonomisinde etki ve denetimi gerileyecekti.</p>
				<p class="normal1">3) Siyasi ve kültürel bağlar Avrupa’dan Ortadoğu ve Asya’ya kayacaktı.</p>
				<p class="normal1">4) Türkiye yavaş yavaş kimlik değiştirecekti. Avrupalı değerler ve yaşam tarzı yerine İslami ve Asyalı değerler zamanla etkili olacaktı. Türkiye ile bölgedeki ülkeler arasında doğal bir entegrasyon meydana gelecekti. AB’nin tek yanlı anlaşmalarla ve Türkiye pazarına yerleşerek elde ettiği avantajlar giderek küçülecekti. Rusya, Çin, Hindistan, Arap ülkeleri ve İran arasında “yeni bir etkileşim ve bütünleşme ortamı” yaratacaklardı.</p>
				<p class="normal1">Oysa Türkiye, Avrupa ülkelerinin bölgedeki çıkarları açısından çok önemli bir konumda bulunuyor. AB, Türkiye’nin denetimini kaybettiği zaman Balkanları, Karadeniz’i, Kafkasya’yı, Ortadoğu’yu da kısmen kaybeder. Avrupa’nın büyük devletleri (ve ekonomileri) bu gerçeği çok iyi bildikleri için “alternatif Türkiye politikaları arayışları içine giriyorlar.” Bunu da kendi çıkarları açısından çok doğal karşılamak gerekir.</p>
				<p class="normal1">Avrupa ne yapabilir?</p>
				<p class="normal1">- Ankara’ya, “medyada hoş görünecek bazı ödünler verme” yolunu seçecektir. Biraz mavi boncuk dağıtılacaktır.</p>
				<p class="normal1">- Türkiye’deki büyük siyasal partiler üzerindeki markajını arttıracaktır. Avrupa’ya, özde de sıcak bakan partilere desteğini genişletecektir.</p>
				<p class="normal1">- Avrupa’daki Türkler üzerinde uyguladığı “olumsuz ve dışlayıcı öğeleri” hafifleterek Türk kamuoyundan destek sağlamaya çalışacaktır.</p>
				<p class="normal1">Bunlar AB açısından belli ölçüde etkili olabilecek araçlardır. Ama hiç kimse, “Türkiye’nin üyeliği konusunda AB’nin tutum değiştireceğini sanmasın.” Bu hariç diğer konularda tutumunu kısmen değiştirebilir. PKK’den Kıbrıs sorununa kadar pek çok konuda Türkiye’yi fazlaca rahatsız eden noktalarda yumuşatmalar söz konusu olabilir.</p>
				<p class="normal1">Bütün bunlar aslında, Türkiye ile AB arasındaki ilişkilerin kısmen de olsa “normalleşmesine” yol açabilecek sonuçlar doğurabilir.</p>
				<p class="normal1">Ankara hükümetleri, bürokrasimiz, üniversitelerimiz, iş çevrelerimiz ve sivil toplum örgütlerimiz, AB’nin hazırlamayı düşündüğü yeni Türkiye politikası konusunda, “Türkiye’nin ödün alabilmesi için”, birlikte hareket etmek zorundadırlar.</p>
				</body>
</html>