<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kure-25</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kure-25" xml:lang="tr-TR">
		<div>
			<p><br /><br /><br /></p>
			<p id="_idParaDest-25"><st c="0">“Hayol”</st></p>
			<p><br /><br /><br /></p>
			<p><st c="8">Aysila dünyaya indiğinde geceydi ve kimse onu görmedi. </st><st c="64">Jiji oldukça üzgün görünüyordu. </st><st c="96">“Burada her geçen gün kötü şeyler oluyor. </st><st c="138">Dün gelen öğrenci grubunu görmeliydin!” dedi. </st><st c="184">“Hepsi de mutsuz, umutsuz ve kavgacı olmuşlar.”</st></p>
			<p><st c="231">“Ellerinde değil, Korkus’un büyüsüne kapılmışlar,” dedi Aysila. </st><st c="296">“Hayaller olmayınca böyle oluyor işte. </st><st c="335">Oysa hayalleri canlıyken mutluydular, gelecekten umutluydular. </st><st c="398">Hayalleri, onları sıkıntıdan arındırıyor; güven duymalarını sağlıyor ve yaşamlarına yön verip anlam katıyordu.”</st></p>
			<p><st c="509">Ertesi sabah erkenden kalkıp Mina’nın okuluna gitti. </st><st c="563">Bay Heper koridorda dalgın dalgın dolaşıyor ve kendi kendine söyleniyordu. </st><st c="638">Aysila, “Günaydın!” dedi.</st></p>
			<p><st c="663">“Ah, günaydın Bayan Sila... </st><st c="692">Bu öğrencilere neler oluyor anlamıyorum. </st><st c="733">Sürekli sorun çıkarıyorlar. </st><st c="761">En son üç gün önce sizin dersinizde coşku duydular. </st><st c="813">Ama artık öğrenme heveslerini hepten kaybetmiş gibi davranıyorlar. </st><st c="880">Oysa bunların hepsi çok özel çocuklar ve buraya, öğrenmeye çok hevesli oldukları için seçilip geldiler. </st><st c="984">Sanki bir sihirli değnek değmiş gibi hepsi de çok farklı davranıyor son iki gündür. </st><st c="1068">Aylar önce icatlar-mucitler dersini çıt çıkmadan dinlerlerdi. </st><st c="1130">Hatta birçoğu heyecanla, gelecekte yeni icatlar yapmak istediğinden bahsederdi. </st><st c="1210">Ama şimdi sanki üstün yeteneklilere değil de dünyanın en haylaz, en sıradan ve meraktan en yoksun çocuklarına ders veriyorum.”</st></p>
			<p><st c="1336">Bay Heper okulun sadece müdürü değildi, söylediği gibi aynı zamanda da icatlar-mucitler öğretmeniydi.</st></p>
			<p><st c="1438">Aysila, “Hayal güçlerini yitirdikleri için oluyor bunların hepsi!” deyiverdi.</st></p>
			<p><st c="1516">Bay Heper onun yüzüne garip garip bakarak, “Neee! </st><st c="1567">Hayol gücü mü? </st><st c="1582">Hayol da ne?” diye sordu.</st></p>
			<p><span><st c="1607">Aysila, sadece hayallerin değil </st></span><span><st c="1640">hayal</st></span><span><st c="1645"> sözcüğünün bile unutulmuş olduğunu ancak o zaman anladı. </st><st c="1703">“Yok, yok bir şey... </st><st c="1724">Özür dilerim, müsaade eder misiniz? </st><st c="1760">Ben derse geç kalıyorum da...” diyerek hızla müdürün yanından uzaklaştı.</st></span></p>
			<p><st c="1832">Ama gene de derste çocuklara hayallerden söz etmekten kendini alamadı. </st><st c="1904">“Hayal kurmak evrenin en güzel şeylerinden biridir. </st><st c="1956">Düşünün çocuklar, gelecekte ne olmak istediğinizi, ne yapmak ve nerede olmak istediğinizi düşünün. </st><st c="2055">Hayaller sizi mutlu eder ve istediklerinize ulaşmanız için mücadele gücünüzü artırır. </st><st c="2141">Çünkü onlar sayesinde geleceğe ayna tutarsınız. </st><st c="2189">Kurduğunuz hayaller sayesinde geleceği değiştirebilme şansını da elde edersiniz. </st><st c="2270">Hayallerinizi gerçekleştirmek için çalışırsanız ve yeteneğiniz de varsa –ki sizin yeteneğiniz var– geleceği şekillendirebilirsiniz.”</st></p>
			<p><span><st c="2402">O bunları anlatırken çocukların hepsi, can kulağıyla dinliyordu, çünkü üç gün önceki matematik dersinde tattıkları heyecan ve zevki hatırlıyorlardı. </st><st c="2552">Ama buna rağmen, gene de ona garip garip bakıyorlardı. </st><st c="2607">Aysila, anlattıklarından onların pek bir şey anlamadıklarını sezinledi; hepsinin de hayallerin ne olduğunu unuttuğu belliydi. </st></span><span><st c="2733">Boşuna uğraşıyorum,</st></span><span><st c="2752"> diye düşündü, </st></span><span><st c="2767">konuşarak onlara hiçbir şey hatırlatmam mümkün değil. </st><st c="2821">Lanet olası Korkus’un büyüsü o kadar güçlü ki, zihinlerinden hayal kelimesini bile silmiş!</st></span></p>
			<p><st c="2911">Son dersten sonra yanına gelen okul görevlisi, Müdür Bey’in onu odasında beklediğini söyledi. </st><st c="3006">Bay Heper, onaylamayan ve hoşnutsuz bir ifade ile karşıladı onu. </st></p>
			<p><st c="3071">“Bakın Bayan Sila, sözü fazla uzatmayacağım. </st><st c="3116">Sizi buraya matematik öğretmeni olarak aldık. </st><st c="3162">Çocuklara matematik öğretmekle görevlisiniz. </st><st c="3207">Verdiğiniz o ilk ders beni pek memnun etmişti. </st><st c="3254">Ama şimdi, duyduğuma göre, bugün derste bir sürü saçma sapan, uyduruk şeyler anlatmışsınız hayollarla ilgili... </st><st c="3366">Hayol da neymiş? </st><st c="3383">Nereden uydurduysanız o saçmalıkları, lütfen kendinize saklayınız!”</st></p>
			<p><st c="3450">Aysila’nın, hayol değil, hayal, diyesi gelmişti. </st><st c="3500">Ama öyle yaparsa müdürü daha da sinirlendireceğini biliyordu. </st><st c="3562">Belki de onu çok kızdırırsa kovulurdu ve bu da hiç iyi olmazdı. </st><st c="3626">Mina’yla konuşana kadar, ne olursa olsun bu okulda kalmalıydı. </st><st c="3689">Bu yüzden sustu, yutkundu ve güçlükle, “Çok haklısınız Bay Heper, özür dilerim!” dedi. </st><st c="3776">“Bir daha hayollar ve hayol kurmak gibi saçma sapan şeyler anlatmayacağım. </st><st c="3851">Onlara matematik anlatacağım.”</st></p>
			<p><st c="3881">“Öyle yapın tabii... </st><st c="3903">Çok iyi olur!”</st></p>
			<p><st c="3917">Aysila, akşam Jiji’nin yanına gittiğinde kendini çok kötü hissediyordu. </st><st c="3990">“Bugün çocuklara hayallerden bahsederken bana konuşan bir kurbağa görmüş kadar şaşkın baktılar. </st><st c="4086">Ne yazık ki hayal artık onlar için uyduruk, saçma sapan bir şey. </st><st c="4151">Sözcüğü tanımıyorlar bile... </st><st c="4180">Üstelik bugün Müdür Bey’in odasında, okulda kalabilmek için özür dileyip hayollar ve hayol kurmak gibi saçma sapan şeylerden bir daha bahsetmeyeceğime söz vermek zorunda kaldım. </st><st c="4358">Mina’yla tanışıp konuşuncaya dek oradaki işimi kaybetme riskini göze alamam.”</st></p>
			<p><st c="4435">Jiji ona tarçınlı ayçöreği yapmıştı. </st><st c="4473">“Belki bunlar keyfini biraz olsun yerine getirir. </st><st c="4523">Ama seninkiler kadar leziz olmadılar,” dedi.</st></p>
			<p><st c="4567">Çörekler çok güzel kokuyordu. </st><st c="4598">Aysila bir an, acaba Ay’da ayçöreği pişirip Ay şarkıları söylediğim o eski güzel günlere tekrar geri dönebilecek miyim diye düşünmekten, kendini alamadı.</st></p>
		</div>
	<div id="charCountTotal" value="4751"></div></body>
</html>
