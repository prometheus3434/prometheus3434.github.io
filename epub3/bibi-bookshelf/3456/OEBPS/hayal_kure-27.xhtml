<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kure-27</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kure-27" xml:lang="tr-TR">
		<div>
			<p><br /><br /><br /></p>
			<p id="_idParaDest-27"><st c="0">Mina, Masalı Kendi Okuyor</st></p>
			<p><br /><br /><br /></p>
			<p><st c="26">Mina o gün akşam yemeğinden sonra erkenden yatakhaneye gitti. </st><st c="89">Oda arkadaşı çalışma odasındaydı. </st><st c="123">Kendini çok yorgun hissediyor ve canı hiç ders çalışmak istemiyordu. </st><st c="192">Üzerindekileri çıkarırken hırkasının cebindeki şişkinlik dikkatini çekti. </st><st c="266">Bunun matematik öğretmeninin okuduğu masal olduğunu hatırladı. </st><st c="329">Masalı çok beğenmişti. </st><st c="352">Pijamalarını giydi, yatağına uzandı ve masalın yazılı olduğu kâğıdı eline aldı. </st><st c="432">Okurken harfler sanki ışıldıyordu. </st><st c="467">Masalı okumayı bitirdiğinde birden başı dönmeye başladı. </st><st c="524">Sanki odadaki her şey hızla dönüyordu. </st><st c="563">Başı o kadar şiddetli dönüyordu ki, bir anda kendini kaybetti.</st></p>
			<p><st c="625">Aysila ise taktığı yüzüğün parmağını sıktığını hissetti. </st><st c="683">Yüzük giderek parmağını daha çok sıkıştırıyordu. </st><st c="732">“Küre Odası... </st><st c="747">bir an önce Küre Odası’na gitmeliyim. </st><st c="785">Anlaşılan Ayküre’nin davetsiz bir misafiri var,” dedi.</st></p>
			<p><span><st c="839">Bu Korkus olabilir miydi? </st><st c="866">Hâlâ Küre Odası’nda ne arıyordu acaba? </st><st c="905">Belki de sihrin etkisi geçmesin diye gelmişti. </st></span><span><st c="952">En azından yüz yüze kozlarımızı paylaşırız ve ne olursa olur,</st></span><span><st c="1013"> diye düşündü. </st><st c="1028">Hızla dünyadan ayrıldı. </st><st c="1052">Çok geçmeden AYK’a varmıştı. </st></span></p>
			<p><st c="1081">Hemen Küre Odası’na çıktı. </st><st c="1108">Oda hâlâ karanlıktı. </st><st c="1129">Aytaşı kolye çok az da olsa aydınlatıyordu içeriyi. </st><st c="1181">Etrafta kimse görünmüyordu. </st><st c="1209">Peki ama niye yüzük hâlâ sıkıyordu parmağını? </st><st c="1255">Aysila küreye doğru yürüyordu ki tam bu sırada yerde yatan biri dikkatini çekti. </st><st c="1336">“Bu bu da kim?” diye mırıldandı. </st><st c="1369">Yoksa Ay Parlatıcılarından biri burada uyuya mı kalmıştı? </st><st c="1427">Ama Ay Parlatıcılarının Küre Odası’na girmesi serbestti ve yüzük onlar odadayken parmağını sıkmazdı ki. </st><st c="1531">Üstelik görevlilerin hepsi de parlak kıyafetler giyerlerdi; oysa yerde yatanın üzerinde pijamaları vardı. </st><st c="1637">Yavaşça ona doğru yaklaştı. </st><st c="1665">Bu Mina’ydı. </st><st c="1678">İyi ama buraya nasıl gelmişti?</st></p>
			<p><st c="1708">Onu nazikçe sallayarak, “Mina, kendine gel lütfen!” dedi ve o anda Mina gözlerini açtı. </st><st c="1797">“Ben... </st><st c="1805">ne oldu bana? </st><st c="1819">Öğretmenim, neredeyim ben?” diye sordu şaşkınlıkla etrafına bakarak...</st></p>
			<p><st c="1889">“Bilmiyorum Mina. </st><st c="1908">Buraya nasıl geldiğini bilmiyorum. </st><st c="1943">İyi misin sen?”</st></p>
			<p><st c="1958">“Başım... </st><st c="1969">başım dönüyor biraz.”</st></p>
			<p><st c="1990">“Sen en son neredeydin?”</st></p>
			<p><st c="2015">“Yatakta oturmuş, bana verdiğiniz masalı okuyordum,” dedi Mina, doğrulmaya çalışarak...</st></p>
			<p><st c="2103">Demek Pegasus’un söylediği gibi mektup işe yaramıştı. </st><st c="2158">Anlaşılan, Parparparus’taki Duygu Gölü’nde yıkanan masal, onu efsanevi uçan atlara özgü gizemli bir sihirle buraya getirmişti.</st></p>
			<p><st c="2284">“Hayalleri hatırlıyor musun Mina?” diye sordu Aysila heyecanla.</st></p>
			<p><st c="2348">“Hangi hayalleri?”</st></p>
			<p><span><st c="2367">Eyvah, yine hatırlamıyor!</st></span><span><st c="2393"> diye düşündü Aysila... </st><st c="2417">Belli ki onu buraya getirmekten başka bir işe yaramamıştı masal.</st></span></p>
			<p><st c="2481">“Ben yalnız kendi kurduğum hayalleri hatırlarım,” dedi Mina.</st></p>
			<p><st c="2542">Aysila heyecanla baktı ona: “Ne dedin sen?”</st></p>
			<p><st c="2586">“Yalnız kendi kurduğum hayalleri hatırlarım ben,” diye yineledi Mina.</st></p>
			<p><st c="2656">Mektup ona hayalleri hatırlatmayı başarmıştı. </st><st c="2703">Aysila, Mina’nın yanına oturup kolunu şefkatle onun omzuna attı.</st></p>
			<p><st c="2767">“O halde hatırla Mina... </st><st c="2793">Kurduğun en güzel hayalleri hatırla ve onları düşünürken küreye bak!” dedi heyecanla.</st></p>
			<p><span><st c="2878">Mina başını Aysila’nın omzuna yaslamıştı. </st><st c="2921">Şimdi zihninden birbirinden güzel hayaller geçiyordu. </st><st c="2975">Ama Ayküre hâlâ karanlıktı ve kötü görüntüler göstermeye devam ediyordu. </st></span><span><st c="3048">Yoo, bu olamaz!</st></span><span><st c="3063"> dedi Aysila içinden... </st><st c="3087">Bütün ümitleri gene suya düşmüştü ve artık yapacak hiçbir şeyin kalmadığını düşünüyordu. </st><st c="3176">Mina’ysa kendini hayallere o kadar kaptırmıştı ki küredeki kötü şeyleri görmüyordu bile.</st></span></p>
			<p><st c="3264">Bu sırada hızla Küre Odası’nın kapısı açıldı ve içeri döne döne Hontus girdi. </st><st c="3343">“Oh, neyse ki buradasınız! </st><st c="3370">Bir an size yetişemeyeceğimi sanmıştım,” dedi telaşla.</st></p>
			<p><st c="3424">Aysila umutsuzca ona baktı. </st><st c="3453">“Boşuna yoruldun Hontus! </st><st c="3478">Çünkü Mina’nın hayalleri hatırlaması da bir işe yaramıyor!”</st></p>
			<p><st c="3537">“Ama eski Dönusluların bilgisi asla yanılmaz!” dedi Hontus. </st><st c="3598">“Aytaşı kolyesi... </st><st c="3617">Çabuk onu Ayküre’ye doğru tut!”</st></p>
			<p><st c="3648">Aysila onun söylediğini yaptı. </st><st c="3680">Mina Ayküre’ye bakarak hayaller kurmaya devam ederken, Aysila da aytaşı kolyesini küreye doğru tuttu. </st><st c="3782">Ayküre yavaş yavaş ışık saçmaya başlamıştı. </st><st c="3826">Kısa bir süre sonra ışık o kadar parlak oldu ki hepsi gözlerini kapatmak zorunda kaldı. </st><st c="3914">Aysila kendini bir ışık demetine doğru gidiyor gibi hissetti. </st><st c="3976">Girdap şeklindeki ışık demeti sanki onu içine içine çekiyordu.</st></p>
			<p><st c="4038">***</st></p>
			<p><st c="4042">Hontus, Aysila ve Mina; üçü de Küre Odası’nda yerde baygın vaziyette yatıyorlardı. </st><st c="4126">Bir süre sonra Hontus kendine geldi ve “Neler oluyor?” dedi etrafına bakarak. </st><st c="4204">En son hatırladığı, tıpkı Aysila gibi bir ışık girdabının onu içine çektiğiydi. </st><st c="4284">Yerden kalkarak önce Aysila’nın yanına gitti.</st></p>
			<p><st c="4329">“Aysila! </st><st c="4339">Aysila!” diye seslendi bir süre. </st><st c="4372">Aysila gözlerini kırpıştırarak açtı ve “Başaramadık mı Hontus? </st><st c="4435">Bu kez de mi başaramadık?” dedi üzgün bir sesle.</st></p>
			<p><st c="4483">Hontus neşeyle yanıt verdi: “Küreye bir baksana!”</st></p>
			<p><st c="4533">Ayküre ışıl ışıl parlıyor ve Mina’nın birbirinden güzel hayallerini gösteriyordu. </st><st c="4616">Aysila, “Başardık! </st><st c="4635">Demek sonunda başardık!” diye sevinçle haykırdı. </st><st c="4684">“Çok yakında yeni bir Ay Balosu düzenlemem gerekecek. </st><st c="4738">Herkesin son balodaki dilek hakları duruyor ne de olsa...”</st></p>
			<p><st c="4796">Mina da kendine gelmişti ve o da küreye büyülenmiş gibi bakıyordu. </st><st c="4864">Aysila onun ellerini tuttu.</st></p>
			<p><st c="4891">“Sana çok çok teşekkür ederim Mina! </st><st c="4928">Sen olmasan asla başaramazdık. </st><st c="4959">Hayallerini asla unutma!”</st></p>
			<p><st c="4984">“Hayal kurmayı çok severim. </st><st c="5013">Biliyor musunuz, henüz küçücük bir çocukken Ay’a gittiğimi hayal etmiştim. </st><st c="5088">Peki, diğer gezegenlere de gidebilir miyim?”</st></p>
			<p><st c="5132">“Neden olmasın, sen yeter ki hayal et! </st><st c="5172">Ama şimdi buradan ayrılman gerek Mina.”</st></p>
			<p><st c="5211">Aysila bunları söyledikten sonra onu bir kuyrukluyıldıza bindirdi ve yıldıza da, “Onu yatağına yatırmadan sakın ışıldama!” diye sıkı sıkı tembihledi. </st></p>
			<p><st c="5362">Mina kuyrukluyıldızla dünyaya doğru yol alırken, “Hiçbir şey hatırlamaması gerekiyor, değil mi?” diye sordu Aysila...</st></p>
			<p><st c="5479">“Hayır,” dedi Hontus. </st><st c="5502">“Hatırlayacak. </st><st c="5517">Ama sadece rüya olarak...”</st></p>
		</div>
	<div id="charCountTotal" value="5543"></div></body>
</html>
