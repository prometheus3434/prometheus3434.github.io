<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kure-12</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kure-12" xml:lang="tr-TR">
		<div>
			<p><br /><br /><br /></p>
			<p id="_idParaDest-12"><st c="0">Pindimindi</st></p>
			<p><br /><br /><br /></p>
			<p><st c="10">Nasıl oluyordu da Hiçbir Yerde Olmayan Gezegen’de yaşayanlar gri bulutların etkisi altındayken, Pindimindi oldukça iyi görünüyordu? </st><st c="143">Korkus’un büyüleri ve bulutlar acaba Ay Kraliçelerini etkileyemiyor muydu? </st><st c="218">Bunu merak ediyordu Hontus ve nedenini sordu. </st></p>
			<p><st c="264">Pindimindi boynundaki Ay kolyesini gösterdi. </st><st c="309">“İşte bu yüzden... </st><st c="328">Bu kolye yüzünden bulutlar beni etkileyemedi. </st><st c="374">Gri sıkıntı bulutları, aytaşı kolyesine sahip olan hiç kimseyi etkileyemez; ona hayalleri ve hayal kurmayı asla unutturamaz.”</st></p>
			<p><st c="499">“Aysila Ay kolyesinin bu gücünü bilmiyor. </st><st c="542">Peki sen nereden biliyorsun?” diye sordu Hontus... </st></p>
			<p><st c="593">Pindimindi derin bir soluk aldı ve yedi bin yıl önce başına gelenleri anlattı: “Emekli olup Ay Kraliçeliği’ni Aysila’ya devretmemden yaklaşık bin yıl önce, kraliçeliğimin yirmi dördüncü Dolunay Balosu’nu düzenlemiştik. </st><st c="812">Verdiğim bu son büyük davet çok görkemli geçmiş, Ay Parlatıcıları ve ben önemli bir sınavı başarıyla vermiştik. </st><st c="924">Ayküre o gece hayallerle daha bir ışıldamış, yeni kurulan hayallerle birlikte AYK’taki iş yükümüz de oldukça artmıştı. </st><st c="1043">Ama ne Ay Parlatıcıları ne de ben bunlardan şikâyetçiydik. </st><st c="1102">Aksine hepimiz de Ay dilinde şarkılar söyleyerek neşe içinde yapıyorduk işlerimizi...</st></p>
			<p><st c="1187">Ama hemen ardından, bir sabah çok garip bir şey oldu. </st><st c="1242">Ay’a bir ölüm sessizliği çöktü. </st><st c="1274">AYK’a gittiğimde tüm Ay Parlatıcılarını işleri başında uyurken buldum. </st></p>
			<p><span><st c="1345">‘Hey uyanın! </st><st c="1358">Uyanın diyorum size, ne bu haliniz?’ diye bağırdım bir süre... </st><st c="1421">Ama hiçbirini uyandıramadım. </st><st c="1450">Bugün gibi hatırlıyorum, sadece görevlilerden biri biraz kıpırdadı. </st><st c="1518">‘</st></span><span><st c="1519">Sanırım uyanması için daha çok bağırmam gerek,</st></span><span><st c="1565">’ diye düşündüm. </st><st c="1583">Yanına gidip onu sarstım ve tam kulağının dibinde çığlık attım. </st><st c="1647">Ama o sadece öbür tarafa döndü ve uyumaya devam etti. </st><st c="1701">Hepsi de uyku ilacı içmiş gibiydiler. </st><st c="1739">Bu hallerine bir anlam veremiyordum. </st></span></p>
			<p><st c="1776">Hemen Küre Odası’na gittim. </st><st c="1804">Küredeki görüntüler donmuş; birbirinin içine girmişti. </st><st c="1859">Hepsi de tek bir donuk kare şeklinde yansıyordu. </st><st c="1908">Ne yaparsam yapayım küreyi çalıştırmayı başaramadım. </st><st c="1961">Bu durumdayken yüklenmiş hayallerin gerçekleşmesi mümkün değildi ve hayallerle beslendiği için, bu haliyle Ayküre giderek daha donuklaşacak; sonunda da tamamen kararacak ve duracaktı. </st><st c="2145">Onunla birlikte tüm güzel hayaller de yok olacaktı. </st></p>
			<p><st c="2197">Çok korkmuştum. </st><st c="2213">Küre hiçbir zaman donuklaşmamalı, durmamalıydı. </st><st c="2261">Bir süre düşündükten sonra Orkır’a gitmeye karar verdim. </st><st c="2318">Orada yardım alabileceğim bir sürü kişi vardı. </st><st c="2365">Bana ders veren eski öğretmenlerim oradaydı ve şüphesiz onlar benden daha bilgiliydi. </st><st c="2451">Ama Orkır’a gittiğimde gördüklerim hiç de iç açıcı şeyler değildi. </st><st c="2518">Herkes bir köşede uyukluyordu ve orada da derin sessizlik hâkimdi. </st><st c="2585">Ne yapacağımı şaşırmış bir haldeydim ve başka kimden yardım alabilirdim, bilmiyordum. </st><st c="2671">Birden aklıma Dönus gezegenindeki Bay Borgus geldi.” </st></p>
			<p><st c="2724">“O... </st><st c="2730">o benim büyükbabamdı,” dedi Hontus...</st></p>
			<p><st c="2767">“Evet, biliyorum. </st><st c="2786">Ay’da zaman çabucak geçmiyor ve bizler daha geç yaşlanıyoruz.”</st></p>
			<p><st c="2848">Gerçekten de Pindimindi, Hontus’tan yaşça büyüktü ama ondan daha genç görünüyordu. </st><st c="2932">Söylediği gibi Ay’da yaşayanlar çok daha yavaş yaşlanıyordu. </st><st c="2993">Hontus, Aysila’dan daha genç olmasına rağmen ona göre de oldukça yaşlı görünüyordu; Bay Borgus ise ölmüştü. </st></p>
			<p><st c="3101">Pindimindi anlatmaya devam etti: “Borgus bana yardım edebilirdi. </st><st c="3166">Bildiğim kadarıyla onun kütüphanesinde çok eski ve çok özel kitaplar vardı. </st><st c="3242">Ayküre’ye neler olduğunu Borgus bilebilirdi. </st><st c="3287">Gerçi Borgus da o garip uykuya dalmış olabilirdi ama o zaman da kütüphanesini kullanır, ne olup bittiği hakkında belki o kitaplardan bir fikir edinebilirim, diye düşünmüştüm. </st><st c="3462">Eski dostum olduğu için Borgus ondan izinsiz kütüphanesini kullanmama kızmazdı. </st></p>
			<p><st c="3542">Ama şunu unutmuştum. </st><st c="3563">Kütüphanedeki o eski kitaplar Dönus dilindeydi ve ben o eski dili bilmiyordum. </st><st c="3642">Bu, yolda aklıma geldi. </st><st c="3666">‘Belki de boşuna gidiyorum oraya. </st><st c="3700">Bilmediğim dildeki kitapların bana ne faydası olabilir ki?’ diyordum kendi kendime... </st></p>
			<p><st c="3786">Dönus’a vardığımda çok şaşırdım. </st><st c="3819">Çünkü kimse uyumuyordu ve herkes döne döne günlük işlerini yapmaya devam ediyordu. </st><st c="3902">Bir an, belki de her şeyin kendiliğinden yoluna girdiğini düşündüm ama yine de Borgus’un yanına gidip ona neler olduğunu anlattım. </st><st c="4033">Hemen kütüphaneye geçtik. </st></p>
			<p><st c="4059">O, gerçek bir bilgeydi. </st><st c="4083">‘Aşırı uyku, olsa olsa karanlık güçlerin işidir!’ dedi ve kütüphaneden bir kitap çıkardı. </st><st c="4173">Kitabı çabucak inceledikten sonra dedi ki: </st></p>
			<p><st c="4216">‘Evet, tam da düşündüğüm gibi... </st><st c="4249">Bu, Karanlıkların Efendisi Korkus’un işi. </st><st c="4291">Korkus nasıl başardıysa başarmış, küreyi donduracak büyüyü bulmuş. </st><st c="4358">Ayküre tekrar çalışmasın, kimse hayaller kurmasın diye de yine büyü gücüyle herkesi uyuşturup uyutmuş. </st><st c="4461">Böylece kimse hayal kuramayacak ve küre giderek kararacak. </st><st c="4520">Tamamen karardığı zaman da Korkus onu kendi karanlık hayalleriyle dolduracak.’ </st></p>
			<p><st c="4599">Borgus bunları söylerken durumun ciddiyeti beni iyice korkutmuştu. </st></p>
			<p><span><st c="4666">Fakat Borgus devam etti: ‘Onun gücü bizi etkileyemedi; çünkü bu gezegendeki koşullar yüzünden bizler sürekli döndüğümüz için, Korkus’un yaptığı uyku büyüsü gibi şeylerden etkilenmeyiz,’ dedi ve bana kürenin hâlâ kararmamış olmasının nedeninin</st></span><span> </span><span><st c="4908">Dönusluların kurduğu hayaller olduğunu söyledi. </st><st c="4957">Ama bizi büyük bir tehlike daha bekliyordu. </st><st c="5001">Korkus yakında kürenin, beklediği gibi tamamen kararmadığını fark edecek ve bunun Dönuslular yüzünden olduğunu çözmesi de çok uzun zaman almayacaktı. </st><st c="5151">O zaman da kesinlikle Dönus’a saldıracaktı. </st><st c="5195">Bir an önce bir şeyler yapmalıydık.</st></span></p>
			<p><st c="5230">Borgus kütüphaneden bizi bu büyüden kurtaracak bir ipucu bulmuştu. </st><st c="5298">Eski bir metinde şöyle yazıyordu: </st></p>
			<p><span><st c="5332">Ayküre ışıldar. </st><st c="5348">Kristaller Küreyi korur.</st></span></p>
			<p><st c="5372">Saatlerce bu iki cümlenin ne anlama geldiğini çözmeye çalıştık. </st><st c="5437">Sabah oluyordu ve ben artık ümidimi iyice kaybetmeye başlamıştım. </st><st c="5503">Borgus, ‘Senin de uyumaman garip değil mi? </st><st c="5546">Acaba seni niçin etkilemiyor bu büyü? </st><st c="5584">Burada döndüğün gibi Ay’da da dönmüyorsun değil mi?’ diye sordu bana.</st></p>
			<p><st c="5653">Ben de ona boynumdaki Ay kolyesini gösterdim. </st><st c="5700">Ay Kraliçesi olurken Bayan Telma takmıştı bana bu kolyeyi ve ‘Asla çıkarma bunu! </st><st c="5781">Asla!’ demişti. </st><st c="5797">Anlaşılan aytaşı kristalinden yapılan kolyem beni bu büyüden koruyordu ve aytaşı kristalleri beni koruduğu gibi küreyi de eski haline getirebilirdi. </st><st c="5946">İşte o zaman anladım bu kolyenin ne işe yaradığını ve Ay Kraliçelerine niye verildiğini... </st><st c="6037">Aysila’yı da, beni de Korkus’un büyüsüne karşı işte böyle bir kolye koruyor.”</st></p>
			<p><st c="6114">“Peki, küreyi nasıl eski haline dönüştürmeyi başardınız? </st><st c="6172">Kolyenin gücünü nasıl kullandınız?” diye sordu Hontus...</st></p>
			<p><st c="6228">“Çok basit. </st><st c="6241">Hiç vakit kaybetmeden Borgus’la beraber Ay’a gittik ve AYK’ta Küre Odası’na çıktık. </st><st c="6325">Kolyeyi küreye tuttum. </st><st c="6348">O ana kadar hiç görmediğim parlaklıkta bir ışık, kolyenin içinde oluşmaya ve oradan yansıyıp kürenin içinde yayılmaya başladı. </st><st c="6475">Işık gözlerimizi kamaştırdığından ikimiz de gözlerimizi kapatmak zorunda kalmıştık. </st><st c="6559">Açtığımızda her şey eski haline dönmüş ve tüm Ay Parlatıcıları uyanmıştı. </st><st c="6633">Borgus çok iyi biriydi; o olmasaydı küreyi eski haline döndüremezdim. </st></p>
			<p><st c="6703">Ama elbette bu kadarla bitmemişti her şey; çünkü Korkus’u son derece öfkelendirmiştik ve çok geçmeden ondan hakaretlerle dolu bir mektup aldım. </st><st c="6847">Gerçekten de her satırda öfke kusuyor, ‘Ay Balosu’nda görüşeceğiz!’ diyordu bana. </st><st c="6929">Ama tabii ben onu hiçbir Ay Balosu’na çağırmadım. </st><st c="6979">Adına davetiye olmayan hiç kimse AYK’tan içeri giremezdi o gün. </st><st c="7043">Dolayısıyla hiçbir baloya gelemedi. </st><st c="7079">Ay’dan ayrılmadan önce verdiğim son Ay Balosu’nda onun artık küreyi unuttuğunu düşünüyordum. </st><st c="7172">Ama yanılmışım; ondan hâlâ sakladığım şu son mektubu aldım.”</st></p>
			<p><st c="7232">Pindimindi ayağa kalktı ve masanın çekmecesinden çıkarttığı siyah zarfı Hontus’a uzattı.</st></p>
			<p><st c="7321">“Aysila’yı endişelendirmemek için ona bu olanlardan söz etmedim ama korkarım Korkus, mektupta bahsettiği şeyi gerçekleştirmeyi başarmış sonunda...”</st></p>
		</div>
	<div id="charCountTotal" value="7469"></div></body>
</html>
