<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kure-15</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kure-15" xml:lang="tr-TR">
		<div>
			<p><br /><br /><br /></p>
			<p id="_idParaDest-15"><st c="0">Tek Kişilik Gezegen ve Huysuz Cadı Noni</st></p>
			<p><br /><br /><br /></p>
			<p><st c="40">Noni de binlerce yıl evvel diğer cadılar gibi durmadan kötülük düşünürdü ve kazanında sürekli kötülük iksirleri kaynardı. </st></p>
			<p><st c="163">Kötülükler toplantısı Bulanık Gezegen’de yapılırdı ve tüm kötüler onları gezegenin etkisinden koruyacak sihirli sözcükleri bilirdi. </st><st c="295">İşte Noni ile Korkus bu gezegendeki toplantılardan birinde birbirine girmişlerdi. </st><st c="377">Ne olduysa Korkus’un köpeği Kapkarus’un, Noni’nin kedisi Titini’ye saldırmasıyla olmuş; bu olay Noni’yi çok öfkelendirmişti: “Benim kedime kimsenin hayvanı saldıramaz! </st><st c="545">Söyle şu aptal köpeğine, bir daha asla kedimle uğraşmasın!”</st></p>
			<p><st c="604">“Köpeğime kimse aptal diyemez. </st><st c="636">Sen aptal kedini kurbağaya çevirdiğin için oldu her şey! </st><st c="693">Kapkarus kurbağalara sinir olur. </st><st c="726">Bunu sana söylememiş miydim? </st><st c="755">Söylemiştim; o yüzden bu senin suçun. </st><st c="793">Toplantıya gelmeden önce onu tekrar kedi haline döndürmeliydin; o zaman köpeğim de o kurbağa kılıklı şeye saldırmazdı!”</st></p>
			<p><st c="912">Korkus’un bu sözleri Noni’yi daha da sinirlendirdi: “Hiç kimse bana, kedimi ne zaman neye çevireceğimi söyleyemez! </st><st c="1028">Tamam mı? </st><st c="1038">İstersem onu hemen bir ejderhaya çeviririm!” Sonra da kedisi Titini’yi hemen oracıkta üç başlı bir ejdere çevirdi. </st></p>
			<p><st c="1153">Titini bunu fırsat bilerek Kapkarus’a saldırdı ve ağzından alev topları saçtı. </st><st c="1232">Alev toplarından biri de Kapkarus’un kuyruğuna isabet etti. </st><st c="1292">Korkus köpeğinin yanan kuyruğunu son anda söndürmeyi başarmasına başardı ama çok öfkelenmişti: “Herkesin önünde köpeğimi küçük düşürmek beni küçük düşürmektir,” dedi ve Titini’yi o anda bir solucana çevirdi. </st></p>
			<p><st c="1500">Noni sinirden kıpkırmızı olmuştu: “Bu bana hakarettir! </st><st c="1555">Bundan sonra seninle aynı yerde olamam!” diye bağırdı ve Korkus’un oradan gitmesini istedi. </st><st c="1647">Ama diğer tüm cadılar ve kötüler, bu olayda Noni’nin hatalı olduğunu düşündüler, Korkus’un tarafını tuttular. </st></p>
			<p><span><st c="1757">İşte bunun üzerine Noni, tüm gemileri yaktı. </st><st c="1802">“Demek hepiniz onun tarafını tutuyorsunuz! </st><st c="1845">Öyle mi? </st><st c="1854">O halde bir daha hiçbirinizle aynı tarafta olamam ben!” diyerek, o anda saf değiştirmeye ve bundan böyle iyi cadı olmaya karar verdi. </st><st c="1988">Bu yüzden de tüm kötü cadıların yaşadığı gezegen </st></span><span><st c="2037">Cadı Cudu</st></span><span><st c="2046">’dan ayrıldı ve Tek Kişilik Gezegen’e yerleşti. </st></span></p>
			<p><st c="2095">Noni, cadı dünyasında huysuzluğuyla tanındığından, diğer cadılar önce bu tavrını onun gelip geçici huysuzluklarından biri sandılar ve Noni asla iyi cadı olamaz, çok yakında yine aramıza katılır, diye düşündüler. </st></p>
			<p><st c="2307">Ama yanılmışlardı. </st><st c="2326">Hiç de sandıkları gibi olmadı. </st><st c="2357">Çünkü Noni yaptığı her iyi şeyden sonra kalbinde o kadar güzel bir his duyuyordu ki, artık istese de kötülük yapamaz olmuştu. </st><st c="2483">Hâlâ sık sık ufak tefek huysuzluklar yapmıyor değildi. </st><st c="2538">Huysuz Noni, huysuz gününde kedisine bile söylenip dursa da eskiden kötülük iksirleri kaynattığı kazanda, artık hep iyilik iksirleri fokurduyordu. </st><st c="2685">Aysila da Noni’nin geçirdiği bu değişimden haberdardı ve artık Ay Balolarına onu da çağırıyordu.</st></p>
			<p><st c="2781">Noni bu balolara kedisi Titini’yle katılırdı. </st><st c="2828">Ama huysuzluğundan kedisine ikide bir kızıp onu bazen bir kurbağaya, bazen bir kargaya, bazen bir koyuna, bazen de bir kertenkeleye çevirirdi. </st><st c="2971">Bu yüzden balo fotoğraflarının arasında Titini’nin kedi haliyle çekilmiş pozu pek azdı. </st></p>
			<p><st c="3059">“Ne yapayım?” derdi Noni. </st><st c="3085">“Beni çok kızdırıyor. </st><st c="3107">Neyse ki artık iyi bir cadı oldum. </st><st c="3142">Yoksa sonsuza kadar kurbağa olarak kalırdı Titini... </st><st c="3195">Ah, öyle yaramaz, öyle yaramaz ki!” </st></p>
			<p><st c="3231">Aysila Tek Kişilik Gezegen’e ilk defa gidiyordu. </st><st c="3280">Ama Noni’nin evini bulmak hiç de zor olmadı, onu pembe kazanın başında buldu. </st><st c="3358">Noni iyiliği seçtikten sonra, “Pembe çok güzel bir renk!” demiş ve kara kazanını pembeye boyamıştı. </st><st c="3458">İyi bir cadı olduğundan beri kara pelerinini de kaldırıp atmıştı; artık sürekli pembe giyiyordu. </st><st c="3555">Upuzun cadı şapkalarını da pembeye boyatmıştı. </st></p>
			<p><st c="3602">Aysila’yı gülümseyerek karşıladı. </st><st c="3636">“Çok şanslısın Aysila. </st><st c="3659">Ben de şimdi tam ağzına layık leziz bir çorba hazırlıyordum,” dedi. </st><st c="3727">Kazandan gerçekten çok hoş kokular geliyordu, ancak çorbanın rengi pek iç açıcı değildi. </st><st c="3816">Aysila yine de kokulara dayanamadı ve çorbadan bir değil, iki kâse içti.</st></p>
			<p><st c="3888">“Mııımmm... </st><st c="3901">Şimdiye kadar hiç bu kadar leziz bir çorba içmemiştim. </st><st c="3956">Ama rengi... </st><st c="3969">rengi biraz garip değil mi?” diye sordu. </st></p>
			<p><st c="4010">Noni bir yandan ağzını şapırdatarak çorbasını içerken bir yandan da bunun nedenini söyledi: “Yeşil dağ sülüğü yüzünden... </st><st c="4132">Ona bu rengi de, lezzeti de dağ sülüğü veriyor.” </st></p>
			<p><span><st c="4181">Aysila eliyle karnını tuttu. </st><st c="4210">Midesinde bir şeylerin çalkalandığını hissediyor ve öğürmemek için kendini zor tutuyordu. </st></span><span><st c="4300">Keşke yemeden önce sorsaydım! </st><st c="4330">Üstelik bir de oburluk yapıp iki kâse içtim!</st></span><span><st c="4374"> diye geçirdi içinden. </st><st c="4397">Aslında böyle bir şey olduğundan kuşkulanmış olmalıydı, çünkü cadı kazanlarında hep garip şeylerin kaynadığını herkes bilirdi. </st></span></p>
			<p><st c="4524">Çorbayı unutmaya çalışarak Noni’ye Korkus’un yaptıklarını anlattı. </st><st c="4591">Noni, “Demek hâlâ kötülükle uğraşıyor. </st><st c="4630">Ah keşke o da benim gibi iyiliğin tadına varsa! </st><st c="4678">Ama çok ümitsizim bu konuda çook...” dedi ve Aysila’ya gerçekten yardım etmek istediğini; ama küreyi nasıl eski hale döndürebileceği konusunda en ufak bir fikri olmadığını söyledi. </st><st c="4859">“Keşke bu, Titini’yi kurbağa çevirmek kadar kolay olsaydı,” dedi şöminenin başında uyuyan Titini’ye bakarak... </st><st c="4970">Titini o sırada kedi halindeydi. </st><st c="5003">Anlaşılan o gün Noni’yi kızdırmamıştı.</st></p>
			<p><st c="5041">“Bana yardım edebilirsin. </st><st c="5068">Biraz saydam toza ihtiyacım var,” dedi Aysila. </st></p>
			<p><st c="5115">“O halde senin için seve seve Bulanık Gezegen’e giderim. </st><st c="5172">Kötü bir cadıyken Kötülükler Toplantısı için sık sık giderdim oraya. </st><st c="5241">İyi bir cadı olmam, güçlerimin yok olduğu anlamına gelmiyor. </st><st c="5302">Hâlâ oraya kolaylıkla gidebilirim ama merak ettiğim bir şey var. </st><st c="5367">Sen saydam tozu ne yapacaksın? </st><st c="5398">Sadece kötü cadılar, ara sıra sihirli sopalarını silmek için saydam tozu kullanırlar; başka bir işe de yaramaz.”</st></p>
			<p><st c="5510">“Ben de Ayküre’yi sileceğim. </st><st c="5540">Küreyi onunla silersem yeniden programlayabileceğimi öğrendim. </st><st c="5603">Eski bilgilerin olduğu gizli kitaplardan birinde öyle yazıyormuş. </st><st c="5669">Bir an önce Korkus’un hayallerini silmeliyim onunla. </st><st c="5722">Yoksa çok kötü şeyler olacak. </st><st c="5752">Saydam toza bu yüzden ihtiyacım var.”</st></p>
			<p><st c="5789">Noni oturduğu sandalyeden hızla kalktı ve şöminenin yanında uyuyan Titini’ye, “Haydi, uyan bakalım!” dedi. </st><st c="5897">Ama Titini hiç de uyanacağa benzemiyordu. </st><st c="5939">Noni, “Öff tembel kedi! </st><st c="5963">Bunu sen istedin!” dedi ve şöminenin üzerindeki sihirli pembe sopasını alıp Titini’ye doğru salladı. </st><st c="6064">Titini birden yeşil renkli garip bir kuşa dönüşüverdi.</st></p>
			<p><st c="6118">Noni, “Hayatının sonuna kadar yeşil bir kuş olarak kalmak istemiyorsan derhal kalk Titini!” dedi. </st><st c="6217">İşte o anda Titini garip bir ses çıkararak yattığı yerden kalktı ve uçmaya başladı.</st></p>
			<p><st c="6300">“Seni eski haline ancak akşamleyin döndürebilirim. </st><st c="6352">Şimdi seninle uğraşacak vaktim yok!” dedi Noni. </st><st c="6400">Eski günlerinden kalma bir alışkanlıkla tüm dönüştürme büyülerini çok iyi hatırlıyordu; ancak kedisini eski haline dönüştürmek uzun zaman alıyordu. </st><st c="6548">Çünkü kötü bir cadıyken kurbağaya, kargaya, kuşa, kertenkeleye çevirdiği canlıları eski haline geri döndürmezdi. </st><st c="6661">Eski hale dönüştürme büyülerini yalnızca Titini üzerinde uygulardı ve bu yüzden de bu konuda hâlâ acemi sayılırdı. </st></p>
			<p><st c="6776">İyilik onu değiştirmişti ama birçok eski alışkanlığından kurtulamamıştı. </st><st c="6849">Ayrıca cadılara özgü ve çok işe yarayan bazı marifetleri vardı ve Noni bunlardan kurtulmayı zaten istemiyordu. </st><st c="6960">Şöminenin üzerinde duran eski püskü süpürgesine atladı.</st></p>
			<p><st c="7015">“Hemen dönmeye çalışırım Aysila! </st><st c="7049">Daha çok çorba var, istediğin kadar iç!” </st></p>
			<p><st c="7090">Aysila yüzünü buruşturduğunu gizlemeye çalışarak ona teşekkür etti. </st><st c="7158">Noni ve kuşa dönüşmüş Titini süpürgenin üzerinde, önce kapıya doğru, sonra kapı kendiliğinden açılınca da minik gezegenlerinden uzaya doğru uçup gittiler. </st></p>
			<p><st c="7313">Aysila, “Umarım bir an önce döner gelir,” diye geçirdi içinden.</st></p>
		</div>
	<div id="charCountTotal" value="7376"></div></body>
</html>
