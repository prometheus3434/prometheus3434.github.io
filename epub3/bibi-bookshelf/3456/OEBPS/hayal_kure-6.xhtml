<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kure-6</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kure-6" xml:lang="tr-TR">
		<div>
			<p><br /><br /><br /></p>
			<p id="_idParaDest-6"><st c="0">Aysila Orkır’a Gidiyor</st></p>
			<p><br /><br /><br /></p>
			<p><st c="23">Aysila, Hontus’un yanından ayrılır ayrılmaz Orkır gezegenine gitmek üzere yola çıktı. </st><st c="110">Bir an önce oraya varıp Bayan Şina ve Bay Pino’dan yardım istemeliydi. </st><st c="181">Belki Ayküre’deki kolayca çözülebilecek sorun, sırf yardım almaması yüzünden felaketle sonuçlanabilirdi. </st><st c="286">Bayan Şina, Orkır’da Ayküre dersi verirdi ve küreye ait pek çok şey bilirdi. </st></p>
			<p><st c="363">Ay Kraliçesi olmaya hak kazandığında Aysila’ya şöyle demişti: “Seni tebrik ederim Aysila, güzel olduğu kadar zor bir görev seni bekliyor. </st><st c="501">Ayküre’nin gücü büyüktür ve yararı da, tehlikesi de gücüyle orantılıdır.” </st></p>
			<p><st c="575">Bayan Şina’ya tehlikeyle ne demek istediğini sorduğunda da şöyle cevap vermişti: “Bunu ben ya da bir başkası bilemez. </st><st c="693">Kürenin tehlikesi her hayalde farklıdır ve tehlike her hayale göre farklı bir nitelik taşır.”</st></p>
			<p><span><st c="786">O gün, ‘</st></span><span><st c="795">...tehlike her hayale göre farklı bir nitelik taşır,</st></span><span><st c="847">’ derken Bayan Şina’nın ne demek istediğini anlamamıştı. </st></span><span><st c="905">Acaba bu olanları mı kastetmişti? </st><st c="939">Karşı karşıya kaldığı soruna, Orkır’dakilerin bir çözüm bulacağına inanıyordu. </st><st c="1018">Ama gezegene iner inmez gördüğü manzara karşısında hayal kırıklığına uğradı. </st><st c="1095">Çünkü gri bulutlar burayı da kaplamıştı. </st><st c="1136">Sokaktakilerden kimi oflayıp pofluyor, kimi can sıkıntısıyla esniyor, kimi de ruhsuz ve bezgin, boş boş etrafına bakınıyordu. </st></span></p>
			<p><st c="1262">Endişeyle, “Umarım Bayan Şina ve Bay Pino da aynı durumda değildir!” dedi kendi kendine... </st><st c="1353">Bay Pino onun Aybilim öğretmeniydi. </st><st c="1389">Boynundaki kocaman aytaşı kolyesini o vermiş ve “Bu aytaşı parladıkça, seni kötülüklerden koruyacaktır,” demişti.</st></p>
			<p><st c="1502">Önce Bayan Şina’nın odasına gitti ve aralık olan kapıyı çalmadan içeri girdi. </st><st c="1581">Ancak gördüğü manzara karşısında iyice umutsuzluğa kapıldı. </st><st c="1641">Çünkü Bayan Şina boşlukta bir noktaya boş boş bakıyor ve mızmız bir çocuk gibi sürekli yanaklarını şişirerek ofluyordu. </st><st c="1761">Aysila ilk defa onu böyle görüyordu. </st><st c="1798">Oysa Bayan Şina, Orkır’da yaşam enerjisi, iyimserliği ve ciddiyetiyle ün salmıştı. </st></p>
			<p><st c="1881">“Bir şeyler yapmalıyız Bayan Şina! </st><st c="1916">Lütfen kendinize gelin! </st><st c="1940">Kürenin tehlikesi ortaya çıktı ama ben ne yapacağımı bilmiyorum,” dedi Aysila kederli bir sesle.</st></p>
			<p><st c="2036">Şina bir an bakışlarını boşluktan ona doğru çevirdi. </st><st c="2090">O an Aysila, kısa bir süreliğine de olsa biraz ümitlendi. </st><st c="2148">Ama Bayan Şina ona da boş boş bakarak yanaklarını kocaman şişirdi ve “Tehlike sıkıcıdır ama zaten her şey çok sıkıcı,” diyerek Aysila’nın yüzüne doğru pofladı.</st></p>
			<p><st c="2307">Çaresizlikten neredeyse ağlayacaktı. </st><st c="2345">“Lütfen düşünün Bayan Şina! </st><st c="2373">Lütfen! </st><st c="2381">Tüm evrenin sizin vereceğiniz küçücük bir bilgiye ihtiyacı olabilir.” </st></p>
			<p><st c="2451">Bayan Şina yine yanaklarını şişirdi ve “İhtiyaç duymak da sıkıcıdır,” dedi oflayarak. </st><st c="2537">Aysila şimdi o kadar çaresiz kalmıştı ki Bayan Şina’yı kollarından tutup sarstı. </st><st c="2618">“Lütfen yalvarıyorum size!” diye bağırdı yüksek sesle. </st><st c="2673">Ama Şina bu kez de, “İhtiyaç duymak sıkıcıdır ama yalvarmak daha da sıkıcıdır,” dedi. </st><st c="2759">Sürekli aynı bezgin ses tonuyla konuşuyor ve sık sık da ofluyordu. </st><st c="2826">Bir süre sonra da hiç konuşmaz oldu. </st><st c="2863">Şimdi artık sadece aralıksız ofluyordu. </st></p>
			<p><st c="2903">Aysila durumun ne kadar ciddi olduğunu bir kez daha anlamıştı. </st><st c="2966">Bu, her ne ise, herkesi etkiliyordu ve etkisi gittikçe daha da artıyordu. </st><st c="3040">İçinde o dayanılmaz sıkıntıyı tekrar hissetti. </st><st c="3087">Ama gariptir ki o kadar sıkılmasına ve kalbinde derin bir hüzün hissetmesine rağmen kendindeydi. </st><st c="3184">“Umarım onlar gibi olmam. </st><st c="3210">Bir yerlerde oflayarak bezgin bezgin dolanıp, boş boş bakarak bu olanlara onlar gibi seyirci kalmak istemiyorum!” diye geçirdi içinden...</st></p>
			<p><st c="3347">Bay Pino’nun odasına girmedi bile. </st><st c="3383">Çünkü içerden Bay Pino’nun “Üfff! </st><st c="3417">Aybilim sıkıcı, Orkır çok sıkıcı, bu okul daha da sıkıcı ama ben kendim, Bay Pino, hepsinden de sıkıcıyım! </st><st c="3524">Off off!” diye bağıran sesi geliyordu. </st></p>
			<p><st c="3563">Aysila, “Boşa enerjini harcamak da sıkıcıdır,” diye mırıldandı ve hayal kırıklığıyla oradan ayrıldı. </st><st c="3664">Diğer gezegenlere uğramaya bile gerek yoktu. </st><st c="3709">Hepsinden yükselen gri bulutlar ve gelen oflama sesleri durumu tüm açıklığıyla ortaya koyuyordu. </st></p>
			<p><st c="3806">Şimdiye kadar hiç böyle büyük bir sorunla karşı karşıya kalmamış, kendisini böylesine çaresiz hissetmemişti. </st><st c="3915">Ne zaman Ay’da üstesinden gelemeyeceği bir aksilik olsa Orkır’a gider; ya Bayan Şina’ya ya Bay Pino’ya akıl danışırdı. </st><st c="4034">Örneğin en son, Ay Parlatıcıları Ayküre’yi temizlemeyi ihmal etmişler ve küre tıkanmıştı. </st><st c="4124">Ama o durumda bile hâlâ parlıyordu. </st><st c="4160">Sadece hayalleri oldukça yavaş ve epey donuk gösteriyordu. </st><st c="4219">Bay Pino o zaman hemen yardım etmişti. </st><st c="4258">Ama şimdi ikisi de kimseye yardım edecek halde değildi.</st></p>
			<p><st c="4313">Aysila dönüşte, Dönus’a da uğramadı. </st><st c="4351">Hontus’u da kitapların başında oflarken bulmaktan korkuyordu. </st><st c="4413">Hem zaten Hontus bir şey bulur bulmaz Ay Şatosu’na geleceğini söylemişti. </st><st c="4487">Umarım çabucak bir şeyler bulur da gelir, diye umdu. </st><st c="4540">Aklına Ay Şatosu’na gidip beklemekten başka yapacak bir şey gelmiyordu.</st></p>
		</div>
	<div id="charCountTotal" value="4611"></div></body>
</html>
