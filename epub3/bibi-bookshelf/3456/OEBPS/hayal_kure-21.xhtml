<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kure-21</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kure-21" xml:lang="tr-TR">
		<div>
			<p><br /><br /><br /></p>
			<p id="_idParaDest-21"><st c="0">Aysila Üstün Yetenekliler Okulu’na Gidiyor</st></p>
			<p><br /><br /><br /></p>
			<p><span><st c="42">Ne güzel, burada sonbahardı; oysa Ay’da sürekli aynı mevsim, aynı iklim yaşanırdı. </st></span><span><st c="126">Keşke Mina’yla daha güzel bir dönemde tanışsaydık. </st><st c="177">O zaman onunla yürüyüşe çıkar, güzel sohbetler ederdik,</st></span><span><st c="232"> diye düşündü Aysila, yol boyunca sıralanan ağaçlara bakarak...</st></span></p>
			<p><st c="295">Çok güzel bir parkın içinden geçiyordu. </st><st c="336">Ağaçların neredeyse hepsinin yaprakları çeşit çeşit renge bürünmüştü. </st><st c="406">Kirli sarı, kiremit rengi, limon sarısı, turuncu, küf yeşili, kırmızının her tonu... </st><st c="491">Düşüncelere ve manzaraya o kadar dalmıştı ki önünde büyük harflerle Üstün Yetenekliler Okulu yazan binayı görünce şaşırdı. </st><st c="614">“Jiji’nin söylediğinden de yakınmış burası. </st><st c="658">Çabucak geldim!” dedi kendi kendine... </st></p>
			<p><span><st c="697">Hızla merdivenleri çıkıp içeri girdi ve etrafına dikkatlice baktı. </st><st c="764">İçerisi eğlenceli bir laboratuvara benziyordu. </st><st c="811">Bir sürü değişik, ne olduğunu anlamadığı irili ufaklı maketler vardı </st></span><span><st c="880">ortalıkta... </st><st c="893">Tam karşısında kocaman bir dinozor maketi duruyordu ve gerçek gibiydi. </st><st c="964">Onun yanındaysa dil çıkaran bir adamın balmumundan heykeli vardı ve bu da tıpkı gerçek gibiydi. </st><st c="1060">Heykelin önünde </st></span><span><st c="1076">Albert Einstein</st></span><span><st c="1091"> yazıyordu. </st><st c="1103">Etrafın bu kadar sessiz olmasına bakılırsa öğrenciler derste olmalıydı. </st><st c="1175">Koskoca okulu sınıf sınıf gezerek Mina’yı bulamazdı. </st><st c="1228">En iyisi okulun müdürünü bulmak ve ona Mina’nın uzak bir akrabası olduğunu söylemekti.</st></span></p>
			<p><span><st c="1314">Labirent şeklindeki koridorlardan geçip üzerinde </st></span><span><st c="1364">Müdür</st></span><span><st c="1369"> yazılı odayı bulmak düşündüğü kadar kolay olmadı. </st><st c="1420">Aynı yerde birkaç tur attıktan sonra başka bir koridorda buldu kendini... </st><st c="1494">İşte şurası müdürün odasıydı. </st><st c="1524">Derin bir nefes alıp açık olan kapıyı çaldı ve içeri girdi. </st><st c="1584">İçeride arkası dönük bir adam kendi kendine konuşuyordu: “Hım, 3789... </st><st c="1655">Onu çarpalım. </st><st c="1669">Yoo sonuç... </st><st c="1682">Sonuçta bir gariplik var”</st></span></p>
			<p><st c="1707">Aysila içeri girip kısık sesle öksürdü. </st><st c="1748">Ama sesini duyuramadığı için bu kez yüksek sesle bir kez daha öksürdü. </st><st c="1819">Müdür, “Bu... </st><st c="1833">buyurun,” dedi ve oturması için koltuğu işaret etti. </st><st c="1886">Aysila, müdüre yakından bakınca şaşırdı. </st><st c="1927">Çünkü koridorda balmumu heykelini gördüğü Einstein’e çok benziyordu. </st><st c="1996">Aysila bir an onun dil çıkardığını hayal etti ve kendini tutamayarak gülümsedi.</st></p>
			<p><st c="2075">Müdür, “Ah şu sayılar... </st><st c="2101">Günlerdir zihnim bir probleme takıldı,” dedi. </st></p>
			<p><st c="2147">Aysila’nın çocukluğundan beri sayılarla arası oldukça iyiydi ve matematiği çok severdi. </st></p>
			<p><st c="2235">Problemi merak ediyordu ki Müdür Bey, “Bakın nasıl zor bir problem!” diyerek karmakarışık rakamlarla dolu bir kâğıdı ona doğru uzattı. </st><st c="2370">Aysila şaşkınlıkla kâğıttakileri anlamaya çalışırken “Özür dilerim, problem kâğıdın arkasında yazıyor,” dedi adam. </st></p>
			<p><st c="2485">Aysila kâğıdın arkasındaki soruyu okur okumaz zihninden çözüverdi: “7867.”</st></p>
			<p><st c="2559">“Ne?”</st></p>
			<p><st c="2565">“7867. </st><st c="2573">Sorunun yanıtı.”</st></p>
			<p><st c="2589">“Peki ama bu... </st><st c="2606">bu... </st><st c="2612">bunu nasıl buldunuz?”</st></p>
			<p><st c="2633">Aysila bir çırpıda adama problemin çözümünü anlattı. </st></p>
			<p><st c="2687">Müdür gülümsüyordu: “Ah şu üstel rakamlar! </st><st c="2730">Tabii ya, siz matematik öğretmeni olmalısınız. </st><st c="2777">Çok, çok sevindim sizinle tanıştığıma! </st><st c="2816">Ben bu okulun yirmi yıldır müdürlüğünü yapan Heper...”</st></p>
			<p><span><st c="2870">Aysila, adamın onu matematik öğretmeni sanmasına şaşırmıştı ama hiç de bozuntuya vermeden kendini, “Sila!” diye tanıttı. </st><st c="2992">İyi ki sabahleyin Jiji ona, “Dünya’da Dünyalılar gibi giyinmelisin. </st><st c="3060">Üzerindeki şu pullu, taşlı, parlak kıyafetleri genellikle geceleri bir yerlere eğlenmeye giderken giyerler,” demiş ve ona kendi kıyafetlerinden vermişti. </st></span><span><st c="3214">Beni matematik öğretmeni sanması isabet oldu, </st></span><span><st c="3260">diye düşündü.</st></span></p>
			<p><st c="3273">Birlikte çay içtikten sonra müdür, “Derslere hemen bugün başlarsanız çok iyi olur. </st><st c="3357">Çünkü aylardır bir matematik öğretmeni bulmaya çalışıyoruz. </st><st c="3417">Nedense kimse Üstün Yetenekliler Okulu’nda öğretmenlik yapmak istemiyor. </st><st c="3490">Oh, iyi ki geldiniz!” dedi.</st></p>
			<p><st c="3517">Aysila, böylesine aniden bir iş teklif edilmesini hiç beklemiyordu ve çok şaşırmıştı. </st><st c="3604">Az kalsın boş bulunup, “Ama... </st><st c="3635">ama Bay Heper...” diye itiraz edecekti fakat etmedi; çünkü matematik öğretmeni olarak rahatlıkla Mina’yla tanışıp konuşabilirdi.</st></p>
			<p><st c="3763">Bay Heper sevinmişti. </st><st c="3786">“Öyleyse hiç zaman kaybetmeyelim!” diyerek Aysila’ya matematik ders saatlerinin yazılı olduğu bir çizelge verdi. </st><st c="3899">Bazı saat ve sınıfların üstünü işaretlemişti. </st><st c="3945">“İşaretlediğim dersler sizin! </st><st c="3975">Bunları diğer iki matematik hocası arasında paylaştırmıştık. </st><st c="4036">Ders yükümüz fazlasıyla arttı diye söylenip duruyorlardı!”</st></p>
			<p><span><st c="4094">Aysila, </st></span><span><st c="4103">şu dünyalılar gerçekten çok garip</st></span><span><st c="4136">, diye düşünürken kendini koridorda buluverdi. </st><st c="4183">Elindeki çizelgeye göre on dakika sonra altıncı sınıfın matematik dersi vardı. </st><st c="4262">Aysila’nın Ay’daki görevinden sonra en sevdiği şey sayılardı. </st><st c="4324">Biri ona, “İkinci bir meslek seçsen ne olmak isterdin?” diye soracak olsa şüphesiz matematikle ilgili bir şey derdi. </st><st c="4441">Bu yüzden şimdi ders verecek olmak onu oldukça heyecanlandırıyordu. </st></span></p>
			<p><span><st c="4509">Üstelik ona verilen listede öğrencilerin adı da vardı ve çizelgeye göre bir sonraki derste Mina’nın sınıfına girecekti. </st><st c="4629">Öğretmeni olarak Mina’yla konuşmak elbette çok daha kolay olacaktı. </st></span><span><st c="4697">Şans benden yana</st></span><span><st c="4713">, diye düşündü.</st></span></p>
			<p><st c="4728">Mina’yı bulmak için geldiği dünyada, kendini bir anda öğretmen olarak buluvermişti. </st><st c="4813">İlk dersine heyecanla girdi.</st></p>
			<p><st c="4841">“Merhaba çocuklar,” dedi, “ben sizin yeni matematik öğretmeninizim. </st><st c="4910">Bundan sonra sizinle sayılarla oyun oynayacak ve sayıların büyülü dünyasına gireceğiz. </st><st c="4997">Dünyanın en güzel şeylerinden biridir matematik. </st><st c="5046">Düşünsenize, sayılar hiçten başlar ve sonsuza ulaşır. </st><st c="5100">Hayır, daha da iyisi... </st><st c="5124">Dilerseniz, eksi sonsuzdan başlayıp başka bir sonsuza ulaşır,” dedi ve ekledi. </st><st c="5203">“Sayılar gariptir, sayılar gizemlidir çocuklar...” </st></p>
			<p><st c="5254">Sanki sürekli öğretmenlik yapmak isteyen biri gibi konuşuyordu ve aslında, bunu istemiyor da değildi. </st><st c="5356">Ne güzel olurdu, her şey yoluna girip hem Ay Kraliçesi olarak kalsa hem de ara sıra dünyada matematik öğretmenliği yapsa... </st><st c="5480">Bir an kendini hayallere dalmış buldu ve o zaman, yapması gerekenleri tekrar hatırlayıp derse devam etti. </st></p>
			<p><st c="5586">Uzun uzun sayıları anlattı ve matematiğin aslında çok zevkli bir oyun olduğundan bahsetti. </st><st c="5677">İyice odaklanmış, heyecanla anlatıyordu dersi... </st><st c="5726">Zamanın nasıl geçtiğinin farkına bile varmamıştı ki zil çaldı. </st><st c="5789">Ders bitmişti. </st><st c="5804">Verdiği dersten çok doyum almıştı. </st><st c="5839">Her şey iyi güzeldi de o gün Mina’yla konuşacağını umuyordu. </st><st c="5900">Ama bu konuda düş kırıklığına uğramıştı. </st><st c="5941">Müdür, ona derse başlamadan isim isim yoklama yapmasını söylemişti. </st><st c="6009">O da öyle yapmış, isim listesini okurken epey heyecanlanmıştı: “Acaba Mina hangisiydi?” Ama Mina’nın ismini okuyunca el kaldırıp, “Burada!” diyen olmadı. </st><st c="6163">İki öğrenci derse girmemişti; onlardan biri de Mina’ydı.</st></p>
			<p><st c="6219">Ders çıkışında, biraz okulun bahçesinde dolaşmaya çıktı. </st><st c="6277">Beş on dakikaya kalmadı bir görevli gelip müdürün onu odasına çağırdığını söyledi.</st></p>
			<p><st c="6359">Ne diyecek acaba, diye düşünerek kapısını çaldığında, kapıyı Bay Heper açtı ve onu gülümseyerek karşıladı.</st></p>
			<p><st c="6466">“Kuşlar bana hemen haber verdi Bayan Sila... </st><st c="6512">Sizin için ne diyorlarmış, biliyor musunuz?”</st></p>
			<p><st c="6556">“Ne diyorlarmış Bay Heper?”</st></p>
			<p><st c="6584">“Müthiş bir öğretmen, demişler. </st><st c="6617">Daha ilk dersten çocukları büyülemişsiniz. </st><st c="6660">Hepsi de çok etkilenmiş.”</st></p>
			<p><st c="6685">“Çok sevindim buna... </st><st c="6708">Öğrencilerin böyle düşünmesi mutlu etti beni.”</st></p>
			<p><st c="6754">“Asıl beni mutlu etti Bayan Sila. </st><st c="6789">Sizi melekler gönderdi herhalde. </st><st c="6822">İyi ki gelip bize katıldınız!”</st></p>
			<p><st c="6852">“Güzel sözleriniz için teşekkür ederim Bay Heper. </st><st c="6903">Şey... </st><st c="6910">bir şey sorabilir miyim? </st><st c="6935">Mina isimli öğrenciniz var ya, o yoktu derste.”</st></p>
			<p><st c="6982">Sorusunu sormaya fırsat vermeden müdür hemen yanıtladı. </st><st c="7039">“Ah, evet Bayan Sila, Mina izinli. </st><st c="7074">Kısa bir süreliğine ailesini ziyarete gitti de...”</st></p>
			<p><st c="7124">Aysila akşam dönüşte onu merakla bekleyen Jiji’ye okulda yaşadıklarını anlattı. </st><st c="7205">“İşte böyle... </st><st c="7220">Maalesef bugün Mina’yı göremedim. </st><st c="7254">Ama senin verdiğin bu kıyafet sayesinde dünyada öğretmen olarak iş buldum ve üç sınıfta toplam elliye yakın süper afacanla uğraştım. </st><st c="7387">Tüm gün sayılarla oyunlar oynadık, sayıların felsefesini yaptık. </st><st c="7452">Beni de pek beğenmişler.”</st></p>
			<p><st c="7477">Jiji onun neşeli halinden, her şeye rağmen o günü güzel geçirdiğini anladı. </st><st c="7554">Aysila, hazır Mina da yokken Ay’a gidip bir değişiklik olup olmadığını öğrenmek istiyordu. </st><st c="7645">Belki Hontus yeni bir şeyler bulmuştu. </st><st c="7684">Okula gidip Bay Heper’e taşınma işlerinin olduğunu söyleyerek iki günlük izin aldı ve Dünya’dan ayrıldı. </st></p>
		</div>
	<div id="charCountTotal" value="7789"></div></body>
</html>
