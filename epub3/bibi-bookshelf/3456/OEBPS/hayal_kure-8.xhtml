<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kure-8</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kure-8" xml:lang="tr-TR">
		<div>
			<p><br /><br /><br /></p>
			<p id="_idParaDest-8"><st c="0">Karanlıkların Efendisi Korkus</st></p>
			<p><br /><br /><br /></p>
			<p><span><st c="30">Aysila Dünya’ya doğru yol alırken uzaklarda, çok uzaklarda biri kutlama yapıyordu. </st><st c="114">Herkes sıkıntı bulutlarının etkisiyle oflarken bu siyah pelerinli varlık, o bulutlardan hiç mi hiç etkilenmemişti; çünkü o, Ayküre’yi karartan ve evreni sıkıntı bulutlarına boğan </st></span><span><st c="293">Karanlıkların Efendisi Korkus</st></span><span><st c="322">’un ta kendisiydi. </st></span></p>
			<p><span><st c="342">Şimdi, Karanlıklar Gezegeni’nde bir yandan köpeği </st></span><span><st c="392">Kapkarus</st></span><span><st c="400">’la zaferini kutlarken bir yandan da bu an için özel hazırladığı iksirden içiyordu. </st><st c="485">İksirden bir yudum daha aldı ve yerde kıvrılmış yatan köpeğine bakarak, “Mımmm nefis! </st><st c="571">Şerefine Kapkarus!” dedi. </st><st c="597">Bu iksir onu daha da güçlendiriyor ve içindeki kötülük duygularını artırıyordu. </st><st c="677">Kara iksirden Kapkarus’a da verdi. </st><st c="712">Köpek, iksiri içtikten hemen sonra, Korkus’tan başka etraftaki her şeye dişlerini göstere göstere hırlayarak dört dönmeye başladı.</st></span></p>
			<p><st c="842">Korkus, Eski Ay Kraliçesi Pindimindi’yle aynı yıllarda, Orkır’da eğitim görmüştü. </st><st c="925">Tüm cadılar ve kötülük için çalışanlar Karansus gezegeninde eğitim görürlerdi. </st><st c="1004">Tüm kara büyüler ve kötülük iksirleri burada öğretilirdi. </st><st c="1062">Korkus eğitim için Karansus yerine Orkır’da eğitim görmeyi seçtiği için, kimileri onun artık iyi biri olmak istediğini düşünmüştü. </st></p>
			<p><span><st c="1193">Bazıları ise, buna inanmayıp onun burada eğitim görmemesi gerektiğini savunmuştu. </st><st c="1275">Bunun için </st></span><span><st c="1286">Orkırus Özel Güçler Okulu</st></span><span><st c="1311">’na bir sürü dilekçe bile yazmışlardı. </st><st c="1351">Ama Orkırus’un müdürü ve öğretmenler kurulu, Korkus’un da Orkırus’ta eğitim görme hakkına sahip olduğuna karar vermiş ve Korkus buradaki eğitimine başlamıştı... </st></span></p>
			<p><st c="1512">Tüm cadılar ve kötüler, ara sıra Bulanık Gezegen’de özel toplantılar yaparlardı. </st><st c="1593">Bu toplantılarda, iyilikleri yok etmenin yollarını tartışır, bunun için neler yapmaları gerektiğini konuşurlardı. </st><st c="1707">Korkus da evrende iyilik adına ne varsa silip süpürmek istiyordu. </st><st c="1773">Onun Orkır’da olmasının amacı da orada neler öğretildiğini görmek, özellikle kötü büyü panzehirlerinin nasıl yapıldığını öğrenmekti. </st><st c="1906">“Böylece o panzehirlerin etki edemeyeceği daha güçlü kara büyü iksirleri yapabilirim,” demişti katıldığı bir kötülük toplantısında. </st><st c="2038">Ve Orkır’da kendisinden şüphelenenlerin varlığına rağmen planı tıkır tıkır işlemişti. </st></p>
			<p><st c="2124">Bulanık Gezegen’de yapılan Kötülükler Toplantısı’nda diğer kötülerle ve cadılarla bir araya gelen Korkus, en son toplantıda Huysuz Cadı Noni ile kavga etmişti. </st><st c="2284">Noni, Korkus’a o kadar sinirlenmişti ki toplantıyı terk edip soluğu Orkır’da aldı ve Orkırus’un müdürüne Korkus’un gerçek niyetini anlattı. </st><st c="2424">Bu kadarla da kalmadı; bir büyü yapıp odasında bulunan aynadan, müdürün Bulanık Gezegen’de olanları görmesini sağladı. </st><st c="2543">Bunu yapmak onun için hiç de zor değildi. </st><st c="2585">Çünkü toplantıya katılan herkese, geçmiş toplantıları da gözleyebilmeleri için sihirli sözcükler verilirdi. </st><st c="2693">Böylece kötüler aynaya bakıp bu sözcükleri söyleyince, tüm toplantı arşivine ulaşıverirlerdi. </st></p>
			<p><span><st c="2787">Cadı Noni’nin onu ihbar etmesinden hemen sonra, Orkırus</st></span><span> </span><span><st c="2842">Özel Güçler Okulu’ndan atıldı Korkus. </st><st c="2881">Buna çok kızmıştı ve okuldan atıldıktan sonra, siyah peleriniyle her yıl en az bir kez Orkır’a gidip etrafa tehditler yağdırmayı adet edinmişti. </st><st c="3026">Aradan geçen bin yıllar sonra bile hâlâ böyle yapmaya devam ediyordu. </st><st c="3096">Aysila Orkır’da okurken Korkus’u böyle tanımıştı. </st></span></p>
			<p><st c="3146">Korkus daha o zaman, “Demek Ay Kraliçesi olmak istiyorsun. </st><st c="3205">Ay Kraliçesi olursan sakın beni Ay Balosu’na çağırmayı unutma! </st><st c="3268">Yoksa çok kötü şeyler olur, anladın mı?” demişti Aysila’ya... </st></p>
			<p><st c="3330">Eski günleri hatırlamak Korkus’u bir an için sinirlendirdi: “O aptallar asla başaracağımı düşünmediler! </st><st c="3434">O zamanlar da beni hafife almışlardı. </st><st c="3472">Şimdi kara kara düşünsünler bakalım. </st><st c="3509">Kara kara düşünsünler şimdi!” dedi kahkahalar atarak. </st><st c="3563">Bu zafer için binlerce yıldır uğraşıyordu. </st><st c="3606">Orkır’da bulunduğu süre boyunca az şey öğrenmemişti. </st></p>
			<p><span><st c="3659">O aptal Noni olmasaydı çok daha fazla şey öğrenip bu zafere çok daha kısa sürede ulaşabilirdim,</st></span><st c="3754"> diye düşündü. </st><st c="3769">Ama yine de öğrendiklerini çok güzel kullanmıştı. </st><st c="3819">Korkus, Ayküre parlamaya devam ettiği sürece karanlık gücün hiçbir işe yaramayacağı bilgisini Orkır’daki eğitimi sırasında edinmişti. </st><st c="3953">Sadece Küre Odası’na girmeyi başarmanın küreye karanlık hayallerini yerleştirmek için yeterli olmayacağını biliyordu. </st><st c="4071">Çünkü o daha odaya girer girmez Ay Kraliçesi, yüzüğünden gelen uyarıyı duyup gelecekti. </st><st c="4159">Bu nedenle Ayküre’yi Küre Odası’ndan çıkarması gerekti. </st></p>
			<p><st c="4215">Ancak bu da yeterli olmazdı. </st><st c="4244">Kürede sadece kendi hayalleri olmalı ve tıpkı Karanlıklar Gezegeni gibi kararmalıydı. </st><st c="4330">Bunun içinse çok özel bir büyü yapmalıydı. </st><st c="4373">Korkus on bin yılı aşkın bir çalışmadan sonra buldu o büyüyü ve Aysila’nın Ay Kraliçesi olarak verdiği Ay Balosu’nun altıncısını bekledi sabırla. </st><st c="4519">Aysila, o baloya onu çağırmış olsaydı bile, büyük olasılıkla yine aynı kötü şeyleri dileyecekti balo günü. </st><st c="4626">Ama baloya çağrılmadı. </st><st c="4649">Bir kere bile baloya çağrılmamış olmak öfkesine öfke katmıştı. </st></p>
			<p><span><st c="4712">O gece herkes dileğini dilerken o sabırla bekledi. </st><st c="4763">Balo bitip herkes ayrıldıktan sonra </st></span><span><st c="4799">Döndür İksiri</st></span><span><st c="4812"> içerek bir Ay Parlatıcısı görüntüsüne büründü. </st><st c="4860">Ay Parlatıcılarının hemen hemen hepsi yorgunluktan uyuyakalmıştı ve bu Korkus’un işini kolaylaştırıyordu. </st><st c="4966">AYK’ın kapısını çaldı. </st><st c="4989">Yarı uykulu bir görevli açtı ona kapıyı. </st></span></p>
			<p><st c="5030">“Ben Ay Şatosu’ndan geliyorum,” dedi Korkus. </st></p>
			<p><st c="5075">Kapıyı açan Ay Parlatıcısı ona uykulu gözlerle bakıyordu. </st></p>
			<p><st c="5133">“Çabuk, Kraliçemiz Aysila hemen küreyi istiyor!” </st></p>
			<p><st c="5182">“Ama küreyi hiçbir zaman AYK’tan çıkarmamamız gerekir. </st><st c="5237">Kraliçe Aysila hep böyle der,” dedi kapıyı açan nöbetçi, uykulu uykulu... </st></p>
			<p><st c="5311">“Haklısın ama davetlilerden birkaçı hastalandıkları için dilek dileyememiş ve çok üzülmüşler. </st><st c="5405">Aysila da bu özel gecede kimse üzülsün istemiyor, anladın mı? </st><st c="5467">Bu yüzden de bir istisna yapmak istediğini söyledi ve beni yolladı. </st><st c="5535">Ben de ona küreyi hemen getireceğimi söyledim. </st><st c="5582">Kraliçe zaten günlerdir çok yoruldu. </st><st c="5619">Onu daha fazla yormak ve kızdırmak istemezsin, değil mi?”</st></p>
			<p><span><st c="5676">Nöbetçi Ay Parlatıcısı uyku sersemi, Ayküre</st></span><span><st c="5720">’</st></span><span><st c="5722">yi aldı ve Korkus’a verdi. </st><st c="5749">Korkus da küreyi alıp oradan uzaklaştı. </st><st c="5789">Önce </st></span><span><st c="5794">Kara İksir’</st></span><span><st c="5805">le bir güzel sildi küre</st></span><span><st c="5829">yi. </st><st c="5834">Sonra yanında getirdiği kara büyüyle efsunlanmış tozdan serpti üzerine. </st><st c="5906">Ve “</st></span><span><st c="5910">Kürus karus; sarus marsus karus, kürus karus</st></span><span><st c="5955">” diyerek hayallerini kürenin içine yerleştirmeye başladı. </st><st c="6015">Saatlerini aldı bu iş ama sonunda, şafaktan önce, bitirmeyi başardı. </st><st c="6084">Fakat küreyi tekrar yerine koymalıydı, çünkü karanlık hayallerinin gerçekleşmesi için Küre</st></span><span> </span><span><st c="6174">Odası’nda olması gerekirdi. </st><st c="6203">Ama ondan da önce, kayıt katında kaydedilmesi gerekirdi. </st></span></p>
			<p><st c="6260">Korkus kapıyı tekrar çalıp nöbetçi görevliye, “Yeni hayallerin de kaydının yapılmasını ve sonra da Küre Odası’na konmasını istiyor Kraliçemiz Aysila,” dedi. </st></p>
			<p><st c="6417">Kapı nöbeti tutan bu Ay Parlatıcısı, bir iki saat önce ona kapıyı açan bekçiydi ve uykusu ikinci kez bölünmüştü. </st><st c="6530">Uykusuzluktan yarı kapalı duran gözlerle kürenin kararmış olduğunu fark etmedi bile ve sallana sallana küreyi alıp söyleneni yaptı.</st></p>
			<p><st c="6661">Ayküre’yi yerine koyduğunda Korkus’un hayalleri kürede dönmeye başlamıştı bile. </st><st c="6742">Sabah olunca da gri bulutlar etrafı sardı. </st><st c="6785">Ona kapıyı açan Ay Parlatıcısı hiçbir şey hatırlamıyordu ve diğer arkadaşlarıyla birlikte gri bulutların etkisiyle oflayıp puflayarak hüngür hüngür ağlamakla meşguldü. </st></p>
			<p><st c="6953">Korkus ise Kapkarus’la birlikte zaferini kutluyordu. </st><st c="7006">“Yakında küredeki tüm hayallerim gerçekleşecek Kapkarus!” dedi neşeyle. </st><st c="7078">“Çok yakında... </st><st c="7094">Merak etme, çok az kaldı!” </st></p>
		</div>
	<div id="charCountTotal" value="7121"></div></body>
</html>
