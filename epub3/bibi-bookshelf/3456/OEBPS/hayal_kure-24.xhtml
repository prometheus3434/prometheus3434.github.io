<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kure-24</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kure-24" xml:lang="tr-TR">
		<div>
			<p><br /><br /><br /></p>
			<p id="_idParaDest-24"><st c="0">Aysila ve Hontus Parparparus’ta</st></p>
			<p><br /><br /><br /></p>
			<p><st c="32">Aysila, mektubu yazar yazmaz hiç vakit kaybetmeden Hontus’la birlikte Parparparus’a doğru yola çıktı. </st><st c="135">Bu gezegenle ilgili anlatılanları Aysila da duymuştu. </st><st c="189">Üstelik bu gezegendekiler hayallere değer vermiyorlardı. </st><st c="246">Bu düşüncelere dalmışken tam karşısında Parparparus’u gördü. </st><st c="307">Bu gezegen uzaktan oldukça kasvetli görünüyordu.</st></p>
			<p><st c="355">“Uçan at Pegasus’u nasıl bulacağız?” diye sordu.</st></p>
			<p><st c="404">“Biz onu bulmayacakmışız, şato bizi bulacakmış... </st><st c="455">O öyle dedi,” diye yanıtladı onu Hontus.</st></p>
			<p><st c="495">Sadece, “Yaa!” dedi Aysila. </st><st c="524">Hontus’un sürekli dönmekten saçmalamaya başladığını düşünüyordu.</st></p>
			<p><st c="588">Ama gezegene ayak basar basmaz tam karşılarında simsiyah bir şato beliriverdi. </st><st c="668">Şato, bulutların arasından süzülerek onlara doğru geliyordu.</st></p>
			<p><st c="728">“Ama Pegasus’un şatosu bembeyazdı. </st><st c="764">Bu ise simsiyah... </st><st c="783">Bunda bir yanlışlık var!” dedi Hontus kendi kendine.</st></p>
			<p><span><st c="835">Aysila ise, </st></span><span><st c="848">anlaşılan Hontus, sandığım gibi saçmalamamış,</st></span><span><st c="893"> diye düşünüyordu.</st></span></p>
			<p><st c="911">Şato hâlâ üzerlerine doğru geliyordu. </st><st c="950">Tam yanı başlarına gelince simsiyah kapısı açıldı ve şiddetli bir rüzgâr onları şatonun içine doğru çekti. </st><st c="1057">Aysila ve Hontus içeri girince kapı kapandı.</st></p>
			<p><st c="1101">Pegasus onları bekliyordu: “Demek geldin. </st><st c="1144">Hımm, yalnız gelmemişsin!”</st></p>
			<p><st c="1170">“Aysila da benimle gelmek istedi. </st><st c="1205">Ay Kraliçesi Aysila...”</st></p>
			<p><st c="1228">Pegasus kanatlarını salladı: “Tanıştığımıza memnun oldum. </st><st c="1287">Kolyeniz ne kadar güzel!”</st></p>
			<p><st c="1312">Aysila elindeki mektubu Pegasus’a uzattı. </st><st c="1355">“İşte Mina’ya yazdığım mektup burada. </st><st c="1393">Ben her şeyi ona bir masalla anlatmanın doğru olacağını düşündüm. </st><st c="1459">Umarım işe yarar.”</st></p>
			<p><st c="1477">“Merak etme Aysila, işe yarayacak.”</st></p>
			<p><st c="1513">Pegasus mektubu Aysila’dan aldı ve “İiiii...” diye tiz bir ses çıkardı. </st><st c="1586">O anda kapıdan gökkuşağı renkli iki uçan at içeri girdi. </st><st c="1643">Pegasus onlara mektubu uzatarak tiz sesiyle bu kez uzun uzun “İİiiii... </st><st c="1715">iiiiiiiiiiii... </st><st c="1731">iiiiiiiiiiiiiiiiii” dedi. </st><st c="1757">İki uçan at mektupla birlikte uçtu gitti.</st></p>
			<p><st c="1798">“Mektubun Duygular Gölü’nde yıkanması gerekiyor. </st><st c="1848">Ajo ile Ujo birazdan onu yıkayıp getirirler.”</st></p>
			<p><st c="1893">Gerçekten de kısa bir süre sonra Pegasus’un söylediği gibi adları Ajo ve Ujo olan renkli atlar mektubu geri getirdi; mektubun üzerindeki yazılar ışıldıyordu.</st></p>
			<p><st c="2051">Pegasus mektubu Aysila’ya uzatarak, “Bunu Mina’ya ver. </st><st c="2107">Ne olursa olsun onda kalsın mektup,” dedi. </st><st c="2150">Sonra da Hontus’a döndü. </st><st c="2175">“Mektup işe yaradığında, sen de sözünü sakın unutma!”</st></p>
			<p><st c="2228">“Unutmam,” dedi Hontus.</st></p>
			<p><st c="2252">Hontus ona Pegasus’a verdiği sözden bahsetmemişti; şatodan ayrılırken ne sözü verdiğini sordu Aysila. </st><st c="2355">Hontus o zaman anlattı:</st></p>
			<p><st c="2378">“Karşılığında benden bir şey istedi. </st><st c="2416">Ben de her şey yoluna girerse ona en çok istediği şeyi gerçekleştirme sözü verdim. </st><st c="2499">Tabii iyi bir istek olmalı bu, dedim. </st><st c="2537">O da kabul etti.”</st></p>
			<p><st c="2554">“Umarım her şey yoluna girer ve Ayküre artık eski haline döner,” dedi Aysila ve elinde mektupla dünyaya doğru yola çıktı. </st><st c="2677">Hontus ise Dönus’a dönüyordu.</st></p>
		</div>
	<div id="charCountTotal" value="2706"></div></body>
</html>
