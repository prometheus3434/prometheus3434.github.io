<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kure-14</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kure-14" xml:lang="tr-TR">
		<div>
			<p><br /><br /><br /></p>
			<p id="_idParaDest-14"><st c="0">Bulanık Gezegen ve Saydam Toz</st></p>
			<p><br /><br /><br /></p>
			<p><st c="30">Hontus, Pindimindi’nin yanından ayrılarak Ay’a gitti. </st><st c="85">Neyse ki Aysila ve Jiji henüz Ay Şatosu’ndan ayrılmamışlardı. </st><st c="147">Hontus, Orkır’dan tanıdığı Jiji’ye “Merhaba!” deyip hatırını sordu. </st><st c="215">Aysila ise hemen Hontus’u soru yağmuruna tuttu: </st></p>
			<p><st c="263">“Pindimindi hayalleri hatırlıyor mu?”</st></p>
			<p><st c="300">“Gri bulutlar onu da etkilemiş mi?”</st></p>
			<p><st c="336">“Daha önce Ay Kraliçesi iken onun başına da böyle bir şey gelmiş mi?”</st></p>
			<p><st c="406">“Ne yapabileceğimi söyledi mi?”</st></p>
			<p><st c="438">Hontus onu durdurarak, “Beklersen hepsini öğreneceksin,” dedi ve Pindimindi’nin ona anlattıklarını aktardı. </st></p>
			<p><st c="547">Aysila’nın düşünceli hali sesine yansımıştı: “Demek çok uzun zamandır Korkus bunu kafasına koymuş.” </st></p>
			<p><st c="647">Hontus, taktıkları aytaşı kolyelerin Ay Kraliçelerini koruduğunu, bu yüzden hayalleri unutmadıklarını söyledi. </st></p>
			<p><st c="758">“Jiji’nin hayalleri unutmamasının nedenini şimdi anlıyorum!” dedi Aysila. </st><st c="832">“Oysa ben sanmıştım ki o hayallere gerçekten ve derinden inandığı için hayalleri hatırlıyor. </st><st c="925">Demek bu yüzden işe yaramadı Jiji; demek bu yüzden küreyi çalıştıramadık.” </st></p>
			<p><st c="1000">“Pindimindi yeniden programlayabileceğimizi söyledi,” dedi Hontus.</st></p>
			<p><st c="1066">“O halde ne duruyoruz? </st><st c="1090">Haydi, hemen programlayalım! </st><st c="1119">Eminim Pindimindi bunu nasıl yapacağımızı söylemiştir sana.”</st></p>
			<p><st c="1179">“Ne yazık ki bu o kadar kolay değil! </st><st c="1217">Bunun için saydam toza ihtiyacımız var.”</st></p>
			<p><st c="1257">Aysila şimdi Hontus’un niçin öyle düşünceli olduğunu anlamıştı. </st><st c="1322">Orkır’da o gezegenle ilgili çok şey duymuş, hatta o gezegende çekilmiş bazı fotoğraflar bile görmüştü. </st><st c="1425">Fotoğraflarda gezegenin üzerinde tutsak edilip donuklaşmış ve bulanıklaşmış canlılar fark edilebiliyordu. </st></p>
			<p><st c="1531">“Oraya gidemeyiz; gitsek de dönemeyiz! </st><st c="1570">Biz de bulanıklaşmadan saydam tozlardan toplayamayız ki!” dedi hayal kırıklığıyla.</st></p>
			<p><st c="1652">Hontus ona düşünceli düşünceli baktı. </st><st c="1691">“Ama elbette birileri Bulanık Gezegen’de donup bulanıklaşmadan kalmayı ve sonra da geri dönmeyi başarmış. </st><st c="1797">Yoksa o fotoğrafları kim çekmiş olabilir?”</st></p>
			<p><st c="1839">“Haklısın Hontus. </st><st c="1858">Bir yolu olmalı. </st><st c="1875">Çünkü dünyalı kız Mina da hayal kurmayı ve hayallerini hatırlamıyor olabilir. </st><st c="1953">Belki de Bulanık Gezegen’e gitmek, bizim Korkus’tan tek kurtuluş yolumuzdur.” </st></p>
			<p><st c="2031">Hontus, aklına yeni bir fikir geldiği zamanlar hep yaptığı şeyi yaptı. </st><st c="2102">Önce gözlüklerini burnunun ucuna getirdi, sonra tekrar geri itti: “Tek Kişilik Gezegen’de yaşayan Cadı Noni’den yardım alabiliriz. </st><st c="2233">O eskiden kötü bir cadıydı ama sonra saf değiştirdi. </st><st c="2286">Bu yüzden Korkus’un büyüsü, sanırım onu etkilememiştir.”</st></p>
			<p><st c="2342">Noni’yi görmeye ya Aysila ya da Hontus gidecekti. </st><st c="2393">Çünkü Noni Tek Kişilik Gezegen’de yaşıyordu ve o gezegene asla üçüncü bir kişi sığmazdı. </st><st c="2482">Sonunda Hontus’un sürekli dönmesinin zaten huysuz olan bu cadıyı iyice huysuzlaştıracağını düşündüler ve Aysila’nın gitmesine karar verdiler. </st><st c="2624">Aysila yola çıkmadan önce Jiji’yi dünyaya uğurladı ve ona el sallarken, “Umarım sana güzel haberlerle gelirim!” dedi.</st></p>
		</div>
	<div id="charCountTotal" value="2741"></div></body>
</html>
