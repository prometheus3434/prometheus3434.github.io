<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kure-18</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kure-18" xml:lang="tr-TR">
		<div>
			<p><br /><br /><br /></p>
			<p id="_idParaDest-18"><st c="0">Hontus Parparparus’ta</st></p>
			<p><br /><br /><br /></p>
			<p><st c="22">Hontus kararlı bir şekilde yola çıktı. </st><st c="62">Döne döne altı yıldız kümesi geçtikten sonra yolunun kesiştiği bir kuyrukluyıldız onu uyardı:</st></p>
			<p><st c="155">“Hey sen! </st><st c="166">Sakın daha fazla ilerleme! </st><st c="193">Parparparus’a çok yaklaştın!”</st></p>
			<p><st c="222">“Biliyorum!” dedi Hontus, “ben zaten oraya gidiyorum!”</st></p>
			<p><st c="277">Çok geçmeden tam karşısında Parparparus’u gördü. </st><st c="327">“Karanlık Gezegen bile bu kadar karanlık değildir herhalde,” diye mırıldandı. </st><st c="405">İçinden geri dönmek geliyordu ama dönemezdi. </st></p>
			<p><st c="450">Gezegene ayak basar basmaz etrafına dikkatlice bakındı. </st><st c="506">Önünde simsiyah ağaçlar uzanıyordu. </st><st c="542">Sanki karanlık bir orman gibiydi burası. </st><st c="583">“Ne kadar ürkütücü!” diye düşündü. </st><st c="618">Uçan atları nerede bulacaktı ki? </st><st c="651">Bu garip orman sanki hiç bitmeyecek gibi uzanıp gidiyordu her bir yönde... </st></p>
			<p><st c="726">Birden kocaman uçan bir şeyin kendisine doğru yaklaşmaya başladığını fark etti. </st><st c="806">Bu şey, kanatlı, koca bir balığa benziyordu. </st><st c="851">“Bu da ne?” dedi şaşkınlıkla. </st><st c="881">Daha önce hiç uçan bir balık görmemişti. </st><st c="922">“Dilerim saldırgan değildir!” </st></p>
			<p><st c="952">Uçan balık ona doğru yaklaştı, yaklaştı. </st><st c="993">“Sen! </st><st c="999">Sen ne yapmaya çalışıyorsun?” dedi Hontus. </st><st c="1042">Şimdi iyice yere çömelmişti. </st><st c="1071">Balıksa tam tepesinde yüzgeciyle ona saldırıyordu. </st><st c="1122">Hontus gri bulutlardan etkilenmemek için hâlâ döndüğünden olacak, balığın yüzgeç darbeleri ona isabet etmiyordu. </st></p>
			<p><st c="1235">Uçan balığın onu rahat bırakmayacağını anlayıp daha da hızlı dönmeye başladı. </st><st c="1313">Şimdi o kadar hızlanmıştı ki, balığın hâlâ tepesinde olup olmadığını göremiyordu. </st><st c="1395">Bu kadar hızlı dönmek onu yormuştu; biraz yavaşladı ve yukarı baktı. </st><st c="1464">Balık ortalarda gözükmüyordu. </st><st c="1494">“Başı döndü herhalde!” dedi kendi kendine... </st></p>
			<p><st c="1539">Tam rahat bir soluk almıştı ki... </st><st c="1573">O da ne! </st><st c="1582">Gökyüzünde bir şeyler ona doğru yaklaşıyordu. </st><st c="1628">“Yoo, olamaz. </st><st c="1642">Uçan balıklar! </st><st c="1657">Hem de bir sürü!” dedi korkuyla... </st><st c="1692">Ancak yaklaştıklarında bunların uçan balık değil, uçan at olduğunu gördü. </st><st c="1766">Korkusu sevince dönüşmüştü. </st><st c="1794">Bir yandan dönerken bir yandan da “Yardımınıza ihtiyacım var!” diye bağırıyordu. </st><st c="1875">Ama atlar hiç de dostça yaklaşır gibi değildi.</st></p>
			<p><st c="1921">Beş uçan at tepesinde daireler çizmeye başladı. </st><st c="1970">“Durun, yardımınıza ihtiyacım var. </st><st c="2005">Sizinle konuşmak istiyorum!” diye haykırdı Hontus. </st><st c="2056">Ama atlar onu duymuyor gibiydi. </st><st c="2088">Daha hızlı dönersem belki onları durdurabilirim, diye düşündü. </st><st c="2151">O kadar hızlanmıştı ki etrafındaki hiçbir şeyi görmüyordu. </st><st c="2210">Bir an yavaşladı ve bakındı ama atlar hâlâ havadaydılar. </st><st c="2267">Tam bu sırada kulaklarını sağır edecek kadar tiz sesler duydu. </st><st c="2330">Sonra da bu tiz sesler hayatında duyduğu en kulak tırmalayıcı ve en sinir bozucu melodiye dönüştü: “İbidi ibiiii... </st><st c="2446">diiiiii bi... </st><st c="2460">İbiiiiiii... </st><st c="2473">diiiii... </st><st c="2483">biiii... </st><st c="2492">diiiii...” </st></p>
			<p><st c="2503">“Bu ne çirkin bir şarkı böyle... </st><st c="2536">Neredeyse tüm beynimi tırmalıyor!” dedi kulaklarını elleriyle tıkayarak. </st><st c="2609">Çok geçmeden şarkıyı uçan atların söylediğini anladı ve “Hey kesin şunu!” diye haykırdı. </st><st c="2698">“Size, yardımınıza ihtiyacım var diyorum! </st><st c="2740">Duymuyor musunuz beni?”</st></p>
			<p><st c="2763">“İbidi ibiiii... </st><st c="2781">diiiiii bi... </st><st c="2795">İbiiiiiii... </st><st c="2808">diiiii... </st><st c="2818">biiii...”</st></p>
			<p><st c="2827">“Susun artık! </st><st c="2842">Yeteeer!”</st></p>
			<p><st c="2851">Hontus ne kadar bağırırsa bağırsın atların susacağı yoktu. </st><st c="2911">“Benim gitmemi istiyorlar anlaşılan, ama istediğim şeyi öğrenmeden gidemem buradan!” diye geçirdi içinden. </st><st c="3018">Önce bir yolunu bulup atları susturmalıydı. </st><st c="3062">Aklına eski Dönus dilinde şarkı söylemek geldi. </st><st c="3110">“Demek canınız şarkı söylemek istiyor. </st><st c="3149">Pekâlâ, o halde hep beraber söyleriz!” dedi ve o da şarkısına başladı: </st></p>
			<p><span><st c="3220">Şarrıııkkk selzüdür şarıkkk</st></span></p>
			<p><span><st c="3247">meklesöy zelgüdüür</st></span></p>
			<p><span><st c="3266">delzügel gelzüdüüür!</st></span></p>
			<p><st c="3287">Dönus dilinde bu şarkının anlamı şöyleydi:</st></p>
			<p><span><st c="3330">Şarkı söylemek güzeldir</st></span></p>
			<p><span><st c="3354">zihni dinlendirir</st></span></p>
			<p><span><st c="3372">kalbi sevindirir.</st></span></p>
			<p><st c="3390">Hontus’un söylediği şarkı uzun havaya benziyordu ve doğrusunu söylemek gerekirse sesi de çok ama çok çirkindi. </st><st c="3502">Zaten o da bunu çok iyi bildiğinden söylüyordu şarkıyı. </st><st c="3558">Uçan atlar daha fazla dayanamadılar onun sesine ve sustular. </st></p>
			<p><st c="3619">“Hah işte böyle!” dedi Hontus, “Eğer beni dinlemezseniz hiç susmadan sabaha kadar bu sesimle şarkı söylerim!”</st></p>
			<p><st c="3728">Atlardan beyaz olanı ona doğru yaklaştı. </st><st c="3770">“Bizden ne istiyorsun? </st><st c="3793">Biz yabancıları sevmeyiz. </st><st c="3819">Çirkin sesli şey, bir an önce git buradan!” </st></p>
			<p><st c="3863">“Yardımınıza ihtiyacım var. </st><st c="3891">Beni dinlemek zorundasınız. </st><st c="3919">Yani şarkılarımı değil, derdimi... </st><st c="3954">Yoksa ne olursa olsun buradan gitmeye hiç niyetim yok.”</st></p>
			<p><st c="4009">Uçan atlar daha önce hiç Dönuslu birini görmemişti. </st><st c="4062">Onun topaç gibi durmadan dönüp durması, onlara hem şaşırtıcı hem de çok ilginç gelmişti. </st><st c="4151">Atlar Hontus’tan uzaklaşıp aralarında konuşmaya başladılar. </st></p>
			<p><st c="4211">“Bu beyaz sakallı, çirkin sesli durmadan dönen yaşlı adam, gerçekten de inatçı ve ısrarcı birine benziyor.” </st></p>
			<p><st c="4319">“Peki ne yapacağız? </st><st c="4339">Onu burada bırakıp gidecek miyiz?”</st></p>
			<p><st c="4373">“Hayır, hayır! </st><st c="4389">Bence onu Pegasus’a götürmeliyiz, Propomtus.”</st></p>
			<p><st c="4434">“Pegasus, ‘Bu çirkin sesli şeyi ne diye getirdiniz buraya, şatoma,’ diye kızmaz mı?”</st></p>
			<p><st c="4519">“Hayır, bence kızmaz. </st><st c="4542">Hem bu garip adam çok kararlı ve ısrarcı. </st><st c="4584">Bu yüzden de onu Pegasus’a götürmeliyiz.”</st></p>
			<p><st c="4625">“Evet... </st><st c="4635">evet...”</st></p>
			<p><st c="4643">Uçan atlar sonunda aralarında bir karara varmışlardı. </st><st c="4698">Hontus’a, “Haydi bizimle geliyorsun. </st><st c="4735">Seni liderimize götürüyoruz!” dediler.</st></p>
		</div>
	<div id="charCountTotal" value="4773"></div></body>
</html>
