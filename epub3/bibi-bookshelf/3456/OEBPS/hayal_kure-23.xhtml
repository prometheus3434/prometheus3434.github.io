<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kure-23</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kure-23" xml:lang="tr-TR">
		<div>
			<p><br /><br /><br /></p>
			<p id="_idParaDest-23"><st c="0">Aysila’nın Masalı</st></p>
			<p><br /><br /><br /></p>
			<p><span><st c="18">Ne geçmişte ne gelecekte, her ne anlatıyorsa hepsi de bugünde ama dünyadan çok uzaklarda başlıyor. </st><st c="118">Bir zamanlar, Mavi Gezegenden gökyüzüne bakınca sadece yıldızlar ve Ay gözükürmüş. </st><st c="201">Eskiden insanlar Ay’ı, yıldızları, Güneş’i, bir de bazı gezegenleri tanırmış. </st><st c="279">Ama bilmezlermiş güneştir, yıldızların her biri; hemen hemen hepsinin de vardır bir dizi gezegeni... </st><st c="380">Bilmezlermiş, on avuç kum tanesi kadarsa görünen yıldızlar, çok uzak oldukları için göremedikleri tüm çöllerdeki kum taneleri kadar yıldız var. </st><st c="524">Bilmezlermiş Ay’da neler oluyor, uzayda başka kimler var. </st><st c="582">Oysa uzayda gezegen de çokmuş, canlı da...</st></span></p>
			<p><span><st c="624">Gel zaman git zaman, bilim ilerlemiş ve insanların bilgisi artmış. </st><st c="692">Artık evrende çöllerdeki kum taneleri kadar çok güneş olduğunu ve hemen hemen hepsinin etrafında gezegenler dolaştığını öğrenmişler. </st><st c="825">Gezegenlerin bazısında zeki ve belki de insansı varlıkların yaşadığından şüphelenmişler. </st></span></p>
			<p><span><st c="914">Ay’a çıkmış insanoğlu bir gün, ama Ay’da kimler yaşıyormuş görememiş. </st><st c="984">Ay’da hayat yok sanıp dönmüşler dünyaya... </st><st c="1027">Çünkü Ay Kraliçesi de, Ay Parlatıcıları da saklanmışlar, Ay tepelerinin arkasına. </st><st c="1109">Bakmışlar şaşkın şaşkın Ay’a çıkan bu ilk astronotlara... </st></span></p>
			<p><span><st c="1167">Niye mi gizlenmişler? </st><st c="1189">Çünkü Ay Kraliçesi tembih etmiş Ay Parlatıcılarına: “Sakın,” demiş, “sakın görünmeyin insanoğluna! </st><st c="1288">Yoksa bozulur düzenimiz. </st><st c="1313">Bir daha Ay’da böyle özgürce yürüyemeyiz. </st><st c="1355">İnsanlar, keşfettikleri her yere yerleşmeye pek meraklı... </st><st c="1414">Oysa milyonlarca yıldır Ay’ın düzeni aynı. </st><st c="1457">Bırakın bilmesinler bizleri...”</st></span></p>
			<p><span><st c="1488">Sadece Ay Kraliçesi mi? </st><st c="1513">Diğer gezegenlerde yaşayanlar da hep buna benzer düşünürmüş: </st></span></p>
			<p><span><st c="1574">“Öyle birkaçı taşınsa neyse ama koloni koloni gelirler. </st><st c="1630">Nasıl kirletiyorlarsa dünyadaki doğayı, burayı da kirletirler. </st><st c="1693">Uzaylı deyip uzun uzun bizi incelerler ve daha beteri; görünüşleri, biyolojileri, her şeyleri bize çok yabancı, deyip bizlerden hem korkar hem nefret ederler,” dermiş Şom-Şüpülüslüler... </st><st c="1880">Pek dost canlısı değilmiş zaten Tau-Setili Perembüslüler. </st></span></p>
			<p><span><st c="1938">Neyse, masalımız Ay’da geçiyor ya, biz dönelim Ay’a... </st><st c="1993">Ay’da Ayküre ışıl ışıl ışıldarmış. </st><st c="2028">Herkesin hayalleri Ayküre’de yansır ve saklanırmış. </st><st c="2080">Hayaller kuruldukça Ayküre daha da parlarmış. </st><st c="2126">Ay Kraliçesi ve Ay Parlatıcıları da güzel hayaller gerçekleşsin diye çalışırmış. </st><st c="2207">Ancak bir gün kararıvermiş Ayküre. </st><st c="2242">Üstelik yalnız kararmakla kalsa yine iyi... </st><st c="2286">Artık sadece kötülükleri, acıyı, vahşeti ve dehşeti göstermeye başlamış. </st><st c="2359">Evrendeki herkes hayal kurmayı unutmuş. </st></span></p>
			<p><span><st c="2399">Meğer tüm bunlar Karanlıkların Efendisi Korkus’un işiymiş. </st><st c="2458">Kürede yansıyan güzel hayalleri yok etmiş; yerlerine ne kadar kötülük varsa onları yerleştirmiş. </st><st c="2555">Her gezegeni gri sıkıntı bulutları kaplamış. </st><st c="2600">Hemen hemen herkesin içini sıkıntı, huzursuzluk ve umutsuzluk sarmış. </st><st c="2670">Unutmuşlar hayallerini; göremez olmuşlar güzellikleri... </st></span></p>
			<p><span><st c="2727">Kraliçe Aysila’yı, boynundaki aytaşı koruyormuş. </st><st c="2776">Kraliçe bir şeyler yapmalıymış, yoksa küredeki tüm kötülükler gerçeğe dönüşecekmiş. </st><st c="2860">Dönus gezegeninden arkadaşı Hontus gelmiş aklına. </st><st c="2910">Neyse ki o da Korkus’un büyüsünden etkilenmemiş. </st><st c="2959">İki arkadaş el ele verip günlerce gecelerce araştırmışlar, Ayküre’yi nasıl döndürelim eski haline diye...</st></span></p>
			<p><span><st c="3064">Sonunda Hontus bir yol bulmuş. </st><st c="3096">“Hayal kurmayı unutmayan birine ihtiyacımız var. </st><st c="3145">Ancak o döndürebilir küreyi eski haline.” </st></span></p>
			<p><span><st c="3187">Aysila düşünmüş taşınmış. </st><st c="3213">Öyle biri, olsa olsa dünyada yaşarmış. </st><st c="3252">Bu, kızıl saçlı, çilli, sevimli mi sevimli bir kızmış. </st><st c="3307">Hayalleri aslında hiç unutmamış; yalnızca unuttuğunu sanmış ve bir gece ansızın hayallerini hatırlamış.</st></span></p>
			<p><span><st c="3410">Hayaller ki bizi mutlu eder. </st><st c="3440">Hayaller ki bizi geleceğe hazırlar. </st><st c="3476">Her güzel şey bir hayalle başlar. </st><st c="3510">Ayküre hayallerle ışıldar. </st><st c="3537">Ayküre ışıldadıkça herkes hayal kurar.</st></span></p>
		</div>
	<div id="charCountTotal" value="3575"></div></body>
</html>
