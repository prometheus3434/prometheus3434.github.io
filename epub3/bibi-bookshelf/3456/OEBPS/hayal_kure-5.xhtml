<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kure-5</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kure-5" xml:lang="tr-TR">
		<div>
			<p><br /><br /><br /></p>
			<p id="_idParaDest-5"><st c="0">Aysila Dönus Gezegeni’ne Gidiyor</st></p>
			<p><br /><br /><br /></p>
			<p><st c="33">Küre Odası’ndan kendini bilmez bir halde çıktı ve soluğu Ay Parlatıcıları’nın yanında aldı. </st><st c="126">Belki onlar neler olduğunu biliyordu. </st><st c="164">“O kadar mutsuzum ki mutsuzluktan ağlamak istiyorum,” dedi biri ve bunu der demez ağlamaya başladı. </st><st c="264">“O kadar mutsuzum ki, uzayın karanlık ve dondurucu soğuk derinliklerine dalıp yok olmak istiyorum!” dedi bir diğeri ve bunları söyler söylemez yüzünü ellerinin arasına sakladı. </st></p>
			<p><span><st c="441">Aysila endişe ve üzüntüyle onlara bakarken birkaç görevli daha ağlamaya başladı; sonra bir diğeri, bir diğeri daha... </st><st c="559">Şimdi tüm Ay Parlatıcıları hüngür hüngür ağlıyordu. </st><st c="611">Aysila da içinde ağlamak için derin bir istek duydu o anda. </st><st c="671">Ama</st></span><span> </span><span><st c="674">kendine engel olmalıydı, çünkü ağlayarak hiçbir şeyi çözemezdi. </st></span></p>
			<p><st c="739">“Hey, kesin şu ağlamayı!” dedi kulaklarını tıkayarak. </st></p>
			<p><st c="793">Görevliler bir an susup ona baktılar. </st><st c="831">Ama sonra, tekrar ve öncekinden daha da yoğun bir biçimde hıçkırıklarla ağlamaya devam ettiler.</st></p>
			<p><st c="926">Aysila o zaman anladı ki, onlara bağırdıkça daha da çok ağlayacaklardı. </st><st c="999">Kesin şu ağlamayı, demenin bir anlamı yoktu ve hiçbirinin, ona bir faydası olacak gibi değildi. </st><st c="1095">Şimdi, ne gerekiyorsa onu yapmalıydı. </st><st c="1133">Sesindeki kaygıyı saklayıp otoriter bir ton vermeye çalışarak onları uyardı: </st></p>
			<p><span><st c="1210">“Sakın, sakın küredeki hayalleri kaydetmeyin ve ne olursa olsun onları </st></span><span><st c="1281">Gerçekleşecek Hayaller Katı</st></span><span><st c="1308">’na yollamayın! </st><st c="1325">Anlaşıldı mı?” </st></span></p>
			<p><st c="1340">Ama anlaşılan bu uyarıyı yapmasına gerek yoktu; çünkü görevliler uzunca bir süre ağlamaktan başka bir şey yapacağa benzemiyorlardı.</st></p>
			<p><span><st c="1471">Aysila önce Orkır’a gidip eski öğretmenlerinden yardım almayı düşündü. </st><st c="1543">Ama ne diyebilirdi ki Bayan Şina’ya ve Bay Pino’ya? </st><st c="1595">‘</st></span><span><st c="1596">Şey... </st><st c="1603">ben küreyi koruyamadım... </st><st c="1629">Ben uyurken birileri </st></span><span><st c="1650">küreye kötü hayallerini yerleştirmeyi başarmış,</st></span><span><st c="1697">’ diyemezdi ya... </st><st c="1716">Nasıl söylenirdi ki böyle bir şey. </st><st c="1751">Ona o kadar güvenmişler ve onu Ay Kraliçesi yapmışlardı. </st><st c="1808">Ben bu işi başaramadım işte, demek gibi bir şeydi bu. </st><st c="1862">Düşündü taşındı ve sonunda akıl danışmak için eski dostu Hontus’un yanına gitmeye karar verdi. </st></span></p>
			<p><span><st c="1957">Hontus,</st></span><span><st c="1964"> Dönus</st></span><span><st c="1970"> gezegeninde yaşardı ve şüphesiz uzayın en bilge kişilerinden biriydi. </st><st c="2041">Aysila onun yaşadığı gezegene gitmeyi hiç sevmezdi. </st><st c="2093">Ne zaman bu gezegene gitse başı döner ve kendisini günlerce sersem gibi hissederdi. </st><st c="2177">Çün</st></span><span><st c="2180">kü bu gezegendeki çekim gücünün garip etkisi yüzünden herkes yürürken bile dön</st></span><span><st c="2259">erdi. </st><st c="2266">Gezegenin adı da buradan geliyordu zaten. </st><st c="2308">Hontus da Dönus’tan ayrılmayı pek sevmez, “Buranın çekimiyle dönmeye o kadar alıştım ki başka gezegenlerde de benim başım dönüyor!” derdi. </st><st c="2447">Sırf bu yüzden bu iki eski dost, bin yılda bir, yalnızca Ay Balosu’nda görüşürlerdi.</st></span></p>
			<p><st c="2531">Ama şimdi Aysila’nın ona ihtiyacı vardı; belki Hontus ona yol gösterebilirdi. </st><st c="2610">Ay Parlatıcılarının hıçkırık sesleri gitgide artıyor, AYK’ın içi bile koyu bir dumanın etkisinde gibi gri gözüküyordu. </st><st c="2729">Bir an önce bu olanların nedenini bulup çözmeliydi. </st></p>
			<p><st c="2781">Aysila, önünden geçen bir kuyrukluyıldızın tam kuyruğunu tutmak üzereydi ki yıldız, “Canım o kadar sıkılıyor ki, inan bu kadar sıkıntılıyken seni hiçbir yere götüremem!” dedi. </st><st c="2957">Orta boy bir göktaşı da oflaya poflaya uzağından geçti. </st><st c="3013">Neler oluyordu? </st><st c="3029">Herkesin canı niçin bu kadar sıkılıyordu?</st></p>
			<p><span><st c="3070">Aysila kısılıp kaldığını düşündü. </st><st c="3105">Bir kuyrukluyıldıza ya da bir göktaşına tutunamadan uzayda seyahat edemezdi ki! </st><st c="3185">Keşke uçurma büyüsünü hatırlasaydım, diye düşündü. </st><st c="3236">Ama büyü için hazırlanan iksire neler koyulduğunu hatırlamıyordu. </st><st c="3302">Şimdi çok daha iyi anlıyordu, </st></span><span><st c="3332">Orkır</st></span><span><st c="3337">’da öğrettikleri ve onlara gereksiz gelen birçok bilginin aslında ne kadar gerekli olduğunu. </st><st c="3431">Bayan Şina hep, “Bunlar mutlaka bir gün işinize yarayacak bilgiler; sakın kulak arkası etmeyin,” derdi. </st><st c="3535">Ah keşke zamanında onu dinleseydi. </st><st c="3570">Şimdi çoktan Dönus’a va</st></span><span><st c="3593">rmış olurdu. </st></span></p>
			<p><st c="3607">Tam bu sırada, bir kuyrukluyıldız daha yanından oflayarak geçti. </st><st c="3672">Daha fazla böyle bekleyemezdi. </st><st c="3703">Yanından oflayarak geçen diğer bir yıldıza, “Hey, biliyorum çok canın sıkılıyor ama belki beni Dönus’a götürürsen bu can sıkıntısından kurtulursun. </st><st c="3851">Değişiklik her zaman can sıkıntısına iyi gelir,” dedi. </st></p>
			<p><st c="3906">Aslında bunun bir faydasının olmayacağını düşünüyordu ama yine de şansını denemişti. </st><st c="3991">İyi de etmişti, çünkü bu kuyrukluyıldız, “Hiç de fena bir fikir değil, belki de hareketsizlikten canım sıkılıyordur, kim bilir...” diye yanıt verdi. </st><st c="4140">Aysila da ne olur ne olmaz, belki birazdan fikrini değiştirir diye aceleyle onun kuyruğunu tutup, “Haydi o zaman, bir an önce gidelim!” dedi. </st></p>
			<p><st c="4282">Ama yolculuk bittiğinde, “Hiç de söylediğin şey olmadı!” diye sitem etti yıldız, “Aksine şimdi canım çok daha fazla sıkılıyor.” </st></p>
			<p><st c="4410">“Ne demezsin... </st><st c="4426">Benim de!” dedi Aysila. </st></p>
			<p><st c="4450">Dönus’a iner inmez dönmeye başladı. </st><st c="4486">“Bir bu eksikti! </st><st c="4503">Nefret ediyorum dönmekten!” diye söylendi. </st><st c="4546">Şimdi can sıkıntısı yetmezmiş gibi, böyle döndükçe başı da dönüyordu. </st></p>
			<p><st c="4616">Döne döne Hontus’un evine vardığında öyle sersemlemişti ki, bir türlü kapının zilini tutturamadı. </st><st c="4714">Neyse ki Hontus’un telepati yeteneği oldukça gelişmişti ve çoğu zaman daha zil çalmadan kapıyı açardı. </st><st c="4817">Şimdi de o çalmaya çalışırken açıverdi kapıyı. </st><st c="4864">Karşısında Aysila’yı görünce çok şaşırdı. </st><st c="4906">Çünkü daha dün gece baloda birlikteydiler. </st></p>
			<p><st c="4949">“Seni gördüğüme sevindim Aysila, sen de sonunda dönmeye alışıyor musun ne? </st><st c="5024">Seninle bin yıldan önce görüşemeyiz sanıyordum. </st><st c="5072">Yoksa bu yaşlı dostunu daha sık mı görmeye karar verdin?” dedi gülümseyerek. </st></p>
			<p><st c="5149">Aysila döne döne içeri girdi. </st><st c="5179">“Keşke bu bir nezaket ziyareti olsaydı ama ne yazık ki değil. </st><st c="5241">Çok, çok kötü şeyler oluyor Hontus! </st><st c="5277">Senin yardımına ihtiyacım var,” dedi ve ona olanları anlattı. </st></p>
			<p><st c="5339">“Anlattığın şeyler gerçekten de çok korkunç! </st><st c="5384">Bu sıkıntı bulutları tüm uzayda yayılıyor olmalı. </st><st c="5434">Baksana, burası bile gri renge büründü!” </st></p>
			<p><st c="5475">“Bu da demek oluyor ki çok yakında tüm gezegenlerden oflama ve ağlama sesleri duyulacak!” Her geçen dakika, küredeki şeylerin lehine işliyordu ve Aysila bunun bilincindeydi. </st><st c="5649">“O korkunç ve dehşet verici görüntülerin gerçekleşmemesi lazım Hontus!”</st></p>
			<p><st c="5720">“Birileri Küre Odası’na girmeyi başarmış olabilir mi? </st><st c="5775">Bu kadar kötü bir şeyi kim, niçin hayal eder ki?” diye sordu Hontus, düşünceli düşünceli...</st></p>
			<p><st c="5866">“Yoo, Küre Odası’na yabancı biri girseydi yüzüğüm bana haber verirdi. </st><st c="5937">Oysa dün gece mışıl mışıl uyudum,” dedi Aysila parmağındaki yeşil taşlı yüzüğü göstererek. </st></p>
			<p><span><st c="6028">Bahsettiği yüzüğü ona eski Ay Kraliçesi vermişti ve Küre</st></span><span> </span><span><st c="6084">Odası’na yabancı birileri girecek olursa yüzüğün parmağını sıkıp acıtacağını söylemişti. </st><st c="6174">Hontus neredeyse yere değecek kadar uzun sakalını sıvazladı, küçük göz</st></span><span><st c="6244">lüklerini burnunun ucuna getirdi ve sonra tekrar geri itti. </st><st c="6305">Derin düşüncelere daldığı zamanlar hep böyle yapardı. </st></span></p>
			<p><span><st c="6359">“İnan bana neler olduğunu ben de anlamadım Aysila. </st><st c="6410">Binlerce yıldır bildiğimi sandığım tüm doğrular bu söylediklerin karşısında bir anda yıkılıverdi. </st><st c="6508">Ay Balosu’ndan sonra küre</st></span><span><st c="6533">,</st></span><span><st c="6534"> kararmak yerine daha da parlamalıydı. </st><st c="6573">Hiç böyle bir şey duymamıştım. </st><st c="6604">Bu nasıl olabilir ki?” Hontus bunları söyledikten sonra, bir eli alnında, bir süre sessiz kalıp düşüncelere daldı ve sonra küçük gözlüklerini burnunun ucuna getirip tekrar geri iterek konuşmasını sürdürdü: “Kütüphanemdeki Eski</st></span><span> </span><span><st c="6830">Dönus dilindeki kitaplara bakmalıyım. </st><st c="6869">Umarım orada bir şeyler bulabilirim. </st><st c="6906">Ama bunun için zamana ihtiyacım var.”</st></span></p>
			<p><st c="6943">“O zaman ben de diğer gezegenlere gideyim. </st><st c="6987">Belki neler olduğuna dair bir şeyler öğrenebilirim,” dedi Aysila.</st></p>
			<p><st c="7052">Hontus, bir şeyler bulur bulmaz hemen Ay Şatosu’na geleceğini söyleyerek uğurladı onu. </st><st c="7140">Aysila oradan Orkır’a gidip Bay Pino ve Bayan Şina’yla konuşmaya çalışırken, Hontus da Gizli Bilgiler kitabından işe yarayacağını düşündüğü bir ipucuna ulaşmıştı.</st></p>
		</div>
	<div id="charCountTotal" value="7302"></div></body>
</html>
