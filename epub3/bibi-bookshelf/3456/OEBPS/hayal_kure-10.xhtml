<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kure-10</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kure-10" xml:lang="tr-TR">
		<div>
			<p><br /><br /><br /></p>
			<p id="_idParaDest-10"><st c="0">Aysila ve Jiji AYK’ta</st></p>
			<p><br /><br /><br /></p>
			<p><st c="22">Jiji dünyadan ayrılmayalı o kadar uzun zaman olmuştu ve tıpkı bir dünyalı gibi otomobil, otobüs, tren ve uçak gibi taşıtlarla seyahat etmeye o kadar alışmıştı ki, “Peki, şimdi neyle gideceğiz Ay’a? </st><st c="221">En son kayan bir yıldıza tutunup gelmiştim buraya... </st><st c="274">Ama buradan yıldızlara tutunmak imkânsız. </st><st c="316">Sakın bana buraya geldiğin aracın su aygırlarının bataklığına düştüğünü söyleme!” dedi.</st></p>
			<p><st c="403">Aysila, “Aynen öyle...” dedi gülerek. </st><st c="442">“Buraya bir göktaşıyla geldim ve göktaşı ne yazık ki şimdi sevimli aygırların göletinde.” </st></p>
			<p><st c="532">“Peki ama nasıl gideceğiz Ay’a? </st><st c="564">Dünyalılardan bir füze yürütecek değiliz ya!” </st></p>
			<p><st c="610">Aysila, “Hiç fena bir fikir değil!” diyerek muzipçe güldü. </st></p>
			<p><st c="669">Jiji tam bunun iyi bir fikir olmadığını söyleyecekti ki, Aysila ona şaka yaptığını söyledi: “Hatırlamıyor musun? </st><st c="782">Buradan hep Ay’ın çekim gücünü kullanarak giderim.” </st></p>
			<p><st c="834">Boynundaki aytaşı kolyeyi gökte ince bir hilal şeklinde duran Ay’a tuttu. </st><st c="908">Diğer elini de Jiji’ye uzattı: “Füze çalmak istemiyorsan elimi tut!” dedi gülümseyerek... </st><st c="998">Jiji kazağının altında gizlenmiş kolyesini göstererek, “Benim de füzem var!” dedi ve güldü. </st><st c="1090">O da tıpkı Aysila gibi kolyesini Ay’a doğru tuttu. </st></p>
			<p><st c="1141">Şimdi Ay’ın ışığı o kadar parlak görünüyordu ki ikisinin de gözlerini alıyordu. </st><st c="1221">Jiji ışığa daha fazla bakamadı ve gözlerini kapadı. </st><st c="1273">Tüm bedeninin ışıl ışıl parladığını hissetti. </st><st c="1319">Gözlerini açtığında, kendini AYK’ın kapısında buldu. </st><st c="1372">Aysila da yanındaydı. </st></p>
			<p><st c="1394">İçeriden gelen ağlama seslerini duyunca, “Anlattığın kadar varmış,” dedi, “hâlâ ağlıyor senin zavallı görevliler!”</st></p>
			<p><st c="1508">“Birazdan kendilerine gelecekler, çok az kaldı!” </st></p>
			<p><st c="1558">Birlikte Küre Odası’na çıktılar. </st><st c="1591">Oda hâlâ kapkaranlıktı. </st><st c="1615">Ama neyse ki aytaşı kolyesinin ışığı vardı. </st><st c="1659">Aysila kolyeyi küreye tuttu. </st><st c="1688">Küre yerinde duruyordu. </st><st c="1712">Aysila ve Jiji küreye doğru yaklaştılar. </st><st c="1753">Jiji bir an Ayküre’ye baktı ve gördüklerine inanamadı. </st><st c="1808">İçini tarif edilemeyecek kadar derin bir keder bürüdü.</st></p>
			<p><st c="1862">Aysila, “Haydi Jiji, küreye bakarak hayal kur!” dedi. </st><st c="1917">Jiji güzel hayaller kurmaya çalıştı ama bu çok zordu. </st><st c="1971">İçi bu kadar kederliyken nasıl hayal kurabilirdi ki? </st></p>
			<p><st c="2024">“Gözlerini kapat Jiji. </st><st c="2047">Herkes için hayal kurmalısın! </st><st c="2077">Lütfen zorla kendini!” </st></p>
			<p><st c="2100">Jiji gözlerini kapattı ve tüm bunların bittiğini, Aysila’yla birlikte bunu kutladıklarını hayal etti. </st><st c="2202">Hayvanat bahçesine gelen sevgi dolu çocukların hayalini kurdu. </st><st c="2265">Ama kürede hiçbir değişiklik olmuyordu. </st><st c="2305">Hâlâ simsiyahtı; hâlâ kötülük, nefret, şiddet ve vahşet dolu karanlık şeyler gösteriyordu ve nedense Jiji’nin hayallerini algılamıyordu. </st></p>
			<p><st c="2442">Aysila üzgündü: “Olmuyor, olmuyor işte! </st><st c="2482">Nasıl bir büyüyse bu! </st><st c="2504">Güzel hayallerin gücü de küreyi eski haline getiremiyor,” dedi kederle.</st></p>
			<p><st c="2575">“Belki de hayal kurmanın nasıl olduğunu hatırlayan bir dünyalının gücü, benden daha etkili olur.” </st></p>
			<p><st c="2674">Bu sözler Aysila’ya oldukça mantıklı geldi. </st><st c="2718">Zaten Hontus da ona Dünyalı birini, hatta özellikle o çok güzel hayaller kuran küçük kızı bulmasını önermemiş miydi? </st></p>
		</div>
	<div id="charCountTotal" value="2835"></div></body>
</html>
