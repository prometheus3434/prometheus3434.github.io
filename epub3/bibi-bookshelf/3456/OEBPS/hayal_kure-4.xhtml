<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kure-4</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kure-4" xml:lang="tr-TR">
		<div>
			<p><br /><br /><br /></p>
			<p id="_idParaDest-4"><st c="0">Ayküre’ye Neler Oluyor?</st></p>
			<p><br /><br /><br /></p>
			<p><st c="23">Aysila balo gecesinin ertesi sabahı yatağından yorgun bir şekilde kalktı. </st><st c="98">Nedense onu uyandıran müzik çalmamıştı. </st><st c="138">Oysa her sabah aynı şarkıyla güne başlamaya o kadar alışıktı ki, şarkıyı dinlemediği için kendinde bir eksiklik hissetti. </st><st c="260">Dün gece yarısına kadar ne çok eğlenmişlerdi. </st><st c="306">Herhalde yorgunluktan duymamıştı şarkıyı. </st><st c="348">Ne güzel, tüm eski dostlarını görmüştü baloda! </st></p>
			<p><span><st c="395">Gecenin sonunda da misafirlerini daha fazla sabırsızlandırmadan Ayküre’yi, </st></span><span><st c="470">Küre Odası</st></span><span><st c="480">’ndan alıp gelmiş ve herkes bu muhteşem küreye bakarak hayaller kurmuştu. </st><st c="555">“İşte bu âna bayılıyorum! </st><st c="581">Tam bin yıldır yeni dileğimi tutmak için bunu bekliyordum,” demişti Orkır’daki eski öğretmeni Bayan Şina. </st><st c="687">Eski dostu Hontus da bir sonraki dileği için şimdiden sabırsızlandığını söylemişti. </st></span></p>
			<p><st c="771">Peki ama bu kadar neşeli bir geceden sonra niçin kendini bu kadar kötü hissediyordu? </st><st c="856">Tiz sesiyle, “Ay saminas minas...” şarkısını söylemeye başladı ama bu da onu neşelendirmeye yetmedi. </st><st c="957">Oysa Ay Balosu’nun ertesi sabahı hep çok neşeli olurdu. </st><st c="1013">Şimdiyse içinde, nedenini bilmediği garip bir sıkıntı vardı. </st></p>
			<p><st c="1074">Kendisini böyle çok kötü hissettiği zamanlar onu neşelendirecek tek bir şey vardı. </st><st c="1157">Ayküre’den Dünya’daki çocukların hayallerine bakmak. </st><st c="1210">Uzayda, bu mavi gezegendeki çocuklar kadar güzel hayaller kuran hiç kimse yoktu. </st><st c="1291">Ne değişik, ne farklı, ne güzel, ne sınırsız hayallerdi onlarınki...</st></p>
			<p><st c="1359">Hele içlerinden biri vardı ki, onun hayallerine bayılırdı. </st><st c="1419">Bu sevimli kız neredeyse üç yaşından beri hep Ay’a bakarak hayaller kurardı ve Aysila onda kendi çocukluğunu görürdü. </st><st c="1537">Hepsi de birbirinden güzel hayallerdi bunlar. </st><st c="1583">Bir gün hayalinde uçan bir atın üzerinde uzayı dolaşır, bir gün gökten yıldız toplar, bir gün oyuncaklar ülkesinin prensesi olurdu Mina isimli bu sevimli kız... </st></p>
			<p><st c="1744">Büyüdükçe hayallerinin niteliği ve konuları epey değişti ama hâlâ Aysila’yı şaşırtan ve büyüleyen güzellikte hayallerdi bunlar. </st><st c="1872">Bir gün astronot olup tüm gezegenleri dolaştığını hayal ediyor; bir sonraki gün bir zaman makinesi icat ediyor; ondan sonraki günse tüm Dünya’ya barış getiren biri olarak düşlüyordu kendini...</st></p>
			<p><span><st c="2064">Aysila ne zaman Mina’nın hayallerine baksa içini bir sevinç kaplardı. </st><st c="2135">Bir an önce içindeki anlamsız sıkıntıdan kurtulmak için Ay Şatosu’ndan çıktı. </st><st c="2213">Dışarısı pusluydu, gri bir renge bürünmüştü. </st><st c="2258">Oysa Ay’da, bahara benzer, tek bir mevsim yaşanırdı ve gökyüzü hep berrak olurdu. </st></span><span><st c="2340">Aysila’nın canı daha da çok sıkıldı. </st><st c="2377">Neler oluyordu böyle? </st></span><span><st c="2399">Bu gri bulutlar da nereden çıkmıştı? </st></span><span><st c="2436">Havanın pırıl pırıl olması gerek. </st><st c="2470">Bir şeyler ters gidiyor!</st></span><span><st c="2494"> diye geçirdi içinden. </st><st c="2517">Sanki bu gri bulutlar üzerine üzerine geliyor gibiydi. </st><st c="2572">AYK’a doğru koştu ve kapının girişinde dikilip somurtan Ay Parlatıcılarını görmezden gelerek asansöre bindi. </st></span></p>
			<p><span><st c="2681">Akşamki baloda onca davetlinin küreye bakarak dilediği hayallerden sonra, Ayküre bu sabah iyice parlıyor olmalıydı. </st><st c="2797">Şimdi gidip ona odaklanacak ve uzun uzun bakacaktı... </st></span><span><st c="2851">O zaman sıkıntım geçer,</st></span><span><st c="2874"> diye düşünüyordu. </st><st c="2893">Ama Küre Odası’nın kapısını açar açmaz şok oldu. </st><st c="2942">Çünkü içeride kasvetli bir karanlık karşılamıştı onu. </st><st c="2996">Oysa burası AYK’ın en ışıklı odasıydı ve kürenin ışığı odayı hep ışıl ışıl aydınlatırdı. </st><st c="3085">Üstelik dün geceki balodan sonra, yeni hayallerle yüklü Ayküre her zamankinden daha çok parlayıp her zamankinden daha çok ışık saçarak, hızla dönüyor olmalıydı. </st><st c="3246">Fakat her ne olduysa küre şimdi simsiyahtı; hiç ışık saçmıyor ve dönmüyordu. </st><st c="3323">Aysila boynundaki aytaşı kolyesini ona doğru tuttu. </st><st c="3375">Ama o anda içi daha da sıkıldı. </st><st c="3407">Sanki sıkıntıdan patlayacak gibiydi. </st><st c="3444">Endişeyle küreye baktı. </st></span></p>
			<p><st c="3468">Ama o da ne! </st><st c="3481">Küre yavaş yavaş dönmeye başladı. </st><st c="3515">Fakat hâlâ simsiyahtı ve her zaman birbirinden güzel hayalleri yansıtan bu düş küresinde, şimdi hiç kimsenin görmek istemeyeceği görüntüler vardı. </st><st c="3662">Bunlar hayal değil, vahşetti. </st><st c="3692">Savaş, açlık, yokluk, işkenceler, cinayetler... </st><st c="3740">Döndükçe, olabilecek ne kadar kötü şey varsa onların görüntüleri ve o görüntülere eşlik eden duyguları yansıtıyordu. </st><st c="3857">Aysila daha fazla bakamadı. </st><st c="3885">Bu nasıl olurdu? </st><st c="3902">Kendini bildi bileli hep güzellikler izlemişti bu kürede... </st><st c="3962">Tüm bunlar kötü bir rüya olmalıydı. </st></p>
			<p><st c="3998">Ama ne yazık ki değildi. </st><st c="4023">Umutsuzca küreyi salladı, sallandıkça kötü görüntüler daha da canlandı. </st><st c="4095">Küreyi kederle yerine koydu. </st></p>
			<p><st c="4124">Kötü, çok kötü bir şeyler oluyordu. </st><st c="4160">Ayküre’deki bu kâbus gibi olaylardan biri bile gerçekleşmemeliydi. </st><st c="4227">Ama Aysila çok iyi biliyordu ki, ona yüklenmiş olan ve yansıyan her şeyin gerçekleşme olasılığı oldukça yüksekti. </st><st c="4341">Bunu düşünmek bile istemiyordu. </st><st c="4373">Bir an evvel Ayküre’yi bu kötü görüntülerden arındırmalıydı. </st></p>
			<p><st c="4434">Ama nasıl? </st><st c="4445">Nasıl yapacaktı bunu? </st></p>
			<p><span><st c="4467">Şimdiye kadar Ayküre’yi durdurmayı aklına bile getirmemişti; zaten</st></span><span> </span><span><st c="4533">nasıl durdurabileceğini de, durdurduğunda kötülük dolu hayallerden nasıl arındırabileceğini de düşünmemişti. </st><st c="4643">Hem arındırabilse bile, ardından Ayküre’yi nasıl yeniden çalışır hale getirebileceğini bilmiyordu. </st><st c="4742">Zaten onun görevi altı bin yıldır küreyi çalıştırmaktı, durdurmak değil.</st></span></p>
		</div>
	<div id="charCountTotal" value="4814"></div></body>
</html>
