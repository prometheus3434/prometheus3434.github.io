<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kure-9</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kure-9" xml:lang="tr-TR">
		<div>
			<p><br /><br /><br /></p>
			<p id="_idParaDest-9"><st c="0">Aysila, Jiji’nin Yanına Gidiyor</st></p>
			<p><br /><br /><br /></p>
			<p><st c="31">Korkus zaferini kutlarken Aysila Dünya’ya gitmek üzere şatodan ayrıldı. </st><st c="104">Bu onun Mavi Gezegene ilk ziyareti olmayacaktı; daha önce de defalarca oraya Orkır’dan arkadaşı olan ve Dünya’da yaşayan Jiji’yi ziyarete gitmişti. </st></p>
			<p><st c="252">Jiji ve ikiz kardeşi Jojo, Orkır’a Pandamilya gezegeninden gelmişlerdi. </st><st c="324">Jiji Orkır’da Hayvanbilim okumuştu ve şimdi Dünya’da bir hayvanat bahçesinin müdürlüğünü yapıyordu. </st><st c="424">Jiji’nin ikiz kardeşi Jojo ise eğitimini bitirir bitirmez Pandamilya’ya geri dönmüştü ve orada nesli tükenmekte olan uzaylı yaratıklarla ilgili çalışmalar yapıyordu. </st></p>
			<p><st c="590">Jiji, “Şu Jojo’yu da hiç anlamıyorum. </st><st c="628">Dünya’daki bir sürü hayvan türünü sanki hiç önemsemiyor! </st><st c="685">Oysa bu Mavi Gezegendeki kadar çok hayvan türü başka hiçbir yerde yok,” derdi hep. </st><st c="768">Okuldan mezun olduğunda, Jojo’yu kendisiyle gelmesi için ikna etmeye çalışmıştı ama boşuna! </st></p>
			<p><st c="860">Orkır’dan ayrılırken Aysila’ya, “Çocukluğundan beri ikiz kardeşim Jojo’nun gözü Pandamilya ve diğer gezegenlerdeki nesli tükenmekte olan türlerden başka hiçbir şey görmüyor. </st><st c="1034">İşlerinden zaman ayırıp beni Dünya’da ziyarete pek gelmeyecektir. </st><st c="1100">Ama sen Aysila, lütfen beni sık sık görmeye gel! </st><st c="1149">En azından doğum günlerimi unutma lütfen, olur mu?” demişti. </st></p>
			<p><st c="1210">Aysila, Pandamilyalıların doğum günlerine ne kadar önem verdiklerini çok iyi bildiğinden Jiji’nin bu isteğini kırmamış ve doğum günlerinin hepsinde olmasa bile çoğunda Jiji’yi ziyarete gitmişti. </st><st c="1405">Son gelişinde de hediye olarak ona, aytaşından çok güzel bir kolye getirmişti. </st><st c="1484">Jiji o gün bugündür bu kolyeyi boynundan hiç çıkarmıyordu. </st></p>
			<p><st c="1543">Aysila dünyaya varır varmaz ilk önce Jiji’nin yanına gitmeye karar vermiş, “Sıkıntı bulutları çoktan Jiji’yi de etkilemiştir. </st><st c="1669">Ama yine de şansımı denemeli ve onu ziyaret etmeliyim,” demişti kendi kendine... </st><st c="1750">Ay Şatosu’ndan çıkar çıkmaz yaklaşan bir göktaşı gördü ve ona tutunuverdi. </st></p>
			<p><st c="1825">Aslında göktaşıyla seyahat etmek uzayda pek de tercih edilir bir şey değildi, çünkü göktaşları oldukça küçük olur ve Dünya’nın atmosferine girerken hızla, ısınıp yanmaya başlarlardı. </st><st c="2008">O yüzden konforlu değillerdi. </st><st c="2038">Ama Aysila şu an konfor arayacak durumda değildi. </st><st c="2088">Öte yandan bir göktaşının istediğin yere gitmesini sağlamak oldukça basitti. </st></p>
			<p><span><st c="2165">Aysila, göktaşının üstüne atlar atlamaz, boynundaki kolyeyi çıkarmadan göktaşına doğru tuttu. </st><st c="2259">Göktaşı, “Hey sen! </st><st c="2278">Ne yapıyorsun?” dedi. </st><st c="2300">Aysila, “Sen şimdi beni Mavi Gezegendeki </st></span><span><st c="2341">Binbirtür Hayvanat Bahçesi</st></span><span><st c="2367">’ne götür!” diyerek kolyeyi sallamaya devam etti.</st></span></p>
			<p><st c="2417">Neredeyse göz açıp kapayıncaya kadar bir zaman geçti. </st><st c="2472">Göktaşı hızla yol aldı ve sonunda içinde su aygırlarının olduğu çamurlu bir suya düştü. </st><st c="2560">Tabii beraberinde Aysila’yla... </st><st c="2592">“Offf iğrenç bir şey bu!” dedi Aysila, çamurlu suyun içinde doğrulmaya çalışarak. </st><st c="2674">“Şu sersem göktaşları, hep en berbat yere düşmeyi nasıl beceriyorlar!” </st></p>
			<p><st c="2745">Bu sırada, Jiji yeni gelmiş olan iki düzine ziyaretçiye hayvanat bahçesini gezdiriyordu. </st><st c="2834">Su aygırları bölümüne gelmiş, içeri bakıp anlatıyordu:</st></p>
			<p><st c="2888">“Su aygırı hem etobur hem otobur bir hayvandır; kitlesi gergedandan bile büyüktür. </st><st c="2972">Hem suda hem karada yaşayan bu hayvanın nesli tükenme tehlikesi altındadır. </st><st c="3048">Gördüğünüz gibi burada da tam üç büyük su aygırı ve...” Cümlesini tamamlayamadan şaşkınlıkla Aysila’ya baktı ve “Ays... </st><st c="3168">Ays... </st><st c="3175">Aysila! </st><st c="3183">Sen... </st><st c="3190">sen orada ne arıyorsun?” diye kekeledi. </st></p>
			<p><st c="3230">Aysila hâlâ çamurlu suyun içinden çıkmaya çalışıyordu ama zemin o kadar kaygandı ki her seferinde tekrar suya düşüyordu: “Eğer buradan çıkmayı başarırsam sana her şeyi anlatacağım.” </st></p>
			<p><st c="3412">Hayvanat bahçesindeki görevlilerin yardımıyla, yapaylığına rağmen epey derin olan bataklıktan çıkmayı çok geçmeden başardı. </st></p>
			<p><st c="3536">Birlikte hayvanat bahçesinin hemen bitişiğinde bulunan Jiji’nin evine gittiler. </st><st c="3616">Jiji, Aysila’ya kendi kıyafetlerinden vermişti. </st><st c="3664">Korkus’un yaptığı büyüden Jiji’nin etkilenmemiş olduğunu gözleyen Aysila’nın içi rahatlamıştı. </st><st c="3759">İki eski dost şöminenin başında oturmuş, sıcak çikolata içiyor ve konuşuyorlardı.</st></p>
			<p><st c="3840">“Ne zamandır Jojo’dan haber alamıyorum,” dedi Jiji, “uzayda her şey yolunda mı?” </st></p>
			<p><st c="3922">“Ne yazık ki çok kötü şeyler oluyor,” diye yanıt verdi Aysila ve olanları tek tek anlattı. </st></p>
			<p><st c="4013">“Doğrusunu söylemek gerekirse dünyayı da gri bulutlar etkisi altına almıştır, diye düşünüyordum. </st><st c="4110">Ama hayvanat bahçesinde çalışanlara ve sana bakılırsa burada kimse can sıkıcı bulutların etkisi altında değil.” </st></p>
			<p><st c="4222">“Ne yazık ki durum göründüğü gibi değil Aysila. </st><st c="4270">Maalesef şu Korkus’un büyüsü dünyalıları da kötü etkiliyor,” dedi Jiji ve devam etti: ”Evet, burası can sıkıcı bulutların etkisinde değil ama dünyalılar son zamanlarda çok garip davranmaya başladı. </st><st c="4468">Eskiden hep güzel hayaller kurarlardı. </st><st c="4507">Şimdi buradaki herkes hayal diye bir şeyin varlığını unutmuş gibi. </st><st c="4574">Çocuklar bile hayal kurmuyor artık. </st><st c="4610">Huzursuzluk, kavga, şiddet, saldırı ve çatışmalar her geçen gün artıyor. </st><st c="4683">Daha geçen gün burayı ziyarete gelen ortaokul çocukları sırf eğlence olsun diye maymunları taşa tuttu. </st><st c="4786">Düşünebiliyor musun? </st><st c="4807">Buraya geldim geleli hiç böyle bir şey görmemiştim. </st><st c="4859">Ben de bunların nedenini merak ediyordum. </st><st c="4901">Demek tüm bunlara Korkus neden olmuş.”</st></p>
			<p><st c="4939">Aysila durumun ciddiyetini şimdi daha iyi anlamıştı. </st><st c="4993">En çok dünyalılar ve dünyalı çocuklar hayal kurarlardı ve küre onların düşleriyle dolup taşar, pırıl pırıl parlardı.</st></p>
			<p><st c="5109">“Demek Korkus’un şu lanet büyüsü, hayal gücü yüksek olanları da başka türlü etkilemiş, onları düş kurma yeteneğinden yoksun bırakmış. </st><st c="5244">Oysa dünyalı çocuklar bayılırdı düş kurmaya. </st><st c="5289">Üstelik hepsi de ne güzel hayallere sahiplerdi...” Aysila bunları söyledikten sonra birden Jiji’ye baktı: “Ama sen, sen hayallerin varlığını unutmamışsın. </st><st c="5444">Oysa Pandamilya’daki herkes, tıpkı diğer gezegenlerde yaşayanlar gibi sadece hayallerini değil, hayal kurmanın ne olduğunu bile unuttular.”</st></p>
			<p><st c="5583">“Haklısın. </st><st c="5595">Gerçi ben hayal kurmak ne demektir unutmadım ama neden unutmadığımı bilmiyorum. </st><st c="5675">Bazen hayallerden söz ettiğimde buradakiler bana deliymişim gibi bakıyorlar.” </st></p>
			<p><span><st c="5753">Aysila’nın neşesi yerine gelmişti. </st><st c="5788">“Hemen AYK’a gitmeliyiz. </st><st c="5813">Sen kalpten inandığın için hayallerin varlığını unutmadın. </st><st c="5872">Hontus’un </st></span><span><st c="5882">Gizli Bilgiler</st></span><span><st c="5896"> kitabında bulduğu şeye uyuyorsun. </st><st c="5931">O halde biz, yani sen ve ben el ele verirsek Ayküre’yi eski haline döndürebiliriz!”</st></span></p>
			<p><st c="6014">Jiji, Aysila’nın bu son söylediklerini tam anlamamıştı ama o da kürenin eski haline dönmesini en az onun kadar istiyordu. </st><st c="6137">Bunun için Aysila’yla AYK’a gitmesi gerekiyorsa seve seve giderdi.</st></p>
		</div>
	<div id="charCountTotal" value="6203"></div></body>
</html>
