<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kure-19</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kure-19" xml:lang="tr-TR">
		<div>
			<p><br /><br /><br /></p>
			<p id="_idParaDest-19"><st c="0">Hontus Pegasus’la Tanışıyor</st></p>
			<p><br /><br /><br /></p>
			<p><st c="28">Uçan atlardan biri Hontus’u sırtına bindirdi. </st><st c="75">Ama Hontus atın üzerinde de sürekli dönüyordu. </st><st c="122">Uçan at, “Ne biçim yaratıksın sen? </st><st c="157">Dönmeden duramaz mısın?” diye şikâyet etti. </st><st c="201">“Kes şunu, çok gıdıklanıyorum! </st><st c="232">Ha ha... </st><st c="241">Hah ha ha! </st><st c="252">Kes şunu, yoksa gıdıklanmaktan uçuş kontrolümü kaybedip bir yere toslayacağım!” </st></p>
			<p><st c="332">Ama Hontus, durursa sıkıntı veren bulutların etkisi altına gireceğini biliyordu. </st><st c="413">Her nedense bulutlar Parparparusluları etkilemiyordu. </st></p>
			<p><st c="467">“İnan bana üzerinde dönmek benim de hiç hoşuma gitmiyor. </st><st c="524">Düşmemek için nasıl çaba sarf ettiğimin farkında mısın sen?”</st></p>
			<p><st c="584">Uzunca bir süre siyah ağaçların üzerinde uçtular. </st><st c="635">Karanlık orman oldukça büyüktü. </st><st c="667">Daha sonra masmavi ağaçların olduğu bir ormana girdiler. </st><st c="724">Hontus aşağıda boylu boyunca uzanan manzaraya hayretle bakıyordu. </st><st c="790">Mavinin her tonuyla bezenmişti ağaçların dalları, gövdeleri, yaprakları... </st><span><st c="865">Bu müthiş bir şey! </st><st c="884">Çok güzel!</st></span><st c="894"> diye geçirdi içinden. </st><st c="917">Siyah ağaçlar ne kadar çirkinse bunlar da o kadar güzeldi ve aşağıda ne olduklarını pek seçmediği mavi yaratıklar dolaşıyordu.</st></p>
			<p><st c="1043">Bir süre daha uçtuktan sonra, uçan atlar göğe doğru yükselmeye başladılar. </st><st c="1119">O kadar yükseğe çıkmışlardı ki, bulutların arasında uçuyorlardı. </st><st c="1184">Hontus hava akımından dolayı atın üzerinde güçlükle duruyordu. </st><st c="1247">Neyse ki hayatı boyunca döndüğünden, güç de olsa hâlâ dengesini koruyabiliyordu. </st></p>
			<p><st c="1328">Atlar bulutların üstüne çıkıncaya dek göğe yükselmeye devam ettiler; sonra da tüm ihtişamıyla bir şato göründü. </st><st c="1440">Hontus artık Parparparus’un çok güzel bir gezegen olduğunu düşünmeye başlamıştı. </st><st c="1521">Karşısındaki şato, şimdiye kadar gördüğü en görkemli şeydi. </st><st c="1581">Ay Şatosu’ndan bile daha büyüktü ve bulutların üzerindeydi. </st></p>
			<p><st c="1641">Uçan atlarla birlikte şatodan içeri girdi. </st><st c="1684">Şatonun içi de en az dışı kadar güzeldi ve her yeri bembeyazdı. </st><st c="1748">Onları diğerlerinden daha gösterişli, kanatları süt beyaz renkli bir uçan at karşıladı. </st><st c="1836">Atların lideri Pegasus’tu bu... </st><st c="1868">Diğer atlar ona Hontus’un anlamadığı dilde bir şeyler söyledi. </st></p>
			<p><st c="1931">“Söyle bakalım, bizden ne istiyorsun?” diye sordu Pegasus.</st></p>
			<p><st c="1989">Hontus rahat bir nefes aldı. </st><st c="2019">Çünkü saatlerdir ne istediğini anlatmaya çalışmıştı. </st><st c="2072">Pegasus’a olanları anlatırken, Pegasus kahkahalarla gülmeye başladı ve “Ah hayaller! </st><st c="2157">Demek siz hâlâ onlarla oyalanıyorsunuz!” dedi. </st><st c="2204">Hontus uçan atların hayallere pek değer vermediğini Pindimindi’den duymuştu. </st><st c="2281">“Peki, bizden ne istiyorsun?” diye sordu Pegasus.</st></p>
			<p><st c="2330">Hontus ona, Aysila’nın, Mina’ya tekrar hayalleri hatırlatması gerektiğini anlattı: “Ama belki Mina da büyünün etkisinde kalmıştır ve hayal kurmayı hepten unutmuştur. </st><st c="2497">Belki Aysila’nın ne dediğini anlamayacaktır. </st><st c="2542">Belki de onu dinlemek bile istemeyecektir. </st><st c="2585">Dünyalılar bizlerden çok farklı. </st><st c="2618">Sizlerse çok eskiden onlarla yaşıyordunuz. </st><st c="2661">İnsanlarla iletişiminiz iyiydi. </st><st c="2693">Mina’yı etkilemenin bir yolunu biliyor olmalısınız. </st><st c="2745">Sonuçta o da bir insan...”</st></p>
			<p><st c="2771">“Haklısın, biz insanoğlunu çok iyi tanırız,” dedi Pegasus. </st><st c="2831">“İstersek Mina, inandığı şeyleri yeniden hatırlayabilir. </st><st c="2888">Sana bunun nasıl olacağını söylerim. </st><st c="2925">Ama karşılığında bana ne vereceksin?” </st></p>
			<p><st c="2963">“Eğer bunu başarırsan, Mina hayalleri hatırlarsa Ayküre eski haline döner, Korkus’un büyüsü etkisini yitirir. </st><st c="3073">Ben de sana hayatta en çok istediğin bir şeyi veririm.”</st></p>
			<p><st c="3128">“Ne istediğimi nereden biliyorsun? </st><st c="3164">Gerçekten onu bana verebilir misin?”</st></p>
			<p><st c="3200">“Ne istediğini sen söyleyeceksin. </st><st c="3235">Ama kötülük içeren bir istek olmamalı bu... </st><st c="3279">Yalnızca iyi bir dileği gerçekleştirebilirim ben.”</st></p>
			<p><st c="3329">“Pekâlâ... </st><st c="3341">Anlaştık!” dedi Pegasus.</st></p>
			<p><st c="3365">Hontus, Pegasus’a güvenebileceğini hissediyordu. </st><st c="3415">Pegasus, en çok neyi istediğini söyleyince, bunu gerçekleştirebileceği konusunda da kendine güveniyordu. </st><st c="3520">Aysila da buna karşı çıkmazdı herhalde... </st><st c="3562">Ama Pegasus’un isteğinin gerçekleşmesi için ilk önce Ayküre’nin tekrar eskisi gibi çalışmaya başlaması gerekliydi. </st><st c="3677">Bunun için de Mina’nın hayallerini hatırlaması için ne yapmak gerektiğini öğrenmeliydi...</st></p>
			<p><st c="3766">“Ama her şeyden evvel, bana güvenip ne yapmamız gerektiğini söylemelisin,” dedi Hontus.</st></p>
			<p><st c="3854">“Tamam,” dedi Pegasus, “Aysila, Mina’ya bir mektup yazsın. </st><st c="3914">Sonra, mektubu al ve bana getir!”</st></p>
			<p><st c="3947">Hontus, Aysila’nın dünyadan gelmesini bekleyerek zaman kaybetmek istemiyordu. </st><st c="4026">“Ben yazabilirim mektubu...”</st></p>
			<p><st c="4054">“Hayır, Aysila’nın yazması gerekli... </st><st c="4093">Ancak Aysila’nın yazacağı mektup işe yarar.”</st></p>
			<p><st c="4137">“Peki, Aysila mektubunda neler yazmalı ki dilediğimiz etki oluşsun?” </st></p>
			<p><st c="4207">“Aysila bilir ne yazacağını!”</st></p>
			<p><st c="4236">“Peki. </st><st c="4244">Şatoyu tekrar nasıl bulacağım? </st><st c="4275">Ben... </st><st c="4282">ben bu şatonun yolunu bulamam ki...”</st></p>
			<p><st c="4318">“Merak etme! </st><st c="4332">Şato seni bulur!” </st></p>
			<p><span><st c="4350">Şato mu onu bulacaktı? </st><st c="4373">Doğrusu Hontus şatonun kendisini nasıl bulacağını anlamamıştı. </st><st c="4436">İçinden, </st></span><span><st c="4445">Herhalde bir bildiği vardır Pegasus’un. </st><st c="4485">Bir an önce Aysila’yı bulup ona bir mektup yazdırmalıyım,</st></span><span><st c="4542"> diye geçirdi ve Pegasus’a teşekkür ederek oradan ayrıldı.</st></span></p>
		</div>
	<div id="charCountTotal" value="4600"></div></body>
</html>
