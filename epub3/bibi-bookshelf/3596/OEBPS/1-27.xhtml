<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-27</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-27" xml:lang="tr-TR">
		<div>
			<p>  </p>
			<p id="_idParaDest-27" xml:lang="en-GB"><st c="0">25</st><span>  </span></p>
			<p><st c="2">Natick’ten Dedektif Sarmiento, “Bana bunun yeni bir Laci Peterson davası olup olmadığını soruyorsunuz. </st><st c="106">Evlilik yoldan çıkar, koca kendine bir metres edinir” dedi.  </st></p>
			<p><st c="166">“Bir kız arkadaşı olduğunu kabul ediyor mu?” diye sordu Rizzoli.  </st></p>
			<p><st c="231">“Henüz etmedi, ama kokusunu alabiliyorum, anlarsın ya.” Sarmiento burnuna dokunup güldü. </st><st c="320">“Başka kadın kokusu.”  </st></p>
			<p><st c="342">Sarmiento, Rizzoli ile Frost’u üzerlerinde parlayan bilgisayar ekranlarıyla masaların arasından ilerletirken Rizzoli, Tabii kokuyu alabilir diye düşündü. </st><st c="496">Sarmiento kadın kokusuna alışık bir adammış gibi görünüyordu. </st><st c="558">Havalı bir yürüyüşe, cool bir adamın kendine güvenli çalımına sahipti; sağ kolu yıllardır kalçasında silah taşımaktan yay şeklinde duruyor, adamın polis olduğunu ilan ediyordu.  </st></p>
			<p><st c="735">Barry Frost hiçbir zaman o gösterişli yürüyüşü benimsememişti. </st><st c="798">İriyarı, koyu renk saçlı Sarmiento’nun yanında Frost güvenilir kalemi ve not defteriyle soluk tenli bir kâtip gibi görünüyordu.  </st></p>
			<p><st c="926">“Kayıp kadınını ismi Mattie Purvis” dedi Sarmiento. </st><st c="978">Masasının başında durup bir dosyayı aldı ve Rizzoli’ye uzattı. </st><st c="1041">“Otuz bir yaşında, beyaz. </st><st c="1067">Yedi aydır Dwayne Purvis’le evli. </st><st c="1101">Adam buradaki BMW galerisinin sahibi. </st><st c="1139">Karısını en son geçtiğimiz cuma, iş yerine uğradığında görmüş. </st><st c="1202">Görünüşe bakılırsa tartışmışlar; çünkü görgü tanıkları karısının oradan ağlayarak ayrıldığını söyledi.”  </st></p>
			<p><st c="1306">“Peki karısının kayıp olduğunu ne zaman bildirmiş?” diye sordu Frost.  </st></p>
			<p><st c="1376">“Pazar günü.”  </st></p>
			<p><st c="1390">“Bunu anlaması iki gün mü sürmüş?”  </st></p>
			<p><st c="1425">“Bay Purvis, kavgadan sonra ortalığın yatışması için bir otelde kaldığını söyledi. </st><st c="1508">Pazar gününe kadar eve dönmemiş. </st><st c="1541">Karısının arabasını garajda bulmuş; cumartesi postasının alınmadığını görmüş. </st><st c="1619">Bir sorun olduğunu anlamış. </st><st c="1647">Olayı pazar gecesi bildirmiş. </st><st c="1677">Sonra bu sabah, kayıp hamile kadınlar konusunda yayınladığınız uyarıyı gördük. </st><st c="1756">Bunun sizin şablonunuza uyup uymadığını bilmiyorum. </st><st c="1808">Bana daha çok klasik bir evlilik krizi gibi görünüyor.”  </st></p>
			<p><st c="1864">“Adamın kaldığı oteli kontrol ettiniz mi?” diye sordu Rizzoli.  </st></p>
			<p><st c="1927">Sarmiento yüzünde alaycı bir sırıtışla cevap verdi. </st><st c="1979">“Onunla son konuştuğumda, hangi otelde kaldığını hatırlamakta güçlük çekiyordu.”  </st></p>
			<p><st c="2060">Rizzoli dosyayı açtığında Matilda Purvis ve kocasının düğün günlerinde çekilmiş fotoğrafını gördü. </st><st c="2159">Yedi ay önce evlendiklerine göre, Mattie bu fotoğraf çekildiğinde iki aylık hamile olmalıydı. </st><st c="2253">Gelin kahverengi saçlı, kahverengi gözlü, bir genç kız gibi yuvarlak yanakları olan, tatlı bir kadındı. </st><st c="2357">Gülümseyişinde saf mutluluk vardı. </st><st c="2392">Bu, az önce hayat boyu kurduğu hayali gerçekleştiren bir kadının görüntüsüydü. </st><st c="2471">Yanında duran Dwayne Purvis yorgun, neredeyse canı sıkılmış gibiydi. </st><st c="2540">Fotoğrafa bakan biri, şunu görebilirdi: </st><span><st c="2580">Sorunları olacak.</st></span>  </p>
			<p><st c="2597">Sarmiento onları bir koridordan geçirip karartılmış bir odaya soktu. </st><st c="2667">Tek taraflı bir pencere sayesinde, o an boş olan, hemen yandaki sorgu odasını görebiliyorlardı. </st><st c="2763">Odanın duvarları beyaz ve çıplaktı; içeride bir masa, üç sandalye ve köşelerden birine monte edilmiş bir kamera vardı. </st><st c="2882">Burası, insanları terletip gerçeği söyletmek için tasarlanmış bir odaydı.  </st></p>
			<p><st c="2956">Camın ardından kapının savrularak açıldığını gördüler. </st><st c="3011">İki adam içeri girdi. </st><st c="3033">Biri polisti; geniş göğüslü ve kelleşmekte olan bir adamdı; yüzünde hiçbir ifade yoktu. </st><st c="3121">Herhangi bir duygu ifadesi bulunmadığından insanı geren türden bir yüz.   </st></p>
			<p><st c="3193">“Bu kez sorguyu Dedektif Ligett yapacak” diye mırıldandı Sarmiento. </st><st c="3261">“Bakalım ondan yeni bir şeyler öğrenebilecek miyiz.”  </st></p>
			<p><st c="3314">Ligett’in “Oturun” dediğini duydular. </st><st c="3352">Dwayne yüzü cama dönük olarak oturdu. </st><st c="3390">Cam, onun için sadece bir aynaydı. </st><st c="3425">Camın ardında onu izleyen gözler olduğunu biliyor muydu? </st><st c="3482">Bakışları sanki bir an için Rizzoli’ye odaklandı. </st><st c="3532">Rizzoli geriye adım atarak karanlığın derinlerine doğru çekilme arzusuna direnmek zorunda kaldı. </st><st c="3629">Aslında Dwayne Purvis, o kadar da tehditkâr görünmüyordu. </st><st c="3687">Otuzlarının başlarındaydı; önden düğmeli, beyaz bir gömlek ve bej rengi kumaş pantolon giymiş, kravat takmamıştı. </st><st c="3801">Bileğinde Breitling marka bir saat vardı; polis sorgusuna bir polisin alamayacağı, gösterişli bir aksesuvarla gelmek kötü bir hamleydi. </st><st c="3937">Dwayne’de, pahalı saatleriyle etrafta hava atan adamlardan hoşlanan kadınların çekici bulabileceği bir yakışıklılık ve ukala bir kendine güven vardı.   </st></p>
			<p><st c="4087">“Bir sürü BMW satıyor olmalı” dedi Rizzoli.  </st></p>
			<p><st c="4131">“Gırtlağına kadar borca batmış halde” dedi Sarmiento. </st><st c="4185">“Evi bankaya ait.”  </st></p>
			<p><st c="4204">“Karısı üzerine sigorta var mı?”  </st></p>
			<p><st c="4237">“250 bin.”  </st></p>
			<p><st c="4248">“Bu onu öldürmeye değmez.”  </st></p>
			<p><st c="4275">“Yine de, 250 bin dolar iyi para. </st><st c="4309">Ama ceset bulunmazsa, o parayı almakta güçlük çeker. </st><st c="4362">Şu ana kadar elimizde bir ceset yok.”  </st></p>
			<p><st c="4400">Yan odadaki Dedektif Ligett, “Peki Dwayne, sadece bazı ayrıntıların üzerinden geçmek istiyorum” dedi. </st><st c="4502">Ligett’in sesi de, yüzü kadar ifadesizdi.  </st></p>
			<p><st c="4544">“Zaten diğer polis memuruyla konuştum” dedi Dwayne. </st><st c="4596">“İsmini unuttum. </st><st c="4613">Bir aktöre benziyor. </st><st c="4634">Bilirsin ya, Benjamin Bratt.”  </st></p>
			<p><st c="4664">“Dedektif Sarmiento mu?”  </st></p>
			<p><st c="4689">“Evet.”  </st></p>
			<p><st c="4697">Rizzoli yanında duran Sarmiento’nun hoşnut bir sesle güldüğünü duydu. </st><st c="4767">İnsanın Benjamin Bratt’e benzediğini duyması iyi bir his olsa gerekti.  </st></p>
			<p><st c="4838">“Neden burada zaman kaybettiğinizi anlamıyorum” dedi Dwayne. </st><st c="4899">“Dışarıda, karımı arıyor olmalıydınız.”  </st></p>
			<p><st c="4939">“Arıyoruz Dwayne.”  </st></p>
			<p><st c="4958">“Peki, bu yaptığımız ne işe yarıyor?”  </st></p>
			<p><st c="4996">“Hiç belli olmaz. </st><st c="5014">Hatırlayacağın hangi ufak ayrıntının araştırmaya yardımcı olacağı asla belli olmaz.” Ligett durdu. </st><st c="5113">“Örneğin...”  </st></p>
			<p><st c="5126">“Ne?”  </st></p>
			<p><st c="5132">“Kaldığın otel. </st><st c="5148">Adını hatırlayabildin mi?”  </st></p>
			<p><st c="5175">“Otelin biriydi işte.”  </st></p>
			<p><st c="5198">“Parasını nasıl ödedin?”  </st></p>
			<p><st c="5223">“Bunun konuyla ilgisi yok!”  </st></p>
			<p><st c="5251">“Kredi kartı mı kullandın?”  </st></p>
			<p><st c="5279">“Sanırım.”  </st></p>
			<p><st c="5290">“Sanıyor musun?”  </st></p>
			<p><st c="5307">Dwayne tükendiğini belli eden bir nefes verdi. </st><st c="5354">“Evet, tamam. </st><st c="5368">Kredi kartımla ödedim.”  </st></p>
			<p><st c="5392">“O zaman otelin adı, ekstrende yazıyor olmalı. </st><st c="5439">Yapmamız gereken tek şey, kontrol etmek.”  </st></p>
			<p><st c="5481">Sessizlik. </st><st c="5492">“Tamam, şimdi hatırladım. </st><st c="5518">Crowne Plaza Oteli’ydi.”  </st></p>
			<p><st c="5543">“Natick’teki mi?”  </st></p>
			<p><st c="5561">“Hayır. </st><st c="5569">Wellesley’nin dışındaydı.”  </st></p>
			<p><st c="5596">Rizzoli’nin yanında duran Sarmiento aniden duvardaki telefona uzandı. </st><st c="5666">Ahizeye, “Ben Dedektif Sarmiento. </st><st c="5700">Wellesley’deki Crown Plaza Oteli’nin...” diye mırıldandı.   </st></p>
			<p><st c="5758">Sorgu odasındaki Ligett, “Wellesley evinden biraz uzak değil mi?” dedi.   </st></p>
			<p><st c="5830">Dwayne içini çekti. </st><st c="5850">“Biraz nefes almaya ihtiyacım vardı, hepsi bu. </st><st c="5897">Biraz yalnız kalmak istedim. </st><st c="5926">Mattie son zamanlarda bana çok bağımlı hale geldi. </st><st c="5977">İşe gittiğimde de herkes benden bir şeyler bekliyor.”  </st></p>
			<p><st c="6031">“Hayatın zor, öyle mi?” Ligett bunu hiçbir alaycılık taşımayan, dümdüz bir sesle söylemişti.  </st></p>
			<p><st c="6124">“Herkes indirim istiyor. </st><st c="6149">Benden olmayacak şeyler isteyen müşterilerin karşısında sürekli gülümsemek zorunda kalıyorum. </st><st c="6243">Onlara imkânsızı veremem. </st><st c="6269">BMW gibi iyi bir araba alıyorlarsa, bunun karşılığını ödemeye hazır olmalılar. </st><st c="6348">Ve beni esas öldüren şey, hepsinin de zengin olması. </st><st c="6401">Paraları var, ama benim payımdan da alabildiklerinin en fazlasını istiyorlar. </st><st c="6479">“  </st></p>
			<p><st c="6481">Rizzoli, adamın karısı kayıp ve muhtemelen öldü diye düşündü. </st><st c="6543">Ama adam, Beemer peşindeki pazarlıkçı pintilere mi kızıyor?  </st></p>
			<p><st c="6603">“Bu yüzden kontrolümü kaybettim. </st><st c="6636">Tartışma da bu yüzden çıktı.”  </st></p>
			<p><st c="6666">“Karınla mı?”  </st></p>
			<p><st c="6680">“Evet. </st><st c="6687">Sorun </st><span><st c="6693">bizim</st></span><st c="6698">le ilgili değildi. </st><st c="6718">İş meselesiydi. </st><st c="6734">Bu aralar paraya sıkışığız. </st><st c="6762">Tek sorun buydu. </st><st c="6779">Paraya sıkışığız.”  </st></p>
			<p><st c="6798">“Tartışmayı gören çalışanların...”  </st></p>
			<p><st c="6833">“Hangi çalışanlarım? </st><st c="6854">Kimlerle konuştunuz?”  </st></p>
			<p><st c="6876">“Bir satışçı, bir de teknisyen vardı. </st><st c="6914">İkisi de, karının giderken oldukça üzgün göründüğünü söyledi.”  </st></p>
			<p><st c="6977">“Karım hamile. </st><st c="6992">En saçma şeylere bile üzülebiliyor. </st><st c="7028">Hormonları yüzünden duygularını kontrol edemiyor. </st><st c="7078">Hamile kadınlarla hiçbir şey konuşamıyorsun.”  </st></p>
			<p><st c="7124">Rizzoli yanaklarının kızardığını hissetti. </st><st c="7167">Frost’un da kendisi hakkında böyle düşünüp düşünmediğini merak etti.   </st></p>
			<p><st c="7236">“Ayrıca, sürekli yorgun” dedi Dwayne. </st><st c="7274">“Her şeye ağlayabiliyor. </st><st c="7299">Sırtı ağrıyor, ayakları ağrıyor. </st><st c="7332">On dakikada bir tuvalete gitmesi gerekiyor.” Omuz silkti. </st><st c="7390">“Bence bununla oldukça iyi başa çıkıyorum. </st><st c="7433">Durum düşünüldüğünde.”  </st></p>
			<p><st c="7456">“Ne sempatik adam” dedi Frost.   </st></p>
			<p><st c="7487">Sarmiento aniden telefonu bırakıp odadan çıktı. </st><st c="7535">Sonra pencereden, sorgu odasına başını uzatıp Ligett’e işaret ettiğini gördüler. </st><st c="7616">İki dedektif de odadan çıktı. </st><st c="7646">Odada yalnız kalan Dwayne saatine baktı, sandalyesinde kıpırdandı. </st><st c="7713">Aynaya bakıp suratını astı. </st><st c="7741">Cebinden bir tarak çıkarıp saçlarının her teli düzelene kadar taradı. </st><st c="7811">Yaslı koca, saat beş haberlerine çıkmaya hazırlanıyordu.   </st></p>
			<p><st c="7868">Sarmiento tekrar Rizzoli ve Frost’un olduğu odaya girip onlara bilmiş bir tavırla göz kırptı. </st><st c="7962">“Yakaladım” diye fısıldadı.  </st></p>
			<p><st c="7990">“Ne buldun?”  </st></p>
			<p><st c="8003">“İzleyin.”  </st></p>
			<p><st c="8014"> Pencereden Ligett’in tekrar sorgu odasına girdiğini gördüler. </st><st c="8076">Kapıyı kapatıp Dwayne’e bakarak durdu. </st><st c="8115">Dwayne tamamen sessizliğe gömüldü, ama boynundaki damar gömleğinin üzerinden belli olacak kadar şiddetli atıyordu.   </st></p>
			<p><st c="8230">“Pekâlâ” dedi Ligett. </st><st c="8252">“Şimdi bana gerçeği söylemek istiyor musun?”  </st></p>
			<p><st c="8297">“Hangi konuda?”  </st></p>
			<p><st c="8313">“Crown Plaza Oteli’nde geçirdiğin o iki gece hakkında.”  </st></p>
			<p><st c="8369">Dwayne bir kahkaha attı; bu, o koşullar altında uygunsuz bir tepkiydi. </st><st c="8440">“Ne demek istediğinizi anlamıyorum.”  </st></p>
			<p><st c="8477">“Dedektif Sarmiento az önce Crown Plaza’yla konuştu. </st><st c="8530">O iki gece, orada kaldığını doğruladılar.”  </st></p>
			<p><st c="8573">“Gördünüz mü? </st><st c="8587">Size söylemiştim...”  </st></p>
			<p><st c="8608">“Otele birlikte gittiğin kadın kimdi Dwayne? </st><st c="8653">Sarışın, güzel. </st><st c="8669">İki sabah birlikte restoranda kahvaltı etmişsiniz.”  </st></p>
			<p><st c="8721">Dwayne sessiz kaldı. </st><st c="8742">Yutkundu.  </st></p>
			<p><st c="8752">“Karın bu sarışını biliyor mu? </st><st c="8783">Mattie’yle bu konuda mı tartışmıştınız?”  </st></p>
			<p><st c="8824">“Hayır...”  </st></p>
			<p><st c="8835">“Yani kadından haberi yok?”  </st></p>
			<p><st c="8863">“Hayır! </st><st c="8871">Yani, tartışmamızın sebebi bu değildi.”  </st></p>
			<p><st c="8911">“Eminim değildir.”  </st></p>
			<p><st c="8930">“Bu olayı, olabildiğince kötüleştirmeye çalışıyorsunuz!”  </st></p>
			<p><st c="8987">“Ne yani, bir kız arkadaşın yok mu?” Ligett yaklaşıp Dwayne’le yüz yüze geldi. </st><st c="9066">“Onu bulmak zor olmayacak. </st><st c="9093">Muhtemelen o </st><span><st c="9106">bizi</st></span><st c="9110"> arayacaktır. </st><st c="9124">Seni haberlerde görünce, muhtemelen ortaya çıkıp en baştan gerçeği söylemenin daha iyi olduğunu anlayacaktır.”  </st></p>
			<p><st c="9235">“Bunun bu olayla hiçbir ilgisi... </st><st c="9269">Yani, kötü göründüğünü biliyorum, ama...”  </st></p>
			<p><st c="9311">“Eminim yoktur.”  </st></p>
			<p><st c="9328">“Tamam.” Dwayne içini çekti. </st><st c="9357">“Pekâlâ, bir kaçamak yaptım, tamam mı? </st><st c="9396">Benim durumumdaki bir sürü adam bunu yapıyor. </st><st c="9442">Karın kocaman olduğunda, artık onunla birlikte olamadığında hayat zorlaşıyor. </st><st c="9520">Kocaman bir karnı oluyor. </st><st c="9546">Ve seksle ilgilenmiyor.”  </st></p>
			<p><st c="9571">Rizzoli gerilip, Frost ve Sarmiento’nun ona bakışlar atıp atmadığını merak ederek ileri baktı. </st><st c="9666">Evet, işte buradayım. </st><st c="9688">Benim de kocaman bir karnım var. </st><st c="9721">Ve kocam şehir dışında. </st><st c="9745">Dwayne’e bakıp, onun yerinde Gabriel’in oturup bu sözleri söylediğini hayal etti. </st><st c="9827">Tanrım, kendine bunu yapma diye düşündü. </st><st c="9868">Kendi kafanı karıştırma. </st><st c="9893">Karşındaki Gabriel değil, Dwayne Purvis adında, sevgilisiyle yakalanan ve bunun sonuçlarıyla başa çıkamayan bir ezik. </st><span><st c="10011">Karın diğer kadını öğrendi ve sen de şöyle düşündün: Breitling saatlere, evin yarısına veda etmem gerekecek; on sekiz yıl boyunca nafaka ödeyeceğim</st></span><st c="10158">.  </st></p>
			<p><st c="10160">Frost’a baktı. </st><st c="10175">Frost başını iki yana salladı. </st><st c="10206">İkisi de bunun, daha önce defalarca gördükleri bir trajedinin tekrarı olduğunu biliyordu.  </st></p>
			<p><st c="10296">“Seni boşanmakla mı tehdit etti?” diye sordu Ligett.  </st></p>
			<p><st c="10349">“Hayır. </st><st c="10357">Mattie bu konuda hiçbir şey bilmiyor.”  </st></p>
			<p><st c="10396">“Yani sadece iş yerine gelip bir kavga mı çıkardı?”  </st></p>
			<p><st c="10448">“Çok aptalcaydı. </st><st c="10465">Bunların hepsini Sarmiento’ya anlattım.”  </st></p>
			<p><st c="10506">“Neden sinirlendin Dwayne?”  </st></p>
			<p><st c="10534">“Çünkü patlak lastikle etrafta dolaşıyordu ve bunun farkında bile değildi! </st><st c="10609">Yani, jantların üzerinde gittiğini anlamamak için, ne kadar aptal olman gerekir? </st><st c="10690">Bunu diğer satışçı gördü. </st><st c="10716">Yepyeni lastik, paramparça olmuştu. </st><st c="10752">Bunu gördüm ve sanırım ona bağırdım. </st><st c="10789">Onun gözleri doldu ve bu beni daha da sinirlendirdi, çünkü kendimi bir pislik gibi hissetmeme sebep oldu.”  </st></p>
			<p><st c="10896">Sen </st><span><st c="10900">zaten</st></span><st c="10905"> pisliksin diye düşündü Rizzoli. </st><st c="10938">Sarmiento’ya baktı. </st><st c="10958">“Bence yeterince dinledik.”  </st></p>
			<p><st c="10986">“Size söylemiştim.”  </st></p>
			<p><st c="11006">“Yeni bir gelişme olursa bizi haberdar edersiniz, değil mi?”  </st></p>
			<p><st c="11067">“Evet, tabii.” Sarmiento’nun bakışları tekrar Dwayne’e döndü. </st><st c="11129">“Bu kadar aptal olduklarında, iş kolay oluyor.”  </st></p>
			<p><st c="11177">Rizzoli ile Frost, dışarı çıkmak için arkalarını döndüler.   </st></p>
			<p><st c="11236">Dwayne, “Kim bilir kaç kilometre, arabayı o şekilde kullanmıştı” diyordu. </st><st c="11310">“Belki de doktorun ofisine giderken bile lastiği patlaktı.”  </st></p>
			<p><st c="11370">Rizzoli aniden durdu. </st><st c="11392">Tekrar pencereye dönüp, asık bir yüzle Dwayne’e baktı. </st><st c="11447">Nabzını aniden şakaklarında hissetti. </st><span><st c="11485">Tanrım. </st><st c="11493">Neredeyse kaçırıyordum.</st></span>  </p>
			<p><st c="11516">Sarmiento’ya, “Bahsettiği doktor kim?” diye sordu.   </st></p>
			<p><st c="11568">“Doktor Fishman. </st><st c="11585">Onunla dün konuştum.”  </st></p>
			<p><st c="11607">“Bayan Purvis ona neden gitmiş?”  </st></p>
			<p><st c="11640">“Sadece rutin bir jinekolog kontrolü; sıra dışı bir şey değil.”  </st></p>
			<p><st c="11704">Rizzoli Sarmiento’ya baktı. </st><st c="11732">“Doktor Fishman, jinekolog mu?”  </st></p>
			<p><st c="11764">Sarmiento başını salladı. </st><st c="11790">“Bacon Sokağı’nda bir kadın kliniği var.”  </st></p>
			<p><st c="11832">* * *  </st></p>
			<p><st c="11838">Doktor Susan Fishman gecenin çoğunu hastanede ayakta geçirmişti ve yüzü bir yorgunluk haritası gibiydi. </st><st c="11942">Yıkanmamış kahverengi saçlarını arkada atkuyruğu yapmıştı ve buruşuk hastane giysilerinin üzerine giydiği beyaz laboratuvar önlüğünün cepleri muayene aletleriyle öyle doluydu ki kumaş omuzlarını yere doğru çekiyormuş gibi görünüyordu.   </st></p>
			<p><st c="12177">“Güvenlikten Larry güvenlik kayıtlarını getirdi” dedi, Rizzoli ile Frost’u kliniğin resepsiyon masasından yakındaki bir koridora doğru götürürken. </st><st c="12324">Spor ayakkabıları plastik döşemenin üzerinde gıcırdıyordu. </st><st c="12383">“Video ekipmanlarını arka odaya kuruyor. </st><st c="12424">Tanrı’ya şükür, kimse bunu benim yapmamı beklemiyor. </st><st c="12477">Benim evimde video bile yok.”  </st></p>
			<p><st c="12507">“Kliniğinizde, bir hafta öncesinin kayıtları hâlâ saklanıyor mu?” diye sordu Frost.  </st></p>
			<p><st c="12591">“Minute Man Güvenlik’le bir anlaşmamız var. </st><st c="12635">Kayıtları en az bir hafta saklıyorlar. </st><st c="12674">Tehditler yüzünden, kayıtları saklamalarını istedik.”  </st></p>
			<p><st c="12728">“Hangi tehditler?”  </st></p>
			<p><st c="12747">“Biliyorsunuz, burası kadınların seçim hakkını savunan bir klinik. </st><st c="12814">Burada kürtaj yapmıyoruz ama sadece kendimize kadın kliniği dememiz bile muhafazakâr kitleyi kızdırabiliyor. </st><st c="12923">Binaya kimin girip çıktığını bilmek istiyoruz.”  </st></p>
			<p><st c="12971">“Yani daha önce sorunlar yaşadınız?”  </st></p>
			<p><st c="13008">“Beklenmedik şeyler yaşamadık. </st><st c="13039">Tehdit mektupları. </st><st c="13058">Sahte şarbonlu zarflar. </st><st c="13082">Etrafta dolaşıp hastalarımızın fotoğraflarını çeken pislikler. </st><st c="13145">Otoparka bu yüzden kamera koyduk. </st><st c="13179">Ön kapımıza yaklaşan herkesi görmek istiyoruz.” Onları, her jinekoloğun ofisini süslüyormuş gibi görünen neşeli posterlerle bezeli başka bir koridora yöneltti. </st><st c="13339">Emzirme, hamilelikte beslenme diyagramları, “Sevgilinizin tacizci olduğunu gösteren beş işaret” yazıları. </st><st c="13445">Hamile bir kadının karnının içindekileri gösteren, yandan anatomik çizimi. </st><st c="13520">Frost’la birlikte, bu posterlerle dolu duvarlar boyunca ilerlemek Rizzoli’yi rahatsız etti; sanki sergilenen kendi anatomisiydi. </st><st c="13649">Bağırsaklar, idrar kesesi, rahim. </st><st c="13683">Top gibi yuvarlanmış fetüs. </st><st c="13711">Daha geçen hafta, Matilda Purvis de bu posterin önünden geçmişti.   </st></p>
			<p><st c="13777">“Hepimiz Mattie için çok endişeliyiz” dedi Doktor Fisherman. </st><st c="13838">“Dünyanın en tatlı insanıdır. </st><st c="13868">Ve bebek konusunda çok heyecanlıydı.”  </st></p>
			<p><st c="13906">“Son randevusunda her şey yolunda mıydı?” diye sordu Rizzoli.  </st></p>
			<p><st c="13968">“Evet. </st><st c="13975">Fetüsün kalp atışları güçlüydü, pozisyonu iyiydi. </st><st c="14025">Her şey harika görünüyordu.” Fishman tekrar Rizzoli’ye baktı. </st><st c="14087">Ciddi bir ifadeyle, “Kocasından mı şüpheleniyorsunuz?” diye sordu.  </st></p>
			<p><st c="14154">“Bunu neden sordunuz?”  </st></p>
			<p><st c="14177">“Genellikle suçlu, koca çıkmaz mı? </st><st c="14212">Adam buraya sadece bir kez, en başta geldi. </st><st c="14256">Burada oldukları süre boyunca çok sıkıldı. </st><st c="14299">Ondan sonra Mattie randevularına yalnız gelmeye başladı. </st><st c="14356">Bu benim için bir uyarıdır. </st><st c="14384">Birlikte bir bebek yaptıysan, buraya da birlikte gelmen gerekir. </st><st c="14449">Ama tabii, bu sadece benim fikrim.” Bir kapıyı açtı. </st><st c="14502">“Burası konferans salonumuz.”  </st></p>
			<p><st c="14532">Minute Man Güvenlik Sistemleri’nden Larry odada onları bekliyordu. </st><st c="14599">“Göstereceğim video hazır” dedi. </st><st c="14632">“İlgilendiğiniz zaman aralığını buldum. </st><st c="14672">Doktor Fishman, görüntüleri izlemeniz gerekiyor. </st><st c="14721">Videoda hastanızı gördüğünüzde bize söyleyin.”  </st></p>
			<p><st c="14768">Fishman içini çekip monitörün önündeki bir sandalyeye oturdu. </st><st c="14830">“Daha önce hiç bunlardan birini izlemem gerekmemişti.”  </st></p>
			<p><st c="14885">“Şanslısınız” dedi Larry. </st><st c="14911">“Çoğunlukla oldukça sıkıcıdırlar.”  </st></p>
			<p><st c="14946">Rizzoli ile Frost, Fishman’ın iki yanına oturdular. </st><st c="14998">“Tamam” dedi Rizzoli. </st><st c="15020">“Bakalım elimizde ne var.”  </st></p>
			<p><st c="15047">Larry videoyu başlattı.   </st></p>
			<p><st c="15071">Monitörde, kliniğin ana girişinin uzunlamasına görüntüsü belirdi. </st><st c="15137">Aydınlık bir gündü; güneş ışığı binanın önüne park etmiş bir dizi arabanın üzerinden yansıyordu.   </st></p>
			<p><st c="15234">“Bu kamera otoparktaki bir sokak lambasına sabitlenmiş” dedi Larry. </st><st c="15302">“Saati şurada, aşağıda görebilirsiniz. </st><st c="15341">14:05.”  </st></p>
			<p><st c="15349">Bir Saab görüntüye girip park etti. </st><st c="15385">Sürücü kapısı açıldı ve uzun boylu, kahverengi saçlı bir kadın arabadan indi. </st><st c="15463">Kliniğe doğru ilerledi, içeri girerek gözden kayboldu.  </st></p>
			<p><st c="15518">“Mattie’nin randevusu bir buçuktaydı” dedi Doktor Fishman. </st><st c="15577">“Kaydı biraz geriye alabilir misiniz?”  </st></p>
			<p><st c="15616">“İzlemeye devam edin” dedi Larry. </st><st c="15650">“İşte. </st><st c="15657">Saat iki buçuk. </st><st c="15673">Bu, o mu?”  </st></p>
			<p><st c="15684">Bir kadın binadan çıkıyordu. </st><st c="15713">Gün ışığına çıktığında bir an duraksayıp, sanki ışık gözlerini kamaştırmış gibi ellerini gözlerinin üzerinden geçirdi.   </st></p>
			<p><st c="15832">“Bu, o” dedi Doktor Fishman. </st><st c="15861">“Bu Mattie.”  </st></p>
			<p><st c="15874">Mattie hamile kadınlara özgü o paytak yürüyüşle binadan uzaklaşmaya başlamıştı. </st><st c="15954">Acelesi yoktu; yürürken çantasının içinde araba anahtarını arıyordu; dikkati dağınık görünüyordu. </st><st c="16052">Aniden durup arabayı nereye park ettiğini unutmuş gibi, telaşlı bir tavırla etrafa baktı. </st><st c="16142">Rizzoli, Evet, bu kadın lastiğinin patlak olduğunu fark etmeyebilir diye düşündü. </st><st c="16224">Mattie dönüp bambaşka bir yönde ilerlemeye başladı ve görüntüden çıktı.   </st></p>
			<p><st c="16296">“Elinizde sadece bu mu var?” diye sordu Rizzoli.  </st></p>
			<p><st c="16345">“İstediğiniz bu değil miydi?” dedi Larry. </st><st c="16387">“Binadan ne zaman ayrıldığını kanıtlayacak bilgi.”  </st></p>
			<p><st c="16438">“Ama arabası nerede? </st><st c="16459">Arabasına bindiğini görmüyoruz.”  </st></p>
			<p><st c="16492">“Binmemiş olabileceğine dair şüpheniz mi var?”  </st></p>
			<p><st c="16539">“Sadece otoparktan çıktığını görmek istiyorum.”  </st></p>
			<p><st c="16587">Larry ayağa kalkıp görüntü sisteminin yanına gitti. </st><st c="16639">“Size izletebileceğim bir kamera daha var; otoparkın diğer ucundan” dedi kasedi değiştirirken. </st><st c="16734">“Ama faydası olacağını sanmıyorum, çünkü çok uzakta.” Uzaktan kumandayı alıp kaydı başlattı.   </st></p>
			<p><st c="16827">Başka bir görüntü belirdi. </st><st c="16854">Bu kez klinik binasının çok küçük bir kısmı görünüyordu; ekranın çoğu park etmiş arabalarla doluydu.   </st></p>
			<p><st c="16955">“Bu otopark yolun karşısındaki ameliyat kliniğiyle ortak kullanılıyor” dedi Larry. </st><st c="17038">“Bu yüzden burada bu kadar çok araba görüyorsunuz. </st><st c="17089">Tamam, bakın. </st><st c="17103">Bu, o değil mi?”  </st></p>
			<p><st c="17120">Uzakta Mattie’nin arabalar boyunca ilerleyen başı görülebiliyordu. </st><st c="17187">Sonra görüntüden çıktı. </st><st c="17211">Hemen ardından, mavi bir araba park ettiği yerden çıkıp görüntüyü terk etti.  </st></p>
			<p><st c="17288">“Elimizde bunlar var” dedi Larry. </st><st c="17322">“Binadan çıkıyor, arabasına biniyor, uzaklaşıyor. </st><st c="17372">Başına her ne geldiyse, bu bizim otoparkımızda olmamış.”  </st></p>
			<p><st c="17429">“Bekle” dedi Rizzoli.  </st></p>
			<p><st c="17451">“Ne oldu?”  </st></p>
			<p><st c="17462">“Geri dön.”  </st></p>
			<p><st c="17474">“Ne kadar geri?”  </st></p>
			<p><st c="17491">“Otuz saniye kadar.”  </st></p>
			<p><st c="17512">Larry geri sarma tuşuna basınca monitördeki dijital sayılar kısa süreliğine bulandı; sonra, park etmiş arabaların görüntüsü üzerinde tekrar netleşti. </st><st c="17662">Görüntüde Mattie arabasına binmek için eğilmişti. </st><st c="17712">Rizzoli sandalyesinden kalktı, monitora doğru ilerledi ve Mattie’nin arabasıyla ilerleyişini izledi. </st><st c="17813">Sonra ekranın bir köşesinde, Mattie’nin BMW’siyle aynı yönde beyaz bir ışık parlayıp geçti.   </st></p>
			<p><st c="17905">“Dur” dedi Rizzoli. </st><st c="17925">Görüntü dondu; Rizzoli ekrana dokundu. </st><st c="17964">“İşte. </st><st c="17971">Şu beyaz kamyonet.”  </st></p>
			<p><st c="17991">Frost, “Kurbanın arabasıyla paralel hareket ediyor” dedi. </st><span><st c="18049">Kurban</st></span><st c="18055">. Mattie’nin kaderi hakkında en kötü ihtimali kabul etmişti bile.  </st></p>
			<p><st c="18121">“Yani?” dedi Larry.  </st></p>
			<p><st c="18141">Rizzoli Fishman’a baktı. </st><st c="18166">“O aracı tanıyor musunuz?”  </st></p>
			<p><st c="18193">Doktor omuz silkti. </st><st c="18213">“Arabalara pek dikkat etmem. </st><st c="18242">Markalar ve modelleri hiç bilmem.”  </st></p>
			<p><st c="18277">“Ama bu beyaz kamyoneti daha önce gördünüz mü?”  </st></p>
			<p><st c="18325">“Bilmiyorum. </st><st c="18338">Benim için bütün beyaz kamyonetler birbirine benziyor.”  </st></p>
			<p><st c="18394">“O kamyonet neden ilginizi çekti?” diye sordu Larry. </st><st c="18447">“Yani, Mattie’nin güvenli biçimde arabasına binip gittiğini gördünüz.”  </st></p>
			<p><st c="18518">“Başa sarın” dedi Rizzoli.  </st></p>
			<p><st c="18545">“Bu kısmı yeniden izlemek mi istiyorsunuz?”  </st></p>
			<p><st c="18589">“Hayır. </st><st c="18597">Daha geriye gitmek istiyorum.” Fishman’a baktı. </st><st c="18645">“Mattie’nin randevusunun bir buçukta olduğunu mu söylemiştiniz?”  </st></p>
			<p><st c="18710">“Evet.”  </st></p>
			<p><st c="18718">“Saat bire dönelim.”  </st></p>
			<p><st c="18739">Larry uzaktan kumandanın düğmesine bastı. </st><st c="18781">Monitördeki pikseller bulanıklaştı, sonra tekrar netleşti. </st><st c="18840">Aşağıdaki saat 13:02’yi gösteriyordu.   </st></p>
			<p><st c="18878">“Burası iyi” dedi Rizzoli. </st><st c="18905">“İzleyelim.”  </st></p>
			<p><st c="18918">Saniyeler ilerledikçe arabaların içeri girip dışarı çıkışlarını izlediler. </st><st c="18993">Bir kadının iki bebeği araba koltuklarından alıp, küçük ellerini sıkıca tutarak otopark boyunca ilerleyişini izlediler.   </st></p>
			<p><st c="19113">Saat 13:08’de beyaz kamyonet göründü. </st><st c="19151">Yavaş yavaş araba sırası boyunca ilerledi, sonra görüntüden çıktı.   </st></p>
			<p><st c="19218">13:25’te Mattie Purvis’in mavi BMW’si otoparka girdi. </st><st c="19272">Kamerayla arasındaki araba sırası onu kısmen kapatıyordu; sonra sadece arabasından inip binaya doğru araba sırası boyunca yürürken ilerleyen başı görünüyordu.   </st></p>
			<p><st c="19431">“Bu yeterli mi?” dedi Larry.  </st></p>
			<p><st c="19460">“Devam edin.”  </st></p>
			<p><st c="19474">“Ne arıyoruz?”  </st></p>
			<p><st c="19489">Rizzoli nabzının hızlandığını hissetti. </st><st c="19529">“Bunu” dedi yumuşak bir sesle.  </st></p>
			<p><st c="19560">Beyaz kamyonet tekrar görüntüye girmişti. </st><st c="19602">Yavaş yavaş araba sırası boyunca ilerledi. </st><st c="19645">Mavi BMW’yle kameranın arasında durdu.   </st></p>
			<p><st c="19684">“Kahretsin” dedi Rizzoli. </st><st c="19710">“Görüntümüzü kapatıyor! </st><st c="19734">Sürücünün ne yaptığını göremiyoruz.”  </st></p>
			<p><st c="19771">Birkaç saniye sonra, kamyonet ilerledi. </st><st c="19811">Sürücünün yüzünü bir an için bile görememiş ve plakayı alamamışlardı.   </st></p>
			<p><st c="19881">“Bu ne demek oluyor?” dedi Doktor Fishman. </st><st c="19924">Rizzoli dönüp Frost’a baktı. </st><st c="19953">Bir şey söylemesine gerek yoktu; ikisi de o otoparkta ne olduğunu anlamıştı. </st><span><st c="20030">Patlak lastik. </st><st c="20045">Theresa ile Nikki Wells’in de lastiği patlamıştı</st></span><st c="20093">.  </st></p>
			<p><st c="20095">Kadınları böyle buluyor diye düşündü Rizzoli. </st><st c="20141">Bir kliniğin otoparkından. </st><st c="20168">Hamile kadınlar doktorlarını ziyaret etmek için içeri giriyor. </st><st c="20231">Lastiğe küçük bir çizik attıktan sonrası, sadece zaman meselesi. </st><st c="20296">Kadın arabasını kenara çektiğinde, sen de hemen arkasında oluyorsun.   </st></p>
			<p><st c="20365">Yardım etmeye hazırsın.  </st></p>
			<p>  </p>
			<p><st c="20389">Frost arabayı kullanırken Rizzoli içinde büyüyen hayatı düşünüyordu. </st><st c="20458">Bebeğin etrafını saran kas ve deri duvarının ne kadar ince olduğunu. </st><st c="20527">Derin bir kesik bile gerektirmezdi. </st><st c="20563">Göğüskemiğinden kasıklara kadar atılan ince bir çizgi işi görürdü; yara izleri sorun değildi; çünkü annenin sağlığı önemli değildi; anne iyileşmeyecekti. </st><st c="20717">O sadece içindeki hazine için açılan, harcanabilir bir kabuktu. </st><st c="20781">Rizzoli ellerini karnına bastırıp aniden o an Mattie Purvis’in neler yaşıyor olabileceğini düşünerek kendini kötü hissetti. </st><st c="20905">Mattie’nin aynaya baktığında gördüğü kaba görüntüden hoşlanmadığı çok açıktı. </st><st c="20983">Belki de karnı boyunca uzanan çatlaklara bakıp çekiciliğini kaybetmenin yenilgisini hissediyordu. </st><st c="21081">Artık kocası ona kayıtsızdı; bakışlarında ne tutku vardı ne aşk…   </st></p>
			<p><span><st c="21146">Dwayne’in bir ilişkisi olduğunu biliyor muydun?</st></span>  </p>
			<p><st c="21193">Frost’a baktı. </st><st c="21209">“Bir aracıya ihtiyacı var.”  </st></p>
			<p><st c="21237">“Ne?”  </st></p>
			<p><st c="21243">“Eline yeni bir bebek geçtiğinde, onu ne yapıyor? </st><st c="21293">Bir aracıya götürüyor olmalı. </st><st c="21323">Evlat edinilme işlemlerini tamamlayan, belgeleri düzenleyen biri. </st><st c="21389">Ona nakit ödeme yapıyor.”  </st></p>
			<p><st c="21415">“Van Gates.”  </st></p>
			<p><st c="21428">“Bunu daha önce en az bir kez yaptığını biliyoruz.”  </st></p>
			<p><st c="21480">“Bu kırk yıl önceydi.”  </st></p>
			<p><st c="21503">“O zamandan beri kaç evlat edinme işlemi yaptı? </st><st c="21551">Kaç bebeği, onun için para veren ailelerin kucağına verdi? </st><st c="21610">Bu işte iyi para olmalı.” </st><span><st c="21636">Pembe taytlı, genç karısını elinde tutmak zorunda</st></span><st c="21685">.   </st></p>
			<p><st c="21687">“Van Gates işbirliği yapmayacaktır.”  </st></p>
			<p><st c="21724">“Mümkün değil. </st><st c="21739">Ama artık biz, ne aramamız gerektiğini biliyoruz.”  </st></p>
			<p><st c="21790">“Beyaz kamyonet.”  </st></p>
			<p><st c="21808">Frost bir süre sessizce arabayı sürdü. </st><st c="21847">“Biliyor musun” dedi, “eğer o kamyonet, Van Gates’in evinin önüne park ederse, bu muhtemelen...”  </st></p>
			<p><st c="21944">Mattie Purvis’in öldüğü anlamına gelir diye düşündü Rizzoli.  </st></p>
		</div>
	<div id="charCountTotal" value="22005"></div></body>
</html>
