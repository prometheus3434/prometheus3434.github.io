<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-21</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-21" xml:lang="tr-TR">
		<div>
			<p>  </p>
			<p id="_idParaDest-21" xml:lang="en-GB"><st c="0">19</st><span>  </span></p>
			<p><span><st c="2">Kimse beni sevmiyor, herkes benden nefret ediyor. </st><st c="53">Sanırım sonunda solucanları yiyeceğim. </st><st c="92">Solucanlar, solucanlar, solucanlar.</st></span>  </p>
			<p><st c="127">Bunu düşünmeyi bırak!  </st></p>
			<p><st c="150">Mattie gözlerini kapatıp dişlerini gıcırdattı, ama o sıkıcı çocuk şarkısının melodisini aklından çıkartamıyordu. </st><st c="263">Şarkı durmadan kafasında çalıyor ve her seferinde tekrar o solucanlara geliyordu.  </st></p>
			<p><span><st c="345">Ama, ben onları yemeyeceğim; onlar beni yiyecek</st></span><st c="392">.  </st></p>
			<p><st c="394">Başka bir şeyler düşün. </st><st c="418">Hoş, güzel şeyler. </st><st c="437">Çiçekler, elbiseler. </st><st c="458">Şifon ve taş işli beyaz elbiseler. </st><st c="493">Nikâh günüm. </st><st c="506">Evet, bunu düşünebilirsin.  </st></p>
			<p><st c="533">St John’s Metodist Kilisesi’nin gelin odasında oturup aynada kendine bakarak bugün, hayatımın en güzel günü, sevdiğim adamla evleniyorum diye düşündüğünü hatırlıyordu. </st><st c="701">Annesinin duvağa yardım etmek için odasına geldiğini hatırlıyordu. </st><st c="768">Annesinin nasıl ona doğru eğilip rahatlamış bir iç çekişle “Bu günü göreceğimi hiç düşünmemiştim” deyişini hatırladı. </st><st c="886">Bir adamın sonunda kızıyla evleneceği günü.  </st></p>
			<p><st c="930">Şimdi, bundan yedi ay sonra, Mattie annesinin sözlerini ve bu sözlerin pek de sevecen olmadığını düşünüyordu. </st><st c="1040">Ama o gün, hiçbir şey neşesini kaçırmamıştı. </st><st c="1085">Ne sabah bulantıları, ne öldürücü yüksek topukluları, ne de Dwayne’in düğün gecesi çok fazla içip Mattie daha banyodan bile çıkamadan otel odasındaki yatakta uyuyakalması. </st><st c="1257">Artık Bayan Purvis olması ve hayatının, gerçek hayatının sonunda başlayacağı dışında hiçbir şey önemli değildi.  </st></p>
			<p><span><st c="1369">Ve şimdi bu hayat, Dwayne beni kurtarmazsa burada, bu kutuda bitecek</st></span><st c="1437">.  </st></p>
			<p><span><st c="1439">Kurtaracak, değil mi? </st><st c="1461">Beni geri istiyordur, değil mi?</st></span>  </p>
			<p><st c="1492">Bu, solucanlar tarafından yeneceğini düşünmekten bile beterdi. </st><st c="1556">Konuyu değiştir, Mattie!  </st></p>
			<p><span><st c="1581">Ya beni geri istemezse? </st><st c="1605">Ya en başından beri, o kadınla birlikte olabilmek için benim gitmemi istiyorsa? </st><st c="1685">Belki de bunu yapan...</st></span>  </p>
			<p><st c="1707">Hayır, Dwayne olamazdı. </st><st c="1732">Dwayne ölmesini istiyorsa, onu neden bir kutuya kapatmıştı? </st><st c="1792">Neden onu hayatta tutuyordu?  </st></p>
			<p><st c="1821">Derin bir nefes aldı ve gözleri yaşlarla doldu. </st><st c="1869">Mattie, yaşamak istiyordu. </st><st c="1896">Yaşamak için her şeyi yapabilirdi, ama bu kutudan nasıl çıkacağını bilmiyordu. </st><st c="1975">Bunu nasıl yapabileceğini düşünerek saatler geçiriyordu. </st><st c="2032">Duvarları yumruklamış, tekrar tekrar tavanı tekmelemişti. </st><st c="2090">Feneri söküp, içindeki parçaları, belki başka bir şey yapmak için kullanmayı düşünmüştü, ama ne yapacaktı?  </st></p>
			<p><st c="2197">Bir bomba.  </st></p>
			<p><st c="2208">Neredeyse Dwayne’in ona güldüğünü, onunla dalga geçtiğini duyabiliyordu. </st><st c="2281">Tabii, Mattie. </st><st c="2296">Sen de tam bir MacGyver’sın.  </st></p>
			<p><span><st c="2325">Peki, ne yapacağım?  </st></span></p>
			<p><span><st c="2345">Solucanlar...  </st></span></p>
			<p><st c="2359">Solucanlar tekrar düşüncelerine sızdı. </st><st c="2398">Geleceğine doğru ilerleyip, teninin altına süzülüp etini tüketmeye başladı. </st><st c="2474">Mattie onların hemen bu kutunun dışında onu beklediklerini düşündü. </st><st c="2542">Ölmesini bekliyorlardı. </st><st c="2566">Sonra, bir ziyaret için içeri süzüleceklerdi.  </st></p>
			<p><st c="2612">Yan dönüp titredi.  </st></p>
			<p><span><st c="2631">Buradan çıkmanın bir yolu olmalı.  </st></span></p>
		</div>
	<div id="charCountTotal" value="2665"></div></body>
</html>
