<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-31</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-31" xml:lang="tr-TR">
		<div>
			<p>  </p>
			<p id="_idParaDest-31" xml:lang="en-GB"><st c="0">29</st><span>  </span></p>
			<p><st c="2">Mattie son kuru et dilimini yedi. </st><st c="37">Onu kurumuş leşlerle beslenen vahşi bir hayvan gibi çiğnerken, Güçlü olmak için protein. </st><st c="126">Zafer için! </st><st c="138">diye düşünüyordu. </st><st c="156">Maratonlara hazırlanan, vücutlarını hayatlarının en önemli performansına hazırlayan atletleri düşündü. </st><st c="259">Bu da bir maraton olacaktı. </st><st c="287">Kazanmak için tek şansı vardı.  </st></p>
			<p><span><st c="318">Kaybedersen ölürsün</st></span><st c="337">.  </st></p>
			<p><st c="339">Kuru et kayış gibiydi ve Mattie onu yutarken neredeyse kusacaktı, ama eti bir yudum suyla midesine göndermeyi başardı. </st><st c="458">İkinci sürahi de neredeyse boşalmıştı. </st><st c="497">Yolun sonuna geldim diye düşündü. </st><st c="531">Daha fazla dayanamam. </st><st c="553">Artık yeni bir endişesi vardı: Kasılmaları, kasılıp açılan bir yumruk gibi rahatsız edici hale gelmeye başlamıştı. </st><st c="668">Henüz çok acı verici değildi ama bu, olacakların habercisiydi.  </st></p>
			<p><st c="731">Lanet olsun, nereye gitti? </st><st c="758">Beni neden bu kadar uzun süre yalnız bıraktı? </st><st c="804">Zamanı takip edebileceği bir saati olmadığı için, adam son geldiğinden beri saatler mi, yoksa günler mi geçtiğini bilmiyordu. </st><st c="930">Adama bağırdığında onu kızdırıp kızdırmadığını düşündü. </st><st c="986">Cezalandırıyor muydu onu? </st><st c="1012">Adam onu biraz korkutmaya, nazik olması ve ona saygı duyması gerektiğini anlatmaya mı çalışıyordu? </st><st c="1111">Mattie hayatı boyunca nazik biri olmuştu ve bu, onu işte buraya getirmişti. </st><st c="1187">Nazik kızlar itilip kakılırdı. </st><st c="1218">Okkanın altına onlar giderdi ve kimse onları umursamazdı. </st><st c="1276">Varlıklarını hemen unutan erkeklerle evlenirlerdi. </st><st c="1327">Mattie, artık nazik olmayacağım diye düşündü. </st><st c="1373">Buradan çıkmayı başarırsam, cesur olacağım.  </st></p>
			<p><st c="1417">Ama önce buradan çıkmam gerekiyor. </st><st c="1452">Bu da </st><span><st c="1458">nazikmişim gibi</st></span><st c="1473"> davranmam gerektiği anlamına geliyor.  </st></p>
			<p><st c="1512">Sudan bir yudum daha aldı. </st><st c="1539">Karnını iyice doyurup şarap içmiş gibi, kendini çok tok hissetti. </st><st c="1605">Zamanını bekle diye düşündü. </st><st c="1634">Geri gelecek.  </st></p>
			<p><st c="1648">Battaniyeyi omuzlarının etrafına dolayıp gözlerini kapattı.   </st></p>
			<p><st c="1708">Ve bir kasılma sancısıyla uyandı. </st><st c="1742">Olamaz diye düşündü. </st><st c="1763">Bu seferki canımı yaktı. </st><st c="1788">Bu seferki, kesinlikle canımı yaktı. </st><st c="1825">Terleyerek karanlıkta yatarken Lamaze sınıfında öğrendiklerini hatırlamaya çalıştı ama hepsi, başka bir hayatta kalmış gibiydi. </st><st c="1953">Başka birinin hayatında.  </st></p>
			<p><span><st c="1978">Nefes al, nefes ver. </st><st c="1999">Temizlen</st></span><st c="2007">...  </st></p>
			<p><st c="2011">“Hanımefendi.”  </st></p>
			<p><st c="2026">Mattie kaskatı kesildi. </st><st c="2050">Sesin fısıldadığı, üst taraftaki deliğe baktı. </st><st c="2097">Nabzı hızlandı. </st><span><st c="2113">Harekete geçme vakti, GI Jane</st></span><st c="2142">. Ama yerde yatıp kendi dehşetinin kokusunu alırken, hazır değilim diye düşündü. </st><st c="2223">Asla hazır olmayacağım. </st><st c="2247">Bunu yapabileceğimi neden düşündüm ki?  </st></p>
			<p><st c="2286">“Hanımefendi. </st><st c="2300">Konuş benimle.”  </st></p>
			<p><span><st c="2316">Bu senin tek şansın</st></span><st c="2335">.</st><span><st c="2336"> Yap şu işi.</st></span>  </p>
			<p><st c="2348">Derin bir nefes aldı. </st><st c="2371">“Yardıma ihtiyacım var” diye sızlandı.  </st></p>
			<p><st c="2410">“Neden?”  </st></p>
			<p><st c="2419">“Bebeğim...”  </st></p>
			<p><st c="2432">“Anlat.”  </st></p>
			<p><st c="2441">“Bebek geliyor. </st><st c="2457">Sancılarım var. </st><st c="2473">Lütfen, beni dışarı çıkar! </st><st c="2500">Daha ne kadar dayanabileceğimi bilmiyorum...” İçini çekti. </st><st c="2559">“Beni dışarı çıkar. </st><st c="2579">Dışarı çıkmam gerek. </st><st c="2600">Bebeğim doğuyor.”  </st></p>
			<p><st c="2618">Adam sessiz kaldı.  </st></p>
			<p><st c="2637">Mattie adamın fısıldayacağı herhangi bir sözcüğü kaçırmamak için nefes almaya bile korkarak battaniyeye sarıldı. </st><st c="2750">Adam neden cevap vermemişti? </st><st c="2779">Yine mi gitmişti? </st><st c="2797">Sonra bir çarpma ve bir kazma sesi duydu.   </st></p>
			<p><st c="2839">Bir kürek. </st><st c="2850">Adam kazmaya başlamıştı.  </st></p>
			<p><st c="2875">Tek şans diye düşündü Mattie. </st><st c="2905">Bu benim tek şansım.  </st></p>
			<p><st c="2926">Çarpma sesleri devam etti. </st><st c="2953">Kürek daha derinlere iniyor, tebeşirin tahtada çıkardığı gıcırtı kadar sinir bozucu seslerle toprağı kaldırıyordu. </st><st c="3068">Nefesleri hızlanmıştı; kalbi göğsünde atıyordu. </st><st c="3116">Hayatta kalıp kalmamam diye düşündü, şimdi belli olacak.  </st></p>
			<p><st c="3173">Gıcırtılar kesildi.   </st></p>
			<p><st c="3193">Mattie’nin elleri buz gibiydi; omuzlarındaki battaniyeye yapışan parmakları soğuktu. </st><st c="3278">Tahtaların çatırdadığını duydu, sonra menteşeler gıcırdadı. </st><st c="3338">Mattie’nin hücresine, gözlerine doğru toprak döküldü. </st><span><st c="3392">Tanrım! </st><st c="3400">Göremeyeceğim. </st><st c="3415">Görebilmem gerekiyor!</st></span><st c="3436"> Saçlarına dökülen toprağa karşı gözlerini korumak için kafasını çevirdi. </st><st c="3510">Gözlerindeki toprağı temizlemek için defalarca gözlerini kırpıştırdı. </st><st c="3580">Başını öne eğdiği için, adamın üzerinde durduğunu göremiyordu. </st><st c="3643">Peki çukurun içine bakan adam ne görüyordu? </st><st c="3687">Tutsağı bir battaniyeye sarınmış, kirli ve mağluptu. </st><st c="3740">Doğum sancılarıyla mahvolmuştu.  </st></p>
			<p><st c="3772">“Dışarı çıkmanın vakti geldi” dedi adam; bu kez üst taraftaki delikten konuşmamıştı. </st><st c="3857">Sesi tamamen sıradan, kısık bir sesti. </st><st c="3896">Şeytanın nasıl bu kadar normal bir sesi olabilirdi?  </st></p>
			<p><st c="3948">“Bana yardım et.” Mattie içini çekti. </st><st c="3986">“Oraya kadar zıplayamam.”  </st></p>
			<p><st c="4012">Tahtanın tahtaya sürtünme sesini duydu ve yanına bir şeyin düştüğünü hissetti. </st><st c="4091">Bir merdiven. </st><st c="4105">Gözlerini açtığında yukarı baktı ve merdivenin sadece siluetini görebildi. </st><st c="4180">Hücresinin koyu karanlığından sonra gece göğü ışıkla yıkanmış gibi görünüyordu. </st><st c="4260">Adam bir fener açıp onu basamaklara doğrulttu. </st><st c="4307">“Sadece birkaç basamak” dedi.   </st></p>
			<p><st c="4337">“Çok canım yanıyor.”  </st></p>
			<p><st c="4358">“Elini tutacağım. </st><st c="4376">Ama merdivene çıkman gerekiyor.”  </st></p>
			<p><st c="4409">Mattie burnunu çekerek, yavaşça ayağa kalktı. </st><st c="4455">İki yana sendeleyip tekrar dizlerinin üstüne düştü. </st><st c="4507">Günlerdir ayağa kalkmamıştı ve bütün antrenman girişimlerine ve o an damarlarına pompalanan adrenaline rağmen kendini bu kadar güçsüz hissetmesine çok şaşırdı.   </st></p>
			<p><st c="4667">Adam “Oradan çıkmak istiyorsan ayağa kalkmak zorundasın” dedi.   </st></p>
			<p><st c="4730">Mattie inleyip sendeleyerek tekrar ayağa kalktı; yeni doğmuş bir buzağı kadar dengesizdi. </st><st c="4820">Sağ eli hâlâ battaniyenin içinde, göğsüne yapışmış haldeydi. </st><st c="4881">Sol eliyle merdiveni yakaladı.  </st></p>
			<p><st c="4912">“İşte böyle. </st><st c="4925">Tırman.”  </st></p>
			<p><st c="4934">Merdivenin en alt basamağına basıp boştaki eliyle bir sonraki basamağa uzanmadan önce duraksayıp kendini toparladı. </st><st c="5050">Bir adım daha attı. </st><st c="5070">Delik derin değildi; birkaç basamak sonra dışarıda olacaktı.   </st></p>
			<p><st c="5131">“Yardım et” dedi Mattie. </st><st c="5156">“Beni yukarı çek.”  </st></p>
			<p><st c="5175">“Battaniyeyi bırak.”  </st></p>
			<p><st c="5196">“Çok üşüyorum. </st><st c="5211">Lütfen beni yukarı çek!”  </st></p>
			<p><st c="5236">Adam fenerini yere bıraktı. </st><st c="5264">Bir dokungacını ona uzatmış yüzsüz bir gölge gibi ona doğru eğilirken “Elini ver” dedi.   </st></p>
			<p><span><st c="5352">İşte bu. </st><st c="5361">Yeterince yakınımda.  </st></span></p>
			<p><st c="5382">Adamın kafası artık Mattie’nin kafasının tam üstündeydi ve saldırı mesafesine girmişti. </st><st c="5470">Bir an için tereddüt etti; yapmak üzere olduğu şeyi düşünmek onu iğrendirdi.  </st></p>
			<p><st c="5547">“Zamanımı boşa harcamaktan vazgeç!” diye emretti adam. </st><st c="5602">“</st><span><st c="5603">Yap şunu</st></span><st c="5611">!”  </st></p>
			<p><st c="5614">Mattie bir anda, ona doğru bakan yüzün Dwayne’e ait olduğunu hayal etti. </st><st c="5687">Dwayne’in sesi onu azarlıyor, aşağılamalar art arda birikiyordu. </st><span><st c="5752">İmaj her şeydir Mattie, ve şu haline bak!</st></span><st c="5793"> Kendini kurtarmaktan korkan, inek Mattie merdivenine yapışıyor. </st><st c="5858">Bebeğini kurtarmaktan korkuyor. </st><span><st c="5890">Artık benim için yeterince iyi değilsin</st></span><st c="5929">.  </st></p>
			<p><span><st c="5931">Evet, iyiyim. </st><st c="5945">EVET, İYİYİM!  </st></span></p>
			<p><st c="5959">Mattie battaniyeyi bıraktı. </st><st c="5987">Battaniye omuzlarından düşüp altında sakladığı şeyi ortaya çıkardı: içini sekiz fener piliyle doldurduğu çorabı. </st><st c="6100">Mattie kolunu havaya kaldırdı, çorabı bir gürz gibi savurdu; çorap havada öfkeli bir yay çizdi. </st><st c="6196">Çorabı hedef almadan, çılgınca, beceriksizce savurmuştu ama piller adamın kafatasına çarptığında gelen tatmin edici çarpma sesini duydu.  </st></p>
			<p><st c="6333">Gölge yana doğru sendeleyip devrildi.  </st></p>
			<p><st c="6371">Mattie saniyeler içinde merdiveni tırmanmış, delikten dışarı çıkıyordu. </st><st c="6443">Dehşet hissi insanı beceriksizleştirmiyordu; duyularını keskinleştiriyor, bir ceylan kadar hızlı olmanı sağlıyordu. </st><st c="6559">Ayakları sağlam zeminde değdiği an bir sürü detayı bir anda algıladı. </st><st c="6629">Gökyüzüne bir yay halinde yayılmış dalların arasından ilkdördün halindeki ay görünüyordu. </st><st c="6719">Toprak ve ıslak yaprak kokusu vardı. </st><st c="6756">Ve ağaçlar; her yanda ağaçlar vardı; tepelerinde yıldızların göründüğü küçük bir açıklık dışındaki her şeyin önünü kapatan, kule gibi yüksek bir ağaç çemberinin içindeydi. </st><span><st c="6928">Bir ormandayım</st></span><st c="6942">. Çok kısa sürede tüm bunları algıladı, anlık bir karar verdi ve ağaçların arasında, açıklık gibi görünen bir yere doğru yöneldi. </st><st c="7072">Bir anda kendini dik bir vadiden hızla aşağı inerken buldu; kırılmayan, intikam almak için yüzüne geri çarpan böğürtlen dalları ve kamçı gibi ince ağaç dalları arasında ilerliyordu.   </st></p>
			<p><st c="7254">Elleri ve dizleri üzerine düştü. </st><st c="7287">Hemen sendeleyerek ayağa kalktı ve tekrar koşmaya başladı ama artık topallıyordu; sağ ayak bileği burkulmuş, zonkluyordu. </st><st c="7409">Çok fazla ses çıkartıyorum diye düşündü. </st><st c="7450">Etrafta dolaşan bir fil kadar gürültülüyüm. </st><st c="7494">Durma. </st><st c="7501">Durma. </st><st c="7508">Hemen arkamda olabilir. </st><st c="7532">İlerlemeye devam et!  </st></p>
			<p><st c="7553">Ama ormanın içinde kör gibiydi; yolunu sadece yıldızlar ve o incecik ay aydınlatıyordu. </st><st c="7641">Işık ya da etrafta belirgin hiçbir şey yoktu. </st><st c="7687">Mattie nerede olduğunu ya da hangi yöne giderse yardıma ulaşacağını bilmiyordu. </st><st c="7767">Burayı hiç tanımıyordu ve bir kâbusun içinde kaybolmuş gibi ilerliyordu. </st><st c="7840">Ağaçların altındaki çalılıklarla boğuşarak, içgüdüsel olarak yokuş aşağı yöneldi ve hangi yöne gideceğine yer çekiminin karar vermesine izin verdi. </st><st c="7988">Dağlar, vadilere inerdi. </st><st c="8013">Vadiler çaylara ulaşırdı. </st><st c="8039">Çaylar, insanlara ulaşırdı. </st><st c="8067">Bu kulağa hoş geliyordu, ama acaba doğru muydu? </st><st c="8115">Düşüşünün ardından dizleri sertleşmeye başlamıştı bile. </st><st c="8171">Bir kez daha tökezlerse, sonrasında yürüyemeyebilirdi.  </st></p>
			<p><st c="8226"> Bu kez de başka bir acı onu avcunun içine aldı. </st><st c="8274">Nefesinin ortasında donup kalmasına sebep oldu. </st><st c="8322">Bir kasılma. </st><st c="8335">Diz çöküp geçmesini bekledi. </st><st c="8364">Tekrar ayağa kalkabildiğinde, terden sırılsıklamdı.   </st></p>
			<p><st c="8416">Arkasında bir şey hışırdadı. </st><st c="8445">Hızla arkasını döndüğünde geçilmesi imkânsız, gölgeden bir duvarla karşılaştı. </st><st c="8524">Şeytanın yaklaştığını hissetti. </st><st c="8556">Hemen ondan kaçmaya başladı; ağaç dalları yüzünü çiziyor, panik içinde çığlık çığlığa bağırıyordu. </st><span><st c="8655">Daha hızlı. </st><st c="8667">Daha hızlı!</st></span>  </p>
			<p><st c="8678">Yokuş aşağı koşarken dengesini kaybedip sendeledi ve bir dala tutunmasaydı karınüstü yere düşecekti. </st><span><st c="8780">Zavallı bebeğim, neredeyse senin üzerine düşüyordum!</st></span><st c="8832"> Peşinden birinin geldiğini gösterecek hiçbir ses duymuyordu, ama adamın hemen ardından geldiğini, onu takip ettiğini biliyordu. </st><st c="8961">Dehşet hissi, birbirinin içine geçip düğümlenmiş dallar arasından sendeleyerek ilerlemesini sağladı.   </st></p>
			<p><st c="9062">Sonra ağaçlar büyülü biçimde yok oldu. </st><st c="9101">Birbirine karışmış son dal demetinin arasından geçtiğinde, ayakları sağlam zemine bastı. </st><st c="9190">Şaşkın ve nefes nefese, yansıyan ay ışığının oluşturduğu ışık kırılmalarına baktı. </st><st c="9273">Bir göl. </st><st c="9282">Bir yol.  </st></p>
			<p><st c="9291">Ve uzakta, bir tepenin üzerinde, küçük bir kulübe silueti.  </st></p>
			<p><st c="9350">Birkaç adım atıp durdu, yeni bir sancı onu avucuna almıştı; o kadar yoğundu ki Mattie nefes alamıyordu; yolda iki büklüm durmak dışında hiçbir şey yapamıyordu. </st><st c="9510">Midesi, boğazına kadar yükseldi. </st><st c="9543">Kıyıya vuran suyun sesini ve gölün üzerindeki bir kuşun çığlığını duydu. </st><st c="9616">Başı dönmeye başladı ve onu dizlerinin üstüne çökmeye zorladı. </st><span><st c="9679">Burada değil! </st><st c="9693">Burada, yolun ortasında, bu kadar göz önünde durma.</st></span>  </p>
			<p><st c="9744">Kasılma hafifleyince sendeleyerek ilerledi. </st><st c="9789">Gölgeli bir umut olan kulübeye doğru itti kendini. </st><st c="9840">Koşmaya başladı; ayakkabısı toprak yola her çarptığında dizi acıyla zonkluyordu. </st><st c="9921">Daha hızlı diye düşündü. </st><st c="9946">Burada seni gölün üzerindeki yansımadan görebilir. </st><st c="9997">Bir sonraki sancı gelmede koş. </st><st c="10028">Bir sonraki sancıya ne kadar kalmıştı? </st><st c="10067">Beş dakika mı, on dakika mı? </st><st c="10096">Kulübe çok uzak görünüyordu.  </st></p>
			<p><st c="10125">Mattie tüm gücüyle koşmaya başladı; bacakları hızla çalışıyor, hava gürültüyle akciğerlerine dolup boşalıyordu. </st><st c="10237">Umut, roket yakıtı gibi bir histi. </st><span><st c="10272">Yaşayacağım. </st><st c="10285">Yaşayacağım.</st></span>  </p>
			<p><st c="10297">Kulübenin pencereleri karanlıktı. </st><st c="10332">Yine de kapıyı çaldı; sesinin yoldan geçip dağa ulaşmasından korktuğu için bağırmaya cesaret edememişti. </st><st c="10437">Cevap gelmedi.  </st></p>
			<p><st c="10452">Mattie sadece bir an tereddüt etti. </st><span><st c="10488">İyi biri olmanın canı cehenneme. </st><st c="10521">Kır şu aptal pencereyi!</st></span><st c="10544"> Ön kapının yakınındaki bir taşı alıp camlardan birine indirdiğinde, kırılan camın sesi gecenin sessizliğini parçaladı. </st><st c="10664">Matti taşı kullanarak geriye kalan birkaç kırık cam parçasını temizleyip içeri uzandı ve kapının kilidini açtı.   </st></p>
			<p><span><st c="10776">Şimdi de haneye tecavüz. </st><st c="10801">İşte böyle, GI Jane!</st></span>  </p>
			<p><st c="10821">İçerisi sedir ağacı kokuyordu ve havasızdı. </st><st c="10866">Burası, kapatılıp uzun zamandır ihmal edilmiş bir yazlık evdi. </st><st c="10929">Mattie duvarda elektrik düğmesini ararken cam parçaları ayakkabılarının altında çıtırdıyordu. </st><st c="11023">Işık yandığı an şunu fark etti; adam da ışığı görecekti. </st><span><st c="11080">Artık çok geç. </st><st c="11095">Bir telefon bul.  </st></span></p>
			<p><st c="11112">Odada etrafına bakınıp şömineyi, dizilmiş odunları, ekose kumaş kaplı mobilyaları gördü ama telefon yoktu.   </st></p>
			<p><st c="11219">Mutfağa geçip tezgâhın üstündeki telefonu gördü. </st><st c="11268">Kaldırıp 911’i ararken çevir sesi gelmediğini fark etti. </st><st c="11325">Hat kesikti.   </st></p>
			<p><st c="11338">Oturma odasında, cam kırıkları yerde sürüklendi.   </st></p>
			<p><span><st c="11387">Eve girdi. </st><st c="11398">Dışarı çık. </st><st c="11410">Hemen dışarı çık.  </st></span></p>
			<p><st c="11428">Mutfak kapısından dışarı süzülüp kapıyı sessizce arkasından kapattı. </st><st c="11497">Kendini küçük bir garajda buldu. </st><st c="11530">Tek pencereden içeri süzülen ay ışığı Mattie’nin, taşıyıcısına yerleştirilmiş kayığı belli belirsiz görmesine yetecek kadardı. </st><st c="11657">Ardına saklanabileceği başka hiçbir şey yoktu. </st><st c="11704">Elinden geldiğince gölgelere doğru çekilerek mutfak kapısından uzaklaştı. </st><st c="11778">Omzu bir rafa çarptığında metal titreşti ve üzerinde uzun zamandır toplanmış tozu havalandırdı. </st><st c="11874">Mattie silah olarak kullanabileceği bir şey bulmak için körlemesine rafa uzandı ve kapakları çakılarak kapatılmış eski boya kutularını buldu. </st><st c="12016">Fırçaların kaskatı kesilmiş kıllarını hissetti. </st><st c="12064">Sonra parmakları bir tornavidanın etrafına dolandı ve Mattie onu havaya kaldırdı. </st><st c="12146">Bu, ancak bir tırnak törpüsü kadar ölümcül, oldukça acınası bir silahtı. </st><st c="12219">Bütün tornavidaların bücür kuzeni.  </st></p>
			<p><st c="12254">Mutfak kapısının altındaki ışık titreşti. </st><st c="12296">Aydınlık açıklığın önünden bir gölge geçti. </st><st c="12340">Durdu.  </st></p>
			<p><st c="12347">Mattie’nin nefesi de durdu. </st><st c="12375">Garajın göl kenarına açılan kapısına sırtını dayadı; kalbi boğazından dışarı çıkacakmış gibi atıyordu. </st><st c="12478">Tek bir seçeneği kalmıştı.   </st></p>
			<p><st c="12505">Kapı koluna uzanıp açtı. </st><st c="12530">Kapı açılırken gıcırdadı; bu yerini ele veren bir çığlıktı: </st><span><st c="12590">İşte burada! </st><st c="12603">İçeride!</st></span>  </p>
			<p><st c="12611"> Mutfak kapısı savrularak açılırken göle açılan kapıdan geçip gecenin içine doğru koşmaya başladı. </st><st c="12710">Adamın, her şeyin acımasızca gözler önüne serildiği kıyıda ilerleyişini görebildiğini biliyordu. </st><st c="12807">Hızlanarak onu geride bırakamayacağını biliyordu. </st><st c="12857">Yine de, ayakkabıları çamura batarak ay ışığıyla parlayan gölün kıyısında ilerlemek için mücadele etti. </st><st c="12961">Hışırdayan su kamışlarının sesinden adamın ona yaklaştığını duyabiliyordu. </st><st c="13036">Yüz diye düşündü. </st><st c="13054">Göle gir. </st><st c="13064">Suya yöneldi.  </st></p>
			<p><st c="13078">Ve aniden, yeni bir sancıyla iki büklüm oldu. </st><st c="13124">Bu, daha önce yaşadığı hiçbir acıya benzemiyordu. </st><st c="13174">Acı dizlerinin üstüne çökmesine sebep oldu. </st><st c="13218">Acı gitgide artarken bilek yüksekliğindeki suyun içine düştü; acı onu öylesine pencesine almış sıkıyordu ki, bir an görüşünü kaybetti ve iki yana sallandığını hissedip düştü. </st><st c="13393">Ağzında çamurun tadını hissetti. </st><st c="13426">Acıyla kıvranarak, öksürerek, ters dönmüş bir kaplumbağa kadar çaresiz, sırtüstü yattı. </st><st c="13514">Sancı hafifledi. </st><st c="13531">Yıldızlar yavaş yavaş gökyüzünü aydınlattı. </st><st c="13575">Suyun saçlarını okşadığını, yanaklarına çarptığını hissedebiliyordu. </st><st c="13644">Su hiç soğuk değildi; banyo suyu gibi sıcaktı. </st><st c="13691">Adamın su sıçratan ayak seslerini ve kırılan su kamışlarının sesini duydu. </st><st c="13766">Sazlıkların aralanışını izledi.   </st></p>
			<p><st c="13798">Ve sonra adam, göğe karşı bir kule gibi yükselerek orada durdu. </st><st c="13862">Ödülünü almaya gelmişti.  </st></p>
			<p><st c="13887">Mattie’nin yanında diz çöktüğünde suyun yansıması adamın gözlerinde ışık noktacıkları oluşturdu. </st><st c="13984">Elinde tuttuğu şey de parlıyordu; bir bıçağın gümüşsü ucu. </st><st c="14043">Adam Mattie’nin bedeni üzerine eğilirken, bütün gücünün tükendiğini biliyor gibiydi. </st><st c="14128">Sanki ruhunun, sadece yorgun kabuğundan çıkıp gitmeyi beklediğini biliyordu.  </st></p>
			<p><st c="14205">Adam Mattie’nin hamile pantolonunu belinden tutup aşağı çekerek kubbe gibi karnını ortaya çıkardı. </st><st c="14304">Mattie hâlâ kıpırdamıyor, kaskatı kesilmiş halde yatıyordu. </st><st c="14364">Çoktan teslim olmuş, ölmüştü.   </st></p>
			<p><st c="14394">Adam bir elini Mattie’nin karnına koyup diğeriyle bıçağı kavradı ve çıplak etin üzerine eğilerek ilk kesiği atmaya hazırlandı.   </st></p>
			<p><st c="14521">Mattie’nin eli aniden çamurun içinden yükselirken su, gümüşten bir şelale gibi sıçradı. </st><st c="14609">Mattie tornavidanın ucunu, adamın yüzüne nişan almıştı. </st><st c="14665">Kasları öfkeyle gerildi ve Mattie tornavidayı yukarı doğru ittiğinde zavallı, minik silah aniden ölümcül bir darbe indirmek için göze yöneldi.   </st></p>
			<p><span><st c="14808">Bu benim için, pislik!</st></span>  </p>
			<p><span><st c="14830">Ve bu da bebeğim için!  </st></span></p>
			<p><st c="14854">Mattie tornavidayı iyice derine sapladı; silahın kemikleri ve beyni deldiğini hissetti; sonunda tornavida sapına kadar, daha fazla ilerleyemeyecek kadar göz soketine battı.   </st></p>
			<p><st c="15027">Adam ses bile çıkarmadan yere yığıldı.  </st></p>
			<p><st c="15066">Mattie bir an hareket edemedi. </st><st c="15097">Adam kasıklarının üstüne düşmüştü ve Mattie giysilerine işleyen kanının sıcaklığını hissedebiliyordu. </st><st c="15199">Ölüler ağır oluyordu; canlı insanlardan çok daha ağır oluyorlardı. </st><st c="15266">Sarf ettiği çabadan inleyerek, adama dokunmaktan iğrenerek itti. </st><st c="15331">Sonunda onu üzerinden yuvarlayıp sırtüstü sazların arasına düşmesini sağladı.   </st></p>
			<p><st c="15409">Sendeleyerek ayağa kalkan Mattie yüksek zemine doğru ilerledi. </st><st c="15472">Sudan, kandan uzaklaştı. </st><st c="15497">Biraz ileride, nehir kıyısındaki çimenlerin üzerine yığıldı. </st><st c="15558">Bir sonraki sancı gelip geçerken orada uzandı. </st><st c="15605">Ve sonraki, ve sonraki. </st><st c="15629">Acıyla kısılmış gözleriyle ilkdördün halindeki ayın gökyüzü boyunca ilerleyişini izledi. </st><st c="15718">Yıldızların sönükleşip doğuda pembe bir ışığın belirişini izledi.   </st></p>
			<p><st c="15784">Güneş ufuk çizgisinde yükselirken Mattie Purvis kızını kollarına aldı.   </st></p>
		</div>
	<div id="charCountTotal" value="15855"></div></body>
</html>
