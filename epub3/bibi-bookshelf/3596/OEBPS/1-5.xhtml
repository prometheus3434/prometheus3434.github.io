<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-5</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-5" xml:lang="tr-TR">
		<div>
			<p>  </p>
			<p id="_idParaDest-5" xml:lang="en-GB"><st c="0">3</st><span>  </span></p>
			<p><st c="1">O gün kendine ait otopsisi olmasa da, Maura saat ikide aşağı inip otopsi odası giysilerini giydi. </st><st c="99">Kadınlar soyunma odasında yalnızdı; sokak giysilerini çıkartır, bluzunu katlar ve onları düzenli bir yığın halinde dolabına yerleştirirken hiç acele etmedi. </st><st c="256">Çıplak tenine değen ameliyathane giysisi yeni yıkanmış çarşaflar gibi serindi; alışık olduğu hareketlerle pantolonunun iplerini sıkmak ve saçlarını bir bonenin içine geçirmek Maura’yı rahatlattı. </st><st c="452">Yeni yıkanmış pamuklu kumaşın ve üniformayla birlikte üstlendiği rolün onu koruduğunu hissediyordu. </st><st c="552">Aynaya baktığında, hiç tanımadığı biri kadar mesafeli, duygulardan arınmış yansımasını gördü. </st><st c="646">Soyunma odasından çıktı, koridor boyunca yürüdü ve otopsi odasına girdi.   </st></p>
			<p><st c="719">Otopsi için giyinmiş ve eldiven takmış olan Rizzoli ile Frost masanın yanında duruyor ve Maura’nın kurbanı görmesine engel oluyorlardı. </st><st c="855">Maura’yı ilk gören Doktor Bristol oldu. </st><st c="895">Doktor Bristol’ın yüzü Maura’ya dönüktü; geniş göbeği büyük beden ameliyat elbisesini dolduruyordu. </st><st c="995">Ameliyat maskesinin üstündeki kaşları hafifçe çatıldı; Maura gözlerindeki soru işaretini gördü.  </st></p>
			<p><st c="1091">Maura, “Bunu görmek için uğramak istedim” dedi.  </st></p>
			<p><st c="1139">Rizzoli ona bakmak için döndü. </st><st c="1170">Onun da suratı asıktı. </st><st c="1193">“Burada olmak istediğinden emin misin?”  </st></p>
			<p><st c="1233">“Sen olsan merak etmez miydin?”  </st></p>
			<p><st c="1265">“İzlemek isteyip istemeyeceğimden emin değilim. </st><st c="1313">Durum düşünüldüğünde.”  </st></p>
			<p><st c="1336">“Sadece izleyeceğim. </st><st c="1357">Bu senin için sorun değilse Abe.”  </st></p>
			<p><st c="1391">Bristol omzunu silkti. </st><st c="1414">“Şey, sanırım ben de merak ederdim” dedi. </st><st c="1456">“Partiye hoş geldin.”  </st></p>
			<p><st c="1478">Maura, masada Abe’in tarafına geçti ve cesedi engellenmeden gördüğü ilk an boğazı kurudu. </st><st c="1568">Bu laboratuvarda daha önce de birçok dehşet verici görüntüye şahit olmuştu; çürümenin her aşamasındaki etleri, ateş ya da travma yüzünden, neredeyse insan denemeyecek kadar zarar görmüş cesetler incelemişti. </st><st c="1776">Maura’nın deneyimlerine göre, masadaki kadın oldukça iyi durumdaydı. </st><st c="1845">Ceset yıkanıp kan temizlenmişti ve kafatasının sol tarafındaki kurşun deliği siyah saçlarının altına gizlenmişti. </st><st c="1959">Yüzü hasar görmemişti; gövdenin derisi yer yer lekelenmişti. </st><st c="2020">Kasıklarda ve boyunda yeni delik izleri görünüyordu; laboratuvar asistanı Yoshima, testler için kan almıştı ama bunun dışında gövdeye henüz dokunulmamıştı. </st><st c="2176">Abe henüz neşteriyle tek bir kesik bile atmamıştı. </st><st c="2227">Cesedin göğsü açılmış, göğüs boşluğu ortaya çıkartılmış olsa, bu görüntü Maura için çok daha az rahatsız edici olacaktı. </st><st c="2348">İçleri açılan cesetlerin kimliği olmazdı. </st><st c="2390">Kalpler, akciğerler ve dalaklar sadece organlardı; hiçbir kimlikleri yoktu ve yedek araba parçaları gibi, bir vücuttan diğerine nakledilebiliyorlardı. </st><st c="2541">Ama bu kadın hâlâ bütündü, yüz hatları hâlâ tanınabilir haldeydi. </st><st c="2607">Maura önceki gece cesedi gölgede, üzerinde giysileriyle ve Rizzoli’nin led fenerinin ışığında görmüştü. </st><st c="2711">Şimdi otopsi lambalarının altında hatları iyice belirginleşmiş, giysiler çıkartılıp çıplak göğüs ortaya çıktığında, bu hatlar tanıdık olmanın bile ötesine geçmişti.   </st></p>
			<p><span><st c="2876">Yüce Tanrım, masada yatan benim yüzüm, benim vücudum</st></span><st c="2928">.  </st></p>
			<p><st c="2930">Aralarındaki benzerliğin ne kadar büyük olduğunu sadece Maura biliyordu. </st><st c="3003">Odadaki hiç kimse Maura’nın çıplak göğüslerini, kalçalarının kıvrımını görmemişti. </st><st c="3086">Onlar, sadece görmelerine izin verdiği kısımları biliyordu; yüzü, saçları. </st><st c="3161">Diğerleri bu cesetle aralarındaki benzerliğin ne kadar büyük olduğunu bilmiyordu; vajina kıllarının kızıl kahverengi bile aynıydı.   </st></p>
			<p><st c="3292">Maura kadının ellerine, kendininkiler gibi uzun, ince parmaklarına baktı. </st><st c="3366">Bir piyanistin elleri. </st><st c="3389">Tırnaklar mürekkeplenmişti. </st><st c="3417">Kafatası ve diş röntgenleri de çekilmişti; diş röntgenleri ışıklı panoya asılmıştı ve iki beyaz diş sırası Cheshire kedisi gibi sırıtıyordu. </st><st c="3558">Maura, benim diş röntgenim de böyle mi görünür diye merak etti. </st><st c="3622">Dişlerimizdeki dolgulara kadar, birbirimizle aynı mıyız?   </st></p>
			<p><st c="3679">Maura kendine bile doğal olamayacak kadar sakin gelen bir sesle, “Onun hakkında başka bir şeyler öğrendiniz mi?” diye sordu.   </st></p>
			<p><st c="3804">“Hâlâ Anna Jessop ismini araştırıyoruz” dedi Rizzoli. </st><st c="3858">“Şu ana kadar bulduğumuz tek şey, dört ay önce Massachusetts’ten alınmış ehliyeti. </st><st c="3941">Orada kırk yaşında olduğu yazıyor. </st><st c="3976">Boy, 1.70; saçlar siyah, gözler yeşil. </st><st c="4015">Elli dört kilo.” Rizzoli masanın üzerindeki cesedi baştan aşağı inceledi. </st><st c="4089">“Bence bu tanıma uyuyor.”  </st></p>
			<p><st c="4115">Bence de diye düşündü Maura. </st><st c="4144">Ben de kırk yaşındayım ve boyum 1.70. </st><st c="4182">Sadece kilolarımız farklı; ben 56 kiloyum. </st><st c="4225">Ama ehliyetine yazılacak kilo konusunda yalan söylemeyen kadın var mıdır?  </st></p>
			<p><st c="4299">Abe yüzeysel incelemeyi bitirirken Maura hiçbir şey söylemeden izledi. </st><st c="4370">Abe elindeki kâğıtta çizili olan kadın bedeni resminde birkaç yere notlar aldı. </st><st c="4450">Sol şakakta kurşun yarası. </st><st c="4477">Buna bağlı, alt gövdede ve kalçalarda renk değişimleri. </st><st c="4533">Apandisit ameliyatı izi. </st><st c="4558">Sonra kâğıdı bırakıp vajinal kalıntılardan örnek almak için masanın ayakucuna doğru gitti. </st><st c="4649">Yoshima’yla birlikte, bacak arasını ortaya çıkartmak için kalçaları döndürürlerken, Maura cesedin karnına odaklanmıştı. </st><st c="4769">Kadının beyaz teninin üstünde ince, beyaz bir çizgi halindeki apandisit ameliyatı izine baktı.   </st></p>
			<p><span><st c="4864">Bende de aynı iz var</st></span><st c="4884">.  </st></p>
			<p><st c="4886">Sıvı örneklerini alan Abe alet tepsisini getirip neşteri eline aldı.   </st></p>
			<p><st c="4955">İlk kesiği izlemek, neredeyse katlanılmazdı. </st><st c="5000">Maura gerçekten, bıçağın kendi tenini kestiğini hissediyormuş gibi elini göğsüne kaldırdı. </st><st c="5091">Abe göğüste Y şeklindeki kesiği açarken Maura bu bir hataydı diye düşündü. </st><st c="5166">Bunu izleyebileceğimden emin değilim. </st><st c="5204">Ama durduğu yerden kıpırdamadı. </st><st c="5236">Abe’in deriyi göğüs duvarından ayırışını, onu bir hayvanın derisini yüzermiş gibi hızlıca etten ayırışını gördüğünde, dehşetle karışık bir meraka kapıldı. </st><st c="5391">Abe, Maura’nın dehşetini fark etmeden çalışıyordu; dikkatini tamamen göğsü açma işlemine vermişti. </st><st c="5490">Becerikli bir patolog, karmaşık olmayan bir otopsiyi bir saatten kısa sürede bitirirdi ve postmortemin bu aşamasında Abe gereksiz yere incelikli çalışarak vakit kaybetmiyordu. </st><st c="5666">Maura her zaman yiyecekler, içecekler ve operaya karşı büyük iştahıyla Abe’in hoş bir adam olduğunu düşünmüştü, ama o an Abe, ileri fırlayan göbeği ve bir boğanınki kadar kalın ensesiyle bıçağıyla eti parçalayan şişman bir kasaba benziyordu.   </st></p>
			<p><st c="5908">Göğüsteki deri iki yana açılmış, göğüsler soyulmuş derinin altında kalmış, kaburgalar ve kaslar gözler önüne serilmişti. </st><st c="6029">Yoshima elinde keskiyle kaburgaları kesmek için öne eğildi. </st><st c="6089">Kemiklerin çıkardığı her kırılma sesi, Maura’nın irkilmesine sebep oluyordu. </st><st c="6166">İnsan kemiğinin ne kadar kolay kırılabilen bir şey olduğunu düşündü. </st><st c="6235">Kalbimizin, sağlam bir göğüskafesinin içinde korunduğunu düşünürüz, ama gereken tek şey, makasın kapanmasını sağlayan kolları sıkmak; kaburga kemikleri, birer birer çeliğe teslim oluyor. </st><st c="6422">O kadar kırılgan bir malzemeden yapılmışız ki...  </st></p>
			<p><st c="6471">Yoshima son kemiği kesti ve Abe geriye kalan kıkırdak ve kasları açtı. </st><st c="6542">Birlikte, bir kutunun kapağını kaldırır gibi göğüskafesini kaldırdılar.   </st></p>
			<p><st c="6614">Açılan göğüs boşluğunda, kalp ve akciğerler parlıyordu. </st><st c="6670">Maura’nın ilk düşüncesi, organları genç oldu. </st><st c="6716">Ama sonra, kırk yaşın çok da genç olmadığını fark etti. </st><st c="6772">Kırk yaşında, hayatının yarısına gelmiş olduğunu kabul etmek çok kolay değildi. </st><st c="6852">Kendisinin de, masadaki bu kadın gibi, artık genç kabul edilemeyeceğini.   </st></p>
			<p><st c="6925">Maura’nın, açık göğsün içinde gördüğü organlar normaldi; hiçbirinde belirgin patoloji belirtileri yoktu. </st><st c="7030">Abe birkaç hızlı kesikle akciğerleri ve kalbi çıkartıp metal bir kaba koydu. </st><st c="7107">Parlak ışığın altında, akciğerlerdeki parankimi incelemek için birkaç kesik daha attı.   </st></p>
			<p><st c="7194">İki dedektife “Sigara içmiyormuş” dedi. </st><st c="7234">“Ödem yok. </st><st c="7245">Güzel, sağlıklı bir doku.”  </st></p>
			<p><st c="7272">Tabii, ölü olması dışında.  </st></p>
			<p><st c="7299">Akciğerleri tekrar, zemininde pembe bir iz bıraktıkları metal kaba bırakıp kalbi eline aldı. </st><st c="7392">Kalp, devasa eline rahatça sığıyordu. </st><st c="7430">Maura aniden, göğüskafesinin içinde atan kendi kalbinin farkına vardı. </st><st c="7501">Bu kadının kalbi gibi, onun kalbi de Abe’in eline sığardı. </st><st c="7560">Maura, Abe’in kendi kalbini tuttuğunu, o an yaptığı gibi, koroner damarları incelemek için onu çevirdiğini düşününce midesinin bulandığını hissetti. </st><st c="7709">Mekanik olarak sadece bir pompa olsa da, kalp vücudun o kadar merkezindeydi ki, bir kalbin bu kadar görünür olması, insanın göğsünde bir boşluk hissetmesine sebep oluyordu. </st><st c="7882">Maura derin bir nefes aldığında kan kokusu mide bulantısının artırdı. </st><st c="7952">Bakışlarını cesetten ayırdığında Rizzoli’nin gözleriyle karşılaştı. </st><st c="8020">Rizzoli, ne olduğunu görmüştü. </st><st c="8051">İkisi birbirini neredeyse iki yıldır tanıyordu ve birbirlerine karşı, profesyonel olarak derin bir saygı beslemelerine yetecek kadar çok vakada birlikte çalışmışlardı. </st><st c="8219">Ama bu saygıyla birlikte, aralarında mesafeli bir temkin de gelişmişti. </st><st c="8291">Maura, Rizzoli’nin içgüdülerinin ne kadar güçlü olduğunu biliyordu ve odanın iki tarafından birbirlerine bakarlarken, Maura karşısındaki kadının, odadan koşarak çıkmaya ne kadar yakın olduğunu bildiğinden emindi. </st><st c="8504">Rizzoli’nin gözlerindeki söze dökülmemiş soruyu gören Maura çenesini sıktı. </st><st c="8580">Ölüler Kraliçesi, yenilmezliğini tekrar kazanmıştı.   </st></p>
			<p><st c="8632">Bir kez daha cesede odaklandı.  </st></p>
			<p><st c="8663">Odada alttan alta oluşan gerilimden habersiz olan Abe bistüriyle kalp odacıklarını kesiyordu. </st><st c="8757">“Bütün damarlar normal görünüyor” diye yorum yaptı. </st><st c="8809">“Koroner damarlar yumuşak. </st><st c="8836">Damarlar temiz. </st><st c="8852">Tanrım, umarım benim kalbim de bu kadar iyi görünüyordur.”  </st></p>
			<p><st c="8911">Maura Abe’in kocaman göbeğine bakıp, kazciğeri ve tereyağlı sosları ne kadar sevdiğini bildiği için, bundan şüphe etti. </st><st c="9031">Abe’in felsefesi, fırsatın varken hayatın tadını çıkar”dı. </st><st c="9090">Arzularını şimdi tatmin et, çünkü hepimiz, er ya da geç, bu masadaki arkadaşlarımızın yerinde olacağız. </st><st c="9194">Kendini zevklerden mahrum bırakarak yaşıyorsan, temiz koroner damarların olması ne işe yaradı ki?  </st></p>
			<p><st c="9292">Abe kalbi de metal kabın içine bırakıp karnın içindeki organlar üzerinde çalışmaya başladı. </st><st c="9384">Neşteri karın zarına derin bir kesik attı. </st><st c="9427">Mide ve karaciğer, dalak ve pankreas yerlerinden çıktı. </st><st c="9483">Ölümün soğumuş organların kokusu Maura için tanıdıktı, ama bu kez onu çok rahatsız ediyordu. </st><st c="9576">Sanki ilk defa bir otopsiye girmişti. </st><st c="9614">İsteksiz patolog ruh halinden kurtulan Abe’in makas ve bıçaklarla organları kesişini izledi ve bu işlemin vahşiliği onu dehşete düşürdü. </st><st c="9751">Tanrım, her gün bu işi yapıyorum, ama benim neşterim kestiğinde, tanımadığım insanların, bilmediğim etlerini kesiyor.  </st></p>
			<p><st c="9869">Bu kadın yabancı biri gibi gelmiyordu ona.  </st></p>
			<p><st c="9912">Maura hissiz bir boşluğa düştü; sanki Abe’in çalışmasını çok uzaktan izliyordu. </st><st c="9992">Dinlenmeden geçirdiği gece ve saat farkı yüzünden bitkin haldeki Maura, masada ilerleyen otopsiden uzaklaşıp olanları dondurulmuş duygularla izleyebileceği, daha güvenli bir noktaya çekildi. </st><st c="10183">Masadaki, sadece bir kadavraydı. </st><st c="10216">Aralarında bağlantı yoktu; tanıdığı biri değildi. </st><st c="10266">Abe çabucak ince bağırsağı çıkartıp metal kaba koydu. </st><st c="10320">Makas ve mutfak bıçağıyla karın bölgesini boşaltıp geriye boş bir kabuk kalmasını sağladı. </st><st c="10411">Organlarla ağırlaşan metal kabı paslanmaz çelik tezgâhın üzerine taşıyıp organları daha yakından incelemek için tek tek eline aldı.   </st></p>
			<p><st c="10543">Kesme tahtasının üstünde mideyi kesip içindekileri daha küçük bir kaba akıttı. </st><st c="10622">Sindirilmemiş yiyeceklerin kokuları, Rizzoli ve Frost’un yüzlerini mide bulantısıyla buruşturarak arkalarını dönmelerine sebep oldu.   </st></p>
			<p><st c="10755">“Akşam yemeğinin kalıntıları burada” dedi Abe. </st><st c="10802">“Sanırım deniz ürünlü salata yemiş. </st><st c="10838">Marul ve domates görüyorum. </st><st c="10866">Karides de olabilir...”  </st></p>
			<p><st c="10890">Rizzoli, “Son yemeğini ölümünden ne kadar önce yemiş?” diye sordu. </st><st c="10957">Sesi alışılmadık biçimde burnundan geliyordu; eliyle yüzünü kapatmış, kokuları engelliyordu.   </st></p>
			<p><st c="11050">“Bir saat, belki biraz daha uzun zaman önce. </st><st c="11095">Yemeği dışarıda yediğini tahmin ediyorum, çünkü deniz ürünlü salata, pek evde hazırlayacağım bir yemek değil.” Abe, Rizzoli’ye baktı. </st><st c="11229">“Cüzdanında restoran fişi buldunuz mu?”  </st></p>
			<p><st c="11269">“Hayır. </st><st c="11277">Nakit ödemiş olabilir. </st><st c="11300">Hâlâ kredi kartı bilgilerini bekliyoruz.”  </st></p>
			<p><st c="11342">“Tanrım” dedi Frost, bakışlarını masadan çekerek. </st><st c="11392">“Bir daha asla karides yiyemeyeceğim.”  </st></p>
			<p><st c="11431">Artık pankreası kesen Abe, “Bunu seni rahatsız etmesine izin vermemelisin” dedi. </st><st c="11512">“En temelde, hepimiz aynı temel yapıtaşlarından oluşuyoruz. </st><st c="11572">Yağlar, karbonhidratlar ve proteinler. </st><st c="11611">Lezzetli bir biftek yediğinde, kas yiyorsun. </st><st c="11656">Sence her gün bu dokuları kestiğim için, biftek yemeyi bırakmalı mıyım? </st><st c="11728">Bütün kaslar aynı biyokimyasal bileşenlere sahiptir, ama bazen daha iyi kokarlar.” Böbreklere uzandı. </st><st c="11830">İkisinden de düzgün dilimler kesip küçük doku örneklerini formalin dolu kavanoza attı. </st><st c="11917">“Şimdilik her şey normal görünüyor” dedi. </st><st c="11959">Maura’ya baktı. </st><st c="11975">“Sen de aynı fikirde misin?”  </st></p>
			<p><st c="12004">Maura mekanik bir tavırla başını sallayıp sessiz kaldı; dikkati birden Yoshima’nın yeni astığı röntgenlere yönelmişti. </st><st c="12123">Bunlar kafatası röntgenleriydi. </st><st c="12155">Yan çekimde bir yüzün yarı saydam hayaleti gibi, yumuşak dokuların dış çizgileri görünüyordu.   </st></p>
			<p><st c="12249">Maura ışıklı panonun yanına gidip, kemiklerin oluşturduğu daha yumuşak gölgeyle kıyaslandığında şaşırtıcı derecede parlak olan, yıldız şeklindeki yoğun gölgeye baktı. </st><st c="12416">Beyin zarına kadar gelmişti. </st><st c="12445">Kurşunun insanı yanıltacak kadar küçük giriş izi, bu korkunç darbenin insan beynine verebileceği zararın büyüklüğünü açık etmiyordu.   </st></p>
			<p><st c="12578">“Tanrım” diye mırıldandı. </st><st c="12604">“Bu bir Black Talon kurşunu.”  </st></p>
			<p><st c="12634">Abe bakışlarını organ kabından kaldırdı. </st><st c="12675">“Epeydir o kurşunlardan görmemiştim. </st><st c="12712">Dikkatli olmamız gerek. </st><st c="12736">O kurşunun üstündeki metal uçlar, jilet gibi keskindir. </st><st c="12792">Eldivenleri keser.” Buradaki patologlar arasında en uzun zamandır burada çalışan ve artık kurumun hafızasına dönüşmüş olan Yoshima’ya baktı. </st><st c="12933">“En son ne zaman Black Talon kurşunuyla gelen bir kurban olmuştu?”  </st></p>
			<p><st c="13000">“Herhalde iki yıl kadar önce” dedi Yoshima.  </st></p>
			<p><st c="13044">“O kadar yeni mi?”  </st></p>
			<p><st c="13063">“Vakayı Doktor Tierney’nin incelediğini hatırlıyorum.”  </st></p>
			<p><st c="13118">“Stella’dan, buna bir bakmasını ister misin? </st><st c="13163">Bakalım o dava kapanmış mı. </st><st c="13191">Kurşun o kadar olağandışı ki, insan aralarında bir bağlantı olup olmadığını düşünüyor.” Yoshima eldivenlerini çıkartıp Abe’in sekreterini interkomdan aramaya gitti. </st><st c="13356">“Merhaba Stella. </st><st c="13373">Doktor Bristol, Black Talon kurşunu kullanılan son vakayı araştırmanı istiyor. </st><st c="13452">Sanırım Doktor Tierney’s bakmıştı...”  </st></p>
			<p><st c="13490">“Bu kurşunu duymuştum” dedi Frost, röntgene daha yakından bakmak için ışıklı panoya doğru ilerlerken. </st><st c="13592">“İlk kez bir kurbanda kullanıldığını duyuyorum.”  </st></p>
			<p><st c="13641">“Winchester’ın ürettiği, oyuk uçlu bir kurşundur” dedi Abe. </st><st c="13701">“Genişleyip yumuşak dokuları kesmek için tasarlandı. </st><st c="13754">Ete saplandığında, bakır gömlek altı köşeli bir yıldız oluşturacak biçimde açılır. </st><st c="13837">Her uç, bir pençe kadar keskindir.” Cesedin başına doğru ilerledi. </st><st c="13904">“1993’te, San Fransisco’da kaçığın teki onları dokuz kişiyi öldürdüğü bir toplu katliamda kullanmıştı. </st><st c="14007">Winchester’ın itibarı bu yüzden o kadar zedelendi ki, üretimi durdurmaya karar verdiler. </st><st c="14096">Ama hâlâ kullanımda olan, az sayıda kurşun var. </st><st c="14144">Nadiren kurbanlardan birinde rastlanır ve artık gitgide daha da az rastlanıyor.”  </st></p>
			<p><st c="14225">Maura’nın bakışları hâlâ röntendeki ölümcül, beyaz yıldızdaydı. </st><st c="14289">Az önce Abe’in söylediklerini düşünüyordu. </st><span><st c="14332">Her uç, bir pençe kadar keskindir.</st></span><st c="14366"> Sonra, kurbanın arabasındaki çizikleri hatırladı. </st><span><st c="14417">Yırtıcı bir kuşun pençe izi gibi.</st></span>  </p>
			<p><st c="14450">Abe kafatasını kesmeyi bitirirken masaya döndü. </st><st c="14499">O kısacık anda, Abe deriyi öne doğru katlamadan önce, Maura kaçınılmaz olarak ölü kadının yüzüne baktı. </st><st c="14603">Ölüm dudaklarını koyu mora boyamıştı. </st><st c="14641">Gözleri açıktı; kornealar havayla temas ettiği için kuru ve bulanıktı. </st><st c="14712">Yaşarken gözlere parlak ışıltısını veren şey büyük ölçüde nemli kornealardan yansıyan ışıktı; göz kapakları açılıp kapanmadığında, kornea sıvıyla kaplanmadığında gözler kurur ve matlaşırdı. </st><st c="14902">İnsanın gözlerindeki canlı görüntünün yok olması, ruhun vücuttan çekilmesinden değil, sadece göz kırpma refleksinin ortadan kaybolmasındandı. </st><st c="15044">Maura aşağı, kornea boyunca uzanan iki bulanık şeride baktı ve bir an, bu gözlerin yaşarken nasıl göründüğünü hayal etti. </st><st c="15166">Bu, sarsıcı bir aynaya bakmak gibiydi. </st><st c="15205">Aniden aklından geçen düşünce başını döndürdü; orada yatan kişi gerçekten de kendisiydi. </st><st c="15294">Kendi bedenine otopsi yapılışını izliyordu. </st><st c="15338">Hayaletler genellikle, yaşarken bulundukları mekânlarda kalmazlar mıydı? </st><st c="15411">Benim yerim burası diye düşündü. </st><st c="15444">Otopsi laboratuvarı. </st><st c="15465">Sonsuza dek burada kalmaya mahkûm edildim.   </st></p>
			<p><st c="15508">Abe kafa derisini öne doğru çekince, yüz kauçuk bir maske gibi soyuldu.   </st></p>
			<p><st c="15580">Maura titredi. </st><st c="15595">Bakışlarını kaçırdığında, Rizzoli’nin yine onu izlediğini fark etti. </st><span><st c="15664">Bana mı bakıyor? </st><st c="15681">Yoksa hayaletime mi bakıyor?</st></span>  </p>
			<p><st c="15709">Stryker matkabının ucu, kemik iliğine ulaşmış gibi görünüyordu. </st><st c="15774">Abe gözler önündeki kafatasının üst kısmını kesti, kurşunun içeri girdiği kısmı yerinde bıraktı. </st><st c="15871">Bu kemik parçasını nazikçe tutup kafadan ayırdı. </st><st c="15920">Black Talon gevşeyen kafatasından çıkıp Yoshima’nın altında tuttuğu kabın içine düştü. </st><st c="16007">Metal uçları ölümcül bir tomurcuğun yaprakları gibi parlayarak orada durdu.  </st></p>
			<p><st c="16083">Beyin koyu renk kanla lekelenmişti.  </st></p>
			<p><st c="16119"> “İki hemisferde de yoğun kanama var. </st><st c="16156">Röntgenlerde gördüklerimize uyuyor” dedi Abe. </st><st c="16202">“Kurşun buradan, sol temporal kemikten girmiş. </st><st c="16249">Ama dışarı çıkmamış. </st><st c="16270">Bunu orada, röntgenlerde görebilirsiniz.” Sol oksipital kemiğin iç kıvrımına dayanmış olan, yıldız gibi parlak kurşunun göründüğü ışıklı panoyu işaret etti.   </st></p>
			<p><st c="16427">Frost, “Kafatasına girdiği tarafta kalmış olması ilginç” dedi.   </st></p>
			<p><st c="16490">“Muhtemelen sekmiş. </st><st c="16510">Kurşun kafatasını delmiş ve beyni keserek, ileri geri sekmiş. </st><st c="16572">Bütün enerjisini yumuşak dokularda harcamış. </st><st c="16617">Bir blendırın dönen kolları gibi.”  </st></p>
			<p><st c="16652">“Doktor Bristol?” İnterkomdan arayan, Abe’in sekreteri Stella’ydı.   </st></p>
			<p><st c="16719">“Evet?”  </st></p>
			<p><st c="16727">“Black Talon kullanılan o vakayı buldum. </st><st c="16768">Kurbanın adı Vassili Titov. </st><st c="16796">Otopsiyi Doktor Tierney yapmış.”  </st></p>
			<p><st c="16829">“O davaya bakan dedektif kimmiş?”  </st></p>
			<p><st c="16863">“Şey... </st><st c="16871">İşte burada. </st><st c="16884">Dedektif Vann ile Dunleavy.”  </st></p>
			<p><st c="16913">“Onlarla iletişime geçerim” dedi Rizzoli. </st><st c="16955">“Bakalım bu konuda bir şeyler hatırlıyorlar mı.”  </st></p>
			<p><st c="17004">“Teşekkürler Stella” dedi Bristol. </st><st c="17039">Kamerayı hazırlamış olan Yoshima’ya baktı. </st><st c="17082">“Tamam, çek bakalım.”  </st></p>
			<p><st c="17104">Yoshima açılmış beynin fotoğraflarını çekmeye başladı; Abe onu kemikten yapılmış evinden çıkartmadan önce, görüntüsünü kayıt altına alıyordu. </st><st c="17246">Gri maddenin pırıltılı kıvrımlarına bakarken Maura, bir hayatın bütün anıları burada kayıtlı diye düşündü. </st><st c="17353">Çocuklukta edinilen bütün bilgiler. </st><st c="17389">Dört kere dördün on altı olduğu bilgisi. </st><st c="17430">İlk öpücük, ilk sevgili, ilk kalp kırıklığı. </st><st c="17475">Hepsi RNA mesaj paketleri halinde bu karmaşık nöronlar topluluğuna aktarılıyordu. </st><st c="17557">Hafıza aslında sadece biyokimyadan ibaret olsa da, herkesin bireyselliğini tanımlıyordu.   </st></p>
			<p><st c="17646">Abe kafatasına vurduğu birkaç neşter darbesiyle beyni yerinden çıkarıp onu iki eliyle, bir hazineyi taşırmış gibi kaldırdı ve tezgâha koydu. </st><st c="17787">Beyni bugün incelemeyecekti; bunun yerine, daha sonra kesilmek üzere fiksatif sıvıyla dolu bir kaba koydu. </st><st c="17894">Travma kanıtlarını görmek için mikroskobik inceleme yapması gerekecekti; yüzeydeki kanlı renk değişimi, nereye bakması gerektiğini gösteriyordu.   </st></p>
			<p><st c="18039">“Yani giriş yarası burada, sol şakakta” dedi Rizzoli.   </st></p>
			<p><st c="18093">“Evet. </st><st c="18100">Deri yarası ve kafatası kırığıyla mükemmel biçimde örtüşüyor” dedi Abe.   </st></p>
			<p><st c="18172">“Yani başın sol tarafından, dümdüz ateş edilmiş.”  </st></p>
			<p><st c="18222">Abe başıyla onayladı. </st><st c="18244">“Suçlu muhtemelen silahı doğrudan sürücü penceresinin dışında tutuyordu. </st><st c="18317">Cam da açık olduğu için, kurşunun ilerleme yolunu bozan hiçbir etki olmamış.”  </st></p>
			<p><st c="18395">“Kadın öylece, orada oturuyordu” dedi Rizzoli. </st><st c="18442">“Sıcak bir geceydi. </st><st c="18462">Camı açıktı. </st><st c="18475">Saat sekizdi, hava kararıyordu. </st><st c="18507">Adam arabaya doğru yaklaştı. </st><st c="18536">Ve silahı ateşledi.” Rizzoli başını iki yana salladı. </st><st c="18590">“Neden?”  </st></p>
			<p><st c="18599">Abe, “Cüzdanı almamış” dedi.  </st></p>
			<p><st c="18628">“Yani bu bir soygun değil” dedi Frost.  </st></p>
			<p><st c="18667">“Bu da geriye, tutku cinayeti ihtimalini bırakıyor. </st><st c="18719">Ya da bir suikast.” İşte yine aynı yerdelerdi; birinin Maura’yı hedef alma ihtimali.  </st></p>
			<p><span><st c="18804">Katil, doğru hedefi mi vurdu?</st></span>  </p>
			<p><st c="18833">Abe beyni formalin dolu bir kovaya aldı. </st><st c="18875">Bir sonraki kesiği atmak için dönerken, “Şimdilik çok şaşırtıcı bir şey yok” dedi.   </st></p>
			<p><st c="18958">“Kanda zehir taraması yapacak mısınız?” diye sordu Rizzoli. </st><st c="19018">Abe omuz silkti. </st><st c="19035">“İstersen yapabiliriz, ama ben gerekli olduğundan emin değilim. </st><st c="19099">Ölüm sebebi, burada.” Başıyla ışıklı panoyu işaret etti; parlak kurşun, kafatasının koyu renk gölgesinin ortasında göze çarpıyordu. </st><st c="19231">“Zehir taraması yapılmasını istemek için özel bir sebebin var mı? </st><st c="19297">Olay Yeri ekibi arabada ilaç ya da başka kişisel eşyalar buldu mu?”  </st></p>
			<p><st c="19365">“Hiçbir şey yoktu. </st><st c="19384">Araba gayet temizdi. </st><st c="19405">Yani, kan dışında.”  </st></p>
			<p><st c="19425">“Peki, hepsi kurbanın kanı mı?”  </st></p>
			<p><st c="19457">“Hepsi, B pozitif.”  </st></p>
			<p><st c="19477"> Abe Yoshima’ya baktı. </st><st c="19499">“Cesedin kan grubuna baktın mı?”  </st></p>
			<p><st c="19532">Yoshima başıyla onayladı. </st><st c="19558">“Uyumlu. </st><st c="19567">Kan grubu, B pozitif.”  </st></p>
			<p><st c="19590">Kimse Maura’ya bakmıyordu. </st><st c="19617">Kimse çenesinin sertçe kapandığını ya da keskin nefesler aldığını görmedi. </st><st c="19692">Maura aniden kimsenin yüzünü görememesi için arkasını dönüp yüzündeki maskeyi çözdü ve sertçe çekerek çıkardı.  </st></p>
			<p><st c="19803">O çöp kutusuna doğru yaklaşırken Abe seslendi: “Bizden şimdiden sıkıldın mı, Maura?”  </st></p>
			<p><st c="19888">Maura, ameliyathane giysisini çıkartırken “Saat farkı beni çok etkiliyor” dedi. </st><st c="19968">“Sanırım eve erken gideceğim. </st><st c="19998">Yarın görüşürüz Abe.”  </st></p>
			<p><st c="20020">Arkasına bakmadan laboratuvardan çıktı.  </st></p>
			<p><st c="20060">Eve dönüş yolculuğunda kafası allak bullaktı. </st><st c="20106">Ancak Brookline’a yaklaştığında zihninin açıldığını hissetti. </st><st c="20168">Ve ancak o zaman, kafasında dönüp duran takıntılı düşünce döngüsünün dışına çıkabildi. </st><span><st c="20255">Otopsiyi düşünme. </st><st c="20273">Onu kafandan çıkar. </st><st c="20293">Akşam yemeğini ya da bugün gördüğün herhangi başka bir şeyi düşün.</st></span>  </p>
			<p><st c="20359">Markete uğradı. </st><st c="20376">Buzdolabı bomboştu; o akşam ton balığı ve dondurulmuş bezelye yemek istemiyorsa, alışveriş yapması gerekiyordu. </st><st c="20488">Odaklanacak başka bir şey olması onu rahatlatıyordu. </st><st c="20541">Malzemeleri kontrolsüz bir aceleyle arabasına dolduruyordu. </st><st c="20601">Yiyecekleri, hafta boyunca neler pişireceğini düşünmek çok daha güvenliydi. </st><span><st c="20677">Kan lekelerini ve çelik kaplardaki organları düşünmeyi bırak. </st><st c="20739">Greyfurt ve elmaya ihtiyacım var. </st><st c="20773">Ayrıca, şu patlıcanlar da hoş görünmüyor mu?</st></span><st c="20817"> Bir demet taze fesleğeni alıp açgözlülükle kokladı; fesleğenin keskin kokusunun, bir an bile olsa, otopsi laboratuvarının kokularını yok etmesine şükretti. </st><st c="20974">Bir hafta boyunca yediği yavan Fransız yemekleri baharatları özlemesine sebep olmuştu. </st><st c="21061">Bu akşam o kadar acı bir Thai curry pişireceğim ki, ağzım yanacak.   </st></p>
			<p><st c="21128">Eve gidince üstüne bir şort ve tişört geçirip yemek yapmaya verdi kendini. </st><st c="21203">Tavuğu, soğanları ve sarımsakları dilimlerken hafif soğutulmuş beyaz Bordeaux şarabını yudumladı. </st><st c="21301">Yasemin pirincinin nemli buharı mutfağı doldurdu. </st><st c="21351">B pozitif kanı ve siyah saçlı kadını düşünecek zamanı yoktu; tavadaki yağ cızırdıyordu. </st><st c="21439">Tavuğu soteleyip köri sosunu eklemenin vakti gelmişti. </st><st c="21494">Hindistancevizi sütünü de içine döktü. </st><st c="21533">Tencerenin kapağını kapatıp demlenmeye bıraktı. </st><st c="21581">Başını kaldırıp mutfak penceresine baktığında camda aniden kendi yansımasını gördü.  </st></p>
			<p><span><st c="21665">Ona benziyorum. </st><st c="21681">Tıpatıp</st></span><st c="21688">.  </st></p>
			<p><st c="21690">Pencerede gördüğü kendi yansıması değil de ona bakan bir hayaletmiş gibi, bütün vücudu ürperdi. </st><st c="21786">Yükselen buhar yüzünden tencerenin kapağı tıkırdadı. </st><st c="21839">Hayaletler dışarı çıkmaya çalışıyordu. </st><st c="21878">Umutsuzca ilgisini çekmeye çalışıyorlardı.   </st></p>
			<p><st c="21921">Ocağı kapattı, telefona doğru ilerledi ve ezbere bildiği bir çağrı cihazı numarasını çevirdi.   </st></p>
			<p><st c="22015">Kısa süre sonra, Jane Rizzoli telefon etti. </st><st c="22059">Maura fonda bir telefonun çaldığını duyabiliyordu. </st><st c="22110">Yani Rizzoli henüz eve gitmemişti; muhtemelen hâlâ Shroeder Plaza’daki masasında oturuyordu.   </st></p>
			<p><st c="22203">“Seni rahatsız ettiğim için üzgünüm” dedi Maura. </st><st c="22252">“Ama sana bir şey sormam gerekiyor.”  </st></p>
			<p><st c="22289">“Sen iyi misin?”  </st></p>
			<p><st c="22306">“İyiyim. </st><st c="22315">Sadece, kadın hakkında bir şeyi daha bilmem gerekiyor.”  </st></p>
			<p><st c="22371">“Anne Jessop hakkında mı?”  </st></p>
			<p><st c="22398">“Evet.”  </st></p>
			<p><st c="22406">“Ehliyetinde yazan doğum gününün tarihi neydi?”  </st></p>
			<p><st c="22454">“Ne?”  </st></p>
			<p><st c="22460">“Bugün, otopsi laboratuvarında kadının kırk yaşında olduğunu söyledin. </st><st c="22531">Doğum günü, hangi gündü?”  </st></p>
			<p><st c="22557">“Neden?”  </st></p>
			<p><st c="22566">“Lütfen. </st><st c="22575">Bilmem gerekiyor.”  </st></p>
			<p><st c="22594">“Tamam. </st><st c="22602">Bekle.”  </st></p>
			<p><st c="22610">Maura kâğıt hışırtıları duydu, sonra Rizzoli telefona döndü. </st><st c="22671">“Ehliyetine göre, doğum günü 25 Kasım.”  </st></p>
			<p><st c="22711">Maura bir an hiçbir şey söylemedi.  </st></p>
			<p><st c="22746">“Hâlâ orada mısın?” diye sordu Rizzoli.  </st></p>
			<p><st c="22786">“Evet.”  </st></p>
			<p><st c="22794">“Sorun ne doktor? </st><st c="22812">Neler oluyor?”  </st></p>
			<p><st c="22827">Maura yutkundu. </st><st c="22843">“Benim için bir şey yapmanı isteyeceğim Jane. </st><st c="22889">Ve bu kulağa delice gelecek.”  </st></p>
			<p><st c="22919">“Söyle bakalım.”  </st></p>
			<p><st c="22936">“Suç laboratuvarının, benim DNA’mla onunkini karşılaştırmasını istiyorum.”  </st></p>
			<p><st c="23011">Maura karşı tarafta çalan telefonun sonunda sustuğunu duydu. </st><st c="23072">Rizzoli, “Şunu bir daha söylesene. </st><st c="23107">Çünkü seni doğru duyduğumu sanmıyorum.”  </st></p>
			<p><st c="23147">“DNA’mın, Anne Jessop’la uyuşup uyuşmadığını bilmek istiyorum.”  </st></p>
			<p><st c="23211">“Bak, birbirinize çok benzediğinizi biliyorum, ama...”  </st></p>
			<p><st c="23266">“Sadece o değil.”  </st></p>
			<p><st c="23284">“Başka ne var?”  </st></p>
			<p><st c="23300">“Kan gruplarımız da aynı. </st><st c="23326">B pozitif.”   </st></p>
			<p><st c="23338">Rizzoli, “Dünyada kaç kişinin kanı B pozitiftir? </st><st c="23387">Tüm nüfusun yüzde onu mu?” dedi.   </st></p>
			<p><st c="23420">“Bir de, doğum günü var. </st><st c="23445">Doğum gününün 25 Kasım olduğunu söyledin. </st><st c="23487">Jane, benimki de o gün.”  </st></p>
			<p><st c="23512">Bu haberle bir ölüm sessizliği çöktü. </st><st c="23550">Rizzoli yavaşça, “Tamam, şimdi sayende ensemdeki tüyler diken diken oldu” dedi.   </st></p>
			<p><st c="23630">“Şimdi bunu neden istediğimi anlıyor musun? </st><st c="23674">Her şey; görüntüsü, kan grubu, doğum günü...” Maura durdu. </st><st c="23733">“O kadın, benim. </st><st c="23750">Nereden geldiğini bilmek istiyorum. </st><st c="23786">O kadının kim olduğunu öğrenmek istiyorum.”  </st></p>
			<p><st c="23830">Uzun bir sessizlik oldu. </st><st c="23855">Sonra Rizzoli, “Bu soruya cevap vermek, beklediğimizden çok daha zor olacak gibi görünüyor” dedi.  </st></p>
			<p><st c="23953">“Neden?”  </st></p>
			<p><st c="23962">“Bugün kadının kredi kartı kayıtları geldi. </st><st c="24006">Master Card hesabını, sadece altı ay önce açmış.”  </st></p>
			<p><st c="24056">“Yani?”  </st></p>
			<p><st c="24064">“Ehliyeti dört aylık. </st><st c="24086">Arabasındaki plaka, sadece üç ay önce takılmış.”  </st></p>
			<p><st c="24135">“Peki ya evi? </st><st c="24149">Brighton’da bir ev adresi var, değil mi? </st><st c="24190">Komşularıyla konuşmuş olmalısınız.”  </st></p>
			<p><st c="24226">“Dün gece sonunda ev sahibesine ulaştık. </st><st c="24267">Evi Anne Jessop’a üç ay önce kiraladığını söyledi. </st><st c="24318">Eve girmemize izin verdi.”  </st></p>
			<p><st c="24345">“Ve?”  </st></p>
			<p><st c="24351">“Bomboştu doktor. </st><st c="24369">Tek bir mobilya, tek bir tava, tek bir diş fırçası bile yoktu. </st><st c="24432">Biri kablolu televizyon ve telefon faturalarını ödemişti, ama evde kimse yoktu.”  </st></p>
			<p><st c="24513">“Peki ya komşuları?”  </st></p>
			<p><st c="24534">“Onu hiç görmemişler. </st><st c="24556">Ona ‘hayalet’ diyorlardı.”  </st></p>
			<p><st c="24583">“Ondan öncesine ait bir adresi olmalı. </st><st c="24622">Başka bir banka hesabı...”  </st></p>
			<p><st c="24649">“Araştırdık. </st><st c="24662">Bu kadın hakkında, daha eski hiçbir şey bulamadık.”  </st></p>
			<p><st c="24714">“Bu ne anlama geliyor?”  </st></p>
			<p><st c="24738">“Yani” dedi Rizzoli, “altı ay öncesine kadar, Anna Jessop diye biri yoktu.”  </st></p>
		</div>
	<div id="charCountTotal" value="24814"></div></body>
</html>
