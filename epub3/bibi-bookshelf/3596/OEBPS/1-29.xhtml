<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-29</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-29" xml:lang="tr-TR">
		<div>
			<p>  </p>
			<p id="_idParaDest-29" xml:lang="en-GB"><st c="0">27</st><span>  </span></p>
			<p><st c="3">Maura bir kez daha kimliğinin tüm kanıtlarından sıyrılıyordu. </st><st c="66">Çantasını dolaba koydu; saatini, kemerini ve araba anahtarlarını da buraya bıraktı. </st><st c="150">Kredi kartım, ehliyetim ve Sosyal Güvenlik numaram olsa da, hâlâ kim olduğumu bilmiyorum diye düşündü. </st><st c="253">Bu sorunun cevabını bilen tek kişi, sınırın diğer tarafında beni bekliyor.  </st></p>
			<p><st c="328">Ziyaretçi bölümüne girdi, ayakkabılarını çıkarıp incelenmesi için tezgâhın üstüne koydu, sonra metal dedektöründen geçti.   </st></p>
			<p><st c="450">Bir kadın gardiyan onu bekliyordu. </st><st c="485">“Doktor Isles?”  </st></p>
			<p><st c="501">“Evet.”  </st></p>
			<p><st c="509">“Bir görüşme odası mı talep ettiniz?”  </st></p>
			<p><st c="547">“Mahkûmla yalnız konuşmam gerekiyor.”  </st></p>
			<p><st c="585">“Yine de görsel olarak izleneceksiniz. </st><st c="624">Bunu anlıyor musunuz?”  </st></p>
			<p><st c="647">“Konuşmamızı kimse duymadığı sürece.”  </st></p>
			<p><st c="685">“Bu, mahkûmların avukatlarıyla görüştükleri oda. </st><st c="734">Yani dinlenmeyecek.” Gardiyan Maura’yı ziyaretçi odasından geçirip bir koridor boyunca ilerletti. </st><st c="832">Orada bir kapının kilidini açıp Maura’ya içeri girmesini işaret etti. </st><st c="902">“Onu odaya getireceğiz. </st><st c="926">Oturun.”  </st></p>
			<p><st c="935">Maura görüşme odasına girdiğinde bir masa, iki sandalye gördü. </st><st c="998">Kapıya bakan sandalyeye oturdu. </st><st c="1030">Koridora bakan, pleksiglastan bir pencere ve odanın karşılıklı iki köşesinde iki güvenlik kamerası vardı. </st><st c="1136">Klimaya rağmen avuçları terleyen Maura bekledi. </st><st c="1184">Bakışlarını kaldırıp Amalthea’nın pencerenin ardından ona bakan koyu renk, boş gözlerini gördüğünde irkildi.  </st></p>
			<p><st c="1293">Gardiyan Amalthea’yı odaya getirip sandalyeye oturttu. </st><st c="1348">“Bugün pek konuşkan değil. </st><st c="1375">Size bir şey söyleyip söylemeyeceğini bilmiyorum, ama işte geldi.” Gardiyan eğilip çelik bir kelepçeyi Amalthea’nın ayak bileğine sabitledi ve diğer ucunu masanın ayağına geçirdi.   </st></p>
			<p><st c="1555">“Bu gerçekten gerekli mi?” diye sordu Maura.  </st></p>
			<p><st c="1600">“Kurallar böyle; sizin güvenliğiniz için.” Gardiyan doğruldu. </st><st c="1662">“İşiniz bittiğinde burada, duvardaki düğmeye basın. </st><st c="1714">Onu almaya geliriz.” Amalthea’nın omzuna dokundu. </st><st c="1764">“Şimdi hanımefendiyle konuşacaksın, tamam mı tatlım? </st><st c="1817">Seni görmek için uzaktan geldi.” Maura’ya bakışlarıyla </st><span><st c="1872">iyi şanslar</st></span><st c="1883"> diledikten sonra çıkıp kapıyı ardından kilitledi.   </st></p>
			<p><st c="1934">Bir an geçti.  </st></p>
			<p><st c="1948">“Geçen hafta seni ziyarete gelmiştim” dedi Maura. </st><st c="1998">“Hatırlıyor musun?”  </st></p>
			<p><st c="2018">Amalthea sandalyesinde iyice kamburunu çıkardı; gözleri masaya çevrilmişti.   </st></p>
			<p><st c="2094">“Ben gitmek üzereyken bana bir şey söyledin. </st><span><st c="2139">Artık sen de öleceksin</st></span><st c="2161"> dedin. </st><st c="2169">Bununla ne kastediyordun?”  </st></p>
			<p><st c="2196">Sessizlik.  </st></p>
			<p><st c="2207">“Beni uyarıyordun, değil mi? </st><st c="2236">Seni rahat bırakmamı söylüyordun. </st><st c="2270">Geçmişini kurcalamamı istemiyordun.”  </st></p>
			<p><st c="2307">Yine sessizlik.  </st></p>
			<p><st c="2323">“Kimse bizi dinlemiyor Amalthea. </st><st c="2356">Bu odada sadece sen ve ben varız.” Maura ses kaydedicisi ya da not defteri olmadığını göstermek için ellerini masanın üstüne koydu. </st><st c="2488">“Ben polis değilim. </st><st c="2508">Hukukçu da değilim. </st><st c="2528">Bana istediğin her şeyi söyleyebilirsin ve bizi kimse duymayacak.” Daha da yaklaşıp yavaşça ekledi: “Söylediğim her şeyi anlayabildiğini biliyorum. </st><st c="2676">Bu yüzden, bana bak. </st><st c="2697">Bu oyundan sıkıldım.”  </st></p>
			<p><st c="2719">Amalthea başını kaldırmasa da, kollarındaki ani gerginlik ve kasların hareketini gözden kaçırmak olanaksızdı. </st><span><st c="2829">Beni dinliyor. </st><st c="2844">Bundan sonra ne söyleyeceğimi duymak için bekliyor</st></span><st c="2894">.  </st></p>
			<p><st c="2896">“Bu bir tehditti, değil mi? </st><st c="2924">Bana öleceğimi söylerken uzak durmamı, yoksa sonumun Anna gibi olacağını söylüyordun, değil mi? </st><st c="3020">Sadece psikotik bir sayıklama olduğunu düşünmüştüm, ama sen ciddiydin. </st><st c="3091">Onu koruyorsun, değil mi? </st><st c="3117">Canavar’ı koruyorsun.”  </st></p>
			<p><st c="3140">Amalthea yavaş yavaş başını kaldırdı. </st><st c="3178">Karanlık gözler Maura’nın gözlerine öylesine soğuk ve boş baktı ki, tüyleri ürperen Maura geri çekildi.  </st></p>
			<p><st c="3282">“Onu biliyoruz” dedi Maura. </st><st c="3310">“İkinizi de biliyoruz.”  </st></p>
			<p><st c="3334">“Ne biliyorsunuz?”  </st></p>
			<p><st c="3353">Maura onun konuşmasını beklemiyordu. </st><st c="3390">Bu soru o kadar yumuşak bir fısıltı halinde sorulmuştu ki, Maura bunu gerçekten duyup duymadığını merak etti. </st><st c="3500">Yutkundu. </st><st c="3510">O gözlerin karanlık boşluğundan sarsılmış halde derin bir nefes aldı. </st><st c="3580">Burada delilik yoktu; sadece boşluk vardı.   </st></p>
			<p><st c="3623">“Senin aklın, en az benimki kadar yerinde” dedi Maura. </st><st c="3678">“Ama kimsenin bunu bilmesine cesaret edemiyorsun. </st><st c="3728">Şizofren maskesinin arkasına saklanmak çok daha kolay. </st><st c="3783">Psikotiği oynamak daha kolay, çünkü insanlar delileri hep rahat bırakır. </st><st c="3856">Seni sorgulamakla uğraşmazlar. </st><st c="3887">Daha derine inmezler, çünkü zaten hepsinin deli saçması olacağına inanırlar. </st><st c="3964">Ve artık sana ilaç vermeye bile gerek duymuyorlar, çünkü ilaçların yan etkilerini oynamakta da çok iyisin.” Maura kendini o boşluğun derinliklerine bakmaya zorladı. </st><st c="4129">“Canavar’ın gerçek olduğunu bilmiyorlar. </st><st c="4170">Ama sen biliyorsun. </st><st c="4190">Onun nerede olduğunu biliyorsun.”  </st></p>
			<p><st c="4224">Amalthea hiç kıpırdamadan oturdu, ama yüzüne bir gerginlik ifadesi yayılmıştı. </st><st c="4303">Ağzının etrafındaki kaslar gerilmiş, boğazına doğru inen kordonlar gibi belirginleşmişti.   </st></p>
			<p><st c="4393">“Tek seçeneğin buydu, öyle değil mi? </st><st c="4430">Deli olduğunu söylemek. </st><st c="4454">Kanıtları reddedemezdin; lastik demirindeki kan, çalıntı cüzdanlar. </st><st c="4522">Ama onları psikotik olduğuna ikna edersen, belki de seni araştırmaktan vazgeçerlerdi. </st><st c="4608">Belki diğer kurbanlarınızı asla bulamazlardı. </st><st c="4654">Florida ve Virginia’da öldürdüğünüz kadınları. </st><st c="4701">Teksas ve Arkansas’ta. </st><st c="4724">O eyaletlerde idam cezası var.” Maura daha da öne eğildi. </st><st c="4782">“Neden onu ele vermiyorsun Amalthea? </st><st c="4819">Baksana, o senin suçu üstlenmene izin verdi. </st><st c="4864">O hâlâ dışarıda, öldürüyor. </st><st c="4892">Aynı yerlere, av bölgelerine sensiz gidiyor. </st><st c="4937">Natick’te bir kadın daha kaçırdı. </st><st c="4971">Onu durdurabilirsin Amalthea. </st><st c="5001">Buna bir son verebilirsin.”  </st></p>
			<p><st c="5029">Amalthea nefesini tutmuş, bekliyor gibi görünüyordu.   </st></p>
			<p><st c="5082">“Şu haline bak; hapishanede oturuyorsun.” Maura güldü “Eziğin tekisin. </st><st c="5153">Elijah dışarıda özgürken, sen neden buradasın?”  </st></p>
			<p><st c="5201">Amalthea gözlerini kırptı. </st><st c="5228">Bir anda, kaslarındaki bütün gerginlik yok oldu.   </st></p>
			<p><st c="5277">“Konuş benimle” diye ısrar etti Maura. </st><st c="5316">“Bu odada başka kimse yok. </st><st c="5343">Sadece sen ve ben varız.”  </st></p>
			<p><st c="5369">Diğer kadının bakışları köşelere monte edilmiş kameralardan birine yöneldi.  </st></p>
			<p><st c="5445">“Evet, bizi görebiliyorlar” dedi Maura. </st><st c="5485">“Ama bizi duyamıyorlar.”  </st></p>
			<p><st c="5510">Amalthea, “Herkes bizi duyabiliyor” diye fısıldadı. </st><st c="5562">Bakışlarını Maura’ya odakladı. </st><st c="5593">Dipsiz gözlerde artık soğuk ve kontrollü bir bakış vardı. </st><st c="5651">Bu gözler, korkutucu derecede bilinçli görünüyordu; sanki bir anda yeni bir yaratık belirmiş, o gözlerden dışarı bakıyordu. </st><st c="5775">“Buraya neden geldin?”  </st></p>
			<p><st c="5798">“Bilmek istiyorum. </st><st c="5817">Kız kardeşimi Elijah mı öldürdü?”  </st></p>
			<p><st c="5851">Uzun bir sessizlik. </st><st c="5871">Tuhaf biçimde, o gözlerde bir keyif pırıltısı vardı. </st><st c="5924">“Neden öldürsün ki?”  </st></p>
			<p><st c="5945">“Anna’nın neden öldürüldüğünü biliyorsun. </st><st c="5987">Değil mi?”  </st></p>
			<p><st c="5998">“Bana neden cevabını bildiğim bir soru sormuyorsun? </st><st c="6050">Bana sormaya geldiğin asıl soruyu.” Amalthea’nın sesi alçak ve yakındı. </st><st c="6122">“Bu mesele seninle ilgili, değil mi Maura? </st><st c="6165">Bilmek istediğin şey ne?”  </st></p>
			<p><st c="6191">Maura kalbi gümbür gümbür atarak ona baktı. </st><st c="6235">Tek bir soru, bir ağrı gibi boğazında şekilleniyordu. </st><st c="6289">“Bana şunu söylemeni istiyorum...”  </st></p>
			<p><st c="6324">“Evet?” Bu sadece bir mırıltı, sanki Maura’nın kafasının içindeki bir sesti.  </st></p>
			<p><st c="6401">“Gerçek annem kimdi?”  </st></p>
			<p><st c="6423">Amalthea’nın dudaklarından bir gülümseme geçti. </st><st c="6471">“Yani benzerliği göremiyor musun?”  </st></p>
			<p><st c="6506">“Bana gerçeği söyle.”  </st></p>
			<p><st c="6528">“Bana bak. </st><st c="6539">Sonra aynaya bak. </st><st c="6557">Gerçek orada.”  </st></p>
			<p><st c="6572">“Benim sana benzeyen tek bir parçam bile yok.”  </st></p>
			<p><st c="6619">“Ama ben </st><span><st c="6628">kendi</st></span><st c="6633"> parçalarımı sende görebiliyorum.”  </st></p>
			<p><st c="6668">Maura, bunu yapabilmesine şaşırarak bir kahkaha attı. </st><st c="6722">“Buraya neden geldiğimi bilmiyorum. </st><st c="6758">Bu ziyaret sadece zaman kaybı.” Sandalyesini geriye itip ayağa kalkmaya yeltendi.  </st></p>
			<p><st c="6840">“Ölülerle çalışmayı seviyor musun, Maura?”  </st></p>
			<p><st c="6883">Bu soruyla sarsılan Maura sandalyesinden kalkarken yarı yolda durdu.  </st></p>
			<p><st c="6952">“İşin bu, öyle değil mi?” dedi Amalthea. </st><st c="6993">“Onları kesip açıyorsun. </st><st c="7018">Organlarını çıkartıyorsun. </st><st c="7045">Kalplerini dilimliyorsun. </st><st c="7071">Bunu neden yapıyorsun?”  </st></p>
			<p><st c="7095">“İşim bunu gerektiriyor.”  </st></p>
			<p><st c="7121">“Neden bu işi seçtin?”  </st></p>
			<p><st c="7144">“Buraya kendim hakkında konuşmaya gelmedim.”  </st></p>
			<p><st c="7189">“Evet bunun için geldin. </st><st c="7214">Mesele tamamen seninle ilgili. </st><st c="7245">Gerçekten kim olduğunla.”  </st></p>
			<p><st c="7271">Maura yavaşça tekrar sandalyeye oturdu. </st><st c="7311">“Bunu neden bana sen söylemiyorsun?”  </st></p>
			<p><st c="7348">“Karınları kesip açıyorsun. </st><st c="7376">Ellerini kanlarına daldırıyorsun. </st><st c="7410">Neden birbirimizden farklı olduğumuzu düşünüyorsun?” Kadın o kadar fark ettirmeden ilerlemişti ki, Maura aniden Amalthea’nın ona ne kadar yakın olduğunu gördüğünde irkildi. </st><st c="7583">“Aynaya bak. </st><st c="7596">Beni göreceksin.”  </st></p>
			<p><st c="7614">“Biz aynı tür bile değiliz.”  </st></p>
			<p><st c="7643">“Buna inanmak istiyorsan, fikrini ben mi değiştireceğim?” Amalthea hiç kıpırdamadan Maura’ya baktı. </st><st c="7743">“Tabii, bir de DNA testi var.”  </st></p>
			<p><st c="7774">Maura’nın nefesi kesildi. </st><st c="7800">Blöf yapıyor diye düşündü. </st><st c="7827">Amalthea, bunu isteyip istemeyeceğimi görmek için bekliyor. </st><st c="7887">Gerçeği bilmek isteyip istemediğimi. </st><st c="7924">DNA yalan söylemez. </st><st c="7944">Tek bir tükürük örneğiyle cevabımı alabilirim. </st><st c="7991">En büyük korkularımın gerçek olduğunu öğrenebilirim.  </st></p>
			<p><st c="8044">“Beni nerede bulacağını biliyorsun” dedi Amalthea. </st><st c="8095">“Gerçeği öğrenmeye hazır olduğunda tekrar gel.” Ayağa kalktığında ayak bileğindeki kelepçe masanın bacağına çarparak şangırdadı. </st><st c="8224">Bu, gardiyana gitmek istediğini göstermek için verdiği işaretti.  </st></p>
			<p><st c="8289">“Eğer annem sensen” dedi Maura, “bana babamın kim olduğunu söyle.”  </st></p>
			<p><st c="8356">Amalthea yine dudaklarında o gülümsemeyle ona baktı. </st><st c="8409">“Tahmin etmedin mi?”  </st></p>
			<p><st c="8430">Kapı açıldı, gardiyan başını içeri uzattı. </st><st c="8473">“Burada her şey yolunda mı?”  </st></p>
			<p><st c="8502">Dönüşüm göz kamaştırıcıydı. </st><st c="8530">Bir saniye önce, Amalthea Maura’ya soğuk ve hesaplı gözlerle bakıyordu. </st><st c="8602">Şimdi o yaratık ortadan kaybolmuş; yerini, kendini kurtaramadığı için çılgına dönmüş gibi ayak bileğindeki kelepçeyi çekiştiren bir sersem kadın kabuğuna dönüşmüştü. </st><st c="8768">“Gid...” diye mırıldandı. </st><st c="8794">“Gid...Gidelim.”  </st></p>
			<p><st c="8811">“Tamam tatlım, elbette gideceğiz.” Gardiyan Maura’ya baktı. </st><st c="8871">“Sanırım onunla işiniz bitti?”  </st></p>
			<p><st c="8902">“Şimdilik” dedi Maura.   </st></p>
			<p><st c="8925">* * *  </st></p>
			<p><st c="8931">Rizzoli Charles Cassell’in ziyaretini beklemiyordu, bu yüzden danışmadaki memur Doktor Cassell’in onu lobide beklediğini söylemek için aradığında şaşırdı. </st><st c="9086">Asansörden inip Doktor Cassell’i gördüğünde, doktorun görüntüsündeki değişim onu şok etti. </st><st c="9177">Sadece bir haftada on yıl yaşlanmış gibi görünüyordu. </st><st c="9231">Kilo verdiği çok belliydi; yüzü de sıska ve renksizdi. </st><st c="9286">Pahalı bir terzinin diktiğine şüphe olmayan takım elbise ceketi biçimsizce çökük omuzlarından yere sarkıyormuş gibi görünüyordu.   </st></p>
			<p><st c="9415">“Sizinle konuşmalıyım” dedi Cassell. </st><st c="9452">“Neler olduğunu öğrenmem gerekiyor.”  </st></p>
			<p><st c="9489">Rizzoli danışma memuruna başıyla işaret etti. </st><st c="9535">“Onu yukarı götüreceğim.”  </st></p>
			<p><st c="9561">Asansöre binerlerken Cassell Rizzoli’yle “Kimse bana hiçbir şey söylemiyor” dedi.  </st></p>
			<p><st c="9643">“Elbette, bunun bir soruşturma sırasında standart prosedür olduğunu biliyorsunuzdur. </st><st c="9728">“  </st></p>
			<p><st c="9730">“Beni bir şeyle suçlayacak mısınız? </st><st c="9766">Dedektif Ballard bunun an meselesi olduğunu söylüyor.”  </st></p>
			<p><st c="9821">Rizzoli ona baktı. </st><st c="9840">“Bunu size ne zaman söyledi?”  </st></p>
			<p><st c="9870">“Ondan ne zaman haber alsam bunu söylüyor. </st><st c="9913">Stratejiniz bu mu dedektif? </st><st c="9941">Beni korkutup sindirerek bir anlaşmaya razı etmek mi?”  </st></p>
			<p><st c="9996">Rizzoli hiçbir şey söylemedi. </st><st c="10026">Ballard’ın durmadan Cassell’e telefon ettiğinden haberdar değildi.   </st></p>
			<p><st c="10093">Asansörden indiklerinde Rizzoli onu görüşme odasına götürdü; odada, yüz yüze bir masanın kenarına oturdular.  </st></p>
			<p><st c="10202">“Bana söyleyeceğiniz yeni bir şey var mı?” diye sordu Rizzoli. </st><st c="10265">“Çünkü yoksa, bu görüşmenin de bir anlamı yok.”  </st></p>
			<p><st c="10313">“Onu ben öldürmedim.”  </st></p>
			<p><st c="10335">“Bunu daha önce de söylediniz.”  </st></p>
			<p><st c="10367">“İlk söylediğimde beni duyduğunuzu sanmıyorum.”  </st></p>
			<p><st c="10415">“Bana söylemek istediğiniz başka bir şey var mı?”  </st></p>
			<p><st c="10465">“Havayolu kayıtlarımı kontrol ettiniz, değil mi? </st><st c="10514">Size bu bilgiyi vermiştim.”  </st></p>
			<p><st c="10542">“Northwest Havayolları, o uçuşta olduğunuzu doğruladı. </st><st c="10597">Ama Anna’nın öldürüldüğü gece için hâlâ bir görgü tanığınız yok.”  </st></p>
			<p><st c="10663">“Peki acaba, posta kutusuna ölü kuş konulması olayı sırasında nerede olduğumu araştırmaya zahmet ettiniz mi? </st><st c="10772">Şehirde olmadığımı biliyorum. </st><st c="10802">Sekreterim bunu size söyleyebilir.”  </st></p>
			<p><st c="10838">“Yine de, bunun sizin suçsuzluğunuzu kanıtlamadığını anlamalısınız. </st><st c="10906">Bir kuşun boynunu kırıp Anna’nın posta kutusuna koyması için birini tutmuş olabilirsiniz.”  </st></p>
			<p><st c="10997">“</st><span><st c="10998">Yaptığım</st></span><st c="11006"> şeyleri kendi isteğimle itiraf ediyorum. </st><st c="11048">Evet, onu takip ettim. </st><st c="11071">Evinin önünden belki beş, altı kez geçtim. </st><st c="11114">Ve evet, o gece ona vurdum ve bununla gurur duymuyorum. </st><st c="11170">Ama ona asla ölüm tehdidi yollamadım. </st><st c="11208">Kuş filan da öldürmedim.”  </st></p>
			<p><st c="11234">“Buraya sadece bunları söylemeye mi geldiniz? </st><st c="11280">Çünkü söyleyecekleriniz bu kadarsa…” Rizzoli ayağa kalkmaya başladı.  </st></p>
			<p><st c="11349">Cassell onu çok şaşırtarak uzanıp kolunu tuttu; tutuşu öyle sertti ki Rizzoli içgüdüsel olarak kendini korumaya geçti. </st><st c="11468">Cassell’in kolunu tutup geriye doğru kıvırdı.  </st></p>
			<p><st c="11514">Cassell acıyla inleyip yerine oturdu; çok şaşırmış görünüyordu.  </st></p>
			<p><st c="11578">“Kolunu kırmamı ister misin?” dedi Rizzoli. </st><st c="11622">“O numarayı bir daha yapmayı dene.”  </st></p>
			<p><st c="11658">“Üzgünüm” diye mırıldandı Cassell, acı dolu gözlerle Rizzoli’ye bakarken. </st><st c="11732">Bu konuşma sırasında biriktirdiği tüm öfke aniden yok olmuş gibi görünüyordu. </st><st c="11810">“Tanrım, üzgünüm...”  </st></p>
			<p><st c="11831">Rizzoli, Cassell’in sandalyesinde kamburunu çıkartarak oturuşunu izlerken adamın üzüntüsü gerçek diye düşündü.  </st></p>
			<p><st c="11942">“Sadece, neler olduğunu bilmem gerekiyor” dedi Cassell. </st><st c="11998">“Bir şeyler </st><span><st c="12010">yaptığınızı</st></span><st c="12021"> bilmem gerekiyor.”  </st></p>
			<p><st c="12041">“Ben işimi yapıyorum Doktor Cassell.”  </st></p>
			<p><st c="12079">“Yaptığınız tek şey </st><span><st c="12099">beni</st></span><st c="12103"> sorgulamak.”  </st></p>
			<p><st c="12117">“Bu doğru değil. </st><st c="12134">Bu, çok geniş kapsamlı bir soruşturma.”  </st></p>
			<p><st c="12174">“Ballard’ın söylediğine göre...”  </st></p>
			<p><st c="12207">“Bu konudaki yetkili kişi Dedektif Ballard değil, benim. </st><st c="12264">Ve inanın bana, olası bütün ihtimalleri inceliyorum.”  </st></p>
			<p><st c="12318">Cassell başını salladı. </st><st c="12342">Derin bir nefes alıp dikleşti. </st><st c="12373">“İşte duymak istediğim şey buydu; elinizden gelen her şeyi yaptığınız. </st><st c="12444">Hiçbir şeyi gözden kaçırmadığınız. </st><st c="12479">Hakkımda ne düşünürseniz düşünün Tanrı şahidimdir ki Anna’yı sevdim.” Elini saçlarının arasından geçirdi. </st><st c="12585">“Terk edilmek berbat bir şey.”  </st></p>
			<p><st c="12616">“Evet, öyle.”  </st></p>
			<p><st c="12630">“Birini sevdiğinde, onu yanında tutmak istemek doğaldır. </st><st c="12687">Çılgınca şeyler yaparsın, umutsuz şeyler...”  </st></p>
			<p><st c="12732">“Cinayet bile işler misin?”  </st></p>
			<p><st c="12760">“Onu ben öldürmedim.” Gözlerini Rizzoli’ye çevirdi. </st><st c="12812">“Ama evet. </st><st c="12823">Onun </st><span><st c="12828">için</st></span><st c="12832"> öldürürdüm.”  </st></p>
			<p><st c="12846">Rizzoli’nin cep telefonu çaldı. </st><st c="12878">Ayağa kalktı. </st><st c="12892">“Pardon” deyip odadan çıktı. </st><st c="12921">Telefon eden Frost’tu. </st><st c="12944">“Gözetleme aracı az önce Van Gates’in evinin önünde beyaz bir kamyonet gördü” dedi. </st><st c="13028">“Kamyonet, on beş dakika kadar önce evin önünden geçti, ama durmadı. </st><st c="13097">Sürücünün bizim çocukları fark etmiş olma ihtimali de var, bu yüzden evden biraz uzaklaştılar.”  </st></p>
			<p><st c="13193">“Neden onun aradığımız kamyonet olduğunu düşündünüz?”  </st></p>
			<p><st c="13247">“Plakası çalıntıydı.”  </st></p>
			<p><st c="13269">“Ne?”  </st></p>
			<p><st c="13275">“Plakayı görmüşler. </st><st c="13295">Plaka üç hafta kadar önce, Pittsfield’daki bir Dodge karavandan sökülmüş.”  </st></p>
			<p><st c="13370">Rizzoli, Pittsfield diye düşündü. </st><st c="13404">Albany eyalet sınırının hemen ardında.  </st></p>
			<p><span><st c="13443">Geçen ay orada bir kadın kaybolmuştu.</st></span>  </p>
			<p><st c="13480">Ahizeyi kulağına bastırarak öylece durdu; nabzı deli gibi atmaya başlamıştı. </st><st c="13558">“Kamyonet, şu an nerede?”  </st></p>
			<p><st c="13584">“Ekibimiz yerinde kalıp onu takip etmemiş. </st><st c="13627">Plakalar doğrulandığında kamyonet uzaklaşmış. </st><st c="13673">Henüz dönmedi.”  </st></p>
			<p><st c="13689">“O arabayı değiştirip bir paralel sokağa koyalım. </st><st c="13739">Evi izlemek için ikinci bir ekip çağırın. </st><st c="13781">Kamyonet tekrar geçerse, dönüşümlü takip yapabiliriz. </st><st c="13835">Sırayla, iki araba.”  </st></p>
			<p><st c="13856">“Tamam, şimdi ben de oraya gidiyorum.”  </st></p>
			<p><st c="13895">Rizzoli telefonu kapattı. </st><st c="13921">Charles Cassell’in hâlâ, başı öne eğik halde oturduğu masayla sorgu odasına bakmak için döndü. </st><st c="14016">Baktığım şey sevgi mi, yoksa takıntı mı diye düşündü.  </st></p>
			<p><st c="14070">Bazen aradaki farkı anlamak zordu.  </st></p>
		</div>
	<div id="charCountTotal" value="14105"></div></body>
</html>
