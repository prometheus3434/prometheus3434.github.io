<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-11</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-11" xml:lang="tr-TR">
		<div>
			<p>  </p>
			<p id="_idParaDest-11" xml:lang="en-GB"><st c="0">9</st><span>  </span></p>
			<p><st c="1">Rick Ballard, Doktor Charles Cassell’in zengin olduğunu söylemişti, ama Jane Rizzoli bu kadarını beklemiyordu. </st><st c="112">Marblehead Malikânesi’nin etrafı yüksek, tuğla bir duvarla çevriliydi ve Frost’la Rizzoli, dökme demir, çift kanatlı bahçe kapısının ardında, etrafı en az iki dönüm, zümrüt yeşili çinlerle kaplı devasa, beyaz malikâneyi görebiliyordu. </st><st c="347">Evin ardında, Massachusetts Körfezi’nin suları ışıldıyordu.  </st></p>
			<p><st c="407">“Vay canına” dedi Frost. </st><st c="432">“Bunların hepsini ilaç işinden mi kazanmış?”  </st></p>
			<p><st c="477">“İşe bir zayıflama ilacını pazarlayarak başlamış” dedi Rizzoli. </st><st c="541">“Yirmi yıl içinde, </st><span><st c="560">bu</st></span><st c="562"> imparatorluğu kurmuş. </st><st c="585">Ballard, Cassell’in ters düşmek istemeyeceğin bir adam olduğunu söylüyor.” Frost’a baktı. </st><st c="675">“Ve bir kadınsan, emin ol onu terk etmek istemezsin.”  </st></p>
			<p><st c="729">Penceresini açıp kapıdaki zile bastı.   </st></p>
			<p><st c="767">Hoparlörden çatlak bir erkek sesi yükseldi: “İsminizi alabilir miyim, lütfen?”  </st></p>
			<p><st c="846">“Dedektif Rizzoli ile Dedektif Frost, Boston Polisi’nden. </st><st c="904">Doktor Cassell’le görüşmeye geldik.”  </st></p>
			<p><st c="941">Kapı gıcırdayarak açıldı ve dönerek ilerleyen bahçe yolu onları sütunlarla süslenmiş, görkemli eve götürdü. </st><st c="1049">Rizzoli itfaiye kırmızısı bir Ferrari’nin arkasına park etti; muhtemelen eski Subaru’sunun bir yıldıza en çok yaklaşacağı an buydu. </st><st c="1181">Ön kapı, zili çalmadan savrularak açıldı; bakışları ne arkadaşça ne de düşmanca olan, iriyarı bir adam göründü. </st><st c="1293">Üzerinde polo yaka bir tişört ve bej renkli bir Dockers olsa da, adamın bakışlarında kıyafetindeki rahatlıktan eser yoktu.  </st></p>
			<p><st c="1416">“Ben Paul, Doktor Cassell’in asistanıyım” dedi.  </st></p>
			<p><st c="1464">“Dedektif Rizzoli.” Elini uzattı ama adam, bu dikkatine değmezmiş gibi, eline bakmadı bile.  </st></p>
			<p><st c="1556">Paul onları, Rizzoli’nin hiç beklemediği bir tarzda döşenmiş evin içine doğru yürüttü. </st><st c="1643">Dış cephe anıtsal klasikçi tarzda olsa da, Rizzoli içerideki dekorasyonun tamamen modern, hatta soğuk olduğunu, duvarları beyaza boyanmış bir modern sanat galerisine benzediğini düşündü. </st><st c="1830">Antrede en çok göze çarpan şey, cinsel çağrışımı olan, birbirinin içine geçen kıvrımlardan oluşan bronz bir heykeldi.   </st></p>
			<p><st c="1948">“Doktor Cassell’in dün gece bir seyahatten döndüğünü biliyosunuz” dedi Paul. </st><st c="2025">“Saat farkı yüzünden sarsılmış halde ve kendini pek iyi hissetmiyor. </st><st c="2094">Bu yüzden, görüşmeyi kısa tutarsanız çok seviniriz.”  </st></p>
			<p><st c="2147">“İş gezisinde miydi?” diye soru Frost.  </st></p>
			<p><st c="2186">“Evet. </st><st c="2193">Merak ediyorsanız, bir ay öncesinden ayarlanmıştı.”  </st></p>
			<p><st c="2245">“Bunun hiçbir anlamı yok” diye düşündü Rizzoli. </st><st c="2293">Bu sadece, Cassell’in adımlarını önceden planlayabildiğini gösterirdi.  </st></p>
			<p><st c="2364">Paul onları siyah beyaz döşenmiş, içinde sadece şok edici derecede parlak kırmızı, tek bir vazonun bulunduğu oturma odasına götürdü. </st><st c="2497">Duvara asılmış bir televizyon hemen göze çarpıyordu; buğulu camdan kapakları olan bir dolapta bir sürü göz alıcı elektronik alet vardı. </st><st c="2633">Rizzoli, “Bekâr bir adamın rüyalarındaki ev” diye düşündü. </st><st c="2692">Odada tek bir kadınsı dokunuş yoktu; içerideki tüm eşyalar erkeksiydi. </st><st c="2763">Müziği duydu, bir CD çaldığını düşündü. </st><st c="2803">Caz piyano akorları tuşlar boyunca kederli bir tınıyla ilerliyordu. </st><st c="2871">Ortada bir melodi ya da şarkı yoktu; sadece sözsüz bir yasla birbirinin içine geçen notalar vardı. </st><st c="2970">Paul onları bir kayan kapıya doğru götürürken müziğin sesi yükseldi. </st><st c="3039">Paul kapıyı açıp “Polisler geldi, Doktor Cassell” dedi.   </st></p>
			<p><st c="3095">“Teşekkür ederim.”  </st></p>
			<p><st c="3114">“Kalmamı ister misiniz?”  </st></p>
			<p><st c="3139">“Hayır Paul, bizi yalnız bırakabilirsin.”  </st></p>
			<p><st c="3181">Rizzoli ile Frost odaya girdiklerinde Paul arkalarından kapıyı çekerek kapattı. </st><st c="3261">Kendilerini o kadar loş bir odada buldular ki, büyük piyanonun başında oturan adam zorlukla seçiliyordu. </st><st c="3366">Yani müzik bir CD’den gelmiyordu; canlıydı. </st><st c="3410">Ağır perdeler neredeyse tamamen çekilmiş, içeri sadece çok az gün ışığının girmesine izin verilmişti. </st><st c="3512">Cassell uzanıp bir lambayı açtı. </st><st c="3545">Bu, üzerinde Japon pirinç kâğıdından bir abajur olan loş bir lambaydı ama Cassell’in gözlerini kısmasına sebep oldu. </st><st c="3662">Viskiyle doluymuş gibi görünen bir bardak yanında, piyanonun üstünde duruyordu. </st><st c="3742">Cassell tıraş olmamıştı ve gözleri kan çanağı gibiydi; bu soğuk, kurumsal bir iş adamının değil, nasıl göründüğünü umursamayacak kadar kendinden geçmiş bir adamın yüzüydü. </st><st c="3914">Yine de adam göz alıcı derecede yakışıklıydı; bakışları, Rizzoli’nin beynine işliyormuş gibiydi. </st><st c="4011">Rizzoli’nin, her şeyini kendi kazanmış bir sanayi devinden beklemeyeceği kadar gençti; muhtemelen kırklarının sonlarındaydı. </st><st c="4136">Hâlâ kendi yenilmezliğine inanabileceği kadar gençti.  </st></p>
			<p><st c="4190">“Doktor Cassell, ben Boston Polisi’nden Dedektif Rizzoli. </st><st c="4248">Bu da Dedektif Frost. </st><st c="4270">Neden burada olduğumuzu biliyor musunuz?”  </st></p>
			<p><st c="4312">“Çünkü sizi benim üstüme saldı. </st><st c="4344">Değil mi?”  </st></p>
			<p><st c="4355">“Kim?”  </st></p>
			<p><st c="4362">“Şu Dedektif Ballard. </st><st c="4384">Adam, lanet olası bir pitbull gibi.”  </st></p>
			<p><st c="4421">“Buraya Anna Leoni’yi tanıdığınız için geldik. </st><st c="4468">Kurbanımız.”  </st></p>
			<p><st c="4481">Cassell viski bardağına uzandı. </st><st c="4513">Bitkin görüntüsüne bakılırsa, bu günün ilk içkisi değildi. </st><st c="4572">“Dedektif Ballard’ın söylediği her şeye inanmaya başlamanızdan önce, size onun hakkında bir şey söyleyeyim. </st><st c="4680">O adam, gerçek bir pislik.” İçkisinin kalanını tek yudumda bitirdi.  </st></p>
			<p><st c="4748">Rizzoli gözü şişip kapanmış, yanağındaki morlukla Anna Leoni’yi düşündü. </st><st c="4821">İçinden, </st><span><st c="4830">Bence esas pisliğin kim olduğunu biliyoruz</st></span><st c="4872"> diye geçirdi.   </st></p>
			<p><st c="4887">Cassell boş bardağı bıraktı. </st><st c="4916">“Bana nasıl olduğunu anlatın” dedi. </st><st c="4952">“Bunu bilmem gerek.”  </st></p>
			<p><st c="4973">“Size birkaç sorumuz var Doktor Cassell.”  </st></p>
			<p><st c="5015">“Önce bana neler olduğunu anlatın.”  </st></p>
			<p><st c="5051">Rizzoli, “Bizimle görüşmeyi bunun için kabul etti” diye düşündü. </st><st c="5116">“Neler bildiğimizi öğrenmek istiyor.”  </st></p>
			<p><st c="5154">“Sanırım başında bir kurşun yarası vardı” dedi Cassell. </st><st c="5210">“Ve bir arabada bulundu, değil mi?”  </st></p>
			<p><st c="5246">“Doğru.”  </st></p>
			<p><st c="5255">“Bu kadarını zaten </st><span><st c="5274">Boston Globe</st></span><st c="5286">’dan öğrenmiştim. </st><st c="5305">Ne tip bir silah kullanılmış? </st><st c="5335">Mermi kaç kalibreydi?”  </st></p>
			<p><st c="5358">“Bunu size söyleyemeyeceğimi biliyorsunuz.”  </st></p>
			<p><st c="5402">“Ve olay Brookline’da oldu. </st><st c="5430">Orada ne işi vardı?”  </st></p>
			<p><st c="5451">“Bunu da size söyleyemem.”  </st></p>
			<p><st c="5478">“Söyleyemez misiniz?” Cassell, Rizzoli’ye baktı. </st><st c="5527">“Yoksa bilmiyor musunuz?”  </st></p>
			<p><st c="5553">“Bilmiyoruz.”  </st></p>
			<p><st c="5567">“Olay sırasında yanında başka kimse var mıydı?”  </st></p>
			<p><st c="5615">“Başka kurban yoktu.”  </st></p>
			<p><st c="5637">“Peki şüphelileriniz kimler? </st><st c="5666">Benim dışımda?”  </st></p>
			<p><st c="5682">“Buraya biz size soru sormaya geldik Doktor Cassell.”  </st></p>
			<p><st c="5736">Cassell ayağa kalkıp dengesiz adımlarla dolaba doğru ilerledi. </st><st c="5799">Bir viski şişesi alıp bardağını tekrar doldurdu. </st><st c="5848">Bilinçli olarak, ziyaretçilerine içki ikram etmedi.  </st></p>
			<p><st c="5900">Tekrar piyano bankına otururken, “O zaman sormak için geldiğiniz soruyu cevaplayayım” dedi. </st><st c="5992">“Hayır, onu ben öldürmedim. </st><st c="6020">Onu aylardır görmedim.”  </st></p>
			<p><st c="6044">Frost, “Bayan Leoni’yi en son ne zaman görmüştünüz?” diye sordu.   </st></p>
			<p><st c="6109">“Sanırım mart ayındaydı. </st><st c="6134">Bir akşamüstü, arabayla evinin önünden geçtim. </st><st c="6181">Anna kaldırımda, mektuplarını alıyordu.”  </st></p>
			<p><st c="6222">“Bu, hakkınızda uzaklaştırma kararı almasından sonra değil miydi?”  </st></p>
			<p><st c="6289">“Arabamdan inmedim, tamam mı? </st><st c="6319">Onunla konuşmadım bile. </st><st c="6343">Beni gördüğünde hiçbir şey söylemeden doğrudan eve girdi.”  </st></p>
			<p><st c="6402">“Peki evinin önünden geçmenizin sebebi neydi?” dedi Rizzoli. </st><st c="6463">“Gözünü korkutmak mı?”  </st></p>
			<p><st c="6486">“Hayır.”  </st></p>
			<p><st c="6495">“O zaman sebep neydi?”  </st></p>
			<p><st c="6518">“Sadece onu görmek istedim. </st><st c="6546">O kadar. </st><st c="6555">Onu özlemiştim. </st><st c="6571">Onu hâlâ...” Cassell durup boğazını temizledi. </st><st c="6618">“Onu hâlâ özlüyorum.”  </st></p>
			<p><span><st c="6640">Şimdi de onu sevdiğini söyleyecek</st></span><st c="6673">.  </st></p>
			<p><st c="6675">“Onu sevdim” dedi Cassell. </st><st c="6702">“Ona neden zarar vereyim?”  </st></p>
			<p><st c="6729">Sanki daha önce bunu söyleyen hiç kimseyi duymamışlardı.  </st></p>
			<p><st c="6786">“Ayrıca, bunu nasıl yapabilirim? </st><st c="6819">Nerede olduğunu bilmiyordum. </st><st c="6848">Son taşınmasının ardından, onu bulamamıştım.”  </st></p>
			<p><st c="6894">“Ama denediniz.”  </st></p>
			<p><st c="6911">“Evet, denedim.”  </st></p>
			<p><st c="6928">“Maine’de yaşadığını biliyor muydunuz?” diye sordu Frost. </st><st c="6986">Sessizlik oluştu.  </st></p>
			<p><st c="7004">Cassell asık bir suratla bakışlarını kaldırdı. </st><st c="7051">“Maine’de, nerede?”  </st></p>
			<p><st c="7071">“Fox Harbor adlı küçük bir kasabada.”  </st></p>
			<p><st c="7109">“Hayır, bunu bilmiyordum. </st><st c="7135">Boston’da bir yerlerde olduğunu düşünüyordum.”  </st></p>
			<p><st c="7182">“Doktor Cassell” dedi Rizzoli, “geçen salı akşamı neredeydiniz?”  </st></p>
			<p><st c="7247">“Burada, evdeydim.”  </st></p>
			<p><st c="7267">“Bütün gece mi?”  </st></p>
			<p><st c="7284">“Akşam beşten sonra. </st><st c="7305">Yolculuk için eşyalarımı topluyordum.”  </st></p>
			<p><st c="7344">“Burada olduğunuzu doğrulayabilecek kimse var mı?”  </st></p>
			<p><st c="7395">“Hayır. </st><st c="7403">Paul o gece izinliydi. </st><st c="7426">İtiraf ediyorum ki, bir tanığım yok. </st><st c="7463">Sadece ben ve piyanom vardık.” Tuşlara vurup uyumsuz bir ses çıkardı. </st><st c="7533">“Ertesi sabah uçağım vardı. </st><st c="7561">Kontrol etmek isterseniz, Northwest Havayolları.”  </st></p>
			<p><st c="7611">“Edeceğiz.”   </st></p>
			<p><st c="7623">“Rezervasyon altı hafta öncesinden yapılmıştı. </st><st c="7670">Orada, önceden planlanmış toplantılarım vardı.”  </st></p>
			<p><st c="7718">“Asistanınız da bize böyle söyledi.”  </st></p>
			<p><st c="7755">“Öyle mi? </st><st c="7765">Çünkü doğrusu bu.”  </st></p>
			<p><st c="7784">“Bir silahınız var mı?” diye sordu Rizzoli.  </st></p>
			<p><st c="7828">Cassell sessizliğe gömüldü; koyu renk gözleri, Rizzoli’nin gözlerini aradı. </st><st c="7904">“Bunu gerçekten benim yaptığımı mı düşünüyorsunuz?”  </st></p>
			<p><st c="7956">“Soruya cevap verebilir misiniz?”  </st></p>
			<p><st c="7990">“Hayır, bir silahım yok. </st><st c="8015">Tabancam, tüfeğim, hatta kurusıkı tabancam bile yok. </st><st c="8068">Ve onu ben öldürmedim. </st><st c="8091">Beni suçladığı şeylerin </st><span><st c="8115">yarısını</st></span><st c="8123"> ben yapmadım.”  </st></p>
			<p><st c="8139">“Anna’nın polise yalan söylediğini mi söylüyorsunuz?”  </st></p>
			<p><st c="8193">“Abarttığını söylüyorum.”  </st></p>
			<p><st c="8219">“Gözünü morarttığınız akşam acil serviste çekilen fotoğrafını gördük. </st><st c="8289">O suçlamayı da mı abartmıştı?”  </st></p>
			<p><st c="8320">Cassell’in gözleri, Rizzoli’nin suçlayıcı bakışlarının ağırlığını taşıyamıyormuş gibi yere indi. </st><st c="8417">“Hayır” dedi sessizce. </st><st c="8440">“Ona vurduğumu reddetmiyorum. </st><st c="8470">Buna pişmanım. </st><st c="8485">Ama reddetmiyorum.”  </st></p>
			<p><st c="8505">“Peki ya sürekli evinin önünden arabayla geçmeniz? </st><st c="8556">Onu takip etmesi için bir özel dedektif tutmanız? </st><st c="8606">Kapısının önünde belirip konuşmayı talep etmeniz?”  </st></p>
			<p><st c="8657">“Telefonlarımı açmıyordu. </st><st c="8683">Başka ne yapabilirdim?”  </st></p>
			<p><st c="8707">“Belki de durumu kabul etmeliydiniz.”  </st></p>
			<p><st c="8745">“Ben oturup olayların gelişmesini izleyen biri değilim dedektif. </st><st c="8810">Hiçbir zaman olmadım. </st><st c="8832">Bu manzaranın ortasındaki bu eve sahip olmamın sebebi de bu. </st><st c="8893">Bir şeyi gerçekten istiyorsam, onu elde etmek için çok çalışırım. </st><st c="8959">Ve ona tutunurum. </st><st c="8977">Hayatımdan öylece çıkıp gitmesine izin vermeyecektim.”  </st></p>
			<p><st c="9032">“Anna sizin için neydi? </st><st c="9056">Sadece sahip olduğunuz başka bir şey mi?”  </st></p>
			<p><st c="9098">“Sahip olduğum bir şey değildi.” Cassell bakışlarını Rizzoli’ye çevirdi; gözleri kayıp hissiyle doluydu. </st><st c="9203">“Anna Leoni hayatımın aşkıydı.”  </st></p>
			<p><st c="9235">Cassell’in yanıtı Rizzoli’yi gerçekten şaşırttı. </st><st c="9284">Bu kadar yavaşça söylenen bu basit cümlenin içinde bir gerçeklik tınısı vardı.  </st></p>
			<p><st c="9363">“Bildiğim kadarıyla üç yıl birlikteymişsiniz” dedi Rizzoli.  </st></p>
			<p><st c="9423">Cassell başını salladı. </st><st c="9447">“Anna, araştırma birimimde çalışan bir mikrobiyologdu. </st><st c="9502">Böyle tanıştık. </st><st c="9518">Bir gün, antibiyotik araştırmaları üzerine bir sunum yapmak için yönetim kurulu toplantımıza girdi. </st><st c="9618">Onu görür görmez, </st><span><st c="9636">O hayatımın kadını</st></span><st c="9654"> diye düşündüm. </st><st c="9670">Birini çok sevmenin ve o kişinin hayatınızdan çıkıp gitmesinin nasıl bir his olduğunu bilir misiniz?”  </st></p>
			<p><st c="9772">“Peki neden gitti?”  </st></p>
			<p><st c="9792">“Bilmiyorum.”  </st></p>
			<p><st c="9806">“Bir fikriniz olmalı.”  </st></p>
			<p><st c="9829">“Ama yok. </st><st c="9839">Burada sahip olduğu şeylere bir bakın! </st><st c="9878">Bu ev, istediği her şey. </st><st c="9903">Çirkin biri olduğumu düşünmüyorum. </st><st c="9938">Her kadın, benimle birlikte olmaktan mutlu olur.”  </st></p>
			<p><st c="9988">“Onu dövmeye başlayana kadar.”  </st></p>
			<p><st c="10019">Sessizlik.  </st></p>
			<p><st c="10030">“Bu ne sıklıkta oluyordu, Doktor Cassell?”  </st></p>
			<p><st c="10073">Cassell içini çekti. </st><st c="10094">“Stresli bir işim var...”  </st></p>
			<p><st c="10120">“Açıklamanız bu mu? </st><st c="10140">Ofiste zor bir gün geçirdiğiniz için kız arkadaşınızı mı tokatlıyordunuz?”  </st></p>
			<p><st c="10215">Cassell cevap vermedi. </st><st c="10238">Bunu yerine bardağına uzandı. </st><st c="10268">Rizzoli, bunun da sorunun bir parçası olduğunu düşündü. </st><st c="10324">Çok çalışan bir yönetici ile çok fazla alkol bir araya gelince, sonuç gözü moraran kız arkadaş olmuştu.  </st></p>
			<p><st c="10428">Cassell bardağı tekrar bıraktı. </st><st c="10460">“Sadece onun eve dönmesini istemiştim.”  </st></p>
			<p><st c="10500">“Onu ikna etme yolunuz, kapısını altından ölüm tehditleri atmak mıydı?”  </st></p>
			<p><st c="10572">“Onu ben yapmadım.”  </st></p>
			<p><st c="10592">“Polise birçok kez şikâyet dilekçesi vermiş.”  </st></p>
			<p><st c="10638">“Bu, asla olmadı.”  </st></p>
			<p><st c="10657">“Dedektif Ballard olduğunu söylüyor.”  </st></p>
			<p><st c="10695">Cassell sevimsizce güldü. </st><st c="10721">“O aptal, Anna’nın ona söylediği her şeye inanıyordu. </st><st c="10775">Sir Galahad’ı oynamayı seviyor; bu, ona kendini önemli hissettiriyor. </st><st c="10845">Bir keresinde buraya gelip, Anna’ya bir daha dokunursam beni ölümüne döveceğini söylediğini biliyor musunuz? </st><st c="10954">Bence bu epey acınası bir davranış.”  </st></p>
			<p><st c="10991">“Pencerelerindeki telleri kestiğinizi iddia etmişti.”  </st></p>
			<p><st c="11045">“Bunu yapmadım.”  </st></p>
			<p><st c="11062">“Bunu kendisinin yaptığını mı söylüyorsunuz?”  </st></p>
			<p><st c="11108">“Sadece, ben yapmadım diyorum.”  </st></p>
			<p><st c="11140">“Arabasını çizdiniz mi?”  </st></p>
			<p><st c="11165">“Ne?”  </st></p>
			<p><st c="11171">“Arabasını kapısını çizdiniz mi?”  </st></p>
			<p><st c="11205">“Bunu ilk defa duyuyorum. </st><st c="11231">Bu ne zaman olmuş?”  </st></p>
			<p><st c="11251">“Peki ya posta kutusundaki ölü kanarya?”  </st></p>
			<p><st c="11292">Cassell, buna inanamadığını ima eden bir kahkaha attı. </st><st c="11347">“O kadar sapıkça bir şey yapacak biri gibi görünüyor muyum? </st><st c="11407">O olayın olduğunu iddia ettiği tarihte, burada bile değildim. </st><st c="11469">Bunu benim yaptığımı kanıtlayabilir misiniz?”  </st></p>
			<p><st c="11515">Rizzoli bir an ona bakıp düşündü: Elbette reddedecek, çünkü haklı; telleri kestiğini, arabasını çizdiğini ya da posta kutusuna ölü bir kuş koyduğunu kanıtlayamıyoruz. </st><st c="11682">Bu adam aptal biri değil.  </st></p>
			<p><st c="11708">“Anna bu konuda neden yalan söylesin?” dedi Rizzoli.  </st></p>
			<p><st c="11761">“Bilmiyorum” dedi Cassell. </st><st c="11788">“Ama söyledi.”  </st></p>
		</div>
	<div id="charCountTotal" value="11803"></div></body>
</html>
