<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-8</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-8" xml:lang="tr-TR">
		<div>
			<p>  </p>
			<p id="_idParaDest-8" xml:lang="en-GB"><st c="0">6</st><span>  </span></p>
			<p><st c="1">Maura akşamüstü güneşini geride bırakıp Kutsal Işıklı Meryem Anamız Kilisesi’nin serin loşluğuna adım attı. </st><st c="109">Bir an için sadece gölgeleri, kilise sıralarının bulanık hatlarını ve ön sırada, başını öne eğmiş, cemaatten bir kadının oturduğunu gördü. </st><st c="248">Maura sıralardan birine oturdu. </st><st c="280">Gözleri loş iç mekâna alışırken sessizliğin etrafını sarmasına izin verdi. </st><st c="355">Başlarının üzerinde hüzünlü renkleriyle parlayan virtaylı camlarda kıvırcık saçlı bir kadın, üzerinde kan kırmızısı bir elma olan bir ağaca hayranlıkla bakıyordu. </st><st c="518">Cennet’teki Havva. </st><st c="537">Baştan çıkaran, mahveden kadın. </st><st c="569">Yukarıdaki pencereye bakarken içinde bir rahatsızlık hissedip bakışlarını başka bir yere kaydırdı. </st><st c="668">Katolik anne baba tarafından yetiştirilmiş olsa da, kilisede kendini rahat hissetmiyordu. </st><st c="758">Pencerelerdeki, ışıltılı tonlarla boyanmış kutsal şehitlere bakarken, sonradan aziz ilan edilseler de, hayattayken hatasız olamayacaklarını biliyordu. </st><st c="909">Dünyada geçirdikleri zaman günahlar, kötü seçimler ve acınası arzularla lekelenmiş olmalıydı. </st><st c="1003">Maura, mükemmelliğin insani olmadığını birçok kişiden daha iyi biliyordu.  </st></p>
			<p><st c="1077">Ayağa kalkıp mihraba doğru döndü ve durdu. </st><st c="1120">Peder Brophy orada duruyordu; vitraylı camlardan içeri giren ışık yüzüne rengârenk gölgeler düşürüyordu. </st><st c="1225">Peder, Maura’nın duyamayacağı kadar sessiz yaklaşmıştı; artık yüz yüzelerdi ve ikisi de aralarındaki sessizliği bozmaya cesaret edemiyordu.  </st></p>
			<p><st c="1365">Peder Brophy sonunda, “Umarım hemen gitmeyi düşünmüyorsundur” dedi.  </st></p>
			<p><st c="1433">“Birkaç dakika oturmaya gelmiştim.”  </st></p>
			<p><st c="1469">“O halde, gitmeden önce seni yakaladığıma memnun oldum. </st><st c="1525">Konuşmak ister misin?”  </st></p>
			<p><st c="1548">Maura, oradan kaçmayı düşünüyormuş gibi arka kapıya baktı. </st><st c="1607">Sonra derince iç geçirdi. </st><st c="1633">“Evet. </st><st c="1640">Sanırım isterim.”  </st></p>
			<p><st c="1658">Ön sıradaki kadın dönmüş, onları izliyordu. </st><st c="1702">Maura merakla, “Peki ne görüyor?” diye düşündü. </st><st c="1750">Yakışıklı, genç rahip. </st><st c="1773">Çekici bir kadın. </st><st c="1791">Azizlerin bakışları altında karşılıklı fısıldaşmalar.  </st></p>
			<p><st c="1845">Peder Brophy de, Maura gibi rahatsız olmuş görünüyordu. </st><st c="1901">Diğer cemaat üyesine bakıp “Burada konuşmak zorunda değiliz” dedi.   </st></p>
			<p>  </p>
			<p><st c="1968">Jamaica Riverway Parkı’nda, nehir boyunca uzanan, ağaç gölgelerinin altında kalan yolda ilerlediler. </st><st c="2069">Bu sıcak akşamüstünde parkı koşucular, bisikletliler ve bebek arabalarını iten annelerle paylaşıyorlardı. </st><st c="2175">Etrafta bu kadar çok insanın olduğu bir yerde bir rahibin, cemaat üyelerinden biriyle konuşması pek dedikodu yaratmazdı. </st><st c="2296">Bir söğüt ağacının aşağı sarkmış dallarının altından geçmek için eğildiklerinde Maura, Aramızdaki her şey, her zaman böyle kalmak zorunda diye düşündü. </st><st c="2448">Hiçbir skandal, hiçbir günah barındırmadan. </st><st c="2492">Ondan en çok istediğim şey, onun bana veremeyeceği bir şey. </st><st c="2552">Ama yine de, buradayım.  </st></p>
			<p><st c="2576">İkimiz de buradayız.  </st></p>
			<p><st c="2597">Peder, “Ne zaman beni görmeye geleceğini merak ediyordum” dedi.  </st></p>
			<p><st c="2661">“Gelmek istedim. </st><st c="2678">Ama zor bir haftaydı.” Maura durup nehre baktı. </st><st c="2726">Yakındaki caddeden gelen trafiğin sesi, suyun sesini bastırıyordu. </st><st c="2793">“Bugünlerde kendi faniliğimi çok fazla hissediyorum.”  </st></p>
			<p><st c="2847">“Daha önce hissetmiyor muydun?”  </st></p>
			<p><st c="2879">“Böyle değildi. </st><st c="2895">Geçen haftaki otopsiyi izlerken...”  </st></p>
			<p><st c="2931">“Daha önce bir sürü otopsi izledin.”  </st></p>
			<p><st c="2968">“Sadece izlemedim Daniel. </st><st c="2994">Bir sürü otopsi </st><span><st c="3010">yaptım</st></span><st c="3016">. Neşteri elime alıp kestim. </st><st c="3045">Neredeyse her gün, iş olarak bunu yapıyorum ama bu daha önce beni hiç rahatsız etmemişti. </st><st c="3135">Belki de bu, insanlıkla bağımı kaybettiğim anlamına geliyordur. </st><st c="3199">O kadar kopuk haldeyim ki, kestiğim şeyin insan eti olduğunu bile fark etmiyorum. </st><st c="3281">Ama o gün, o otopsiyi izlerken, her şey kişiselleşti. </st><st c="3335">Ona bakıp, kendimi o masada gördüm. </st><st c="3371">Şimdi, onu düşünmeden neşteri elime alamıyorum. </st><st c="3419">Hayatının nasıl olduğunu, neler hissettiğini, ölürken ne düşündüğünü...” Maura durup iç geçirdi. </st><st c="3516">“İşe dönmek çok zor oldu. </st><st c="3542">Hepsi bu.”  </st></p>
			<p><st c="3553">“Peki, bunu yapmak zorunda mısın?”  </st></p>
			<p><st c="3588">Bu soru karşısında çok şaşıran Maura ona baktı. </st><st c="3636">“Seçim şansım var mı?”  </st></p>
			<p><st c="3659">“Kulağa, gönüllü kölelik gibi geliyor.”  </st></p>
			<p><st c="3699">“Bu benim işim. </st><st c="3715">En iyi yaptığım şey bu.”  </st></p>
			<p><st c="3740">“Bu, tek başına bunu yapman için bir sebep değil. </st><st c="3790">Peki, bu işi neden yapıyorsun?”  </st></p>
			<p><st c="3822">“Sen neden rahip oldun?”  </st></p>
			<p><st c="3847">Şimdi şaşırma sırası ondaydı. </st><st c="3877">Bir an bunu düşünerek, Maura’nın yanında hiç kıpırdamadan durdu; gözlerinin maviliği, aşağı sarkan söğüt ağaçlarının gölgesiyle koyulmuştu. </st><st c="4017">“Bu seçimi çok uzun zaman önce yaptım” dedi. </st><st c="4062">“Bunu artık pek düşünmüyorum. </st><st c="4092">Ya da sorgulamıyorum.”  </st></p>
			<p><st c="4115">“İnanmış olmalısın.”  </st></p>
			<p><st c="4136">“Hâlâ inanıyorum.”  </st></p>
			<p><st c="4155">“Bu yeterli değil mi?”  </st></p>
			<p><st c="4178">“Gerçekten, gereken tek şeyin inanç olduğunu mu düşünüyorsun?”  </st></p>
			<p><st c="4241">“Hayır, elbette hayır.” Maura dönüp, tekrar ışık ve gölge parçalarıyla beneklenmiş yol boyunca yürümeye başladı. </st><st c="4354">Pederin gözlerine bakmaktan, onun kendi gözlerinde çok fazla şey görmesinden korkuyordu.   </st></p>
			<p><st c="4443">Peder, “Bazen, kendi faniliğimizle yüzleşmemiz iyi bir şeydir” dedi. </st><st c="4512">“Hayatımızı yeniden değerlendirmemize sebep olur.”  </st></p>
			<p><st c="4563">“Bunu yapmamayı tercih ederim.”  </st></p>
			<p><st c="4595">“Neden?”  </st></p>
			<p><st c="4604">“İçe dönmek konusunda pek iyi değilimdir. </st><st c="4646">Felsefe derslerinde de çok sıkılırdım. </st><st c="4685">Cevabı olmayan bir sürü soru. </st><st c="4715">Ama fizik ve kimyayı anlayabiliyordum. </st><st c="4754">Beni rahatlatıyorlardı, çünkü tekrarlanabilir ve düzenli prensipleri öğretiyorlardı.” Ayağında patenleriyle bir bebek arabasını iten genç bir kadını izlemek için durdu. </st><st c="4923">“Açıklanamayan şeyleri sevmiyorum.”  </st></p>
			<p><st c="4959">“Evet, biliyorum. </st><st c="4977">Sen her zaman, matematik denklemlerinin çözülmesini istiyorsun. </st><st c="5041">O kadının cinayet davasında bu kadar zorlanmanın sebebi de bu.”  </st></p>
			<p><st c="5105">“Bu, cevabı olmayan bir soru. </st><st c="5135">Nefret ettiğim şeylerden biri.”  </st></p>
			<p><st c="5167">Maura nehre bakan ahşap bir banka oturdu. </st><st c="5209">Gün ışığı yok oluyor, su koyulaşan gölgelerin altında siyah renkte akıyordu. </st><st c="5286">Peder de onun yanına oturdu; birbirlerine değmiyor olmalarına rağmen, Maura onun yanındaki varlığının o kadar farkındaydı ki neredeyse çıplak kolunun üzerinde sıcaklığını hissedebiliyordu.  </st></p>
			<p><st c="5475">“Dava konusunda Dedektif Rizzoli’den başka bilgi aldın mı?”  </st></p>
			<p><st c="5535">“Bu konuda bana pek bir şey söylemiyor.”  </st></p>
			<p><st c="5576">“Bunu yapmasını bekliyor muydun?”  </st></p>
			<p><st c="5610">“Bir polis olarak, hayır. </st><st c="5636">Bunu yapmaz.”  </st></p>
			<p><st c="5650">“Peki, bir arkadaş olarak?”  </st></p>
			<p><st c="5678">“Mesele de bu; ben arkadaş olduğumuzu sanıyordum. </st><st c="5728">Ama bana çok az şey söylüyor.”  </st></p>
			<p><st c="5759">“Onu suçlayamazsın. </st><st c="5779">Kurban, senin evinin önünde bulundu. </st><st c="5816">Bir sürü şeyi düşünmesi gerekiyor.”  </st></p>
			<p><st c="5852">“Şüpheli olduğumu mu?”  </st></p>
			<p><st c="5875">“Ya da asıl hedefin sen olduğunu. </st><st c="5909">O gece hepimiz böyle düşündük. </st><st c="5940">Arabadakinin sen olduğunu sandık.” Peder nehrin karşısına doğru baktı. </st><st c="6011">“Otopsiyi düşünmeyi bırakamadığını söyledin. </st><st c="6056">Ben de o gece, bütün o polis arabalarıyla evinin sokağında durduğumu unutamıyorum. </st><st c="6139">Olanların hiçbirine inanamadım. </st><st c="6171">İnanmayı </st><span><st c="6180">reddettim</st></span><st c="6189">.”  </st></p>
			<p><st c="6192">İkisi de sessizliğe gömüldü. </st><st c="6221">Önlerinde karanlık sularıyla bir nehir akıyordu; arkalarındaysa arabalardan oluşan bir nehir vardı.   </st></p>
			<p><st c="6321">Maura aniden, “Bu akşam benimle yemek yer misin?” diye sordu.  </st></p>
			<p><st c="6383">Peder bir süre cevap vermedi ve onun tereddüdü, Maura’nın utançla kızarmasına sebep oldu. </st><st c="6473">Ne kadar aptalca bir soruydu! </st><st c="6503">Maura sorusunu geri almak, son altmış saniyeyi yeniden yaşamak istiyordu. </st><st c="6577">Sadece vedalaşıp gitmek çok daha kolay olurdu. </st><st c="6624">Bunun yerine, hiç düşünmeden bu teklifte bulunmuştu ve ikisi de, Daniel’ın bunu kabul etmemesi gerektiğini biliyordu.   </st></p>
			<p><st c="6742">“Üzgünüm” diye mırıldandı. </st><st c="6769">“Sanırım bu pek iyi...”  </st></p>
			<p><st c="6793">“Evet” dedi Daniel. </st><st c="6813">“Bunu çok isterim.”  </st></p>
			<p>  </p>
			<p><st c="6833">Maura salataya koymak üzere domatesleri dilimlerken mutfağın ortasında duruyordu; bıçağı tutan eli gergindi. </st><st c="6942">Ocaktaki tencerede hafif hafif kaynayan </st><span><st c="6982">coq au vin</st></span><st c="6992">’den kırmızı şarap ve tavuk kokuları yükseliyordu. </st><st c="7044">Bu Maura’nın tarife bakmadan, üzerinde düşünmeden pişirebildiği, kolay ve tanıdık bir yemekti. </st><st c="7139">Daha karmaşık yemeklerle başa çıkamazdı şu an. </st><st c="7186">Aklı tamamen, o an ikisi için kadehlere </st><span><st c="7226">pinot noir</st></span><st c="7236"> dolduran adamdaydı.   </st></p>
			<p><st c="7257">Daniel bir kadehi tezgâha, Maura’nın yanına bıraktı.   </st></p>
			<p><st c="7310">“Başka ne yapabilirim?”  </st></p>
			<p><st c="7334">“Hiçbir şey.”  </st></p>
			<p><st c="7348">“Salata sosunu hazırlayabilirim. </st><st c="7381">Marulları yıkayabilirim.”  </st></p>
			<p><st c="7407">“Seni çalıştırmak için davet etmedim. </st><st c="7445">Sadece, herkesin içinde olacağımız bir restoran yerine burada olmayı tercih edeceğini düşündüm.”  </st></p>
			<p><st c="7542">“Sürekli göz önünde olmaktan yoruluyor olmalısın” dedi Daniel.  </st></p>
			<p><st c="7605">“Ben daha çok seni düşünüyordum.”  </st></p>
			<p><st c="7639">“Rahipler bile restoranda yemek yer Maura.”  </st></p>
			<p><st c="7683">“Hayır, demek istediğim...” Maura kızardığını hissedip tekrar domateslerle uğraşmaya döndü.   </st></p>
			<p><st c="7775">Daniel, “Herhalde insanlar ikimizi birlikte görse, meraklanırdı” dedi. </st><st c="7846">Bir an Maura’yı izledi; Maura’dan gelen tek ses, kesme tahtasına çarpan bıçağının ritmik tıkırtılarıydı. </st><st c="7951">İnsan, mutfağındaki bir rahiple ne yapar diye düşündü. </st><st c="8006">Ondan yemekleri kutsamasını mı ister? </st><st c="8044">Başka kimse ona kendisini bu kadar tedirgin, insan ve kusurlu hissettirmiyordu. </st><st c="8124">Maura küp şeklinde kestiği domatesleri bir salata kâsesine koyup üzerine zeytinyağı ve balzamik sirke dökerken, Senin kusurların neler, Daniel diye düşündü. </st><st c="8281">Yakandaki beyaz şerit, seni arzularından muaf kılıyor mu?  </st></p>
			<p><st c="8339">Daniel, “En azından salatalıkları doğramama izin ver” dedi.   </st></p>
			<p><st c="8399">“Asla rahatlayamıyorsun, değil mi?”  </st></p>
			<p><st c="8435">“Başkaları çalışırken oturmak konusunda iyi değilim.”  </st></p>
			<p><st c="8489">Maura güldü. </st><st c="8502">“Kulübe hoş geldin.”  </st></p>
			<p><st c="8523">“Bu umutsuz işkolikler kulübü mü? </st><st c="8557">Çünkü ben, kurucu üyelerdenim.” Ahşap bıçak standından bir bıçak alıp taze, yazı anımsatan kokusunu havaya dağıtarak salatalıkları dilimlemeye başladı. </st><st c="8709">“Bu, beş erkek, bir kız kardeşime yardım etmek zorunda olduğum günlerden kalma.”  </st></p>
			<p><st c="8790">“Yedi kardeş misiniz? </st><st c="8812">Aman Tanrım.”  </st></p>
			<p><st c="8826">“Eminim babam da, yeni bir çocuğu olacağını her duyduğunda bunu söylemiştir.”  </st></p>
			<p><st c="8904">“Sen, yedi kardeşin kaçıncısısın?”  </st></p>
			<p><st c="8939">“Dört numara. </st><st c="8953">Tam ortada. </st><st c="8965">Bu da, psikologlara göre beni doğal bir arabulucu yapıyor. </st><st c="9024">Ortadakiler, her zaman huzuru korumaya çalışır.” Gülümseyerek yukarı baktı. </st><st c="9100">“Bu ayrıca, nasıl çok hızlı duş alacağımı bildiğim anlamına da geliyor.”  </st></p>
			<p><st c="9173">“Peki dört numaralı çocuk olmaktan rahip olmaya nasıl geçtin?”  </st></p>
			<p><st c="9236">Daniel bakışlarını tekrar kesme tahtasına indirdi. </st><st c="9287">“Tahmin edeceğin gibi, bu uzun bir hikâye.”  </st></p>
			<p><st c="9331">“Bahsetmek istemediğin bir hikâye mi?”  </st></p>
			<p><st c="9370">“Söyleyeceğim sebepler muhtemelen sana mantıksız gelecektir.”  </st></p>
			<p><st c="9432">“Çok komik ama, hayattaki en büyük kararlarımız genellikle en mantıksızlarıdır. </st><st c="9512">Örneğin, evlenmeyi seçtiğimiz kişi.” Şarabından bir yudum alıp kadehi tekrar tezgâha bıraktı. </st><st c="9606">“Mesela ben, kendi evliliğimi kesinlikle mantık çerçevesinde açıklayamam.”  </st></p>
			<p><st c="9681">Daniel bakışlarını kaldırdı. </st><st c="9710">“Tutku?”  </st></p>
			<p><st c="9719">“Bu çok doğru bir tespit oldu. </st><st c="9750">Hayatımın en büyük hatasını böyle yaptım. </st><st c="9792">Tabii, şimdiye kadarki en büyük hatayı.” Şarabından bir yudum daha aldı. </st><span><st c="9865">Ve sen, benim bir sonraki büyük hatam olabilirsin. </st><st c="9916">Tanrı uslu durmamızı istiyorsa, tutkuyu yaratmamalıydı</st></span><st c="9970">.  </st></p>
			<p><st c="9972">Daniel dilimlediği salatalıkları kâseye koyup bıçağı yıkadı. </st><st c="10033">Maura onun arkası dönük, lavabonun başında duruşunu izledi. </st><st c="10093">Daniel’ın maraton koşucularınınkine benzer uzun, ince bir yapısı vardı. </st><st c="10165">Kendime bunu neden yapıyorum diye düşündü. </st><st c="10208">Etkilenebileceğim onca adam arasında, neden hoşlandığım kişi o olmak zorunda?  </st></p>
			<p><st c="10286">“Bana, neden rahip olmayı seçtiğimi sordun” dedi Daniel.  </st></p>
			<p><st c="10343">“Neden?”  </st></p>
			<p><st c="10352">Daniel ona bakmak için döndü. </st><st c="10382">“Kız kardeşim lösemi oldu.”  </st></p>
			<p><st c="10410">Çok şaşıran Maura ne söyleyeceğini bilemedi. </st><st c="10455">Söyleyeceği hiçbir şey, o ana uygun değilmiş gibi görünüyordu.  </st></p>
			<p><st c="10518">“Sophie altı yaşındaydı” dedi Daniel. </st><st c="10556">“En küçük kardeşimiz ve evin tek kızıydı.” Ellerini kurulamak için mutfak havlusuna uzandı ve söyleyeceği sözcükleri seçiyormuş gibi, havluyu acele etmeden, düzgünce rafa koydu. </st><st c="10734">“Akut lenfositik lösemi. </st><st c="10759">Sanırım iyi türden olduğunu söyleyebiliriz; tabii löseminin iyi türü varsa.”  </st></p>
			<p><st c="10836">“Çocuklarda en iyi sonuçların alındığı tür. </st><st c="10880">Yüzde seksen kurtulma oranı var.” Bu doğruydu, ama Maura bunu söyler söylemez pişman oldu. </st><st c="10971">Mantıklı Doktor Isles, trajik bir duruma her zamanki faydalı bilgileri ve kalpsiz istatistikleriyle cevap vermişti. </st><st c="11087">Maura, etrafındaki karmaşık duygularla başa çıkmak için her zaman bu yolu kullanır, bilim insanı kimliğine bürünürdü. </st><st c="11205">Bir arkadaşın akciğer kanserinden mi öldü? </st><st c="11248">Bir akraban, bir trafik kazasında sakat mı kaldı? </st><st c="11298">Maura, yaşanan her trajedi için bir istatistikten bahsedebilir, sayıların netliğinden güvence yaratabilirdi. </st><st c="11407">Her dehşetin ardında, bir açıklama olduğuna inanırdı.  </st></p>
			<p><st c="11461">Daniel’ın verdiği tepkiyi duygusuz, hatta duyarsız bulup bulmadığını merak etti. </st><st c="11542">Ama Daniel alınmış gibi görünmüyordu. </st><st c="11580">Başını sallayıp Maura’nın bahsettiği istatistiki bilgiyi olduğu gibi, basit bir gerçek olarak kabul etti.  </st></p>
			<p><st c="11686">“O zamanlar, hastaların beş yıl yaşama şansı bile pek yüksek değildi” dedi. </st><st c="11762">“Teşhis koyulduğunda, hastalık epey ilerlemişti. </st><st c="11811">Bunun hepimizi nasıl mahvettiğini anlatmama imkân yok. </st><st c="11866">Özellikle de annemi. </st><st c="11887">O, tek kızıydı. </st><st c="11903">Bebeğiydi. </st><st c="11914">O zamanlar on dört yaşındaydım ve bir şekilde Sophie’yle ilgilenme görevini ben devraldım. </st><st c="12005">Etrafındaki onca ilgiye, o kadar ihtimama karşı Sophie asla şımarıklık etmezdi. </st><st c="12085">Hiçbir zaman, hayal edebileceğin en tatlı çocuk olmaktan vazgeçmezdi.” Hâlâ Maura’ya bakmıyordu; acısının derinliğini gizlemek istermiş gibi yere bakıyordu.  </st></p>
			<p><st c="12242">Maura, “Daniel?” dedi.  </st></p>
			<p><st c="12265">Daniel derin bir nefes alıp dikleşti. </st><st c="12303">“Bu hikâyeyi senin gibi gerçek bir şüpheciye nasıl anlatacağımı bilmiyorum.”  </st></p>
			<p><st c="12380">“Neler oldu?”  </st></p>
			<p><st c="12394">“Doktoru bize, hastalığının ölümcül olduğunu söyledi. </st><st c="12448">O zamanlar bir doktor fikrini söylediğinde, bunu Kutsal Kitap’ta yazıyormuş gibi kabul ederdin. </st><st c="12544">O akşam ailem ve kardeşlerim kiliseye gitti. </st><st c="12589">Herhalde bir mucize olması için dua etmeye. </st><st c="12633">Ben, Sophie’nin yalnız kalmaması için hastanede kaldım. </st><st c="12689">Artık saçları dökülmüştü. </st><st c="12715">Kemoterapi yüzünden tüm saçlarını kaybetmişti. </st><st c="12762">Kucağımda uykuya daldığını hatırlıyorum. </st><st c="12803">Ve dua ettiğimi. </st><st c="12820">Saatlerce dua ettim, Tanrı’ya bir sürü çılgınca söz verdim. </st><st c="12880">Sophie ölseydi, herhalde bir daha kiliseye adımımı bile atmazdım.”  </st></p>
			<p><st c="12947">Maura yumuşak bir sesle, “Ama Sophie yaşadı” dedi.  </st></p>
			<p><st c="12998">Daniel ona bakıp gülümsedi. </st><st c="13026">“Evet, yaşadı. </st><st c="13041">Ben de, Tanrı’ya verdiğim bütün sözleri tuttum. </st><st c="13089">Her birini. </st><st c="13101">Çünkü o gün, Tanrı beni duymuştu. </st><st c="13135">Bundan şüphem yok.”  </st></p>
			<p><st c="13155">“Sophie, şimdi nerede?”  </st></p>
			<p><st c="13179">“Mutlu bir evliliği var ve Manchester’da yaşıyor. </st><st c="13229">İki çocuk evlat edindi.” Mutfak masasında Maura’nın karşısına oturdu. </st><st c="13299">“Ben de buradayım.”  </st></p>
			<p><st c="13319">“Peder Brophy.”  </st></p>
			<p><st c="13335">“Artık neden bunu seçtiğimi biliyorsun.”  </st></p>
			<p><st c="13376">Maura, </st><span><st c="13383">Peki, bu doğru bir seçim miydi</st></span><st c="13413"> diye sormak istediyse de bunu yapmadı.  </st></p>
			<p><st c="13453">Şarap kadehlerini tekrar doldurdular. </st><st c="13491">Maura taze Fransız ekmeğini dilimleyip salatayı hazırladı. </st><st c="13550">Üzerinden dumanlar tüten </st><span><st c="13575">coq au vin</st></span><st c="13585">’i servis kâselerine aktardı. </st><st c="13616">Bir erkeğin kalbine giden yol midesinden geçerdi. </st><st c="13666">Aslında istediği ve ulaşmaya çalıştığı yer orası mıydı? </st><st c="13722">Daniel Brophy’nin kalbi?  </st></p>
			<p><span><st c="13747">Belki de onu elde etmem imkânsız olduğu için, onu istemeyi de güvenli buluyorumdur. </st><st c="13831">Ona ulaşamayacağım için, beni Victor’ın incittiği gibi incitemez.  </st></span></p>
			<p><st c="13897">Ama Victor’la evlendiğinde, onun da kendisini asla bu şekilde incitemeyeceğini düşünüyordu.   </st></p>
			<p><span><st c="13989">Kesinlikle düşündüğümüz kadar dayanıklı değiliz.</st></span>  </p>
			<p><st c="14037">Yemeklerini henüz bitirmişlerdi ki, çalan kapı ziliyle ikisi de gerildi. </st><st c="14111">Masum bir gece geçiriyor olsalar da, suçüstü yakalanmış iki âşık gibi gergin bakışlarla birbirlerine baktılar.  </st></p>
			<p><st c="14222">Jane Rizzoli, Maura’nın verandasındaydı; siyah saçları nemli yaz havasında karmaşık bir bukleler yığınına dönüşmüştü. </st><st c="14340">Hava sıcak olmasına rağmen üstünde işe giderken giydiği koyu renk pantolon ceket takımlardan biri vardı. </st><st c="14445">Rizzoli’nin ciddi bakışlarını gören Maura, “Buraya, dostane bir ziyaret için gelmedi” diye düşündü. </st><st c="14545">Bakışlarını aşağı indirdiğinde, Rizzoli’nin elinde bir dosya çantası olduğunu gördü.  </st></p>
			<p><st c="14630">“Seni evinde rahatsız ettiğim için üzgünüm doktor, ama konuşmamız gerekiyor. </st><st c="14707">Seninle ofisinde değli burada konuşmanın daha iyi olacağını düşündüm.”  </st></p>
			<p><st c="14778">“Bu, davayla mı ilgili?”  </st></p>
			<p><st c="14803">Rizzoli başıyla onayladı. </st><st c="14829">İkisinin de hangi davadan bahsettiğini belirtmeye ihtiyacı yoktu; hangisi olduğunu ikisi de biliyordu. </st><st c="14932">Rizzoli’yle profesyonel anlamda birbirlerine saygı duysalar da, henüz samimi bir arkadaşlıkları yoktu ve o akşam birbirlerine hafif bir tedirginlikle yaklaşıyorlardı. </st><st c="15099">Bir şey oldu, diye düşündü Maura. </st><st c="15133">Benden sakınmasına sebep olan bir şey oldu.  </st></p>
			<p><st c="15177">“Lütfen içeri gel.”  </st></p>
			<p><st c="15197">Rizzoli eve girip yemek kokusunu içine çekerek durdu. </st><st c="15251">“Akşam yemeğini mi böldüm?”  </st></p>
			<p><st c="15279">“Hayır, az önce bitirmiştik.”  </st></p>
			<p><st c="15309">Maura’nın “Bitirmiştik” dediği, Rizzoli’nin dikkatinden kaçmadı. </st><st c="15374">Ayak sesleri duyup arkasını döndüğünde, şarap kadehlerini tekrar mutfağa götüren Daniel’ı koridorda gördü.   </st></p>
			<p><st c="15481">“İyi akşamlar dedektif” dedi Daniel.  </st></p>
			<p><st c="15518">Rizzoli şaşkınlıkla gözlerini kırpıştırdı. </st><st c="15561">“Peder Brophy.”  </st></p>
			<p><st c="15577">Daniel mutfağa geçti, Rizzoli de tekrar Maura’ya döndü. </st><st c="15633">Hiçbir şey söylemese de, ne düşündüğü çok açıktı. </st><st c="15683">Cemaat üyesi o kadınla aynı şeyi düşünüyordu. </st><span><st c="15729">Biliyorum, kötü görünüyor ama hiçbir şey olmadı. </st><st c="15778">Sadece yemek yiyip konuştuk. </st><st c="15807">Bana böyle bakmak zorunda mısın?</st></span>  </p>
			<p><st c="15839">“Şey...” dedi Rizzoli. </st><st c="15863">Bu tek sözcüğün içine bir sürü anlam sıkıştırmıştı. </st><st c="15915">Porselen tabaklarla çatal bıçakların sesini duydular. </st><st c="15969">Daniel bulaşık makinesini dolduruyordu. </st><st c="16009">Maura’nın evinde, mutfağında bir rahip vardı.  </st></p>
			<p><st c="16055">“Mümkünse seninle yalnız konuşmam gerekiyor” dedi Rizzoli.  </st></p>
			<p><st c="16114">“Bu gerçekten gerekli mi? </st><st c="16140">Peder Brophy, iyi bir arkadaşım.”  </st></p>
			<p><st c="16174">“Bunu konuşmak zaten yeterince zor olacak doktor.”  </st></p>
			<p><st c="16225">“Ama ona gitmesini söyleyemem ki.” Mutfaktan çıkan Daniel’ın ayak seslerini duyduğunda sustu.  </st></p>
			<p><st c="16319">“Ama gerçekten gitmeliyim” dedi. </st><st c="16352">Rizzoli’nin dosya çantasına baktı. </st><st c="16387">“Belli ki iş konuşmanız gerekiyor.”  </st></p>
			<p><st c="16423">“Aslında, bu doğru” dedi Rizzoli.  </st></p>
			<p><st c="16457">Daniel Maura’ya gülümsedi. </st><st c="16484">“Akşam yemeği için teşekkür ederim.”  </st></p>
			<p><st c="16521">“Bekle” dedi Maura. </st><st c="16541">“Daniel.” Onunla birlikte verandaya çıkıp kapıyı arkasından kapattı. </st><st c="16610">“Gitmen gerekmiyor” dedi.  </st></p>
			<p><st c="16636">“Seninle yalnız konuşması gerekiyor.”  </st></p>
			<p><st c="16674">“Çok üzgünüm.”  </st></p>
			<p><st c="16689">“Neden? </st><st c="16697">Harika bir akşamdı.”  </st></p>
			<p><st c="16718">“Evimden kovuluyormuşsun gibi hissediyorum.”  </st></p>
			<p><st c="16763">Daniel uzanıp sıcak ve güven verici bir hareketle Maura’nın kolunu tuttu. </st><st c="16837">“Tekrar konuşmaya ihtiyacın olduğunda beni ara” dedi. </st><st c="16891">“Saat kaç olursa olsun.”  </st></p>
			<p><st c="16916">Maura onun arabasına doğru ilerleyişini izledi; siyah giysileri yaz gecesine karışıyordu. </st><st c="17006">Daniel el sallamak için arkasına döndüğünde Maura karanlığın içinde parlayan tek beyaz şey olan rahip yakasını bir kez daha gördü.   </st></p>
			<p><st c="17137">Tekrar eve girdiğinde Rizzoli’nin hâlâ koridorda durup onu izlediğini gördü. </st><st c="17214">Elbette, Daniel’ı merak ediyordu. </st><st c="17248">Rizzoli kör değildi; aralarında arkadaşlıktan öte bir şey geliştiğini görebiliyordu.  </st></p>
			<p><st c="17333">“Sana bir içki ikram edebilir miyim?” diye sordu Maura.  </st></p>
			<p><st c="17389">“Harika olur. </st><st c="17403">Alkolsüz bir şey.” Rizzoli karnına dokundu. </st><st c="17447">“Ufaklık henüz içki içmek için çok küçük.”  </st></p>
			<p><st c="17490">“Elbette.”  </st></p>
			<p><st c="17501">Maura, kendini iyi ev sahibesi rolünü oynamaya zorlayarak koridor boyunca ilerledi. </st><st c="17585">Mutfakta iki bardağa birkaç parça buz atıp onları portakal suyuyla doldurdu. </st><st c="17662">Kendininkine biraz votka ekledi. </st><st c="17695">İçecekleri masaya koymak için dönerken Rizzoli’nin çantasından bir dosya çıkartıp mutfak masasına koyduğunu gördü.   </st></p>
			<p><st c="17810">“Nedir o?” diye sordu.  </st></p>
			<p><st c="17833">“Önce ikimiz de oturalım mı doktor? </st><st c="17869">Çünkü az sonra sana söyleyeceğim şeyler, biraz sarsıcı.”  </st></p>
			<p><st c="17926">Maura mutfak masasındaki sandalyelerden birine oturdu; Rizzoli de aynısını yaptı. </st><st c="18008">Aralarında dosyayla karşılıklı oturdular. </st><st c="18050">Maura dosyaya bakarken sırlarla dolu Pandora’nın kutusu diye düşündü. </st><st c="18120">Belki de aslında içinde ne olduğunu bilmek istemiyorumdur.  </st></p>
			<p><st c="18179">“Geçen hafta sana Anna Jessop hakkında söylediğim şeyleri hatırlıyor musun? </st><st c="18255">Hakkında, altı aydan daha eski hiçbir şey bulamadığımızı. </st><st c="18313">Ve elimizdeki tek adresi, boş bir apartman dairesiydi.”  </st></p>
			<p><st c="18369">“Ona ‘hayalet’ demiştin.”  </st></p>
			<p><st c="18395">“Bir anlamda, bu doğru. </st><st c="18419">Anna Jessop diye biri yoktu.”  </st></p>
			<p><st c="18449">“Bu nasıl mümkün olabilir?”  </st></p>
			<p><st c="18477">“Çünkü Anna Jessop gerçek biri değildi. </st><st c="18517">Bir takma isimdi. </st><st c="18535">Gerçek ismi, Anna Leoni’ydi. </st><st c="18564">Altı ay önce, tamamen yeni bir kimliğe büründü. </st><st c="18612">Hesaplarını kapatmakla başladı, sonunda evinden de taşındı. </st><st c="18672">Yeni ismiyle, Brighton’da hiçbir zaman taşınmaya niyetlenmediği bir daire tuttu. </st><st c="18753">Bu, birileri yeni ismini öğrenmeyi başarırsa diye hazırladığı bir çıkmaz sokaktı. </st><st c="18835">Sonra eşyalarını toplayıp Maine’e taşındı. </st><st c="18878">Körfezin ortasında, küçük bir kasabaya. </st><st c="18918">Son iki aydır orada yaşıyordu.”  </st></p>
			<p><st c="18950">“Tüm bunları nasıl öğrendin?”  </st></p>
			<p><st c="18980">“Ona bunu yapmasında yardım eden polisle konuştum.”  </st></p>
			<p><st c="19032">“Polis mi?”  </st></p>
			<p><st c="19044">“Dedektif Ballard, Newton Polisi’nden.”  </st></p>
			<p><st c="19084">“Peki, kanundan kaçtığı için mi sahte isim kullanıyordu?”  </st></p>
			<p><st c="19142">“Hayır. </st><st c="19150">Bence neden kaçtığını tahmin edebilirsin. </st><st c="19192">Eski hikâye.”  </st></p>
			<p><st c="19206">“Bir adamdan mı?”  </st></p>
			<p><st c="19224">“Evet, ne yazık ki çok varlıklı bir adamdan. </st><st c="19269">Doktor Charles Cassell.”  </st></p>
			<p><st c="19294">“Onu tanımıyorum.”  </st></p>
			<p><st c="19313">“Cassell İlaçları. </st><st c="19332">Şirketin kurucusu. </st><st c="19351">Anna onun şirketinde araştırmacıydı. </st><st c="19388">Bir ilişkileri oldu, ama yıllar sonra Anna onu terk etmeye çalıştı.”  </st></p>
			<p><st c="19457">“Ve adam buna izin vermedi.”  </st></p>
			<p><st c="19486">“Doktor Cassell, yoluna çıkmaman gereken bir adammış gibi görünüyor. </st><st c="19555">Anna bir gece Newton’daki bir acil servise, morarmış bir gözle geldi. </st><st c="19625">Ondan sonra, işler gerçekten korkutucu bir hal almaya başladı. </st><st c="19688">Takip edildi. </st><st c="19702">Ölüm tehditleri aldı. </st><st c="19724">Hatta posta kutusuna ölü bir kanarya bile bırakıldı.”  </st></p>
			<p><st c="19778">“Tanrım.”  </st></p>
			<p><st c="19788">“Evet, al sana gerçek aşk. </st><st c="19815">Bazen, bir adamın sana zarar vermesini engellemenin tek yolu onu vurmak ya da ondan kaçmaktır. </st><st c="19910">Belki de ilk ihtimali seçmiş olsa, hâlâ hayatta olurdu.”  </st></p>
			<p><st c="19967">“Adam onu buldu.”  </st></p>
			<p><st c="19985">“Yapmamız gereken tek şey, bunu kanıtlamak.”  </st></p>
			<p><st c="20030">“Bunu yapabilir misin?”  </st></p>
			<p><st c="20054">“Henüz Doktor Cassell’la konuşma fırsatımız olmadı. </st><st c="20106">İlginç biçimde, Anna’nın vurulduğu akşamın sabahı Boston’dan ayrılmış. </st><st c="20177">Geçen hafta boyunca iş gezisindeydi ve yarından önce dönmesini beklemiyorlar.” Rizzoli portakal suyu bardağını dudaklarına doğru kaldırdı ve içindeki buzların tıkırtısı Maura’nın sinirlerini gerdi. </st><st c="20375">Rizzoli içeceği yerine bırakıp bir süre sessiz kaldı. </st><st c="20429">Maura, bir şey için zaman kazanmaya çalışıyor, ama ne diye düşündü.  </st></p>
			<p><st c="20497">“Anna Leoni hakkında, bilmen gereken bir şey daha var” dedi Rizzoli. </st><st c="20566">Masanın üstündeki dosyayı işaret etti. </st><st c="20605">“Bunu sana getirdim.”  </st></p>
			<p><st c="20627">Maura dosyayı açtığında tuhaf bir tanışıklık hissetti. </st><st c="20682">İçinde, cüzdanda taşınacak boyuttaki bir fotoğrafın renkli fotokopisi vardı. </st><st c="20759">Siyah saçlı, ciddi ifadeli küçük bir kız, kollarıyla ona korumacı bir tavırla sarılmış, yaşlıca bir çiftin arasında duruyordu. </st><st c="20886">Maura yumuşakça, “Bu kız ben olabilirdim” dedi.  </st></p>
			<p><st c="20934">“Bunu cüzdanında taşıyordu. </st><st c="20962">Burada Anna’nın on yaş civarında, ebeveyni Roth ve William Leoni’yle olduğunu düşünüyoruz. </st><st c="21053">İkisi de ölmüş.”  </st></p>
			<p><st c="21070">“Bunlar, ailesi mi?”  </st></p>
			<p><st c="21091">“Evet.”  </st></p>
			<p><st c="21099">“Ama... </st><st c="21107">Çok yaşlılar.”  </st></p>
			<p><st c="21122">“Evet, yaşlılar. </st><st c="21139">Bu fotoğraf çekildiğinde, annesi Ruth altmış iki yaşındaydı.” Rizzoli durdu. </st><st c="21216">“Anna tek çocuklarıydı.”  </st></p>
			<p><st c="21241">Tek çocuk. </st><st c="21252">Yaşlı anne baba. </st><st c="21269">Maura, Bu hikâyenin nereye varacağını biliyorum diye düşündü. </st><st c="21331">Ve Rizzoli’nin bana söylemek üzere olduğu şeyden çok korkuyorum. </st><st c="21396">Bu gece buraya gelmesinin asıl sebebi bu. </st><st c="21438">Mesele Anna Leoni ve tacizci âşığı değil; mesele bundan çok daha sarsıcı.  </st></p>
			<p><st c="21512">Maura bakışlarını Rizzoli’ye doğru kaldırdı. </st><st c="21557">“Evlatlık mı?”  </st></p>
			<p><st c="21572">Rizzoli başıyla onayladı. </st><st c="21598">“Anna doğduğunda Bayan Leoni elli iki yaşındaydı.”  </st></p>
			<p><st c="21649">“Çoğu kurum, bu yaşta ona evlatlık vermezdi.”  </st></p>
			<p><st c="21695">“Bu yüzden de muhtemelen bir avukat yardımıyla, özel bir evlat edinme işlemi yaptılar.”  </st></p>
			<p><st c="21783">Maura ikisi de ölmüş olan kendi ebeveynini düşündü. </st><st c="21835">Onlar da yaşlıydı; kırklarındalardı.  </st></p>
			<p><st c="21872">“Kendi evlat edinilme hikâyen hakkında neler biliyorsun doktor?”  </st></p>
			<p><st c="21937">Maura derin bir nefes aldı. </st><st c="21965">“Babam öldükten sonra, evlat edinme belgelerini buldum. </st><st c="22021">Her şey Boston’daki bir avukat aracılığıyla yapılmıştı. </st><st c="22077">Birkaç yıl önce, bana gerçek annemin adını söyleyip söyleyemeyeceğini öğrenmek için ona telefon ettim.”  </st></p>
			<p><st c="22181">“Söyledi mi?”  </st></p>
			<p><st c="22195">“Kayıtlarımın gizli olduğunu söyledi. </st><st c="22233">Bana herhangi bir bilgi vermeyi reddetti.”  </st></p>
			<p><st c="22276">“Peki sen bunun peşine düşmedin mi?”  </st></p>
			<p><st c="22313">“Hayır, düşmedim.”  </st></p>
			<p><st c="22332">“Avukatın adı, Terence Van Gates miydi?”  </st></p>
			<p><st c="22373">Maura ölüm sessizliğine büründü. </st><st c="22406">Soruya cevap vermesine gerek yoktu; Rizzoli’nin, şaşkın bakışlarından her şeyi anladığını biliyordu. </st><st c="22507">“Bunu nereden bildin?” diye sordu.  </st></p>
			<p><st c="22542">“Ölümünden iki gün önce Anna burada, Boston’da, Tremont Otel’e giriş yaptı. </st><st c="22618">Otel odasından iki telefon etti. </st><st c="22651">İlk aradığı, o an şehir dışında olan Dedektif Ballard’ı. </st><st c="22708">Diğeri, Van Gates’in ofisiydi. </st><st c="22739">Onunla neden iletişime geçtiğini bilmiyoruz; Van Gates henüz telefonlarıma cevap vermedi.”  </st></p>
			<p><st c="22830">Maura, işte şimdi esas mesele geliyor diye düşündü. </st><st c="22882">Bu gece burada, mutfağımda olmasının asıl sebebi.  </st></p>
			<p><st c="22932">“Anna Leoni’nin evlatlık olduğunu biliyoruz. </st><st c="22977">Kan grubu ve doğum günü seninle aynı. </st><st c="23015">Ve ölmeden hemen önce Van Gates’le konuştu; senin evlat edinilme işlemlerini yapan avukatla. </st><st c="23108">Bunlar, gerçekten çok büyük tesadüfler.”  </st></p>
			<p><st c="23149">“Bunları ne zamandır biliyorsun?”  </st></p>
			<p><st c="23183">“Birkaç gündür.”  </st></p>
			<p><st c="23200">“Ve bana söylemedin. </st><st c="23221">Bunları benden sakladın.”  </st></p>
			<p><st c="23247">“Gerek olmadığı sürece, seni üzmek istemedim.”  </st></p>
			<p><st c="23294">“Ama ben, bu kadar uzun zaman beklediğin için </st><span><st c="23340">üzgünüm</st></span><st c="23347">.”  </st></p>
			<p><st c="23350">“Bunu yapmak zorundaydım, çünkü yanıtlanması gereken bir soru daha vardı.” Rizzoli derin bir nefes aldı. </st><st c="23455">“Bu akşamüstü, DNA laboratuvarından Walt DeGroot’la konuştum. </st><st c="23517">Hafta başında ondan, senin istediğin testi yapmasını rica etmiştim. </st><st c="23585">Bu akşamüstü, çektiği otoradyogramları gösterdi. </st><st c="23634">İki ayrı VNTR profili yapmış. </st><st c="23664">Biri Anna Leoni’nin. </st><st c="23685">Diğeri senin.”  </st></p>
			<p><st c="23700">Maura, almak üzere olduğu darbeye hazırlanarak hiç kıpırdamadan oturdu.  </st></p>
			<p><st c="23772">“Uyumlular” dedi Rizzoli. </st><st c="23798">“İki genetik profil, birbirinin aynısı.”   </st></p>
		</div>
	<div id="charCountTotal" value="23839"></div></body>
</html>
