<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-16</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-16" xml:lang="tr-TR">
		<div>
			<p>  </p>
			<p id="_idParaDest-16" xml:lang="en-GB"><st c="0">14</st><span>  </span></p>
			<p><st c="2">Mattie Purvis, gündüz mü, gece mi olduğunu bilmiyordu. </st><st c="58">Saati yoktu; geçen saatlerin ya da günlerin hesabını tutamıyordu. </st><st c="124">İşin en zor kısmı, ne zamandır bu kutunun içinde olduğunu bilmemekti. </st><st c="194">Tek başına, korkuyla kaç kez kalbi atmış, kaç kez nefes almıştı? </st><st c="259">Saniyeleri, sonra dakikaları saymaya çalıştı ama beş dakikanın sonunda pes etti. </st><st c="340">Umutsuzluğunu biraz dağıtmaya yarıyorsa da bu, faydasız bir egzersizdi.   </st></p>
			<p><st c="412">Hapishanesinin her santimetrekaresini çoktan keşfetmişti. </st><st c="470">Kazabileceği ya da genişletebileceği hiçbir çatlak, hiçbir zayıf nokta bulamamıştı. </st><st c="554">Battaniyeyi altına sermişti; bu tahta zeminin sertliğini biraz yumuşatıyordu. </st><st c="632">Plastik lazımlığı, etrafa sıçratmadan kullanmayı öğrenmişti. </st><st c="693">Bir kutunun içinde kapana kısıldığında bile, hayat bir rutine oturuyordu. </st><st c="767">Uyu. </st><st c="772">Su iç. </st><st c="779">Çişini yap. </st><st c="791">Zamanın hesabını yapmasına yardımcı olan tek şey, yiyecek stoğuydu. </st><st c="859">Hershey çikolatalarından kaç tanesini yediği ve geriye kaç tane kaldığı.  </st></p>
			<p><st c="932">Torbada hâlâ bir düzine çikolata vardı.  </st></p>
			<p><st c="972">Ağzına çikolatadan kalan küçük bir parçayı attı ama onu çiğnemedi. </st><st c="1039">Dilinin üstünde mis kokulu çikolatanın erimesine izin verdi. </st><st c="1100">Çikolatayı her zaman çok sevmişti; hiçbir zaman bir şekerci dükkânının önünden, kâğıt yuvalarında koyu renk mücevherler gibi sergilenen truffle çikolatalarına bakmadan geçmeyi başaramamıştı. </st><st c="1291">Buruk kakao tozu, vişne şekeri ve rom şurubunun çenesinden süzülüşünü düşündü; bu, elindeki basit çikolatadan çok uzaktı. </st><st c="1413">Ama çikolata çikolataydı ve Mattie elindekinin tadını çıkartıyordu.   </st></p>
			<p><st c="1481">Bu, sonsuza dek sürmeyecekti.  </st></p>
			<p><st c="1511">Hücresini kirleten buruşturulmuş çikolata kâğıtlarına baktı ve yiyeceğinin büyük bir kısmını şimdiden tüketmiş olabileceği düşüncesini görmezden gelmeye çalıştı. </st><st c="1673">Yiyeceği bittiğinde ne olacaktı? </st><st c="1706">Mattie, gerisinin geleceğini düşünüyordu. </st><st c="1748">Onu kaçıran kişi, neden ona önce su ve yiyecek verdikten günler sonra, aç kalarak ölmesine izin versindi ki?   </st></p>
			<p><st c="1857">Hayır, hayır, hayır. </st><st c="1878">Ben yaşamalıyım; ölmemeliyim.  </st></p>
			<p><st c="1908">Yüzünü hava deliğine doğru kaldırıp derin nefesler aldı. </st><st c="1965">Kendi kendine, “Yaşamam gerek” diye tekrarlıyordu. </st><st c="2016">“Yaşamam gerek.”  </st></p>
			<p><span><st c="2033">Ama neden?  </st></span></p>
			<p><st c="2044">Kafasının içinde bu sözcükler yankılanırken tekrar duvara dayanıp oturdu. </st><st c="2118">Buna bulabildiği tek cevap </st><span><st c="2145">fidye</st></span><st c="2150">ydi. </st><st c="2156">Ah ne aptalsın. </st><st c="2172">Dwayne’in yarattığı imaja kanmışsın. </st><st c="2209">BMW’ler, Breitling saat, tasarım kravatlar. </st><span><st c="2253">Böyle bir araba kullandığında, koruman gereken bir imajın vardır</st></span><st c="2317">. Deliler gibi gülmeye başladı. </st><st c="2349">Paramız olduğuna inandığı için kaçırıldım. </st><st c="2392">Dwayne’in fidye ödeyecek parası yok.  </st></p>
			<p><st c="2429">Dwayne’in evlerine girip, onun gittiğini gördüğünü hayal etti. </st><st c="2492">Arabamın garajda, sandalyemin devrilmiş olduğunu görecek diye düşündü. </st><st c="2563">Fidye notunu görene kadar hiçbir şeyi anlamayacak. </st><st c="2614">Para isteyen notu okuyana kadar. </st><span><st c="2647">Ödeyeceksin, değil mi?</st></span>  </p>
			<p><span><st c="2669">Değil mi?</st></span>  </p>
			<p><st c="2679">Fenerin ışığı aniden loşlaştı. </st><st c="2711">Mattie feneri havaya kaldırıp eline vurdu. </st><st c="2754">Fener, bir an için daha parlak ışık verdikten sonra tekrar soldu. </st><st c="2820">Tanrım, piller diye düşündü Mattie. </st><st c="2856">Aptal! </st><st c="2863">Feneri bu kadar uzun süre açık tutmamalıydın! </st><st c="2909">Alışveriş torbasının içini karıştırıp yeni bir pil paketini açtı. </st><st c="2975">Piller dört bir yana yuvarlanarak dağıldı. </st><st c="3018">Mattie’nin nefesi, yükselen panikle birlikte hırıldamaya başladı. </st><st c="3084">Tamam, tamam Mattie. </st><st c="3105">Kes şunu. </st><st c="3115">Yeni pillerin olduğunu biliyorsun. </st><st c="3150">Sadece onları doğru yönde takman gerekiyor.   </st></p>
			<p><st c="3194">Yerdeki pilleri aramak için elleriyle toprağın üstünü aradı. </st><st c="3255">Derin bir nefes alıp fenerin vidasını açtı ve kapağı dikkatlice bükülü dizinin üstüne yerleştirdi. </st><st c="3354">Eski pilleri çıkartıp onları bir kenara koydu. </st><st c="3401">Kör karanlığın içinde hareket ediyordu. </st><st c="3441">Önemli bir parçayı kaybederse, ışık olmadan onu bir daha hiç bulamayabilirdi. </st><st c="3519">Sakin ol, Mattie. </st><st c="3537">Daha önce fener pili değiştirdin. </st><st c="3571">Sadece onları yerine tak; pozitif taraf içeri gelecek. </st><st c="3626">Bir, iki... </st><st c="3638">Şimdi kapağı vidala...   </st></p>
			<p><st c="3661">Aniden parlak ve güzel bir ışık etrafı aydınlattı. </st><st c="3712">Mattie derin bir nefes verip bir kilometre koşup yorulmuş gibi kamburunu çıkardı. </st><st c="3794">Işığın geri geldi; şimdi onu tutumlu kullan. </st><st c="3839">Tekrar bitmesine izin verme. </st><st c="3868">Feneri kapatıp karanlıkta oturdu. </st><st c="3902">Bu kez nefesleri düzenli ve yavaştı. </st><st c="3939">Panik yoktu. </st><st c="3952">O an göremiyor olabilirdi, ama parmağı fener düğmesinin üzerindeydi ve istediği an ışığı açabilirdi. </st><span><st c="4053">Kontrol bende.</st></span>  </p>
			<p><st c="4067">Orada, karanlıkta otururken kontrol edemediği şey, üzerine saldıran korkularıydı. </st><st c="4150">Artık Dwayne kaçırıldığını öğrenmiş olmalıydı. </st><st c="4197">Notu okumuş ya da bir telefon almış olmalıydı. </st><span><st c="4244">Karın ya da paran.</st></span><st c="4262"> Ödeyecek, elbette ödeyecek. </st><st c="4291">Telefonda, tanımadığı bir sesle çılgınca pazarlık eden Dwayne’i hayal etti. </st><span><st c="4367">Onun canını yakma, lütfen onun canını yakma!</st></span><st c="4411"> Mutfak masasında oturup ona söylediği tüm sert sözler için çok üzülen ve ağlayan Dwayne’i hayal etti. </st><st c="4514">Mattie’nin kendisini küçücük ve önemsiz hissetmesine sebep olan, yaptığı yüzlerce küçük şey için. </st><st c="4612">Artık sadece karısını geri alabimeyi, ona kendisi için ne kadar değerli olduğunu söyleyebilmeyi diliyordu...  </st></p>
			<p><span><st c="4721">Hayal kuruyorsun, Mattie.</st></span>  </p>
			<p><st c="4746">En derinlerine kadar ulaşıp kalbini acımasızca pençesine alan acıya karşı koymak için gözlerini sımsıkı kapattı.  </st></p>
			<p><span><st c="4860">Seni sevmediğini biliyorsun. </st><st c="4889">Bunu aylardır biliyorsun</st></span><st c="4913">.  </st></p>
			<p><st c="4915">Kollarını karnının etrafına sararak kendisini ve bebeği kucakladı. </st><st c="4982">Hapishanesinin bir köşesine kıvrılmışken, artık gerçeği kendisinden saklayamıyordu. </st><st c="5066">Bir gece duştan çıktığında Dwayne’in iğrenerek karnına bakışını hatırlıyordu. </st><st c="5144">Ya da Mattie onu boynundan öpmek için arkasından yaklaşırken eliyle onu uzaklaştırdığı akşamları. </st><st c="5242">Ya da iki ay önce, Everett’lerin evinde Dwayne’i kaybettiği ve sonunda, arka balkonda Jen Hockmeister’le flört ederken bulduğu geceyi. </st><st c="5377">Elinde bir sürü ipucu vardı ama Mattie tüm bunları gerçek aşka inandığı için görmezden gelmişti. </st><st c="5474">Dwayne Purvis’le bir doğumgünü partisinde tanıştırıldığından beri, kendisini rahatsız etmesi gereken tarafları olduğunu bilmesine rağmen, doğru adamın o olduğuna inanmıştı. </st><st c="5647">Dwayne randevularında hesabın yarısını öderdi; bir aynanın önünden saçlarını düzeltmeden geçemezdi. </st><st c="5747">Bunlar uzun vadede önemli olmayacak, küçük şeylerdi, çünkü sevgileri onları bir arada tutardı. </st><st c="5842">Mattie kendine bunları söylemişti; başka birinin aşkına ait güzel yalanlar. </st><st c="5918">Bu, Mattie’nin filmlerde gördüğü gibi bir aşk olabilirdi, ama onun aşkı değildi. </st><st c="5999">Onun hayatına ait değildi.  </st></p>
			<p><st c="6026">Onun hayatı, buydu. </st><st c="6046">Bir kutunun içinde, kapana kısılmış oturup onu geri istemeyen kocasının fidye ödemesini beklemek.  </st></p>
			<p><st c="6144">İnanmak istediği değil, gerçek Dwayne’in mutfak masasında oturup fidye notunu okuyuşunu hayal etti. </st><span><st c="6244">Karın elimizde. </st><st c="6260">Bize bir milyon dolar ödemezsen...</st></span>  </p>
			<p><st c="6294">Hayır, bu çok yüksek bir miktardı. </st><st c="6330">Aklı başında kimse, bu kadar çok para istemezdi. </st><st c="6379">Bugünlerde adam kaçıranlar, kaçırdıkları eşler için ne kadar fidye istiyordu? </st><st c="6457">Yüz bin dolar, kulağa çok daha mantıklı geliyordu. </st><st c="6508">Yine de, Dwayne bunu ödemezdi. </st><st c="6539">Tüm malvarlığını satması gerekirdi. </st><st c="6575">Beemer’ları, evi. </st><st c="6593">Bir eş, ne kadar ederdi?  </st></p>
			<p><span><st c="6618">Beni sevdiysen, beni biraz olsun sevdiysen fidyeyi ödersin. </st><st c="6678">Lütfen öde.  </st></span></p>
			<p><st c="6690">Umutsuzluğa boğularak yere uzanıp kendine sarıldı. </st><st c="6741">Bu, herhangi birinin onu kapatabileceğinden daha derin ve karanlık olan, kendi hapishanesiydi.   </st></p>
			<p><st c="6836">“</st><span><st c="6837">Hanımefendi. </st><st c="6850">Hanımefendi</st></span><st c="6861">!”  </st></p>
			<p><st c="6864">Mattie hıçkırıkların arasında donakaldı; bu fısıltıyı gerçekten duyduğundan emin olamıyordu. </st><st c="6957">Şimdi de sesler duymaya başlamıştı. </st><st c="6993">Deliriyordu.  </st></p>
			<p><st c="7006">“Hanımefendi, konuş benimle.”  </st></p>
			<p><st c="7036">Feneri açıp başının üzerine tuttu. </st><st c="7071">Ses oradan, hava deliğinden gelmişti.   </st></p>
			<p><st c="7109">“Beni duyabiliyor musun?” Bir erkek sesiydi. </st><st c="7154">Alçak ve melodili bir sesti. </st><st c="7183">Mattie, “Sen kimsin?” dedi.   </st></p>
			<p><st c="7211">“Yiyecekleri buldun mu?”  </st></p>
			<p><st c="7236">“</st><span><st c="7237">Sen kimsin</st></span><st c="7247">?”  </st></p>
			<p><st c="7250">“Dikkatli ol. </st><st c="7264">Uzun süre idare etmelisin.”  </st></p>
			<p><st c="7292">“Kocam sana para verir. </st><st c="7316">Vereceğinden eminim. </st><st c="7337">Lütfen beni buradan çıkar!”  </st></p>
			<p><st c="7365">“Sancın var mı?”  </st></p>
			<p><st c="7382">“Sadece dışarı çıkmak istiyorum! </st><st c="7415">Dışarı çıkmama izin ver!”  </st></p>
			<p><st c="7441">“Zamanı geldiğinde.”  </st></p>
			<p><st c="7462">“Beni ne kadar burada tutacaksın? </st><st c="7496">Beni ne zaman dışarı çıkaracaksın?”  </st></p>
			<p><st c="7532">“Daha sonra.”  </st></p>
			<p><st c="7546">“Bu da ne demek?”  </st></p>
			<p><st c="7564">Cevap gelmedi.  </st></p>
			<p><st c="7579">“Hey! </st><st c="7585">Bayım, hey! </st><st c="7597">Kocama hayatta olduğumu söyle. </st><st c="7628">Sana para vermesini söyle!”  </st></p>
			<p><st c="7656">Gıcırtılı ayak sesleri uzaklaştı.  </st></p>
			<p><st c="7690">“Gitme!” diye bağırdı Mattie. </st><st c="7720">“Beni dışarı çıkar!” Yukarı uzanıp tavanı yumrukladı. </st><st c="7774">“Beni dışarı </st><span><st c="7787">çıkarmalısın</st></span><st c="7799">!” diye çığlık attı.   </st></p>
			<p><st c="7820">Ayak sesleri gitmişti. </st><st c="7843">Yukarı, hava deliğine baktı. </st><st c="7872">“Geri geleceğini söyledi” diye düşündü. </st><st c="7912">“Yarın, geri gelecek. </st><st c="7934">Dwayne fidyeyi ödedikten sonra beni serbest bırakacak.”  </st></p>
			<p><st c="7990">Sonra, aniden aklına geldi. </st><span><st c="8018">Dwayne</st></span><st c="8024">. Hava deliğindeki ses, kocasından bir kez bile bahsetmemişti.  </st></p>
		</div>
	<div id="charCountTotal" value="8087"></div></body>
</html>
