<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-34</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-34" xml:lang="tr-TR">
		<div>
			<p>  </p>
			<p id="_idParaDest-34" xml:lang="en-GB"><st c="0">32</st><span>  </span></p>
			<p><st c="2">Maura ilk kez, diğer taraftaydı. </st><st c="36">Bir doktor değil bir hasta olarak, sedye koridor boyunca ilerlerken, cerrahi bone takmış bir hemşire endişeli gözlerle ona bakarken, tavanda titreşen ışıkları izliyordu. </st><st c="206">Tekerlekler gıcırdadı; hemşire sedyeyi çift kanatlı kapıdan ameliyathaneye iterken biraz zorlandı. </st><st c="305">Artık Maura’nın üstünde daha farklı, daha sert, kör edici ışıklar parlıyordu. </st><st c="383">Otopsi odasının ışıklarına benziyordu.  </st></p>
			<p><st c="422">Maura ışıklar karşısında gözlerini kapattı. </st><st c="466">Ameliyat hemşiresi onu masaya alırken aynı lambaların altında çıplak yatan, vücudu kesilip açılmış, yabancılar tarafından incelenen Anna’yı düşündü. </st><st c="615">Anna’nın ruhunun üzerinde dolaşıp onu izlediğini hissetti; tıpkı Maura’nın daha önce Anna’ya baktığı gibi. </st><st c="722">Pentobarbital damarlarına yayılır, ışıklar gitgide sönükleşirken </st><span><st c="787">Kardeşim</st></span><st c="795"> diye düşündü. </st><span><st c="810">Beni mi bekliyorsun?</st></span>  </p>
			<p><st c="830">Ama uyandığında gördüğü kişi Anna değil, Jane Rizzoli’ydi. </st><st c="890">Yarı yarıya kapalı jaluzilerin arasından içeri yansıyan gün ışığı Maura’nın üzerine eğilen Rizzoli’nin yüzüne yatay çizgiler düşürüyordu.   </st></p>
			<p><st c="1028">“Selam doktor.”  </st></p>
			<p><st c="1044">Maura “Selam” diye fısıldadı.   </st></p>
			<p><st c="1074">“Kendini nasıl hissediyorsun?”  </st></p>
			<p><st c="1105">“Pek iyi değilim. </st><st c="1123">Kolum...” Maura irkildi.  </st></p>
			<p><st c="1148">“Sanırım biraz daha ağrı kesicinin vakti gelmiş.” Rizzoli uzanıp hemşireyi çağıran düğmeye bastı.   </st></p>
			<p><st c="1246">“Teşekkür ederim. </st><st c="1264">Her şey için teşekkür ederim.”  </st></p>
			<p><st c="1295">Hemşire gelip seruma bir doz morfin enjekte ederken sessiz kaldılar. </st><st c="1364">Sessizlik, hemşire çıktıktan sonra da devam etti ve ilacın büyüsü etkisini göstermeye başladı.  </st></p>
			<p><st c="1459">Maura yumuşak bir sesle, “Rick…” dedi.   </st></p>
			<p><st c="1498">“Üzgünüm. </st><st c="1508">Herhalde biliyorsundur...”  </st></p>
			<p><span><st c="1535">Biliyorum</st></span><st c="1544">. Gözlerini kırpıştırarak gözyaşlarının akmasını engelledi. </st><st c="1604">“Bir şansımız olmadı.”  </st></p>
			<p><st c="1627">“O kadın, bu şansı yakalamanıza izin vermezdi. </st><st c="1674">Arabandaki o pençe izi de Rick yüzündendi. </st><st c="1717">Kocasından uzak durmanı söylüyordu. </st><st c="1753">Kesilen sineklikler, posta kutusundaki ölü kuş, Anna’nın Cassell’i suçladığı tüm tehditler, bence Carmen’in işiydi; Anna’yı korkutup şehirden gitmesini, kocasını rahat bırakmasını sağlamaya çalışıyordu.”  </st></p>
			<p><st c="1957">“Ama sonra, Anna Boston’a döndü.”  </st></p>
			<p><st c="1991">Rizzoli başıyla onayladı. </st><st c="2017">“Geri geldi, çünkü bir kız kardeşi olduğunu öğrenmişti.”  </st></p>
			<p><span><st c="2074">Ben</st></span><st c="2077">.  </st></p>
			<p><st c="2079">“Carmen, kocasının kız arkadaşının tekrar şehre döndüğünü öğrendi” dedi Rizzoli. </st><st c="2160">“Anna’nın, Rick’in telesekreterine bıraktığı mesajı hatırlıyor musun? </st><st c="2230">Kızı onu duyup annesine söyledi. </st><st c="2263">Böylece, Carmen </st><span><st c="2279">barışmak</st></span><st c="2287"> konusundaki son umudunu da kaybetti. </st><st c="2325">Diğer kadın tekrar </st><span><st c="2344">onun</st></span><st c="2348"> alanına geliyordu. </st><span><st c="2368">Ailesinin</st></span><st c="2377"> alanına.”  </st></p>
			<p><st c="2388">Maura Carmen’in sözlerini hatırladı. </st><span><st c="2425">O, senin değildi.</st></span>  </p>
			<p><st c="2442">“Charles Cassell bana sevgi hakkında bir şey söylemişti” dedi Rizzoli. </st><st c="2514">“Bazı sevgililerin, asla vazgeçmediğini söylemişti. </st><st c="2566">Bu kulağa neredeyse romantik geliyor, değil mi? </st><st c="2614">Ölüm bizi ayırana kadar. </st><st c="2639">Ama bir de, bir sevgilinin onları bırakmaması, pes etmemesi yüzünden ne kadar çok insanın öldüğünü düşün.”  </st></p>
			<p><st c="2746">Morfin artık Maura’nın kanına karışmıştı. </st><st c="2788">Maura gözlerini kapatarak ilacın rahatlığını kucakladı. </st><st c="2844">“Nasıl anladın?” diye mırıldandı. </st><st c="2878">“Carmen nasıl aklına geldi?”  </st></p>
			<p><st c="2907">“Black Talon. </st><st c="2921">En baştan beri takip etmem gereken ipucu buydu; o kurşun. </st><st c="2979">Lank ailesi yüzünden başka yere yöneldim. </st><st c="3021">Canavar yüzünden.”  </st></p>
			<p><st c="3040">“Ben de” diye fısıldadı Maura. </st><st c="3071">Morfinin onu uykuya doğru çektiğini hissediyordu. </st><st c="3121">“Sanırım hazırım, Jane. </st><st c="3145">Cevabı öğrenmeye.”  </st></p>
			<p><st c="3164">“Neyin cevabını?”  </st></p>
			<p><st c="3182">“Amalthea. </st><st c="3193">Bunu bilmem gerekiyor.”  </st></p>
			<p><st c="3217">“Annen olup olmadığını mı?”  </st></p>
			<p><st c="3245">“Evet.”  </st></p>
			<p><st c="3253">“Amalthea annense bile, bunun hiçbir anlamı yok. </st><st c="3302">Sadece biyolojik bir bağ. </st><st c="3328">Bu bilgi sana ne kazandıracak?”  </st></p>
			<p><st c="3360">“Gerçeği.” Maura içini çekti. </st><st c="3390">“En azından gerçeği biliyor olacağım.”  </st></p>
			<p>  </p>
			<p><st c="3429">Rizzoli arabasına doğru yürürken “Gerçek, nadiren insanların duymak istediği gibidir” diye düşündü. </st><st c="3529">Canavarlardan oluşan bir aileye ait olmadığına dair küçücük bir umut bile daha iyi değil miydi? </st><st c="3625">Ama Maura gerçeği duymak istemişti ve Rizzoli gerçeğin acımasız olduğunu biliyordu. </st><st c="3709">Olay yeri ekibi, Mattie Purvis’in tutsak edildiği yere çok uzak olmayan o ağaçlı yamaçta iki kadının kalıntılarını bulmuştu bile. </st><st c="3839">Acaba kaç hamile kadın o korkunç kutunun içinde yaşamıştı? </st><st c="3898">Kaçı karanlığın içinde uyanıp çığlıklar atarak yıkılması imkânsız duvarları tırnaklamıştı? </st><st c="3989">Kaçı, Mattie’nin yaptığı gibi, canlı kuluçka makineleri olarak faydaları sona erdiğinde, onları korkunç bir sonun beklediğini anlamıştı?  </st></p>
			<p><span><st c="4126">Acaba ben o dehşet hissinin içinde hayatta kalabilir miydim? </st><st c="4187">Bu sorunun cevabını asla bilemeyeceğim. </st><st c="4227">Ben de o kutunun içine girmediğim sürece.  </st></span></p>
			<p><st c="4269">Garajdaki arabasına ulaştığında sağlam olduklarından emin olmak için dört tekerleğini birden kontrol ettiğini, etraftaki arabaları gözden geçirdiğini, etrafta izleyen biri olup olmadığını kontrol ettiğini fark etti. </st><st c="4485">Bu iş, insanı bu hale getiriyor diye düşündü; etrafta olmadığında bile kötülüğü hissetmeye başlıyorsun.  </st></p>
			<p><st c="4589">Subaru’suna binip motoru çalıştırdı. </st><st c="4626">Araba yerinde sayar, havalandırmanın üflediği hava yavaş yavaş serinlerken orada oturdu. </st><st c="4715">Cep telefonunu almak için çantasına uzanırken Gabriel’ın sesini duymaya ihtiyacım var. </st><st c="4802">Mattie Purvis olmadığımı, kocamın beni sevdiğini bilmeye ihtiyacım var. </st><st c="4874">Benim onu sevdiğim gibi diye düşündü.   </st></p>
			<p><st c="4912">Telefon, ilk çalışta açıldı. </st><st c="4941">“Ajan Dean.”  </st></p>
			<p><st c="4954">Rizzoli, “Selam” dedi.  </st></p>
			<p><st c="4977">Gabriel şaşkın bir ifadeyle güldü. </st><st c="5012">“Ben de seni aramak üzereydim.”  </st></p>
			<p><st c="5044">“Seni özledim.”  </st></p>
			<p><st c="5060">“Ben de bunu söylemeni umuyordum. </st><st c="5094">Şimdi havaalanına gidiyorum.”  </st></p>
			<p><st c="5124">“Havaalanı mı? </st><st c="5139">Yani...”  </st></p>
			<p><st c="5148">“Boston’a gelen ilk uçağa biniyorum. </st><st c="5185">Bu gece kocanla bir randevuya çıkmaya ne dersin? </st><st c="5234">Bana zaman ayırabilir misin?”  </st></p>
			<p><st c="5264">“Sonsuza kadar. </st><st c="5280">Sadece, eve gel. </st><st c="5297">Lütfen eve gel.”  </st></p>
			<p><st c="5314">Sessizlik. </st><st c="5325">Sonra Gabriel yumuşak bir sesle, “Sen iyi misin Jane?” dedi.  </st></p>
			<p><st c="5386">Beklenmedik gözyaşları Rizzoli’nin gözlerini yaktı. </st><st c="5438">“Sadece bu kahrolasıca hormonlar.” Yüzünü silip güldü. </st><st c="5493">“Sanırım şu an sana ihtiyacım var.”  </st></p>
			<p><st c="5529">“Sakın fikrini değiştirme. </st><st c="5556">Çünkü yola çıktım bile.”  </st></p>
			<p>  </p>
			<p><st c="5581">Rizzoli arabasında, başka bir hastanede, başka bir hastayı, bu katliamdan kurtulan diğer kadını ziyaret etmek için Natick’e doğru giderken gülümsüyordu. </st><st c="5734">Bunlar, olağanüstü kadınlar diye düşündü. </st><st c="5776">İkisini de tanıdığım için çok şanslıyım.  </st></p>
			<p><st c="5817">Hastanenin otoparkındaki televizyon minibüslerine ve hastane girişinde toplanmış çok sayıda muhabire bakılırsa, basın da Mattie Purvis’in tanımaya değer bir kadın olduğunu düşünüyordu. </st><st c="6002">Rizzoli lobiye ulaşabilmek için bir muhabir kalabalığının arasından geçmek zorunda kaldı. </st><st c="6092">Bir kutuya gömülen kadının hikâyesi, ulusal bir haber çılgınlığına dönüşmüştü. </st><st c="6171">Rizzoli Mattie’nin hastane odasının kapısını çalmadan önce, iki güvenlik görevlisine rozetini göstermek zorunda kaldı. </st><st c="6290">Yanıt gelmeyince, odaya girdi.  </st></p>
			<p><st c="6321">Televizyon açıktı ama sesi kapatılmıştı. </st><st c="6362">Kimsenin izlemediği görüntüler ekranda değişip duruyordu. </st><st c="6420">Gözleri kapalı yatakta yatan Mattie, düğün fotoğrafındaki bakımlı, genç gelinden çok farklı görünüyordu. </st><st c="6525">Dudakları morarmış ve şişmişti; yüzü, yaralar ve çiziklerle kaplı bir harita gibiydi. </st><st c="6611">Derileri soyulmuş parmakları ve kırılmış tırnaklarıyla bir elinin üzerine bir serum iğnesi bantlanmıştı. </st><st c="6716">Bu, vahşi bir hayvanın pençesine benziyordu. </st><st c="6761">Ama Mattie’nin yüzünde sakin bir ifade vardı; bu kâbussuz bir uykuydu.  </st></p>
			<p><st c="6832">Rizzoli yumuşak bir sesle, “Bayan Purvis?” dedi.  </st></p>
			<p><st c="6881">Mattie gözlerini açıp, tamamen ziyaretçisine odaklanmadan önce birkaç kez gözlerini kırpıştırdı. </st><st c="6978">“Ah. </st><st c="6983">Dedektif Rizzoli, tekrar gelmişsiniz.”  </st></p>
			<p><st c="7022">“Sana bir bakmak istedim. </st><st c="7048">Bugün kendini nasıl hissediyorsun?”  </st></p>
			<p><st c="7084">Mattie derince iç geçirdi. </st><st c="7111">“Çok daha iyiyim. </st><st c="7129">Saat kaç?”  </st></p>
			<p><st c="7140">“Neredeyse öğlen.”  </st></p>
			<p><st c="7159">“Öğlene kadar uyumuş muyum?”  </st></p>
			<p><st c="7188">“Bunu hak ettin. </st><st c="7205">Hayır, doğrulup oturma, acele etme.”  </st></p>
			<p><st c="7242">“Ama sürekli sırtüstü yatmaktan yoruldum.” Mattie örtüleri itip doğrularak oturdu. </st><st c="7325">Taranmamış saçları karışık tutamlar halinde dökülüyordu.  </st></p>
			<p><st c="7382">“Bebek odasının penceresinden bebeğini gördüm. </st><st c="7429">Çok güzel.”  </st></p>
			<p><st c="7441">“Güzel, değil mi?” Mattie gülümsedi. </st><st c="7478">“Ona Rose ismini vereceğim. </st><st c="7506">O ismi hep sevmişimdir.”  </st></p>
			<p><span><st c="7531">Rose</st></span><st c="7535">. Rizzoli bir an ürperdi. </st><st c="7561">Bu sadece bir tesadüftü, evrenin açıklanamayacak tesadüflerinden biriydi. </st><span><st c="7635">Alice Rose</st></span><st c="7645">. </st><span><st c="7647">Rose Purvis</st></span><st c="7658">. Biri uzun zaman önce ölmüştü; diğeriyse hayatına yeni başlıyordu. </st><st c="7726">Bu, ne kadar kırılgan olursa olsun, aralarında onyıllar olan iki kızın hayatlarını birbirine bağlayan bir şeydi.   </st></p>
			<p><st c="7839">“Bana başka sorularınız var mı?” diye sordu Mattie.   </st></p>
			<p><st c="7891">“Şey, aslında...” Rizzoli yatağın yanına bir sandalye çekip oturdu. </st><st c="7959">“Dün sana bir sürü soru sordum Mattie. </st><st c="7998">Ama bunu nasıl yaptığını hiç sormadım. </st><st c="8037">Nasıl başardığını.”  </st></p>
			<p><st c="8057">“Başarmak mı?”  </st></p>
			<p><st c="8072">“Delirmemeyi. </st><st c="8086">Pes etmemeyi nasıl başardığını.”  </st></p>
			<p><st c="8119">Mattie’nin dudaklarındaki gülümseme yok oldu. </st><st c="8165">Rizzoli’ye kocaman açtığı, korku dolu gözleriyle bakıp mırıldandı: “Nasıl yaptığımı bilmiyorum. </st><st c="8261">Bunu yapabileceğimi asla, hayal bile edemezdim...” Durdu. </st><st c="8319">“Sadece yaşamak istedim. </st><st c="8344">Bebeğimin yaşamasını istedim.”  </st></p>
			<p><st c="8375">Bir an sessiz kaldılar.  </st></p>
			<p><st c="8399">Sonra Rizzoli konuştu: “Seni basın konusunda uyarmalıyım. </st><st c="8457">Hepsi de seninle görüşmek isteyecek. </st><st c="8494">Dışarıda büyük bir kalabalığın arasından geçmek zorunda kaldım. </st><st c="8558">Şimdilik hastane onları senden uzak tutmayı başarıyor, ama eve gittiğinde her şey değişecek. </st><st c="8651">Özellikle de...” Rizzoli duraksadı.  </st></p>
			<p><st c="8687">“Özellikle de, ne?”  </st></p>
			<p><st c="8707">“Sadece hazırlıklı olmanı istiyorum, hepsi bu. </st><st c="8754">Kimsenin aceleyle sana istemediğin bir şey yaptırmasına izin verme.”  </st></p>
			<p><st c="8823">Mattie kaşlarını çattı. </st><st c="8847">Sonra bakışları haberleri yayınlayan, sesi kapatılmış televizyona döndü. </st><st c="8920">“Bütün kanallarda o var” dedi.  </st></p>
			<p><st c="8951">Ekranda, Dwayne Purvis bir mikrofon denizinin önünde duruyordu. </st><st c="9015">Mattie uzaktan kumandaya uzanıp sesi açtı.   </st></p>
			<p><st c="9058">“Bu hayatımın en mutlu günü” dedi Dwayne, muhabir kalabalığına. </st><st c="9122">“Harika karıma ve kızıma kavuştum. </st><st c="9157">Bu, tarifsiz bir çileydi. </st><st c="9183">Hiçbirinizin hayal bile edemeyeceği bir kâbus... </st><st c="9232">Tanrı’ya şükür; bu mutlu son için Tanrı’ya şükrediyorum.”  </st></p>
			<p><st c="9290">Mattie televizyonu kapattı. </st><st c="9318">Ama bakışları hâlâ boş televizyondaydı. </st><st c="9358">“Bu, gerçek değilmiş gibi hissediyorum” dedi. </st><st c="9404">“Hiç olmamış gibi. </st><st c="9423">Bu yüzden burada, bu kadar sakince oturabiliyorum, çünkü gerçekten orada, o kutunun içinde olduğuma inanmıyorum.”  </st></p>
			<p><st c="9537">“O kutudaydın Mattie. </st><st c="9559">Bunu sindirmen biraz zaman alacak. </st><st c="9594">Kâbuslar görebilirsin. </st><st c="9617">Bir anda, anılar gözünde canlanabilir. </st><st c="9656">Bir asansöre bindiğinde ya da bir dolabın içine bakarken aniden tekrar o kutuda olduğunu hissedebilirsin. </st><st c="9762">Ama her şey düzelecek; söz veriyorum. </st><st c="9800">Sadece bunu hatırla; her şey düzelecek.”  </st></p>
			<p><st c="9841">Mattie ona parlayan gözlerle baktı. </st><st c="9877">“Biliyorsun.”  </st></p>
			<p><st c="9891">Evet, biliyorum, diye düşündü Rizzoli; ellerini, avucunun içindeki yaraları kapatacak biçimde sıktı. </st><st c="9992">Bunlar onun sınavının, onun delilikle savaşının kanıtlarıydı. </st><span><st c="10054">Hayatta kalmak, sadece ilk adım</st></span><st c="10085">.  </st></p>
			<p><st c="10087">Kapı çalındı. </st><st c="10101">Dwayne Purvis, bir kucak dolusu kırmızı gülle içeri girerken Rizzoli ayağa kalktı. </st><st c="10184">Dwayne doğrudan karısının yatağının yanına gitti.   </st></p>
			<p><st c="10234">“Selam bebeğim. </st><st c="10250">Daha erken gelecektim, ama dışarısı çılgın gibi. </st><st c="10299">Herkes röportaj yapmak istiyor.”  </st></p>
			<p><st c="10332">Rizzoli “Seni televizyonda gördük” dedi. </st><st c="10373">Sesinin ifadesiz çıkmasını sağlamaya çalışmıştı, ama Natick karakolunda yaptıkları görüşmeyi hatırlamadan ona bakamıyordu bile. </st><st c="10501">Ah Mattie diye düşündü. </st><st c="10525">Bu adamdan çok daha iyisine layıksın.  </st></p>
			<p><st c="10563">Dwayne Rizzoli’ye bakmak için döndüğünde Rizzoli onun terzi elinden çıkmış gömleğini, düzgünce bağlanmış ipek kravatını gördü. </st><st c="10690">Tıraş kolonyasının kokusu, güllerin kokusunu bastırıyordu. </st><st c="10749">“Nasıldım?” diye sordu hevesle.  </st></p>
			<p><st c="10781">Rizzoli gerçeği söyledi. </st><st c="10806">“Televizyonda gerçek bir profesyonel gibi görünüyordun.”  </st></p>
			<p><st c="10863">“Öyle mi? </st><st c="10873">Bu inanılmaz; dışarıda bir sürü kamera var. </st><st c="10917">Bu herkesi çok heyecanlandırdı.” Karısına baktı. </st><st c="10966">“Biliyorsun tatlım, her şeyi belgelemeliyiz. </st><st c="11011">Her şeyi kaydetmeliyiz.”  </st></p>
			<p><st c="11036">“Ne demek istiyorsun?”  </st></p>
			<p><st c="11059">“Mesela, şimdi. </st><st c="11075">Şu an. </st><st c="11082">Şu an bir fotoğraf çekmeliyiz. </st><st c="11113">Sen hastane yatağında yatarken, ben sana çiçek getiriyorum. </st><st c="11173">Bebeğin fotoğraflarını çoktan çektim bile. </st><st c="11216">Hemşireden onu cama yaklaştırmasını istedim. </st><st c="11261">Ama yakın çekimlere ihtiyacımız var. </st><st c="11298">Belki, senin kucağında.”  </st></p>
			<p><st c="11323">“İsmi Rose.”  </st></p>
			<p><st c="11336">“Ayrıca, bizim de birlikte fotoğrafımız yok. </st><st c="11381">Kesinlikle birlikte birkaç fotoğraf çekmeliyiz. </st><st c="11429">Ben fotoğraf makinesini getirdim.”  </st></p>
			<p><st c="11464">“Saçlarımı bile taramadım Dwayne. </st><st c="11498">Berbat haldeyim. </st><st c="11515">Fotoğraf çektirmek istemiyorum.”  </st></p>
			<p><st c="11548">“Haydi ama. </st><st c="11560">Herkes bunu istiyor.”  </st></p>
			<p><st c="11582">“Kim istiyor? </st><st c="11596">Fotoğraflar kimin için?”  </st></p>
			<p><st c="11621">“Buna daha sonra karar verebiliriz. </st><st c="11657">Acele etmeyiz, teklifleri değerlendiririz. </st><st c="11700">Fotoğraflar da olursa, hikâyenin değeri çok daha fazla artar.” Cebinden bir fotoğraf makinesi çıkartıp Rizzoli’ye verdi. </st><st c="11821">“İşte. </st><st c="11828">Fotoğrafımızı çekebilir misiniz?”  </st></p>
			<p><st c="11862">“Bu, karına bağlı.”  </st></p>
			<p><st c="11882">Dwayne, “Sorun değil. </st><st c="11904">Sorun değil” diye ısrar etti. </st><st c="11934">“Sadece fotoğrafı çekin.” Yaklaşıp Mattie’ye doğru eğildi ve gül buketini ona uzattı. </st><st c="12020">“Bu nasıl? </st><st c="12031">Ben çiçekleri verirken. </st><st c="12055">Harika görünecek.” Parlak dişleriyle gülümsedi; karısını koruyan sevgi dolu koca.  </st></p>
			<p><st c="12137">Rizzoli Mattie’ye baktı. </st><st c="12162">Bakışlarında bir itiraz göremedi; gördüğü sadece tuhaf, anlam veremediği, volkanik bir pırıltıydı. </st><st c="12261">Makineyi kaldırdı, çifti kadrajın ortasına aldı ve düğmeye bastı.  </st></p>
			<p><st c="12327">Flaş, tam da Mattie Purvis gül buketini kocasının kafasına geçirirken patladı.   </st></p>
		</div>
	<div id="charCountTotal" value="12406"></div></body>
</html>
