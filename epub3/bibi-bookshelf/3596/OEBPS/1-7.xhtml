<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-7</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-7" xml:lang="tr-TR">
		<div>
			<p>  </p>
			<p id="_idParaDest-7" xml:lang="en-GB"><st c="0">5</st><span>  </span></p>
			<p><st c="2">Mükemmel sürüş makinesi. </st><st c="27">Reklamlar böyle diyordu; Dwayne de böyle diyordu. </st><st c="77">Mattie Purvis güçlü aleti West Central Sokağı boyunca sürerken gözlerini kırpıştırıp gözyaşlarını geri itmeye çalışıyor ve düşünüyordu: Orada olmalısın. </st><st c="230">Lütfen Dwayne, orada ol. </st><st c="255">Ama Dwayne’in orada olup olmayacağını bilmiyordu. </st><st c="305">Son zamanlarda kocası hakkında anlayamadığı bir sürü şey vardı; sanki o gitmiş, yerine onu nadiren önemseyen bir yabancı gelmişti. </st><st c="436">Kocası neredeyse ona bakmıyordu bile. </st><span><st c="474">Kocamı geri istiyorum. </st><st c="497">Ama onu nasıl kaybettiğimi bile bilmiyorum</st></span><st c="539">.   </st></p>
			<p><st c="541">Devasa PURVIS BMW tabelası önünde belirdi; Mattie otoparka girdi, sıra sıra dizilmiş mükemmel makineleri geçip Dwayne’in galeri kapısına yakın park ettiği arabasını gördü.   </st></p>
			<p><st c="713">Arabasını Dwayne’inkinin yanına çekip motoru durdurdu. </st><st c="768">Bir süre derin nefesler alarak oturdu. </st><st c="807">Bunlar, Lamaze sınıfında öğrettikleri gibi, temizleyici nefeslerdi. </st><st c="875">Dwayne bunun vakit kaybı olduğunu düşündüğü için bir ay önce derslere gelmeyi bırakmıştı. </st><span><st c="965">Bebeği ben değil, sen doğuracaksın. </st><st c="1001">Benim neden orada olmam gerekiyor?</st></span>  </p>
			<p><st c="1035">Mattie fazlaca derin nefes almıştı. </st><st c="1072">Aniden başı döndüğünde, öndeki direksiyona doğru eğildi. </st><st c="1129">Yanlışlıkla kornayı çalıp çıkardığı yüksek ses yüzünden irkildi. </st><st c="1194">Pencereden dışarı baktığında, teknisyenlerden birinin onu izlediğini fark etti. </st><st c="1274">Boşu boşuna korna çalan, Dwayne’in aptal karısına bakıyordu. </st><st c="1335">Mattie kızarıp kapıyı açtı, kocaman göbeğini yavaşça direksiyondan kurtardı ve BMW galerisine girdi.  </st></p>
			<p><st c="1436">İçerisi deri ve araba cilası kokuyordu. </st><st c="1476">Dwayne’in, erkekler için afrodizyak olduğunu söylediği bu kokular Mattie’nin biraz midesini bulandırıyordu. </st><st c="1584">Galerinin seksi sirenlerinin arasında durdu; bunlar bu yılın yeni modelleriydi; hepsi de kromdan yapılmıştı ve erotik kıvrımlara sahipti; spot lambalarının altında parlıyorlardı. </st><st c="1763">Bir erkek bu odada ruhunu kaybedebilirdi. </st><st c="1805">Elini metalik mavi kapıların üzerinde gezdirip ön camdaki yansımasına çok uzun süre bakarsa, bunu rüyalarında görmeye başlardı. </st><st c="1933">Bu arabalardan birine sahip olsa, nasıl bir adama dönüşeceğini hayal etmeye başlardı.  </st></p>
			<p><st c="2019">“Bayan Purvis?”  </st></p>
			<p><st c="2035">Mattie dönüp, kocasının satışçılarından biri olan Bart Thayer’ın el salladığını gördü. </st><st c="2122">“Selam” dedi.  </st></p>
			<p><st c="2136">“Dwayne’i mi arıyorsunuz?”  </st></p>
			<p><st c="2163">“Evet. </st><st c="2170">Nerede?”  </st></p>
			<p><st c="2179">“Şey... </st><st c="2187">Sanırım...” Arka taraftaki ofislere doğru baktı. </st><st c="2236">“Bir bakayım.”  </st></p>
			<p><st c="2251">“Sorun değil, onu kendim bulurum.”  </st></p>
			<p><st c="2286">“</st><span><st c="2287">Hayır!</st></span><st c="2293"> Yani, şey, onu ben bulurum, tamam mı? </st><st c="2332">Siz oturup dinlenmelisiniz. </st><st c="2360">Sizin durumunuzda, bu kadar uzun süre ayakta kalmamalısınız.” Bunu Bart’ın söylemesi komikti; kendisinin, Mattie’den daha büyük bir göbeği vardı.  </st></p>
			<p><st c="2506">Mattie gülümsemeyi başardı. </st><st c="2534">“Sadece hamileyim, Bart. </st><st c="2559">Sakat değilim.”  </st></p>
			<p><st c="2575">“Doğum ne zaman?”  </st></p>
			<p><st c="2593">“İki hafta sonra. </st><st c="2611">En azından, biz öyle tahmin ediyoruz. </st><st c="2649">Bu işler hiç belli olmuyor.”  </st></p>
			<p><st c="2678">“Doğru. </st><st c="2686">İlk oğlum, bir türlü gelmek istememişti. </st><st c="2727">Üç hafta geç doğdu ve o zamandan beri, her şeye gecikir.” Bart göz kırptı. </st><st c="2802">“Ben size Dwayne’i getireyim.”  </st></p>
			<p><st c="2833">Mattie onun arka taraftaki ofislere doğru yürüyüşünü izledi. </st><st c="2894">Dwayne’in kapısını çaldığını göreceği mesafeye kadar onu takip etti. </st><st c="2963">İçeriden tepki gelmeyince, Bart kapıyı bir kez daha çaldı. </st><st c="3022">Sonunda kapı açıldı ve Dwayne başını dışarı uzattı. </st><st c="3074">Mattie’nin galeriden ona el salladığını gördüğünde irkildi.   </st></p>
			<p><st c="3134">Mattie, “Seninle konuşabilir miyim?” diye seslendi.   </st></p>
			<p><st c="3186">Dwayne hemen ofisinden çıkıp kapıyı arkasından kapattı. </st><st c="3242">“Senin burada ne işin var?” diye terslendi.  </st></p>
			<p><st c="3286">Bart bakışlarını çiftin arasında gezdirdi. </st><st c="3329">Yavaş yavaş oradan gitmek için yana kaymaya başladı. </st><st c="3382">“Şey, Dwayne, sanırım ufak bir kahve molası vereceğim.”  </st></p>
			<p><st c="3438">Dwayne, “Tamam, tamam” diye mırıldandı. </st><st c="3478">“Umurumda değil.” Bart galeriden çıktı. </st><st c="3518">Karı koca birbirlerine baktılar.  </st></p>
			<p><st c="3551">“Seni bekledim” dedi Mattie.  </st></p>
			<p><st c="3580">“Ne?”   </st></p>
			<p><st c="3586">“Jinekolog randevum Dwayne. </st><st c="3614">Geleceğini söylemiştin. </st><st c="3638">Doktor Fishman yirmi dakika bekledi, ama daha fazla bekleyemedik. </st><st c="3704">Sonogramı kaçırdın.”  </st></p>
			<p><st c="3725">“Ah Tanrım. </st><st c="3737">Unuttum.” Dwayne elini başının üzerinden geçirerek siyah saçlarını düzeltti. </st><st c="3814">Dwayne her zaman saçlarına, gömleklerine, kravatına çok önem verirdi. </st><st c="3884">“Lüks bir mal satıyorsan, rolünü iyi oynamalısın” demeyi severdi. </st><st c="3950">“Üzgünüm.”  </st></p>
			<p><st c="3961">Mattie çantasına uzanıp bir resim çıkardı. </st><st c="4004">“Resmi görmek istiyor musun bari?”  </st></p>
			<p><st c="4039">“Bu ne?”  </st></p>
			<p><st c="4048">“Kızımız. </st><st c="4058">Sonogramda çekilen fotoğrafı.”  </st></p>
			<p><st c="4089">Dwayne fotoğrafa bakıp omuz silkti. </st><st c="4125">“Pek bir şey göremiyorum.”  </st></p>
			<p><st c="4152">“Burada kolunu görebilirsin ve bacağını. </st><st c="4193">Çok dikkatli bakarsan, neredeyse yüzünü de görebiliyorsun.”  </st></p>
			<p><st c="4253">“Evet, çok güzel.” Fotoğrafı geri verdi. </st><st c="4294">“Bu gece eve biraz geç geleceğim, tamam mı? </st><st c="4338">Saat altıda test sürüşüne gelecek bir adam var. </st><st c="4386">Akşam yemeğimi kendim yerim.”  </st></p>
			<p><st c="4416">Mattie fotoğrafı tekrar çantasına koyup iç geçirdi. </st><st c="4468">“Dwayne...”  </st></p>
			<p><st c="4480">Dwayne hızlıca alnına bir öpücük kondurdu. </st><st c="4523">“Seni geçireyim. </st><st c="4540">Gel.”  </st></p>
			<p><st c="4546">“Bir kahve içmeye filan gidemez miyiz?”  </st></p>
			<p><st c="4586">“Müşterilerim var.”  </st></p>
			<p><st c="4606">“Ama galeride bizden başka kimse yok.”  </st></p>
			<p><st c="4645">“Mattie, lütfen. </st><st c="4662">Sadece işimi yapmama izin ver, tamam mı?”  </st></p>
			<p><st c="4704">Dwayne’in ofis kapısı aniden açıldı. </st><st c="4741">Sarışın, uzun boylu ve zayıf bir kadın odadan çıkıp hızla koridoru geçerek başka bir ofise girerken Mattie’nin gözleri onu izledi.   </st></p>
			<p><st c="4872">“O kimdi?” diye sordu.  </st></p>
			<p><st c="4895">“Ne?”  </st></p>
			<p><st c="4901">“Az önce ofisinden çıkan kadın.”  </st></p>
			<p><st c="4934">“Ah, o mu?” Dwayne boğazını temizledi. </st><st c="4973">“Yeni işe aldım. </st><st c="4990">Şirkete kadın satışçı almanın zamanının geldiğini düşündüm. </st><st c="5050">Bilirsin, ekipte çeşitlilik yaratmak için. </st><st c="5093">Ve epey başarılı oldu. </st><st c="5116">Geçen ay, Bart’tan daha çok araba sattı ve bu önemli bir başarı.”  </st></p>
			<p><st c="5182">Mattie, Dwayne’in kapalı kapısına bakarak, her şey o zaman başladı. </st><st c="5250">Geçen ay. </st><st c="5260">Aramızdaki her şey o zaman değişti; Dwayne’in bedenine tanımadığım biri taşındı diye düşündü.   </st></p>
			<p><st c="5354">“İsmi ne?” diye sordu.  </st></p>
			<p><st c="5377">“Bak, gerçekten işe dönmem gerekiyor.”  </st></p>
			<p><st c="5416">“Sadece ismini öğrenmek istiyorum.” Dönüp kocasına baktığı an, gözlerine neon ışıklar gibi parlayan saf suçluluk duygusunu gördü.  </st></p>
			<p><st c="5546">“Tanrım.” Dwayne arkasını döndü. </st><st c="5579">“Bunu istemiyorum.”  </st></p>
			<p><st c="5599">“Şey, Bayan Purvis?” Seslenen, galeri koridorundaki Bart’tı. </st><st c="5660">“Lastiğinizin patladığının farkında mısınız? </st><st c="5705">Teknisyen az önce bana gösterdi.”  </st></p>
			<p><st c="5739">Şaşkına dönen Mattie dönüp ona baktı. </st><st c="5777">“Hayır... </st><st c="5787">Farkında değildim.”  </st></p>
			<p><st c="5807">Dwayne, “Nasıl patlak bir lastiği fark etmezsin?” diye sordu.   </st></p>
			<p><st c="5869">“Bilmiyorum... </st><st c="5884">Biraz yavaş gidiyordu, ama...”  </st></p>
			<p><st c="5915">“Buna inanamıyorum.” Dwayne kapıya doğru yönelmişti bile. </st><st c="5973">Mattie, Her zamanki gibi, benden uzaklaşıyor. </st><st c="6019">Üstelik şimdi, bir de kızgın. </st><st c="6049">Nasıl her şey bir anda benim suçum oldu?   </st></p>
			<p><st c="6090">Bart ve Mattie, Dwayne’in peşinden arabanın yanına gitti. </st><st c="6148">Dwayne sağ arka tekerleğin üzerine eğilmiş, başını iki yana sallıyordu.   </st></p>
			<p><st c="6220">Bart’a, “Bunu fark etmediğine inanabiliyor musun?” dedi. </st><st c="6277">“Şu lastiğe bak! </st><st c="6294">Lanet olası lastiği paramparça etmiş!”  </st></p>
			<p><st c="6333">“Olur böyle şeyler” dedi Bart. </st><st c="6364">Mattie’ye anlayışlı gözlerle baktı. </st><st c="6400">“Ed’den yeni bir lastik takmasını isteyeyim. </st><st c="6445">Sorun değil.”  </st></p>
			<p><st c="6459">“Ama şu janta bak; tamamen mahvolmuş. </st><st c="6497">Sence bu halde kaç kilometre gittin? </st><st c="6534">Nasıl bu kadar aptal olabilirsin?”  </st></p>
			<p><st c="6569">“Yapma Dwayne” dedi Bart. </st><st c="6595">“Bu, önemli bir şey değil.”  </st></p>
			<p><st c="6623">“Fark etmedim” dedi Mattie. </st><st c="6651">“Üzgünüm.”  </st></p>
			<p><st c="6662">“Doktor muayenehanesinden buraya kadar bu halde mi geldin?” Dwayne omzunun üstünden karısına baktı; gözlerindeki öfke Mattie’yi korkuttu. </st><st c="6800">“Gündüz düşü mü görüyordun?”  </st></p>
			<p><st c="6829">“Dwayne, </st><span><st c="6838">farkına varmadım.</st></span><st c="6855">”  </st></p>
			<p><st c="6858">Bart, hafifçe Dwayne’in omzuna vurdu. </st><st c="6896">“Bence biraz sakinleşebilirsin. </st><st c="6928">Ne dersin?”  </st></p>
			<p><st c="6940">Dwayne, “Sen bu işe karışma!” diye çıkıştı.  </st></p>
			<p><st c="6984">Bart, teslimiyetle ellerini havaya kaldırarak geri çekildi. </st><st c="7044">“Tamam, tamam.” Mattie’ye, </st><span><st c="7071">İyi şanslar, tatlım</st></span><st c="7090"> diyen bir bakış atıp uzaklaştı.  </st></p>
			<p><st c="7123">“Sadece bir lastik” dedi Mattie.  </st></p>
			<p><st c="7156">“Yol boyunca etrafa kıvılcımlar saçmış olmalısın. </st><st c="7206">Sence bu halde araba kullanırken seni kaç kişi gördü?”  </st></p>
			<p><st c="7261">“Fark eder mi?”  </st></p>
			<p><st c="7277">“</st><span><st c="7278">Hey</st></span><st c="7281">! Bu bir </st><span><st c="7290">Beemer</st></span><st c="7296">. Böyle bir araba kullandığında, koruman gereken bir imajın vardır. </st><st c="7364">İnsanlar bu arabayı gördüğünde, sahibinin biraz daha akıllı, biraz daha şık olmasını beklerler. </st><st c="7460">Yani arabayı jantların üzerinde kullanırsan, bu imajı </st><span><st c="7514">mahvedersin</st></span><st c="7525">. Bu, diğer tüm Beemer sahiplerinin de kötü bir imaja sahip olmasına sebep olur. </st><span><st c="7606">Benim</st></span><st c="7611"> kötü görünmeme sebep olur.”  </st></p>
			<p><st c="7640">“Sadece bir lastik.”  </st></p>
			<p><st c="7661">“Bunu söyleyip durmayı kes.”  </st></p>
			<p><st c="7690">“Ama bu doğru.”  </st></p>
			<p><st c="7706">Dwayne aşağılayan bir tavırla gülüp ayağa kalktı. </st><st c="7756">“Pes ediyorum.”  </st></p>
			<p><st c="7772">Mattie yutkunup gözyaşlarını geri itti. </st><st c="7812">“Mesele lastik değil. </st><st c="7834">Öyle değil mi, Dwayne?”  </st></p>
			<p><st c="7858">“Ne?”  </st></p>
			<p><st c="7864">“Bu kavganın konusu biziz. </st><st c="7891">Aramızda yolunda gitmeyen bir şeyler var.”  </st></p>
			<p><st c="7934">Dwayne’in sessizliği, işleri daha da beter hale getirdi. </st><st c="7991">Dwayne ona bakmadı; bunun yerine dönüp onlara doğru gelen teknisyeni izlemeye başladı.  </st></p>
			<p><st c="8078">“Selam” dedi teknisyen. </st><st c="8102">“Bart gelip lastiği değiştirmemi söyledi.”  </st></p>
			<p><st c="8145">“Evet, bunu halledebilir misin?” Dwayne duraksadı; dikkati az önce otoparka giren bir Toyota’ya yönelmişti. </st><st c="8253">Arabanın içinden inen adan etraftaki BMW’lere bakmaya başladı. </st><st c="8316">Camdaki fiyat tabelasına bakmak için eğildi. </st><st c="8361">Dwayne saçlarını geriye itti, kravatını düzeltti ve yeni müşterisine doğru ilerlemeye başladı.   </st></p>
			<p><st c="8456">Mattie, “Dwayne?” dedi.  </st></p>
			<p><st c="8480">“Müşterim geldi.”  </st></p>
			<p><st c="8498">“Ama ben senin </st><span><st c="8513">karınım</st></span><st c="8520">.”  </st></p>
			<p><st c="8523">Dwayne aniden arkasını döndüğünde, gözlerinde şaşırtıcı derecede fesat bir ifade vardı. </st><span><st c="8611">Şansını zorlama Mattie</st></span><st c="8633">.  </st></p>
			<p><st c="8635">Mattie, “Dikkatini çekmek için ne yapmam gerekiyor?” diye bağırdı. </st><st c="8702">“Senden bir araba mı satın almalıyım? </st><st c="8740">Yapmam gereken şey bu mu? </st><st c="8766">Çünkü, başka bir yol bilmiyorum.” Sesi çatallandı. </st><st c="8817">“Başka bir yol bilmiyorum.”  </st></p>
			<p><st c="8845">“O zaman, belki de bunu denemeyi bırakmalısın. </st><st c="8892">Çünkü artık bunun bir anlamı olduğunu düşünmüyorum.”  </st></p>
			<p><st c="8945">Mattie kocasının yanından uzaklaşmasını izledi. </st><st c="8993">Omuzlarını dikleştirip yüzüne bir gülümseme yerleştirmek için duraksadığını gördü. </st><st c="9076">Otoparktaki yeni müşteriyi selamlarken sesi tekrar yüksek, sıcak ve dost canlısıydı.   </st></p>
			<p><st c="9161">“Bayan Purvis? </st><st c="9176">Hanımefendi?”  </st></p>
			<p><st c="9190">Mattie gözlerini kırpıştırdı. </st><st c="9220">Teknisyene bakmak için döndü.  </st></p>
			<p><st c="9250">“İzninizle, anahtarlarınıza ihtiyacım olacak. </st><st c="9296">Arabayı tamirhaneye çekip lastiği değiştirmek için.” Yağ lekeli elini ileri uzattı.  </st></p>
			<p><st c="9380">Mattie hiçbir şey söylemeden ona anahtarları verdi, sonra Dwayne’e bakmak için döndü. </st><st c="9466">Ama Dwayne ona doğru bakmadı bile. </st><st c="9501">Sanki Mattie görünmezdi. </st><st c="9526">Sanki, hiçbir şey değildi.  </st></p>
			<p><st c="9553">Eve nasıl döndüğünü neredeyse hatırlamıyordu.  </st></p>
			<p><st c="9599">Kendini, anahtarlarını önüne koymuş, mutfak masasında otururken buldu; o günün mektupları bir yığın halinde önünde duruyordu. </st><st c="9725">En üstte, Bay ve Bayan Purvis’e gönderilmiş kredi kartı ekstresi duruyordu. </st><st c="9801">Bay ve Bayan. </st><st c="9815">Mattie, ilk kez birinin ona Bayan Purvis deyişini ve bu ismi duyduğu an hissettiği neşeyi hatırladı. </st><st c="9916">Bayan Purvis. </st><st c="9930">Bayan Purvis.  </st></p>
			<p><span><st c="9944">Bayan Hiçkimse</st></span><st c="9958">.  </st></p>
			<p><st c="9960">Anahtarlar yere düştü. </st><st c="9983">Mattie, başını ellerine doğru indirip ağlamaya başladı. </st><st c="10039">Bebek karnında tekmeler atarken, boğazı acımaya başlayana kadar, mektuplar sırılsıklam olana kadar ağladı.   </st></p>
			<p><span><st c="10146">Onun eskisi gibi olmasını istiyorum. </st><st c="10183">Beni sevdiği zamanlardaki gibi.  </st></span></p>
			<p><st c="10215">Kendi hıçkırık sesleri arasından, açılan kapının gıcırtısını duydu. </st><st c="10283">Ses garajdan gelmişti. </st><st c="10306">Mattie’nin başı yukarı kalktı; kalbinde bir umut belirmeye başladı.  </st></p>
			<p><span><st c="10374">Eve geldi! </st><st c="10385">Bana, üzgün olduğunu söylemeye geldi.  </st></span></p>
			<p><st c="10423">O kadar hızlı ayağa kalktı ki sandalye devrildi. </st><st c="10472">Başı dönerek kapıyı açıp garaja girdi. </st><st c="10511">Loş garajda heyecanla, gözlerini kırpıştırarak durdu. </st><st c="10565">Garajda duran tek araba, kendisininkiydi.   </st></p>
			<p><st c="10607">“Dwayne?” dedi.  </st></p>
			<p><st c="10623">Gözüne bir ışık huzmesi ilişti; yan bahçeye açılan kapı aralıktı. </st><st c="10689">Kapıyı kapatmak için garajı boydan boya geçti. </st><st c="10736">Tam kapıyı iterek kapatmıştı ki arkasından gelen ayak seslerin duydu; kalbi hızla atarken donakaldı. </st><st c="10837">O an, yalnız olmadığını anladı.  </st></p>
			<p><st c="10869">Arkasını döndü. </st><st c="10885">Daha dönüşünü bitiremeden her şey karanlığa gömüldü.  </st></p>
		</div>
	<div id="charCountTotal" value="10938"></div></body>
</html>
