<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-24</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-24" xml:lang="tr-TR">
		<div>
			<p>  </p>
			<p id="_idParaDest-24" xml:lang="en-GB"><st c="0">22</st><span>  </span></p>
			<p><st c="2">GPR ya da zeminin altına işleyen radar, yüzeyin altındakileri araştırmak için elektromanyetik dalgaları kullanıyordu. </st><st c="121">Teknisyenlerin arabadan indirdiği SIR System-2 model makinenin iki anteni vardı; bunlardan biri yüksek frekanslı elektromanyetik enerjiyi zemine gönderiyordu; diğeriyse yüzeyin altından yansıyan dalgaları ölçüyordu. </st><st c="337">Bir bilgisayar ekranı gelen bilgiyi bir dizi yatay katman halinde gösteriyordu. </st><st c="417">Teknisyenler ekipmanı merdivenden indirirken Yates ve Corso bir araştırma bölgesi oluşturmak için kiler zemininde bir metrelik aralarla işaretler koyuyordu.   </st></p>
			<p><st c="574">“Bunca yağmurla” dedi Pete, elektrik kablolarını açarken, “zemin oldukça nemli olacak.”  </st></p>
			<p><st c="662">“Bu bir şeyi değiştirir mi?” diye sordu Maura.  </st></p>
			<p><st c="709">“GPR tepkileri, yüzey altındaki su miktarına göre değişebilir. </st><st c="772">Bunu göz önünde bulundurmak için EM frekansının ayarlanması gerekir.”  </st></p>
			<p><st c="842">“İki yüz megahertz mi?” diye sordu Gary.  </st></p>
			<p><st c="883">“Ben oradan başlardım. </st><st c="906">Daha yüksek frekansa çıkarsan, çok fazla detay alırız.” Pete kabloları sırt çantası biçimindeki aküye bağlayıp laptopu çalıştırdı. </st><st c="1037">“Bu, burada bize biraz sorun yaratacak; özellikle de etrafımızdaki orman yüzünden.”  </st></p>
			<p><st c="1121">“Bunun ağaçlarla ne ilgisi var?” diye sordu Rizzoli.  </st></p>
			<p><st c="1174">“Bu ev ormanlık bir araziye yapılmış. </st><st c="1212">Muhtemelen aşağıda, onyıllarca birikmiş çürük kökler yüzünden oluşmuş boşluklar var. </st><st c="1297">Bu, görüntünün netliğini bozar.”  </st></p>
			<p><st c="1330">Gary, “Şu çantayı sırtıma takmama yardım et” dedi.  </st></p>
			<p><st c="1381">“Böyle nasıl? </st><st c="1395">Askıları ayarlamak gerekiyor mu?”  </st></p>
			<p><st c="1429">“Hayır, askılar iyi.” Gary bir nefes alıp kilerde etrafına bakındı. </st><st c="1497">“Şu taraftan başlayacağım.”  </st></p>
			<p><st c="1525">Gary GPR aletini toprak zemin üzerinde gezdirirken, zemin altı profili bilgisayar ekranında inişli çıkışlı çizgiler halinde beliriyordu. </st><st c="1662">Maura aldığı tıp eğitimi sebebiyle insan bedeninin ultrason ya da CT taramalarını görmeye alışıktı, ama ekrandaki bu dalgalanmaları nasıl yorumlayacağı konusunda hiçbir fikri yoktu.   </st></p>
			<p><st c="1844">“Ne görüyorsun?” diye sordu Gary’ye.  </st></p>
			<p><st c="1881">“Buradaki karanlık alanlar, pozitif radar yankıları. </st><st c="1934">Negatif yankılar beyaz görünür. </st><st c="1966">Normal görünmeyen her şeyi arıyoruz. </st><st c="2003">Örneğin, hiperbolik bir gölge.”  </st></p>
			<p><st c="2035">“Şu nedir?” dedi Rizzoli.  </st></p>
			<p><st c="2061">“Bir sürü katmanı iten bir çıkıntı gibi görünüyor. </st><st c="2112">Yer altına gömülü bir şey, radar dalgalarının her yana dağılmasına sebep oluyor.” Ekranı inceleyerek durdu. </st><st c="2220">“Tamam. </st><st c="2228">Şunu görüyor musun? </st><st c="2248">Üç metre kadar derinlikte, hiperbolik bir yansımaya sebep olan bir şey var.”  </st></p>
			<p><st c="2325">“Sence ne?” diye sordu Yates.  </st></p>
			<p><st c="2355">“Sadece bir ağaç kökü de olabilir. </st><st c="2390">Onu işaretleyip devam edelim.”  </st></p>
			<p><st c="2421">Pete alanı işaretlemek için zemine bir kazık çaktı.  </st></p>
			<p><st c="2473">Laptop ekranında radar yankıları titreşirken Gary işaretli alanlar boyunca ileri geri hareket etti. </st><st c="2573">Arada bir durup bir kazık daha çakılmasını istiyor, ikinci turda tekrar kontrol edecekleri bir noktayı daha işaretliyordu. </st><st c="2696">Arkasını dönüp ortadaki alan boyunca ilerlerken aniden durdu.   </st></p>
			<p><st c="2758">“İşte bu ilginç bir şey” dedi.  </st></p>
			<p><st c="2789">“Ne görüyorsun?” diye sordu Yates.  </st></p>
			<p><st c="2824">“Bekle. </st><st c="2832">Bu bölgeyi bir daha tarayacağım.” Gary GPR’ı az önce taradığı alanın üstünde gezdirerek geri çekildi. </st><st c="2934">Bakışlarını laptop ekranına çevirip birkaç santimetre ilerledi. </st><st c="2998">Sonra tekrar durdu. </st><st c="3018">“Burada çok büyük bir anomali var.”  </st></p>
			<p><st c="3054">Yates ona yaklaştı. </st><st c="3074">“Göster bana.”  </st></p>
			<p><st c="3089">“Yaklaşık bir metre derinlikte. </st><st c="3121">Tam burada, büyük bir cep. </st><st c="3148">Görüyor musun?” Gary, bilgisayar ekranında radar yankılarını bozan tümseği işaret etti. </st><st c="3236">Yere bakarak “Burada bir şey var. </st><st c="3270">Ve çok derinde değil” dedi. </st><st c="3298">Yates’e baktı. </st><st c="3313">“Ne yapmak istiyorsun?”  </st></p>
			<p><st c="3337">“Minibüste küreğiniz var mı?”  </st></p>
			<p><st c="3367">“Evet, bir tane var. </st><st c="3388">Birkaç da malamız var.”  </st></p>
			<p><st c="3412">Yates başını salladı. </st><st c="3434">“Tamam. </st><st c="3442">Onları buraya getirelim. </st><st c="3467">Ve daha fazla ışığa ihtiyacımız olacak.”  </st></p>
			<p><st c="3508">“Minibüste bir projektör daha olacak. </st><st c="3546">Ve uzatma kabloları.”  </st></p>
			<p><st c="3568">Corso merdivenlerin tepesine doğru baktı. </st><st c="3610">“Ben getiririm.”  </st></p>
			<p><st c="3627">Maura, “Ben de yardım edeyim” deyip onun arkasından mutfağa çıkan basamakları tırmandı.   </st></p>
			<p><st c="3715">Dışarıdaki şiddetli yağmur hafif bir çiselemeye dönüşmüştü. </st><st c="3775">Olay Yeri minibüsünün içini gözden geçirdiler; buldukları küreği ve aydınlatma gereçlerini Corso eve taşıdı. </st><st c="3884">Maura kapıyı kapatıp tam elinde kazı gereçlerinin kutusuyla onu takip edecekken ağaçların arasından parlayan farları gördü. </st><st c="4008">Tanıdık bir kamyonet yolda ilerleyip minibüsün yanına park ederken garaj yolunda durdu.   </st></p>
			<p><st c="4096">Bayan Clausen kamyonetten indi; üzerine büyük gelen bir yağmurluk, bir pelerin gibi arkasında dalgalanıyordu. </st><st c="4206">“Şimdiye kadar işinizin biter diye tahmin etmiştim. </st><st c="4258">Anahtarımı neden geri getirmediğini merak etmiştim.”  </st></p>
			<p><st c="4311">“Bir süre daha buradayız.”  </st></p>
			<p><st c="4338">Bayan Clausen garaj yolundaki araçlara baktı. </st><st c="4384">“Sadece etrafa bir daha göz atmak istediğinizi sanmıştım. </st><st c="4442">Suç ekibinin burada ne işi var?”  </st></p>
			<p><st c="4475">“Bu, düşündüğümüzden biraz daha uzun sürecek. </st><st c="4521">Bütün geceyi burada geçirebiliriz.”  </st></p>
			<p><st c="4557">“Neden? </st><st c="4565">Artık kız kardeşinin giysileri bile burada değil. </st><st c="4615">Eve götürebilmen için onları kutulara koydum.”  </st></p>
			<p><st c="4662">“Mesele sadece kız kardeşim değil Bayan Clausen. </st><st c="4711">Polis buraya başka bir şey için geldi. </st><st c="4750">Uzun zaman önce olmuş bir olay için.”  </st></p>
			<p><st c="4788">“Ne kadar uzun zaman önce?”  </st></p>
			<p><st c="4816">“Yaklaşık kırk beş yıl önce olmalı. </st><st c="4852">Siz bu evi almadan çok önce.”  </st></p>
			<p><st c="4882">“Kırk beş yıl mı? </st><st c="4900">Ama o zaman...” Kadın duraksadı.  </st></p>
			<p><st c="4933">“O zaman, ne oldu?”  </st></p>
			<p><st c="4953">Bayan Clausen’in bakışları aniden Maura’nın taşıdığı kazı gereçleri kutusuna indi. </st><st c="5036">“Malalar ne için? </st><st c="5054">Evimde ne yapıyorsunuz?”  </st></p>
			<p><st c="5079">“Polis kileri arıyor.”  </st></p>
			<p><st c="5102">“Arıyor mu? </st><st c="5114">Yani orayı </st><span><st c="5125">kazıyorlar</st></span><st c="5135"> mı?”  </st></p>
			<p><st c="5141">“Kazmak zorunda kalabilirler.”  </st></p>
			<p><st c="5172">“Size bunu yapmanız için izin vermedim.” Dönüp gürültüyle basamakları tırmanmaya başladı; yağmurluğu basamaklarda ardından sürükleniyordu.  </st></p>
			<p><st c="5311">Maura onun peşinden içeri girip mutfağa gitti. </st><st c="5358">Alet kutusunu tezgâha koydu. </st><st c="5387">“Durun. </st><st c="5395">Anlamıyorsunuz...”  </st></p>
			<p><st c="5414">“Kimsenin kilerimi mahvetmesini istemiyorum!” Bayan Clausen kiler kapısını savurarak açtı ve elinde küreği tutan Dedektif Yates’e öfkeli gözlerle baktı. </st><st c="5567">Dedektif Yates toprak zemini kazmaya başlamıştı bile; ayaklarının yanında küçük bir toprak yığını oluşmuştu.   </st></p>
			<p><st c="5676">Maura, “Bayan Clausen, işlerini yapmalarına izin verin” dedi.  </st></p>
			<p><st c="5738">Merdiveni inen kadın, “Bu ev bana ait” diye bağırdı. </st><st c="5791">“Ben size izin vermeden burayı kazamazsınız!”  </st></p>
			<p><st c="5837">“Hanımefendi, işimiz bittiğinde çukuru kapatacağımıza söz veriyorum” dedi Corso. </st><st c="5918">“Sadece, buraya bakmamız gerekiyor.”  </st></p>
			<p><st c="5955">“Neden?”  </st></p>
			<p><st c="5964">“Radarlarımızda büyük bir yansıma gördük.”  </st></p>
			<p><st c="6007">“</st><span><st c="6008">Yansıma</st></span><st c="6015"> da ne demek? </st><st c="6029">Aşağıda ne var?”  </st></p>
			<p><st c="6046">“Biz de bunu bulmaya çalışıyoruz. </st><st c="6080">Tabii devam etmemize izin verirseniz.”  </st></p>
			<p><st c="6119">Maura kadını kilerden çıkarıp kapıyı kapattı. </st><st c="6165">“Lütfen çalışmalarına izin verin. </st><st c="6199">Reddederseniz, bir arama izni çıkarmak zorunda kalacaklar.”  </st></p>
			<p><st c="6259">“Peki, burayı kazmak istemelerine ne sebep oldu?”  </st></p>
			<p><st c="6309">“Kan.”  </st></p>
			<p><st c="6316">“Kan mı?”  </st></p>
			<p><st c="6326">“Bu mutfağın her yanında kan var.”  </st></p>
			<p><st c="6361">Kadının bakışları yere inip zemini taradı. </st><st c="6404">“Ben görmüyorum.”  </st></p>
			<p><st c="6422">“Göremezsiniz. </st><st c="6437">Görünür hale gelmesi için üstüne kimyasal bir sprey sıkılıyor. </st><st c="6500">Ama inanın bana, burada kan var. </st><st c="6533">Zeminde mikroskopik izler, duvarlarda sıçramalar. </st><st c="6583">Kiler kapısının altından sızıp merdivenlerden aşağı iniyor. </st><st c="6643">Biri yerleri ve duvarları silip lekeleri temizlemek istemiş. </st><st c="6704">Belki de hepsinden kurtulduğunu düşünmüştür, çünkü artık gözle görülmüyor. </st><st c="6779">Ama kan, hâlâ burada. </st><st c="6801">Ahşabın içindeki çentiklere ve çatlaklara sızmış. </st><st c="6851">Yıllardır burada olduğu için artık onu temizleyemezsiniz. </st><st c="6909">Bu evin içinde kapana kısılmış. </st><st c="6941">Duvarların içinde.”  </st></p>
			<p><st c="6961">Bayan Clausen dönüp ona baktı. </st><st c="6992">“Kimin kanı?” diye sordu yumuşak bir sesle.  </st></p>
			<p><st c="7036">“Polis de bunu öğrenmeye çalışıyor.”  </st></p>
			<p><st c="7073">“Yani benim bütün bu olanlarla...”  </st></p>
			<p><st c="7108">“Hayır. </st><st c="7116">Kanın çok eski olduğunu düşünüyoruz. </st><st c="7153">Muhtemelen siz evi satın almadan öncesinden kaldığını.”  </st></p>
			<p><st c="7209">Kadın, mutfak masasındaki bir sandalyeye kendini bırakırken çok şaşkın görünüyordu. </st><st c="7293">Yağmurluğunun başlığı başından aşağı kayıp kirpi dikeni gibi kır saçları ortaya çıkardı. </st><st c="7382">Üzerine büyük gelen o yağmurluğun içinde daha da ufak tefek ve yaşlı görünüyordu. </st><st c="7464">Sanki mezara girmek için küçülmeye başlamış bir kadındı.   </st></p>
			<p><st c="7521">“Artık kimse bu evi satın almak istemeyecek” diye mırıldandı. </st><st c="7583">“Bunu duyduklarında, her şey bitecek. </st><st c="7621">Bu lanet evden kurtulamayacağım.”  </st></p>
			<p><st c="7655">Maura onun karşısına oturdu. </st><st c="7684">“Kız kardeşim neden bu evi kiralamak istemişti? </st><st c="7732">Bunu size söyledi mi?”  </st></p>
			<p><st c="7755">Cevap gelmedi. </st><st c="7770">Bayan Clausen hâlâ şaşkın halde, başını iki yana sallıyordu.   </st></p>
			<p><st c="7831">“Yoldaki ‘Satılık’ tabelasını gördüğünü söylemiştiniz. </st><st c="7886">Sonra ofisinizi aramış.”  </st></p>
			<p><st c="7911">Bayan Clausen sonunda başını salladı. </st><st c="7949">“Birden bire.”  </st></p>
			<p><st c="7964">“Size ne söyledi?”  </st></p>
			<p><st c="7983">“Ev hakkında daha fazla bilgi almak istedi. </st><st c="8027">Orada daha önce kim yaşamış, benden önceki sahibi kimmiş. </st><st c="8085">Bu bölgede bir ev satın almayı düşündüğünü söyledi.”  </st></p>
			<p><st c="8138">“Ona Lanklerden bahsettiniz mi?”  </st></p>
			<p><st c="8171">Bayan Clausen’ın vücudu gerildi. </st><st c="8204">“Onları tanıyor musunuz?”  </st></p>
			<p><st c="8230">“Bu evin eskiden onlara ait olduğunu biliyorum. </st><st c="8278">Bir baba ve oğul. </st><st c="8296">Ve adamın yeğeni; Amalthea adında bir kız. </st><st c="8339">Kız kardeşim onları da sordu mu?”  </st></p>
			<p><st c="8373">Kadın derin bir nefes aldı. </st><st c="8401">“Bilmek istiyordu. </st><st c="8420">Bunu anlayabilirim. </st><st c="8440">Bir evi satın almayı düşünüyorsan, onu kimin yaptığını öğrenmek istersin. </st><st c="8514">Burada kimin yaşadığını.” Maura’ya baktı. </st><st c="8556">“Bu onlarla ilgili, değil mi? </st><st c="8586">Lank ailesi.”  </st></p>
			<p><st c="8600">“Bu kasabada mı büyüdünüz?”  </st></p>
			<p><st c="8628">“Evet.”  </st></p>
			<p><st c="8636">“O zaman Lank ailesini tanıyor olmalısınız.”  </st></p>
			<p><st c="8681">Bayan Clausen hemen cevap vermedi. </st><st c="8716">Bunun yerine ayağa kalkıp yağmurluğunu çıkardı. </st><st c="8764">Hiç acele etmeden, onu mutfak kapısına yakın kancalardan birine astı. </st><st c="8834">“Oğlan benim sınıfımdaydı” dedi, sırtı hâlâ Maura’ya dönükken.  </st></p>
			<p><st c="8897">“Kim?”  </st></p>
			<p><st c="8904">“Elijah Lank. </st><st c="8918">Kuzeni Amalthea’yı pek tanımıyordum, çünkü okulda bizden beş sınıf gerideydi; daha bir çocuktu. </st><st c="9014">Ama hepimiz Elijah’yı tanıyorduk.” Sesi, bu ismi yüksek sesle söylemek istemiyormuş gibi, bir fısıltıya dönüşmüştü.   </st></p>
			<p><st c="9130">“Onu ne kadar iyi tanıyordunuz?”  </st></p>
			<p><st c="9163">“Gerektiği kadar.”  </st></p>
			<p><st c="9182">“Sanırım ondan çok hoşlanmıyordunuz.”  </st></p>
			<p><st c="9220">Bayan Clausen dönüp ona baktı. </st><st c="9251">“Ödünü patlatan insanları sevmek zordur.”  </st></p>
			<p><st c="9293">Kiler kapısının ardında toprağı kazan küreğin seslerini duyabiliyorlardı. </st><st c="9367">Evin sırlarının derinliklerine doğru kazıyorlardı. </st><st c="9418">Bu ev, bunca yıl sonra bile, korkunç bir olayın sessiz tanığıydı.  </st></p>
			<p><st c="9484">“Burası küçük bir kasabaydı Doktor Isles. </st><st c="9526">Şimdiki gibi, uzak yerlerden gelip kendilerine yazlık alan insanlar yoktu. </st><st c="9601">O zamanlar burada sadece yerliler yaşardı ve insanları tanırdın. </st><st c="9666">Hangi ailelerin iyi olduğunu, hangilerinden uzak durman gerektiğini bilirdin. </st><st c="9744">Ben Elijah Lank konusunda bunu, on dört yaşındayken anladım. </st><st c="9805">O, kesinlikle uzak durman gereken oğlanlardandı.” Tekrar masaya gidip, bütün gücü tükenmişçesine kendisini sandalyeye bıraktı. </st><st c="9932">Kendi yansımasına bakar gibi formika yüzeye baktı. </st><st c="9983">Bu dağda yaşayan oğlandan korkan, on dört yaşındaki kızın yansımasına.  </st></p>
			<p><st c="10054">Maura fırça gibi, kır saçlarıyla öne eğilmiş başa baktı. </st><st c="10111">“Seni neden korkutuyordu?”  </st></p>
			<p><st c="10138">“Korkan tek kişi ben değildim. </st><st c="10169">Hepimiz Elijah’dan korkardık. </st><st c="10199">Şeyden sonra...”  </st></p>
			<p><st c="10216">“Neden sonra?”  </st></p>
			<p><st c="10231">Bayan Clausen bakışlarını yukarı kaldırdı. </st><st c="10274">“O kızı diri diri gömdükten sonra.”  </st></p>
			<p>  </p>
			<p><st c="10310">Bunu takip eden sessizlikte Maura kiler zeminini daha da derinlere doğru kazan adamların mırıltısını duydu. </st><st c="10418">Kendi kalbinin de kaburgalarına çarpar gibi attığını hissediyordu. </st><st c="10485">Tanrım diye düşündü. </st><st c="10506">Aşağıda ne bulacaklar?  </st></p>
			<p><st c="10529">“Kız, kasabaya yeni gelen çocuklardan biriydi” dedi Bayan Clausen. </st><st c="10596">“Alice Rose. </st><st c="10609">Diğer kızlar arkasında oturup onunla ilgili yorumlar yaparlardı. </st><st c="10674">Dalga geçerlerdi. </st><st c="10692">Alice hakkında istediğin her şeyi söyleyebilirdin; hiçbir şey olmazdı, çünkü o seni duyamazdı. </st><st c="10787">Hiçbir zaman onunla dalga geçtiğimizi anlamazdı. </st><st c="10836">Bunun acımasızca olduğunu biliyorum, ama on dört yaşındayken böyle şeyler yapabiliyorsun. </st><st c="10926">Kendini karşındaki insanın yerine koymayı öğrenmeden önce. </st><st c="10985">İnsan kendisi de böyle bir şey yaşamadan önce.” Bayan Clausen çocukluğunda yaptığı bir sürü hatayı ve çok geç aldığı dersleri düşünerek içini çekti.  </st></p>
			<p><st c="11134">“Alice’e ne oldu?”  </st></p>
			<p><st c="11153">“Elijah bunun sadece bir şaka olduğunu söyledi. </st><st c="11201">Kızı birkaç saat sonra oradan çıkarmayı planladığını söyledi. </st><st c="11263">Ama öyle bir delikte kapana kısılmanın nasıl bir şey olacağını hayal edebiliyor musun? </st><st c="11350">Korkudan altını ıslattığını? </st><st c="11379">Ve çığlıklarını kimsenin duyamadığını? </st><st c="11418">Seni oraya koyan kişi dışında kimsenin, orada olduğunu bilmediğini?”  </st></p>
			<p><st c="11487">Maura sessizce bekledi. </st><st c="11511">Öykünün sonunu duymaktan korkuyordu.   </st></p>
			<p><st c="11548">Bayan Clausen onun gözlerindeki kaygıyı görüp başını iki yana salladı. </st><st c="11619">“Ah, Alice ölmedi. </st><st c="11638">Köpek onu kurtardı. </st><st c="11658">Hiç durmadan havlayıp insanların dikkatini oraya çekti.”  </st></p>
			<p><st c="11715">“O halde, Alice kurtuldu.”  </st></p>
			<p><st c="11742">Kadın başını salladı. </st><st c="11764">“Onu gecenin geç saatlerinde buldular. </st><st c="11803">Saatlerdir o delikteydi. </st><st c="11828">Onu dışarı çıkardıklarında, zorlukla konuşuyordu. </st><st c="11878">Bir zombi gibiydi. </st><st c="11897">Birkaç hafta sonra, ailesi buradan taşındı. </st><st c="11941">Nereye gittiklerini bilmiyorum.”  </st></p>
			<p><st c="11974">“Elijah’ya ne oldu?”  </st></p>
			<p><st c="11995">Bayan Clausen omzunu silkti. </st><st c="12024">“Sence ne oldu? </st><st c="12040">Bunun sadece bir şaka olduğunu söyleyip durdu. </st><st c="12087">Diğer çocukların da her gün okulda Alice’e yaptığı şakalar gibi. </st><st c="12152">Ve bu doğruydu; hepimiz ona eziyet ediyorduk. </st><st c="12198">Hepimiz kendini berbat hissetmesini sağlıyorduk. </st><st c="12247">Ama Elijah, bunu bir üst seviyeye taşıdı.”  </st></p>
			<p><st c="12290">“Ceza almadı mı?”  </st></p>
			<p><st c="12308">“On dört yaşındaysan, ikinci bir şansın olur. </st><st c="12354">Özellikle de evindeki insanların sana ihtiyacı varsa. </st><st c="12408">Baban günün yarısında sarhoşsa ve aynı evde dokuz yaşında bir kuzenin yaşıyorsa.”  </st></p>
			<p><st c="12490">“Amalthea” dedi Maura yumuşak bir sesle.  </st></p>
			<p><st c="12531">Bayan Clausen başını salladı. </st><st c="12561">“Bu evde yaşayan küçük bir kız olmanın nasıl olacağını hayal etmeye çalışıyorum. </st><st c="12642">Canavarlardan oluşan bir ailenin içinde büyümenin.”  </st></p>
			<p><span><st c="12694">Canavarlar.  </st></span></p>
			<p><st c="12706">Hava aniden sanki elektrikle yüklenmişti. </st><st c="12748">Maura’nın elleri soğudu. </st><st c="12773">Amalthea Lank’in sayıklamalarını düşündü. </st><span><st c="12815">O seni görmeden önce, git buradan</st></span><st c="12848">.  </st></p>
			<p><st c="12850">Ve arabasının üstüne bırakılan pençe izini düşündü. </st><span><st c="12902">Canavarın izi.</st></span>  </p>
			<p><st c="12916">Kiler kapısı gıcırdayarak açılınca Maura irkildi. </st><st c="12967">Döndüğünde, Rizzoli’nin eşikte durduğunu gördü.   </st></p>
			<p><st c="13015">“Bir şey buldular” dedi Rizzoli.  </st></p>
			<p><st c="13048">“Ne?”  </st></p>
			<p><st c="13054">“Ahşap. </st><st c="13062">Altmış santim derine gömülmüş bir cins panel buldular. </st><st c="13117">Şu an üzerindeki toprağı temizlemeye çalışıyorlar.” Tezgâhın üstündeki mala kutusunu işaret etti. </st><st c="13215">“Onlara ihtiyacımız olacak.”  </st></p>
			<p><st c="13244">Maura kutuyu kiler merdivenlerinden aşağı indirdi. </st><st c="13295">Artık, neredeyse iki metre uzunluğunda, araştırdıkları alan boyunca uzanan toprak yığınını görebiliyordu.  </st></p>
			<p><st c="13401">Bir tabut boyu.   </st></p>
			<p><st c="13417">Kürekle kazmakta olan Dedektif Corso bakışlarını Maura’ya doğru kaldırdı. </st><st c="13491">“Panel oldukça kalın. </st><st c="13513">Ama dinle.” Küreği ahşaba vurdu. </st><st c="13546">“Altı dolu değil. </st><st c="13564">Altında bir hava boşluğu var.”  </st></p>
			<p><st c="13595">Yates, “Yerine geçmemi ister misin?” diye sordu.  </st></p>
			<p><st c="13644">“Evet, sırtım iflas etmek üzere.” Corso küreği ona verdi.  </st></p>
			<p><st c="13702">Yates çukura indiğinde ayakkabıları ahşabın üzerinde sert bir ses çıkardı. </st><st c="13777">İçi boş bir ses. </st><st c="13794">Ciddi bir kararlılıkla toprağa saldırdı ve onu hızla, zeminde gitgide büyüyen yığının üstüne atmaya başladı. </st><st c="13903">Panel gitgide daha da ortaya çıkarken kimse konuşmadı. </st><st c="13958">İki projektörün parlak ışığı çukuru aydınlatıyordu ve Yates’in gölgesi bir kukla gibi kiler duvarlarında titreşiyordu. </st><st c="14077">Diğerleri bir mezarı ilk kez açan mezar soyguncuları gibi sessiz ve hevesle izliyordu.  </st></p>
			<p><st c="14164">“Bu tarafı temizledim” dedi Yates; tahtanın üzerinde gıcırdayan küreğiyle nefes nefeseydi. </st><st c="14255">“Bir kutuya benziyor. </st><st c="14277">Kürekle biraz zorladım. </st><st c="14301">Tahtaya zarar vermek istemiyorum.”  </st></p>
			<p><st c="14336">“Malalar ve fırçalar bende” dedi Maura.  </st></p>
			<p><st c="14376">Yates nefes nefese dikleşti ve çukurdan çıktı. </st><st c="14423">“Tamam. </st><st c="14431">Üst taraftaki toprağı temizleyebilirsiniz. </st><st c="14474">Açmadan önce birkaç fotoğrafını çekeceğiz.”  </st></p>
			<p><st c="14518">Maura ve Gary çukura indiklerinde Maura tahta panelin ağırlıklarının altında titrediğini hissetti. </st><st c="14617">Bu lekeli kalasların altında nasıl bir dehşetin yattığını merak etti ve bir an, ahşabın aniden kırılıp onları çürüyen etlerin üzerine düşürebileceğine dair korkunç bir duyguya kapıldı. </st><st c="14802">Kalbinin atışlarını umursamadan çömelip panelin üstündeki toprağı temizlemeye başladı.  </st></p>
			<p><st c="14889">“Bana da o fırçalardan birini verin” dedi Rizzoli. </st><st c="14940">O da çukura atlamak üzereydi.  </st></p>
			<p><st c="14970">“Sen girmiyorsun” dedi Yates. </st><st c="15000">“Sen biraz dinlensene.”  </st></p>
			<p><st c="15024">“Ben sakat değilim. </st><st c="15044">Hiçbir şey yapmadan durmaktan nefret ediyorum.”  </st></p>
			<p><st c="15092">Yates endişeyle güldü. </st><st c="15115">“Şey, burada doğum yapmanı izlemek hiç hoş olmazdı. </st><st c="15167">Ve bunu kocana açıklamak zorunda kalan kişi olmak da istemem.”  </st></p>
			<p><st c="15230">Maura, “Burada pek hareket edecek alan yok Jane” dedi.  </st></p>
			<p><st c="15285">“Şu lambaların açısını değiştireyim. </st><st c="15322">Böylece ne yaptığınızı görürsünüz.”  </st></p>
			<p><st c="15358">Rizzoli projektörlerden birinin yerini değiştirdiğinde, Maura’nın çalıştığı köşe aniden aydınlandı. </st><st c="15458">Dizlerinin üstünde, öne eğilmiş olan Maura fırçayla tahtanın üstündeki toprağı temizleyip altındaki paslı bölgeleri ortaya çıkartıyordu.   </st></p>
			<p><st c="15595">“Burada eski çiviler görüyorum” dedi.  </st></p>
			<p><st c="15633">“Arabamda bir levye var” dedi Corso. </st><st c="15670">“Gidip getireyim.”  </st></p>
			<p><st c="15689">Maura toprağı temizlemeye ve diğer paslı çivileri ortaya çıkartmaya devam etti. </st><st c="15769">Alan çok dardı; boynu ve omuzları ağrımaya başlamıştı. </st><st c="15824">Sırtını dikleştirdi. </st><st c="15845">Arkasından gelen bir ses duydu.  </st></p>
			<p><st c="15877">“Hey” dedi Gary. </st><st c="15894">“Şuna bak.”  </st></p>
			<p><st c="15906">Maura arkasına dönüp, Gary’nin malasının ince, kırık bir boruya denk geldiğini gördü.   </st></p>
			<p><st c="15992">“Panelin kenarından çıkıyormuş gibi görünüyor” dedi Gary. </st><st c="16050">Çıplak parmaklarıyla temkinli bir tavırla paslı çıkıntılara dokundu ve üst kısmı kaplayan bir kir tabakasını kırdı. </st><st c="16166">“Böyle bir yere neden bir boru...” Durdu. </st><st c="16208">Maura’ya baktı.  </st></p>
			<p><st c="16224">“Bu bir hava deliği” dedi Maura.  </st></p>
			<p><st c="16257">Gary aşağı, dizlerinin altındaki tahtalara baktı. </st><st c="16307">Yumuşakça, “Bunun içinde ne var?” dedi.  </st></p>
			<p><st c="16347">“İkiniz de delikten çıkın” dedi Pete. </st><st c="16385">“Fotoğraf çekeceğiz.”  </st></p>
			<p><st c="16407"> Yates, aniden ayağa kalktığı için biraz başı dönen Maura’yı çukurdan çıkartmak için uzandı. </st><st c="16499">Kameranın flaşı, projektörlerin yapay ışığı ve duvarlarda dans eden gölgelerden gözleri kamaşan Maura gözlerini kırpıştırdı. </st><st c="16624">Kiler basamaklarına gidip oturdu. </st><st c="16658">Ancak ondan sonra, üstünde oturduğu basamağın hayalet gibi kan izleriyle kaplı olduğunu hatırladı.   </st></p>
			<p><st c="16757">“Tamam” dedi Pete. </st><st c="16776">“Haydi, açalım.”  </st></p>
			<p><st c="16793">Corso çukurun yanına diz çöküp levyenin ucunu, kapağın bir köşesinin altına yerleştirdi. </st><st c="16882">Levyeyi ittirerek paneli açılmaya zorlarken bir sürü paslı çivi başını ortaya çıkardı.  </st></p>
			<p><st c="16969">“Açılmıyor” dedi Rizzoli.  </st></p>
			<p><st c="16995">Corso durup koluyla yüzünü silerek alnında bir kir izi bıraktı. </st><st c="17059">“Sırtım yarın bunların bedelini ödeyecek.” Levyenin ucunu tekrar panelin altına yerleştirdi. </st><st c="17152">Bu kez levyeyi daha derine itebilmişti. </st><st c="17192">Derin bir nefes alıp tüm gücüyle levyenin diğer ucuna bastırdı.   </st></p>
			<p><st c="17256">Çiviler yerlerinden kurtuldu.   </st></p>
			<p><st c="17286">Corso levyeyi bir kenara koydu. </st><st c="17318">Yates’le birlikte çukura uzanıp kapağın köşesini kavrayıp kaldırdılar. </st><st c="17389">Bir an için, kimse hiçbir şey söylemedi. </st><st c="17430">Hepsi, artık projektörlerin ışığında tamamen aydınlanan deliğe baktı.  </st></p>
			<p><st c="17500">“Anlamıyorum” dedi Yates.  </st></p>
			<p><st c="17526">Kutu boştu.  </st></p>
			<p>  </p>
			<p><st c="17538">O gece, yağmurun altında ışıldayan bir otobandan eve döndüler. </st><st c="17601">Maura’nın ön cam silecekleri buğulu camın üzerinde yavaş, hipnotik bir ritimle çalışıyordu.  </st></p>
			<p><st c="17693">“Mutfaktaki onca kan” dedi Rizzoli. </st><st c="17729">“Bunun ne anlama geldiğini biliyorsun. </st><st c="17768">Amalthea daha önce de cinayet işledi. </st><st c="17806">Nikki ve Theresa, ilk kurbanları değildi.”  </st></p>
			<p><st c="17849">“O evde tek başına yaşamıyordu Jane. </st><st c="17886">Kuzeni Elijah da orada yaşıyordu. </st><st c="17920">Bunu o da yapmış olabilir.”  </st></p>
			<p><st c="17948">“Sadler ailesi ortadan kaybolduğunda Amalthea on dokuz yaşındaydı. </st><st c="18015">Kendi mutfağında olanları biliyordur.”  </st></p>
			<p><st c="18054">“Bu, bunları onun yaptığı anlamına gelmez.”  </st></p>
			<p><st c="18098">Rizzoli ona baktı. </st><st c="18117">“O’Donnell’ın teorisine mi inanıyorsun? </st><st c="18157">Canavar konusunda?”  </st></p>
			<p><st c="18177">“Amalthea şizofren. </st><st c="18197">Onun kadar hasarlı bir zihne sahip birinin nasıl iki kadını öldürmeyi, sonra da bir sürü mantıklı adım atıp cesetlerini yakarak kanıtları yok etmeyi nasıl başardığını söyler misin?”  </st></p>
			<p><st c="18379">“İzlerini kapatmak konusunda pek de iyi bir iş çıkarmamış. </st><st c="18438">Hatırlarsan, onu yakaladılar.”  </st></p>
			<p><st c="18469">“Virginia polisinin şansı yaver gitti. </st><st c="18508">Onu rutin bir trafik kontrolünde yakalamak, çok da müthiş bir dedektiflik hikâyesi sayılmaz.” Sis boş otoban boyunca yayılırken Maura ileri baktı. </st><st c="18655">“O kadınları tek başına öldürmedi. </st><st c="18690">Ona yardım eden biri olmalı; arabada parmak izleri olan biri. </st><st c="18752">En başından beri onunla birlikte olan biri.”  </st></p>
			<p><st c="18797">“Kuzeni mi?”  </st></p>
			<p><st c="18810">“Elijah o kızı diri diri gömdüğünde on dört yaşındaydı. </st><st c="18866">Nasıl bir çocuk, böyle bir şey yapar? </st><st c="18904">O çocuk, büyüdüğünde nasıl bir adam olur?”  </st></p>
			<p><st c="18947">“Hayal etmek bile istemiyorum.”  </st></p>
			<p><st c="18979">“Bence ikimiz de biliyoruz” dedi Maura. </st><st c="19019">“İkimiz de mutfaktaki kanı gördük.”  </st></p>
			<p><st c="19055">Lexus yol boyunca homurdanarak ilerledi. </st><st c="19096">Yağmur durmuştu ama hava hâlâ çok nemliydi; ön camın üzerinde bir buğu oluşturuyordu.  </st></p>
			<p><st c="19182">“Sandler ailesini birlikte öldürdülerse...” dedi Rizzoli, “İnsan merak ediyor...”Maura’ya baktı. </st><st c="19279">“Karen Sadler’ın bebeğini ne yaptılar?”  </st></p>
			<p><st c="19319">Maura hiçbir şey söylemedi. </st><st c="19347">Bakışlarını otobanda tutup arabayı sürmeye devam etti. </st><st c="19402">Yan yollara girmedi, hiçbir yere uğramadı. </st><span><st c="19445">Sadece sürmeye devam et</st></span><st c="19468">.  </st></p>
			<p><st c="19470">“Ne demeye çalıştığımı biliyorsun, değil mi?” dedi Rizzoli. </st><st c="19530">“Kırk beş yıl önce, kuzen Lankler, hamile bir kadını öldürdü. </st><st c="19592">Bebeklerinin kalıntıları eksik. </st><st c="19624">Beş yıl sonra, Amalthea Lank kucağında satacağı iki yeni doğmuş kızıyla Van Gates’in Boston’daki ofisine gitti.”  </st></p>
			<p><st c="19737">Maura’nın direksiyonun üzerindeki parmakları uyuşmuştu.  </st></p>
			<p><st c="19793">“Ya o bebekler onun değildiyse?” dedi Rizzoli. </st><st c="19840">“Belki de gerçek annen, Amalthea değildir.”  </st></p>
		</div>
	<div id="charCountTotal" value="19884"></div></body>
</html>
