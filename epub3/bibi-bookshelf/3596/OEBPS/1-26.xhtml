<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-26</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-26" xml:lang="tr-TR">
		<div>
			<p>  </p>
			<p id="_idParaDest-26" xml:lang="en-GB"><st c="0">24</st><span>  </span></p>
			<p><st c="2">Doktor Joyce P. </st><st c="19">O’Donnell, Cinayet Masası’nın konferans odasına, buranın sahibi kendisiymiş gibi girdi. </st><st c="107">Üzerindeki şık St. </st><st c="126">John’s takımı muhtemelen Rizzoli’nin yıllık giysi harcamasının toplamından pahalıydı. </st><st c="212">Yedi santimlik topuklu ayakkabıları, zaten uzun olan boyunu iyice vurguluyordu. </st><st c="292">Masaya otururken üç polis onu izlese de O’Donnell en ufak bir rahatsızlık belirtisi göstermemişti. </st><st c="391">O’Donnell, bir odanın kontrolünü nasıl eline alacağını biliyordu ve bu, Rizzoli kadından iğrense de, elinde olmadan kıskandığı bir özelliğiydi.   </st></p>
			<p><st c="535">Duygularının karşılıklı olduğu çok açıktı. </st><st c="578">O’Donnell Rizzoli’ye buz gibi bir bakış attı; sonra bakışları Barry Frost’a döndü ve sonunda tüm dikkatini, Cinayet Masası’nın üst düzey yetkilisi olan Teğmen Marquette’e yöneltti. </st><st c="759">Elbette ona odaklanacaktı; O’Donnell düşük rütbelilerle vakit kaybetmezdi.  </st></p>
			<p><st c="834">“Bu beklenmedik bir davet oldu teğmen” dedi. </st><st c="879">“Sık sık Schroeder Plaza’ya çağırılmam.”  </st></p>
			<p><st c="920">“Bunu öneren Dedektif Rizzoli’ydi.”  </st></p>
			<p><st c="956">“Bu, daha da beklenmedik. </st><st c="982">Durumu düşünürsek.”  </st></p>
			<p><st c="1002">Rakip takımların oyuncusu olduğumuzu düşünürsek diye aklından geçirdi Rizzoli. </st><st c="1081">Ben canavarları yakalıyorum, sen onları savunuyorsun.  </st></p>
			<p><st c="1135">“Ama Dedektif Rizzoli’ye telefonda da söylediğim gibi” diye devam etti O’Donnell, “siz bana yardım etmezseniz, ben de size yardım edemem. </st><st c="1273">Canavar’ı bulmanıza yardım etmemi istiyorsanız, elinizdeki bilgileri benimle paylaşmalısınız.”  </st></p>
			<p><st c="1368">Buna cevap olarak Rizzoli bir dosyayı O’Donnell’a doğru itti. </st><st c="1430">“Şu ana kadar Elijah Lank hakkında bulabildiklerimiz bunlar.” Dosyaya uzanan psikiyatrın gözlerindeki hevesli ışıltıyı gördü. </st><st c="1556">O’Donnell bunun için yaşıyordu; canavarı bir kez olsun görmek. </st><st c="1619">Kötülüğün atan kalbine yakın olabilme şansı.  </st></p>
			<p><st c="1664">O’Donnell dosyayı açtı. </st><st c="1688">“Lise kayıtları.”  </st></p>
			<p><st c="1706">“Fox Harbor’dan.”  </st></p>
			<p><st c="1724">“136 IQ. </st><st c="1733">Ama notları ortalama.”  </st></p>
			<p><st c="1756">“Klasik bir potansiyelini gerçekleştirememe durumu.” Bir öğretmeni, Elijah Lank’in başarılarının onu nereye götüreceğinin farkında olmadan, </st><span><st c="1896">Kendini verse çok büyük şeyler yapabilir</st></span><st c="1936"> yazmıştı. </st><st c="1947">“Annesi öldükten sonra onu babası Hugo büyüttü. </st><st c="1995">Babası hiçbir zaman bir işte uzun süre tutunamadı. </st><st c="2046">Görünüşe bakılırsa bütün günlerini elinde bir şişeyle geçiriyordu ve Elijah on sekiz yaşındayken babası pankreas iltihabından öldü.”  </st></p>
			<p><st c="2179">“Ve Amalthea da bu evde büyüdü.”   </st></p>
			<p><st c="2212">“Evet. </st><st c="2219">Dokuz yaşında annesi öldükten sonra dayısınıın yanında yaşamaya başladı. </st><st c="2292">Babasının kim olduğunu kimse bilmiyor. </st><st c="2331">İşte, Fox Harbor’daki Lank ailesi buydu. </st><st c="2372">Sarhoş bir dayı, sosyopat bir kuzen ve büyüdüğünde şizofren olan bir kız. </st><st c="2446">Tam da harika Amerikan ailesi.”  </st></p>
			<p><st c="2478">“Elijah’a sosyopat dediniz.”  </st></p>
			<p><st c="2507">“Sadece eğlenmek için sınıf arkadaşlarını canlı canlı gömen bir çocuğa başka ne derdiniz?”  </st></p>
			<p><st c="2598">O’Donnell sayfayı çevirdi. </st><st c="2625">O dosyayı okuyan başka herkesin yüzünde bir dehşet ifadesi belirirdi; ama O’Donnell’ın yüzünde, büyülenmiş gibi bir ifade vardı.  </st></p>
			<p><st c="2754">“Gömdüğü kız sadece on dört yaşındaydı” dedi Rizzoli. </st><st c="2808">“Alice Rose, okula yeni gelmişti. </st><st c="2842">Aynı zamanda sağırdı, bu yüzden diğer çocuklar ona eziyet ediyordu. </st><st c="2910">Muhtemelen Elijah’nın onu seçmesinin sebebi de buydu. </st><st c="2964">Kız zayıftı; kolay hedefti. </st><st c="2992">Onu evine davet etti, sonra ormandan geçirip kazdığı bir çukura götürdü. </st><st c="3065">Kızı içine attı, deliği tahta plakalar ve kayalarla örttü. </st><st c="3124">Daha sonra bu konuda sorgulanırken, her şeyin bir eşek şakası olduğunu söyledi. </st><st c="3204">Ama bence onu gerçekten öldürmeyi düşünmüştü.”  </st></p>
			<p><st c="3251">“Buradaki rapora göre, kıza herhangi bir zarar gelmemiş.”  </st></p>
			<p><st c="3309">“Zarar gelmemiş mi? </st><st c="3329">Tam olarak değil.”  </st></p>
			<p><st c="3348">O’Donnell bakışlarını yukarı kaldırdı. </st><st c="3387">“Ama hayatta kaldı.”  </st></p>
			<p><st c="3408">“Alice Rose bundan sonraki beş yılını ağır depresyon ve anksiyete atakları yüzünden tedavi görerek geçirdi. </st><st c="3516">On dokuz yaşında bir küvetin içine girip bileklerini kesti. </st><st c="3576">Bana kalırsa, onun ölümünden Elijah Lank sorumlu. </st><st c="3626">O, Elijah’nın ilk kurbanıydı.”  </st></p>
			<p><st c="3657">“Başka kurbanları olduğunu kanıtlayabiliyor musunuz?”  </st></p>
			<p><st c="3711">“Kırk beş yıl önce Kennenbunkport’ta Karen ve Robert Sadler adlı evli bir çift ortadan kayboldu. </st><st c="3808">Karen Sadler sekiz aylık hamileydi. </st><st c="3844">Kalıntıları geçen hafta, Elijah Lank’in Alice Rose’u diri diri gömdüğü arazide bulundu. </st><st c="3932">Bence Sadler ailesini de Elijah öldürdü. </st><st c="3973">O ve Amalthea.”  </st></p>
			<p><st c="3989">O’Donnell, nefesini tutuyormuş gibi, kaskatı kaldı.  </st></p>
			<p><st c="4041">“Bunu ilk ortaya atan sizdiniz Doktor O’Donnell” dedi Teğmen Marquette. </st><st c="4113">“Amalthea’nın, Canavar dediği bir ortağı olduğunu söylediniz. </st><st c="4175">Nikki ve Theresa Wells’i öldürmesine yardım eden biri. </st><st c="4230">Doktor Isles’a böyle söylediniz, değil mi?”  </st></p>
			<p><st c="4274">“Başka kimse teorime inanmamıştı.”  </st></p>
			<p><st c="4309">“Artık biz inanıyoruz” dedi Rizzoli. </st><st c="4346">“Canavar’ın, kuzeni Elijah olduğunu düşünüyoruz.”  </st></p>
			<p><st c="4396">O’Donnell’ın kaşları keyifle yukarı kalktı. </st><st c="4440">“Birlikte cinayet işleyen kuzenler vakası mı?”  </st></p>
			<p><st c="4487">“Kuzenler tarafından işlenen ilk cinayetler bunlar değil” diye belirtti Marquette.  </st></p>
			<p><st c="4570">“Doğru” dedi O’Donnell. </st><st c="4594">“Kenneth Bianchi ve Angelo Buono, ya da ‘Hillside Cellatları’ da kuzendi.”  </st></p>
			<p><st c="4669">“Yani daha önce de buna benzer vakalar var” dedi Marquette. </st><st c="4729">“Birlikte öldüren kuzenler.”  </st></p>
			<p><st c="4758">“Bu bilgi için bana ihtiyacınız yoktu.”  </st></p>
			<p><st c="4798">“Canavar konusunda, herkesten daha çok bilgiye sahipsiniz” dedi Rizzoli. </st><st c="4871">“Onu bulmaya, Amalthea aracılığıyla bir bağlantı kurmaya çalışıyordunuz.”  </st></p>
			<p><st c="4945">“Ama başarılı olamadım. </st><st c="4969">Bu yüzden, onu bulmanıza nasıl yardımcı olabileceğimi bilemiyorum. </st><st c="5036">Hatta beni buraya neden çağırdığınızı da anlamıyorum dedektif, ne de olsa araştırmalarıma saygı duymadığınızı belirtmiştiniz.”  </st></p>
			<p><st c="5163">“Amalthea’nın sizinle konuştuğunu biliyorum. </st><st c="5208">Dün benimle görüştüğünde, bana tek kelime bile söylemedi. </st><st c="5266">Ama gardiyanlar sizinle konuştuğunu söyledi.”  </st></p>
			<p><st c="5312">“Seanslarımız gizlidir. </st><st c="5336">Amalthea benim hastam.”  </st></p>
			<p><st c="5360">“Kuzeni değil. </st><st c="5375">Bulmak istediğimiz kişi o.”  </st></p>
			<p><st c="5403">“En son nerede yaşıyormuş? </st><st c="5430">Elinizde, işe başlayabileceğiniz bazı bilgiler olmalı.”  </st></p>
			<p><st c="5486">“Neredeyse hiç bilgimiz yok. </st><st c="5515">Onyıllardır nerede olduğu bilinmiyor.”  </st></p>
			<p><st c="5554">“Yaşayıp yaşamadığını biliyor musunuz?”  </st></p>
			<p><st c="5594">Rizzoli içini çekti ve “Hayır” diye kabul etti.  </st></p>
			<p><st c="5642">“Artı yaklaşık yetmiş yaşında olmalı, öyle değil mi? </st><st c="5695">Bu, seri katil olmak için epey ileri bir yaş.”  </st></p>
			<p><st c="5742">“Amalthea altmış beş yaşında” dedi Rizzoli. </st><st c="5786">“Ama kimse Theresa ve Nikki Wells’i öldürüp öldüremeyeceğinden şüphelenmedi. </st><st c="5863">Kafataslarını ezdiğinden, onları benzine buladığından ve cesetlerini ateşe verdiğinden.”  </st></p>
			<p><st c="5952">O’Donnell sandalyesine yaslanıp bir an Rizzoli’ye baktı. </st><st c="6009">“Bana Boston polisinin neden Elijah Lank’in peşine düştüğünü söyler misin? </st><st c="6084">Bunlar eski cinayetler ve sizin bölgenizde bile değiller. </st><st c="6142">Bu sizi neden ilgilendiriyor?”  </st></p>
			<p><st c="6173">“Anna Leoni cinayeti bununla bağlantılı olabilir.”  </st></p>
			<p><st c="6224">“Nasıl?”  </st></p>
			<p><st c="6233">“Anna öldürülmeden hemen önce, Amalthea hakında bir sürü soru sormaya başlamıştı. </st><st c="6315">Belki de çok fazla şey öğrendi.” Rizzoli O’Donnell’a bir dosya daha uzattı.  </st></p>
			<p><st c="6391">“Bu ne?”  </st></p>
			<p><st c="6400">“FBI’ın Ulusal Suçlar Bilgi Merkezi NCIC’yi biliyor musunuz? </st><st c="6461">Bütün ülkedeki kayıp vakaları arasında arama yapabilen bir veritabanı var.”  </st></p>
			<p><st c="6537">“Evet, NCIC’yi biliyorum.”  </st></p>
			<p><st c="6564">“Orada, </st><span><st c="6572">kadın</st></span><st c="6577"> ve </st><span><st c="6581">hamile</st></span><st c="6587"> sözcükleriyle bir arama yaptık. </st><st c="6620">FBI’dan dönen şey, bu oldu. </st><st c="6648">1960’lara kadar, veritabanlarındaki bütün vakalar. </st><st c="6699">ABD’de ortadan kaybolmuş bütün hamile kadınlar.”  </st></p>
			<p><st c="6748">“Neden özellikle hamile kadınları aradınız?”  </st></p>
			<p><st c="6793">“Çünkü Nikki Wells dokuz aylık hamileydi. </st><st c="6835">Karen Sadler da sekiz aylık hamileydi. </st><st c="6874">Sizce de bu biraz fazla büyük bir tesadüf değil mi?”  </st></p>
			<p><st c="6927">O’Donnell dosyayı açıp bilgisayar çıktılarına baktı. </st><st c="6980">Şaşkın bakışlarını onlara çevirdi. </st><st c="7015">“Burada düzinelerce isim var.”  </st></p>
			<p><st c="7046">“Elbette, bu ülkede her yıl binlerce insan kayboluyor. </st><st c="7101">Arada sırada ortadan kaybolan birkaç hamile kadın, çoğunluğun içinde göze batmaz; kimsenin dikkatini çekmez. </st><st c="7210">Ama kırk yıl boyunca, her ay bir kadın ortadan kaybolursa, bu rakamları etkiler.”  </st></p>
			<p><st c="7292">“Bu vakalardan herhangi birini Amalthea Lank ya da kuzeniyle ilişkilendirebiliyor musunuz?”  </st></p>
			<p><st c="7384">“Sizi aramamızın sebebi bu. </st><st c="7412">Onunla ondan fazla seans yaptınız. </st><st c="7447">Bu konuşmalar esnasında, size hiç yolculuklarından bahsetti mi? </st><st c="7511">Nerede yaşadığından, nerede çalıştığından söz etti mi?”  </st></p>
			<p><st c="7567">O’Donnell dosyayı kapattı. </st><st c="7594">“Benden, doktor-hasta mahremiyeti kuralını çiğnememi istiyorsunuz. </st><st c="7661">Bunu neden yapayım?”  </st></p>
			<p><st c="7682">“Çünkü cinayetler bitmedi. </st><st c="7709">Sonu gelmedi.”  </st></p>
			<p><st c="7724">“Hastam kimseyi öldüremez. </st><st c="7751">Amalthea hapiste.”  </st></p>
			<p><st c="7770">“Ortağı değil.” Rizzoli öne, bütün benliğiyle iğrendiği kadına doğru yaklaştı. </st><st c="7849">O an O’Donnell’a ihtiyacı vardı ve tiksintisini bastırmayı başardı. </st><st c="7917">“Canavar sizi çok etkiliyor, değil mi? </st><st c="7956">Onun hakkında daha çok şey öğrenmek istiyorsunuz. </st><st c="8006">Onun kafasının içine girmek, tepesini attıran şeyin ne olduğunu bilmek istiyorsunuz. </st><st c="8091">Bütün detayları duymak istiyorsunuz. </st><st c="8128">İşte bu yüzden bize yardım etmelisiniz. </st><st c="8168">Koleksiyonunuza bir canavar daha eklemek için.”  </st></p>
			<p><st c="8216">“Ya ikimiz de yanılıyorsak? </st><st c="8244">Belki de Canavar, sadece bizim hayal gücümüzün ürünüdür.”  </st></p>
			<p><st c="8302">Rizzoli Frost’a baktı. </st><st c="8325">“Şu projektörü çalıştırır mısın?”  </st></p>
			<p><st c="8359">Frost projektörün açısını ayarlayıp çalıştırdı. </st><st c="8407">Yaşadıkları bilgisayarlar ve Power Point sunumları çağında projektör, Taş Devri’nden kalmaymış gibi görünüyordu. </st><st c="8520">Ama Rizzoli ile Frost, davalarını sunmanın en hızlı ve en doğrudan yolunun bu olduğuna karar vermişlerdi. </st><st c="8626">Frost dosyayı açıp üzerinde birçok renkte işaretler olan, ellerindeki bilgileri aktardıkları şeffaf kâğıtları çıkardı.   </st></p>
			<p><st c="8745">Kâğıtlardan birini projektöre koydu. </st><st c="8782">Ekranda bir ABD haritası belirdi. </st><st c="8816">Sonra, haritayla ilk kâğıdı üst üste koydu. </st><st c="8860">Görüntüye altı siyah nokta eklenmişti.   </st></p>
			<p><st c="8899">“Noktalar ne anlama geliyor?” diye sordu O’Donnell.   </st></p>
			<p><st c="8951">“Bunlar, 1984 yılının ilk altı ayında, NCIC’e ait kayıtlar” dedi Frost. </st><st c="9023">“O yılı seçmemizin sebebi, FBI’ın yıllık bütün veritabanının, ilk kez o yıl dijitale aktarılmış olması. </st><st c="9127">Bu yüzden elimizdeki veriler her şeyi kapsıyor. </st><st c="9175">O siyah noktaların her biri, kaybolduğu bildirilen hamile bir kadını simgeliyor.” Bir lazer ışığıyla ekranı işaret etti. </st><st c="9296">“Coğrafi olarak oldukça dağınıklar; biri yukarıda, Oregon’da, diğeri Atlanta’da. </st><st c="9377">Ama şurada, güneybatıdaki yoğunluğu fark ettiniz mi?” Frost haritanın ilgili köşesini daire içine aldı. </st><st c="9481">“Bir Arizona’da, bir de New Mexico’da kaybolan kadın var. </st><st c="9539">Güney California’da iki yerde.”  </st></p>
			<p><st c="9571">“Bundan nasıl bir anlam çıkarmalıyım?”  </st></p>
			<p><st c="9610">“Ondan sonraki altı aylık döneme bir bakalım. </st><st c="9656">Temmuz-Aralık 1984’e. </st><st c="9678">Belki biraz daha netleşir.”  </st></p>
			<p><st c="9706">Frost bir sonraki şeffaf kâğıdı haritanın üzerine koydu. </st><st c="9763">Bu kez kırmızıyla işaretlenmiş, yeni noktalar eklendi.  </st></p>
			<p><st c="9818">“Yine” dedi Frost, “Bütün alana yayılan noktaları görebilirsiniz. </st><st c="9884">Ama burada da bir yoğunluk olduğunu fark etmişsinizdir.” Üç kırmızı noktanın etrafına bir daire çizdi. </st><st c="9987">“San Jose, Sacramento ve Eugene, Oregon.”  </st></p>
			<p><st c="10029">O’Donnell yavaşça, “Bu, gitgide ilginçleşiyor” dedi.  </st></p>
			<p><st c="10082">“Bir sonraki altı ayı görene kadar bekleyin” dedi Rizzoli.   </st></p>
			<p><st c="10141">Üçüncü şeffaf kâğıtla, görüntüye bu kez üç yeşil nokta eklendi. </st><st c="10205">Artık şablon açıkça görünüyordu. </st><st c="10238">O’Donnell bu şablona, inanmayan gözlerle bakıyordu.  </st></p>
			<p><st c="10290">“Tanrım” dedi. </st><st c="10305">“Yoğunluk, hareket ediyor.”  </st></p>
			<p><st c="10333">Rizzoli başıyla onayladı. </st><st c="10359">Ciddi bir ifadeyle ekrana baktı. </st><st c="10392">“Oregon’dan kuzeydoğuya yöneliyor. </st><st c="10427">Bundan sonraki üç ay içinde, Washington’da iki, hemen komşu eyalette, Montana’da bir hamile kadın ortadan kayboluyor.” Dönüp O’Donnell’a baktı. </st><st c="10571">“Ve burada da bitmiyor.”  </st></p>
			<p><st c="10596">O’Donnell, yüzünde her an ileri atılmaya hazır bir kedinin tetikte ifadesiyle sandalyesinde ileri doğru kaykıldı. </st><st c="10710">“Yoğunluk bundan sonra nereye doğru ilerliyor?”  </st></p>
			<p><st c="10758">Rizzoli haritaya baktı. </st><st c="10782">“O yaz ve sonbahar boyunca doğuya, Illinois, Michigan, New York ve Massachusetts’e doğru ilerliyor. </st><st c="10882">Sonra aniden güneye yöneliyor.”  </st></p>
			<p><st c="10914">“Hangi ayda?”  </st></p>
			<p><st c="10928">Rizzoli, belgeleri karıştıran Frost’a baktı. </st><st c="10973">Frost, “Bundan sonraki vaka 14 Aralık’ta, Virginia’da” dedi.   </st></p>
			<p><st c="11034">O’Donnell, “Havaya göre hareket ediyor” dedi.   </st></p>
			<p><st c="11080">Rizzoli ona baktı. </st><st c="11099">“Ne?”  </st></p>
			<p><st c="11105">“Hava. </st><st c="11112">Yaz aylarında yukarı, ortabatıya doğru ilerlediğini görüyor musun? </st><st c="11179">Sonbaharda New England’a ulaşıyor. </st><st c="11214">Sonra, aralıkta aniden güneye yöneliyor. </st><st c="11255">Hava soğumaya başladığında.”  </st></p>
			<p><st c="11284">Rizzoli kaşlarını çatıp haritaya baktı. </st><st c="11324">Tanrım diye düşündü. </st><st c="11345">Kadın haklı. </st><st c="11358">Biz bunu neden görmedik?  </st></p>
			<p><st c="11383">“Bundan sonra ne olmuş?” diye sordu O’Donnell.  </st></p>
			<p><st c="11430">“Tam bir daire çiziyor” dedi Frost. </st><st c="11466">“Güney boyunca ilerliyor Florida’dan Teksas’a kadar. </st><st c="11519">Sonunda, tekrar Arizona’ya yöneliyor.”  </st></p>
			<p><st c="11558">O’Donnell sandalyesinden kalkıp ekrana doğru gitti. </st><st c="11610">Bir an orada durup haritayı inceledi. </st><st c="11648">“Zaman aralığı ne kadar? </st><st c="11673">Bu daireyi tamamlamaları ne kadar sürüyor?”  </st></p>
			<p><st c="11717">“O zaman, ülkede daire çizmeleri üç buçuk yıl sürmüş” dedi Rizzoli.  </st></p>
			<p><st c="11785">“Yavaş ilerlemişler.”  </st></p>
			<p><st c="11807">“Evet. </st><st c="11814">Ama hiçbir eyalette çok uzun süre kalmadıklarını ve asla, tek bir bölgeden çok kurban seçmediklerini görebiliyoruz. </st><st c="11930">Sürekli hareket ediyor, bu yüzden kanun adamları asla bu şablonu göremiyor; bunun yıllarca devam ettiğini fark edemiyor.”  </st></p>
			<p><st c="12052">“Ne?” O’Donnell ona döndü. </st><st c="12079">“Döngü tekrarlanıyor mu?”  </st></p>
			<p><st c="12105">Rizzoli başıyla onayladı. </st><st c="12131">“Tekrar başlıyor ve aynı rotayı takip ediyor. </st><st c="12177">Eski, göçmen kabilelerin, bufalo sürülerini takip etmesi gibi.”  </st></p>
			<p><st c="12241">“Kanun kuvvetleri bu döngüyü fark etmemiş mi?”  </st></p>
			<p><st c="12288">“Çünkü bu avcılar, sürekli hareket ediyor. </st><st c="12331">Farklı eyaletler, farklı mahkemeler. </st><st c="12368">Bir bölgede birkaç ay geçirip gidiyorlar. </st><st c="12410">Bir sonraki av bölgesine geçiyorlar. </st><st c="12447">Aynı yerlere tekrar tekrar dönüyorlar.”  </st></p>
			<p><st c="12487">“Tanıdık topraklar.”  </st></p>
			<p><st c="12508">Coğrafi suç profili oluşturmanın temel prensiplerinden birini alıntılayan Rizzoli, “Nereye gittiğimiz, nereyi bildiğimize bağlıdır. </st><st c="12640">Ve nereyi bildiğimiz de, nereye gittiğimize bağlıdır” dedi.  </st></p>
			<p><st c="12700">“Hiç ceset bulunmuş mu?”  </st></p>
			<p><st c="12725">“Bu vakalardakiler bulunmamış. </st><st c="12756">Bunlar, açık kalan davalar.”  </st></p>
			<p><st c="12785">“Bazı kazı alanları olmalı. </st><st c="12813">Kurbanları gizledikleri, cesetleri attıkları.”  </st></p>
			<p><st c="12860">“Gözden uzak yerleri seçtiklerini tahmin ediyoruz” dedi Frost. </st><st c="12923">“Kırsal bölgeler ya da sulak alanlar. </st><st c="12961">Çünkü bu kadınların hiçbirinin cesedi bulunamadı.”  </st></p>
			<p><st c="13012">“Ama Nikki ve Theresa Wells’i buldular” dedi O’Donnell. </st><st c="13068">“O cesetler gömülmedi; yakıldı.”  </st></p>
			<p><st c="13101">“Kız kardeşler 25 Kasım’da bulundu. </st><st c="13137">Dönüp hava durumu kayıtlarını kontrol ettik. </st><st c="13182">O hafta beklenmedik bir kar fırtınası yaşanmış; bir günde kırk beş santim kar düşmüş. </st><st c="13268">Massachusetts buna hazırlıksız yakalanıp birçok yolu kapatmak zorunda kalmış. </st><st c="13346">Belki de cesetleri her zaman gömdükleri yere ulaşamadılar.”  </st></p>
			<p><st c="13406">“Sizce bu yüzden mi cesetleri yaktılar?”  </st></p>
			<p><st c="13447">“Söylediğiniz gibi, ortadan kaybolma vakaları bağlantılı” dedi Rizzoli. </st><st c="13519">“Hava soğuyunca güneye yöneliyorlar. </st><st c="13556">Ama o yılın kasım ayında, New England hazırlıksız yakalanmış. </st><st c="13618">Kimse o kadar erken kar yağmasını beklemiyormuş.” O’Donnell’a döndü. </st><st c="13687">“İşte Canavarınız. </st><st c="13706">Haritadakiler, onun ayak izleri. </st><st c="13739">Ben Amalthea’nın, yol boyunca her adımda onun yanında olduğunu düşünüyorum.”  </st></p>
			<p><st c="13816">“Benden ne yapmamı istiyorsunuz? </st><st c="13849">Psikolojik bir profil çıkartmamı mı? </st><st c="13886">Neden cinayet işlediklerini açıklamamı mı?”  </st></p>
			<p><st c="13930">“Neden yaptıklarını biliyoruz. </st><st c="13961">İnsanları zevk ya da heyecan için öldürmüyorlardı. </st><st c="14012">Onlar, alıştığımız seri katillere benzemiyorlar.”   </st></p>
			<p><st c="14062">“O zaman amaçları neydi?”  </st></p>
			<p><st c="14088">“Çok gündelik bir sebepleri var, Doktor O’Donnell. </st><st c="14139">Hatta, muhtemelen sebepleri, sizin gibi bir canavar avcısına sıkıcı gelir.”  </st></p>
			<p><st c="14215">“Cinayeti hiçbir şekilde sıkıcı bulmuyorum. </st><st c="14259">Sizce neden öldürüyorlardı?”  </st></p>
			<p><st c="14288">“Ne Amalthea ne de Elijah’ın bir yerde çalıştığına dair bir kayıt olduğunu biliyor muydunuz? </st><st c="14381">İkisinin de bir işe girdiğine, Sosyal Güvenlik’ten maaş aldığına ya da bir gelir vergisi belgesi doldurduğuna dair tek bir kayıt bile yok. </st><st c="14520">Kredi kartları yok; banka hesapları yok. </st><st c="14561">Onyıllar boyunca, toplumun en dış kesiminde, görünmez insanlar olarak yaşadılar. </st><st c="14642">Ne yiyorlardı? </st><st c="14657">Yemek, benzin ve barınma giderlerini nasıl karşılıyorlardı?”  </st></p>
			<p><st c="14718">“Herhalde nakitle.”  </st></p>
			<p><st c="14738">“Ama bu nakit para, nereden geliyordu?” Rizzoli haritaya döndü. </st><st c="14802">“Hayatlarını böyle kazanıyorlardı.”  </st></p>
			<p><st c="14838">“Anlayamadım.”  </st></p>
			<p><st c="14853">“Bazı insanlar balık avlar, bazı insanlar elma toplar. </st><st c="14908">Amalthea ve ortağı da toplayıcıydı.” Rizzoli, O’Donnell’a baktı. </st><st c="14973">“Kırk yıl önce, Amalthea evlat edinmek isteyen iki aileye, ikiz kızlar sattı. </st><st c="15051">O bebekler için kırk bin dolar para aldı. </st><st c="15093">Bence verdiği bebekler, kendisinin değildi.”  </st></p>
			<p><st c="15138">Doktor O’Donnell kaşlarını çattı. </st><st c="15172">“Doktor Isles ve kız kardeşinden mi bahsediyorsunuz?”  </st></p>
			<p><st c="15226">“Evet.” O’Donnell’ın irkildiğini gören Rizzoli içinde bir tatmin kıvılcımı hissetti. </st><st c="15311">Bu kadının neyle uğraştığı konusunda hiçbir fikri yok diye düşündü. </st><st c="15379">Sürekli canavarlarla görüşmeler yapan psikiyatr şaşırmıştı.  </st></p>
			<p><st c="15439">“Ben Amalthea’yı inceledim” dedi O’Donnell. </st><st c="15483">“Diğer psikiyatrlarla görüştüm...”  </st></p>
			<p><st c="15518">“Psikotik olduğu konusunda mı?”  </st></p>
			<p><st c="15550">“Evet.” O’Donnell güçlü bir nefes verdi. </st><st c="15591">“Burada, bana gösterdiğiniz şey... </st><st c="15626">Tamamen bambaşka bir yaratık.”   </st></p>
			<p><st c="15657">“Deli değil.”  </st></p>
			<p><st c="15671">“Bilmiyorum. </st><st c="15684">Onun ne olduğunu bilmiyorum.”  </st></p>
			<p><st c="15714">“Kuzeniyle birlikte, para için cinayet işliyordu. </st><st c="15764">Nakit para için. </st><st c="15781">Bence bu kulağa hiç delice gelmiyor.”  </st></p>
			<p><st c="15819">“Olabilir...”  </st></p>
			<p><st c="15833">“Siz katillerle iyi anlaşıyorsunuz, Doktor O’Donnell. </st><st c="15887">Onlarla konuşuyor, Warren Hoyt gibi insanlarla saatler geçiriyorsunuz.” Rizzoli durdu. </st><st c="15974">“Onları anlıyorsunuz.”  </st></p>
			<p><st c="15997">“Anlamaya çalışıyorum.”  </st></p>
			<p><st c="16021">“Peki, Amalthea ne tip bir katil? </st><st c="16055">Bir canavar mı? </st><st c="16071">Yoksa sadece bir iş kadını mı?”  </st></p>
			<p><st c="16103">“O benim hastam. </st><st c="16120">Söyleyeceğim tek şey bu.”  </st></p>
			<p><st c="16146">“Ama şu an, kendi teşhisinizi sorguluyorsunuz, değil mi?” Rizzoli ekranı işaret etti. </st><st c="16232">“Orada gördüğünüz şey, mantıklı bir davranış biçimi. </st><st c="16285">Avlarını takip eden göçebe avcılar. </st><st c="16321">Hâlâ Amalthea’nın deli olduğunu düşünüyor musunuz?”  </st></p>
			<p><st c="16373">“Tekrar ediyorum, o benim hastam. </st><st c="16407">Onun çıkarlarını korumak zorundayım.”  </st></p>
			<p><st c="16445">“Biz Amalthea’yla ilgilenmiyoruz. </st><st c="16479">İstediğimiz, diğeri. </st><st c="16500">Elijah.” Rizzoli O’Donnell’a, neredeyse yüz yüze gelecekleri kadar yaklaştı. </st><st c="16577">“Biliyor musunuz ki o avlanmayı bırakmadı.”  </st></p>
			<p><st c="16621">“Ne?  </st></p>
			<p><st c="16626">“Amalthea neredeyse beş yıldır hapiste.” Rizzoli Frost’a baktı. </st><st c="16690">“Amalthea Lank tutuklandıktan sonraki verileri göster.”  </st></p>
			<p><st c="16746">Frost eski şeffaf kâğıtları kaldırıp yerine yenisini koydu. </st><st c="16806">“Ocak ayı” dedi. </st><st c="16823">“Güney California’da hamile bir kadın ortadan kayboldu. </st><st c="16879">Şubatta, Georgia’da biri kayboldu. </st><st c="16914">Martta, Daytona Beach’te.” Yeni bir şeffaf kâğıt koydu. </st><st c="16970">“Altı ay sonra, aynı şey Teksas’ta oldu.”  </st></p>
			<p><st c="17012">“Amalthea Lank bu aylar boyunca hapisteydi” dedi Rizzoli. </st><st c="17070">“Ama kaçırılma olayları devam etti. </st><st c="17106">Canavar durmadı.”  </st></p>
			<p><st c="17124">O’Donnell bilgilerin huzursuz edici görüntüsüne baktı. </st><st c="17179">Her nokta bir kadındı. </st><st c="17202">Bir hayattı. </st><st c="17215">“Şimdi döngünün neresindeyiz?” diye sordu yumuşak bir sesle.  </st></p>
			<p><st c="17276">“Bir yıl önce” dedi Frost, “California’ya ulaşıp tekrar kuzeye yönelmiş.”  </st></p>
			<p><st c="17350">“Peki şimdi? </st><st c="17363">Şimdi nerede?”  </st></p>
			<p><st c="17378">“Son kaçırılma olayı bir ay önce bildirildi. </st><st c="17423">Albany, New York’ta.”  </st></p>
			<p><st c="17445">“Albany mi?” O’Donnell Rizzoli’ye baktı. </st><st c="17486">“Yani...”  </st></p>
			<p><st c="17496">“Artık Massachusetts’tadır” dedi Rizzoli. </st><st c="17538">“Canavar şehrimize geliyor.”  </st></p>
			<p><st c="17567">Frost projektörü kapattığında kesilen havalandırma sesi, odada huzursuz bir sessizlik yarattı. </st><st c="17662">Artık ekran boş olsa da, gördükleri harita herkesin hafızasına kazınmıştı. </st><st c="17737">Sessiz odada Frost’un çalan cep telefonu herkesi irkiltti.  </st></p>
			<p><st c="17796">Frost, “Affedersiniz” deyip odadan çıktı.   </st></p>
			<p><st c="17838">Rizzoli O’Donnell’a, “Bize Canavar’dan bahsedin. </st><st c="17887">Onu nasıl buluruz?” dedi.  </st></p>
			<p><st c="17913"> “Başkalarını nasıl buluyorsanız öyle. </st><st c="17951">Polislerin işi bu değil midir? </st><st c="17982">Elinizde bir isim var. </st><st c="18005">Oradan başlayın.”  </st></p>
			<p><st c="18023">“Adamın banka hesabı ya da kredi kartı yok. </st><st c="18067">İzlenmesi çok zor.”  </st></p>
			<p><st c="18087">“Ben bir av köpeği değilim.”  </st></p>
			<p><st c="18116">“Uzun zamandır ona en yakın kişiyle konuşuyorsunuz. </st><st c="18168">Onu nasıl bulabileceğimizi bilen tek kişi o olabilir.”  </st></p>
			<p><st c="18223">“Seanslarımız gizlidir.”  </st></p>
			<p><st c="18248">“Ondan hiç ismiyle bahsediyor mu? </st><st c="18282">O kişinin, kuzeni Elijah olabileceğine dair ipuçları veriyor mu?”  </st></p>
			<p><st c="18348">“Hastamla yaptığım özel konuşmaları sizinle paylaşma özgürlüğüne sahip değilim.”  </st></p>
			<p><st c="18429">“Elijah Lank hastanız değil.”  </st></p>
			<p><st c="18459">“Ama Amalthea hastam ve siz, ona karşı da bir suçlama hazırlıyorsunuz. </st><st c="18530">Birçok cinayet suçundan.”  </st></p>
			<p><st c="18556">“Amalthea’yla ilgilenmiyoruz. </st><st c="18586">İstediğimiz Elijah.”  </st></p>
			<p><st c="18607">“O adamı yakalamanıza yardım etmek, benim işim değil.”  </st></p>
			<p><st c="18662">“Lanet olası vatandaşlık görevinizden ne haber?”  </st></p>
			<p><st c="18711">“Dedektif Rizzoli” dedi Marquette.  </st></p>
			<p><st c="18746">Rizozli’nin bakışları O’Donnell’ın üzerinden ayrılmadı. </st><st c="18802">“Haritayı düşünün. </st><st c="18821">Bütün o noktalar, bütün o kadınlar. </st><st c="18857">Ve adam, şu an burada. </st><st c="18880">Bir sonraki avının peşinde.”  </st></p>
			<p><st c="18909">O’Donnell’ın bakışları, Rizzoli’nin ileri fırlamış karnına indi. </st><st c="18974">“O zaman sanırım dikkatli olsanız iyi olur dedektif. </st><st c="19027">Sizce de öyle değli mi?”  </st></p>
			<p><st c="19052">Rizzoli gergin bir sessizlikle O’Donnell’ın çantasına uzanışını izledi. </st><st c="19124">“Zaten çok fazla katkıda bulunabileceğimi düşünmüyorum” dedi. </st><st c="19186">“Söylediğiniz gibi, katil tutku ya da keyif için değil, mantıklı ve planlı biçimde öldürüyor. </st><st c="19280">Bunu sadece hayatını kazanmak için kullanıyor. </st><st c="19327">Sadece, seçtiği iş kolu biraz sıra dışı. </st><st c="19368">Suç profili oluşturmak onu yakalamanıza yardımcı olmaz. </st><st c="19424">Çünkü o bir canavar değil.”  </st></p>
			<p><st c="19452">“Eminim canavar olsa siz anlardınız.”  </st></p>
			<p><st c="19490">“Bunu öğrendim. </st><st c="19506">Ama bunu, siz de öğrendiniz.” O’Donnell kapıya döndü. </st><st c="19560">Durup yüzünde donuk bir gülümsemeyle arkasına baktı. </st><st c="19613">“Canavarlardan bahsetmişken dedektif, eski dostunuz bana sizin hakkınızda sorular soruyor. </st><st c="19704">Her ziyarete gittiğimde.”  </st></p>
			<p><st c="19730">O’Donnell’ın isim söylemesine gerek yoktu; ikisi de Warren Hoyt’tan bahsettiklerini biliyordu. </st><st c="19825">Hoyt, hâlâ Rizzoli’nin kâbuslarına giren, yaklaşık iki yıl önce neşteriyle onun avuçlarını parçalayan adamdı.   </st></p>
			<p><st c="19935">“Hâlâ sizi düşünüyor” dedi O’Donnell. </st><st c="19973">Tekrar sinsice gülümsedi. </st><st c="19999">“Hatırlandığınızı bilmenin hoşunuza gideceğini düşündüm.” Kapıdan çıktı.   </st></p>
			<p><st c="20072">Rizzoli, Marquette’in onun tepkisini izlediğini fark etti. </st><st c="20131">Orada aniden kendini kaybedip kaybetmeyeceğini anlamaya çalışıyordu. </st><st c="20200">Marquette de dışarı çıktığında Rizzoli projektörü toplamak için odada yalnız kaldı ve rahatladı. </st><st c="20297">Şeffaf kâğıtları topladı, fişi prizden çekti ve kabloyu sıkıca sardı; bütün öfkesini elinin etrafına sardığı kabloya yönlendirmişti. </st><st c="20430">Projektörü iterek koridora çıkardığında neredeyse sertçe cep telefonunu kapatan Frost’la çarpışıyordu.   </st></p>
			<p><st c="20533">“Gidelim” dedi Frost.  </st></p>
			<p><st c="20555">“Nereye?”  </st></p>
			<p><st c="20565">“Natick’e. </st><st c="20576">Kayıp bir kadın var.”  </st></p>
			<p><st c="20598">Rizzoli kaşlarını çatıp ona baktı. </st><st c="20633">“Yoksa kadın...”  </st></p>
			<p><st c="20650">Frost başını salladı. </st><st c="20672">“Dokuz aylık hamile.”  </st></p>
		</div>
	<div id="charCountTotal" value="20694"></div></body>
</html>
