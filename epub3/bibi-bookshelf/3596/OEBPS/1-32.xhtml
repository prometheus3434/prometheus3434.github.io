<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-32</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-32" xml:lang="tr-TR">
		<div>
			<p>  </p>
			<p id="_idParaDest-32" xml:lang="en-GB"><st c="0">30</st><span>  </span></p>
			<p><st c="2">Akbabalar gökyüzünde tembelce daireler çiziyordu; taze cesedin kara kanatlı müjdecileri. </st><st c="92">Ölüler Doğa Ana’nın dikkatinden uzun süre kaçamıyordu. </st><st c="147">Çürüme kokusu et sineklerini, böcekleri, kargaları ve kemirgenleri çekmişti; hepsi de cesedin bereketinden faydalanıyordu. </st><st c="270">Peki benim onlardan ne farkım var diye düşündü Maura, suyun yakınındaki çimenlik alana giderken. </st><st c="367">O da bütün leşçiler gibi ölülere çekiliyor, soğuk eti kesip biçmeyi seviyordu. </st><st c="446">Burası, böylesine tatsız bir iş için fazlasıyla güzel bir yerdi. </st><st c="511">Gökyüzü bulutsuz ve masmaviydi; gölün üstü ayna gibiydi. </st><st c="568">Ama suyun kenarında, leşçilerin üzerinde daireler çizerek, sabırsızlıkla beslenmeyi bekledikleri şeyin üzerine beyaz bir örtü örtülmüştü.   </st></p>
			<p><st c="706">Barry Frost ve Massachusetts Eyalet Polisi’nden iki memurun yanında duran Jane Rizzoli Maura’yı karşılamak için ilerledi. </st><st c="828">“Ceset birkaç santim suyun içinde, şuradaki sazların üzerinde duruyordu. </st><st c="901">Onu nehir kıyısına çektik. </st><st c="928">Sadece, yerini değiştirdiğimizi bilmeni istedim.”  </st></p>
			<p><st c="978">Maura üstü örtülmüş cesede baktı, ama ona dokunmadı. </st><st c="1031">Plastik örtünün altında yatan şeyle yüzleşmeye hazır değildi. </st><st c="1093">“Kadın iyi mi?”   </st></p>
			<p><st c="1109">“Bayan Purvis’i acil serviste gördüm. </st><st c="1147">Hafif yaraları var ama iyileşecek. </st><st c="1182">Ve bebek de çok iyi.” Rizzoli tüy gibi çimlerin yetiştiği nehir kıyısını işaret etti. </st><st c="1268">“Burada doğum yapmış. </st><st c="1290">Her şeyi kendisi yapmış. </st><st c="1315">Park bekçisi sabah yedi civarında buradan geçerken onu yolun kenarında oturmuş, bebeği emzirirken bulmuş.”  </st></p>
			<p><st c="1422">Maura nehir kenarına bakıp gökyüzünün altında tek başına doğum yapan kadını, kimsenin duymadığı çığlıklarını ve bundan birkaç metre ötede soğumuş ve katılaşmış bir ceset durduğunu düşündü. </st><st c="1611">“Kadını nerede tutmuş?”  </st></p>
			<p><st c="1635">“Buraya yaklaşık üç kilometre uzaklıktaki bir çukurda.”  </st></p>
			<p><st c="1691">Maura kaşlarını çatıp Rizzoli’ye baktı. </st><st c="1731">“O kadar yolu yürümüş mü?”  </st></p>
			<p><st c="1758">“Evet. </st><st c="1765">Karanlıkta, ağaçların arasında koştuğunu hayal et. </st><st c="1816">Ve bunu yaparken, aynı anda doğum yaptığını. </st><st c="1861">Şu patikadan ilerleyip ormandan çıkmış.”  </st></p>
			<p><st c="1902">“Hayal edemiyorum.”  </st></p>
			<p><st c="1922">“Kadını içinde tuttuğu kutuyu görmelisin; tabut gibi. </st><st c="1976">Bir hafta boyunca gömülü kalmış; oradan nasıl aklını kaybetmeden çıktığını bilmiyorum.”  </st></p>
			<p><st c="2064">Maura, o delikte yıllar önce mahsur kalan Alice Rose’u düşündü. </st><st c="2128">Bir gecelik umutsuzluk ve karanlık, kısa hayatı boyunca peşini bırakmamıştı. </st><st c="2205">Sonunda onu öldürmüştü. </st><st c="2229">Ama Mattie Purvis o delikten hem aklını kaybetmeden, hem de savaşmaya hazır halde çıkmıştı. </st><st c="2321">Hayatta kalmıştı.  </st></p>
			<p><st c="2339">“Beyaz kamyoneti bulduk” dedi Rizzoli.   </st></p>
			<p><st c="2378">“Nerede?”  </st></p>
			<p><st c="2388">“Mattie Purvis’i gömdüğü çukurdan yaklaşık yirmi, otuz metre uzaktaki yan yollardan birine park etmişti. </st><st c="2493">Kadını asla orada bulamazdık.”  </st></p>
			<p><st c="2524">“Başka ceset kalıntıları buldunuz mu? </st><st c="2562">Yakınlara gömülmüş başka kurbanlar olmalı.”  </st></p>
			<p><st c="2606">“Daha yeni aramaya başladık. </st><st c="2635">Çok fazla ağaç var ve taramamız gereken bölge çok büyük. </st><st c="2692">Bütün yamaçta ceset aramak epey vaktimizi alacak.”  </st></p>
			<p><st c="2743">“Bunca yıl, bunca kayıp kadın. </st><st c="2774">Aralarından biri belki de benim...” Maura durup yamaçtaki ağaçlara baktı. </st><span><st c="2848">Onlardan biri, annem olabilir. </st><st c="2879">Belki de damarlarımda bir canavarın kanı dolaşmıyordur. </st><st c="2935">Belki de gerçek annem yıllardır ölüdür. </st><st c="2975">Ormana gömülmüş diğer kurbanlardan biridir</st></span><st c="3017">.  </st></p>
			<p><st c="3019">“Herhangi bir varsayımda bulunmadan önce” dedi Rizzoli, “cesedi görmen gerekiyor.”  </st></p>
			<p><st c="3102">Maura kaşlarını çatıp ona baktı. </st><st c="3135">Sonra bakışlarını, yerdeki üzeri örtülmüş cesede çevirdi. </st><st c="3193">Diz çöküp örtünün kenarına uzandı.  </st></p>
			<p><st c="3228">“Bekle. </st><st c="3236">Seni uyarmalıyım...”  </st></p>
			<p><st c="3257">“Evet?”  </st></p>
			<p><st c="3265">“Beklediğin şey değil.”  </st></p>
			<p><st c="3289">Eli örtünün üzerinde dolaşan Maura tereddüt etti. </st><st c="3339">Taze ete ulaşmak isteyen açgözlü böcekler vızıldadı. </st><st c="3392">Maura derin bir nefes alıp örtüyü açtı.  </st></p>
			<p><st c="3432">Ortaya çıkan yüze bakarken bir süre hiçbir şey söylemedi. </st><st c="3490">Maura’yı şaşkına çeviren şey mahvolmuş sol göz ya da göz çukuruna gömülmüş tornavida sapı değildi. </st><st c="3589">Bu korkunç ayrıntı sadece not edilip raporu yazarken zihninden atacağı bir şeydi. </st><st c="3671">Hayır; Maura’nın dikkatini çeken ve onu dehşete düşüren şey, cesedin yüzüydü.   </st></p>
			<p><st c="3749">“Çok genç” diye mırıldandı. </st><st c="3777">“Bu adam, Elijah Lank olamayacak kadar genç.”  </st></p>
			<p><st c="3823">“Sanırım otuz otuz beş yaşlarında.”  </st></p>
			<p><st c="3859">Maura şaşkınlıktan tuttuğu nefesini serbest bıraktı. </st><st c="3912">“Anlamıyorum...”  </st></p>
			<p><st c="3929">“Görebiliyorsun, değil mi?” diye sordu Rizzoli sessizce. </st><st c="3986">“Siyah saç, yeşil gözler.”  </st></p>
			<p><span><st c="4013">Benimkiler gibi</st></span><st c="4028">.   </st></p>
			<p><st c="4030">“Yani, elbette bu renkte saçları ve gözleri olan milyonlarca adam olabilir. </st><st c="4106">Ama benzerlik...” Durdu. </st><st c="4131">“Frost da benzetti. </st><st c="4151">Hepimiz benzettik.”  </st></p>
			<p><st c="4171">Maura örtüyü cesedin üzerine doğru çekip geriye doğru bir adım attı; ölü adamın yüzündeki, reddedilemeyecek biçimde görünen gerçekten uzaklaştı.   </st></p>
			<p><st c="4316">“Doktor Bristol yolda” dedi Frost. </st><st c="4351">“Bu otopsiyi yapmak istemeyeceğini düşündük.”  </st></p>
			<p><st c="4397">“O zaman beni neden aradınız?”  </st></p>
			<p><st c="4428">“Çünkü haberdar edilmek istediğini söylemiştin” dedi Rizzoli. </st><st c="4490">“Çünkü ben, sana haber vereceğime söz vermiştim. </st><st c="4539">Ve çünkü...” Rizzoli üzeri örtülü cesede baktı. </st><st c="4587">“Çünkü er ya da geç bu adamın kim olduğunu öğrenecektin.”  </st></p>
			<p><st c="4645">“Ama kim olduğunu bilmiyoruz. </st><st c="4675">Sen benzerlik gördüğünü düşünüyorsun. </st><st c="4713">Bu kanıt değildir.”  </st></p>
			<p><st c="4733">“Dahası da var. </st><st c="4749">Bu sabah öğrendik.”  </st></p>
			<p><st c="4769">Maura ona baktı. </st><st c="4786">“Neymiş o?”  </st></p>
			<p><st c="4798">“Elijah Lank’in yerini tespit etmeye çalışıyorduk. </st><st c="4849">İsminin geçmiş olabileceği her yeri araştırdık. </st><st c="4897">Tutuklamalar, trafik cezaları, her şey. </st><st c="4937">Bu sabah, Kuzey Carolina’daki bir bölge sekreterinden bir faks aldık. </st><st c="5007">Bir ölüm belgesiydi. </st><st c="5028">Elijah Lank, sekiz yıl önce ölmüş.”  </st></p>
			<p><st c="5064">“Sekiz yıl önce mi? </st><st c="5084">O zaman, Theresa ve Nikki’yi öldürdüğünde, Amalthea’nın yanında değildi.”  </st></p>
			<p><st c="5158">“Hayır. </st><st c="5166">O zaman, Amalthea artık yeni bir ortakla çalışıyordu. </st><st c="5220">Elijah’nın yerini alan biriyle. </st><st c="5252">Aile işini sürdürmek için.”  </st></p>
			<p><st c="5280">Maura dönüp göle baktı; gölün suyu, insanı kör edebilecek kadar parlaktı. </st><st c="5354">Bu hikâyenin devamını dinlemek istemiyorum diye düşündü. </st><st c="5411">Bilmek istemiyorum.  </st></p>
			<p><st c="5431">“Sekiz yıl önce, Elijah Greenville’deki bir hastanede, kalp krizinden öldü” dedi Rizzoli. </st><st c="5521">“Göğüs ağrısıyla acil servise gitmiş. </st><st c="5559">Kayıtlara göre, onu acil servise ailesi götürmüş.”  </st></p>
			<p><span><st c="5610">Ailesi</st></span><st c="5616">.  </st></p>
			<p><st c="5618">Rizzoli, “Karısı Amalthea” dedi. </st><st c="5651">“Ve oğulları Samuel.”  </st></p>
			<p><st c="5673">Maura derin bir nefes alıp hem çürümenin, hem de yaz havasının kokusunu içine çekti. </st><st c="5758">Yaşam ve ölüm, tek bir kokunun içinde karışmıştı.  </st></p>
			<p><st c="5808">“Üzgünüm” dedi Rizzoli. </st><st c="5832">“Bunu öğrenmek zorunda kaldığın için üzgünüm. </st><st c="5878">Hâlâ adam hakkında yanılıyor olma ihtimalimiz var. </st><st c="5929">Hâlâ, onlarla hiçbir kan bağın olmama ihtimali var.”  </st></p>
			<p><st c="5982">Ama polisler yanılmıyordu ve Maura bunu biliyordu.  </st></p>
			<p><span><st c="6033">Onun yüzünü görür görmez anlamıştı</st></span><st c="6067">.  </st></p>
			<p>  </p>
			<p><st c="6069">Rizzoli ile Frost o akşam J. </st><st c="6098">P. </st><st c="6101">Doyle’s’a girdiklerinde barın etrafındaki polisler onları, Rizzoli’nin yüzünün kızarmasına sebep olacak kadar kuvvetli bir alkışla karşıladı. </st><st c="6243">Rizzoli’den şahsen pek hoşlanmayan adamlar bile başarısını kutlamak için alkışlıyordu; olay barın üzerine asılmış televizyonda, saat beş haberlerindeydi. </st><st c="6397">Rizzoli ile Frost bara yaklaşırken kalabalık hep birlikte masalara vurarak tempo tutmaya başladı; sırıtan barmen onlara içeceklerini hazırlamıştı bile. </st><st c="6549">Frost için viski ve Rizzoli için...  </st></p>
			<p><st c="6585">Büyük bir bardak süt.  </st></p>
			<p><st c="6607">Herkes kahkahalara gömülürken Frost kulağına doğru eğilip fısıldadı: “Biliyor musun, midem berbat halde. </st><st c="6712">İçkileri değişmek ister misin?”   </st></p>
			<p><st c="6744">İşin eğlenceli kısmı, Frost’un gerçekten de sütü sevmesiydi. </st><st c="6805">Rizzoli bardağını ona doğru kaydırıp barmenden bir kola istedi.  </st></p>
			<p><st c="6869">Polis arkadaşları ellerini sıkmak ve beşlik çakmak için yanlarına gelirken Rizzoli ile Frost yerfıstığı yiyip erdemli içeceklerini yudumladılar. </st><st c="7014">Rizzoli her zaman içtiği Adams birasını özlemişti. </st><st c="7065">O gece bir sürü şeyi özlüyordu; kocasını, birayı. </st><st c="7115">İnce belini. </st><st c="7128">Yine de, iyi bir gün geçirmişti. </st><st c="7161">Bir suçlunun yakalandığı her gün diye düşündü, iyi bir gündür.  </st></p>
			<p><st c="7224">“Selam Rizzoli! </st><st c="7240">Bahiste kızın olacağını tahmin edenler iki yüz, oğlun olacağını tahmin edenler yüz yirmi dolar yatırdı.”  </st></p>
			<p><st c="7345">Rizzoli yan tarafa baktığında Dedektif Vann ile Dunleavy’nin barda yanında durduğunu gördü. </st><st c="7437">Şişko Hobbit ve sıska arkadaşı ikiz Guinness biralarını ellerinde tutuyordu.   </st></p>
			<p><st c="7514">“Peki ya ikisi birden olursa?” diye sordu Rizzoli. </st><st c="7565">“İkizim olursa?”  </st></p>
			<p><st c="7582">“Ah” dedi Dunleavy. </st><st c="7602">“Bunu düşünmedik.”  </st></p>
			<p><st c="7621">“O zaman kim kazanır?”  </st></p>
			<p><st c="7644">“Sanırım, hiç kimse.”  </st></p>
			<p><st c="7666">“Ya da herkes?” dedi Vann.  </st></p>
			<p><st c="7693">İki adam bir süre bu soru üzerine düşünerek durdu. </st><st c="7744">Sam ve Frodo, ikilemlerin Hüküm Dağı’nda kapana kısılmıştı.   </st></p>
			<p><st c="7804">“Şey” dedi Vann, “Sanırım yeni bir kategori eklemeliyiz.”  </st></p>
			<p><st c="7862">Rizzoli güldü. </st><st c="7877">“Evet, bunu yapın.”  </st></p>
			<p><st c="7897">“Bu arada, çok iyi bir iş çıkardınız” dedi Dunleavy. </st><st c="7950">“Biraz bekle, kısa süre sonra </st><span><st c="7980">People</st></span><st c="7986"> dergisinde olacaksın. </st><st c="8009">Böyle bir katil, onca kadın. </st><st c="8038">Büyük hikâye.”  </st></p>
			<p><st c="8053">“Gerçeği bilmek ister misin?” Rizzoli içini çekip kolasını tezgâha bıraktı. </st><st c="8129">“Bu bizim başarımız değil.”  </st></p>
			<p><st c="8157">“Değil mi?”  </st></p>
			<p><st c="8169">Frost, Vann ve Dunleavy’e baktı. </st><st c="8202">“Onu etkisiz hale getiren biz değildik. </st><st c="8242">Kurbandı.”  </st></p>
			<p><st c="8253">“Sıradan bir ev kadını” dedi Rizzoli. </st><st c="8291">“Korkmuş, sıradan bir ev kadını. </st><st c="8324">Bir silaha ya da sopaya bile ihtiyaç duymamış, sadece içine pil doldurduğu bir çorabı kullanmış.”  </st></p>
			<p><st c="8422">Televizyonda yerel haberler bitince barmen HBO kanalını açtı. </st><st c="8484">Kısa etek giymiş kadınların oynadığı bir film başladı. </st><st c="8539">İnce belli kadınların.   </st></p>
			<p><st c="8562">“Peki Black Talon kurşunu ne oldu?” diye sordu Dunleavy. </st><st c="8619">“O meseleye nereden bağlandı?”  </st></p>
			<p><st c="8650">Rizzoli kolasını yudumlarken bir süre sessiz kaldı. </st><st c="8702">“Bunu henüz bilmiyoruz.”  </st></p>
			<p><st c="8727">“Silahı buldunuz mu?”  </st></p>
			<p><st c="8749">Rizzoli Frost’un ona baktığını görüp biraz huzursuzlandı. </st><st c="8807">İkisini de rahatsız eden ayrıntı buydu. </st><st c="8847">Kamyonette silah bulmamışlardı. </st><st c="8879">Düğümlü kordonlar ve kan lekeli bıçaklar vardı. </st><st c="8927">İçinde ülke çapında bebek ticareti yapan başka dokuz bebek tacirinin isim ve telefon numaralarının düzgünce kaydedildiği bir not defteri vardı; Van Gates tek ortakları değildi. </st><st c="9104">Ayrıca, yıllar boyunca Lanklere yapılmış nakit ödemelerin de kaydı tutulmuştu; bu, araştırmacıları yıllar boyunca meşgul edebilecek kadar çok bilgi içeriyordu. </st><st c="9264">Ama Anna Leoni’yi öldüren silah kamyonette değildi.   </st></p>
			<p><st c="9316">“Pekâlâ” dedi Dunleavy. </st><st c="9340">“Belki ortaya çıkar. </st><st c="9361">Belki de silahtan kurtulmuştur.”  </st></p>
			<p><span><st c="9394">Belki. </st><st c="9401">Belki de hâlâ bir şeyleri atlıyoruz.</st></span>  </p>
			<p><st c="9437">Rizzoli ile Frost Doyle’s’dan ayrıldıklarında saat geç olmuştu. </st><st c="9502">Rizzoli eve dönmek yerine Schroeder Plaza’ya gitti; Vann ve Dunleavy’le yaptığı konuşma hâlâ zihnini meşgul ederken üzeri dağ gibi yığılmış dosyalarla kaplı masasına oturdu. </st><st c="9676">En üstte NCIC kayıtları vardı; Canavar’ı yakalamaya çalışırken istedikleri, onyıllar boyunca kaybolan bütün kadınların kayıtları. </st><st c="9806">Ama suya düşüp gitgide daha geniş dalgalar yaratan bir çakıltaşı gibi, araştırmayı harekete geçiren şey Anna Leoni cinayet olmuştu. </st><st c="9938">Onları Amalthea’ya, sonunda da Canavar’a ulaştıran şey, Anna’nın öldürülmesi olmuştu. </st><st c="10024">Yine de, Anna’nın cinayeti hâlâ cevaplanması gereken bir soruydu.  </st></p>
			<p><st c="10090">Rizzoli NCIC dosyalarını kaldırıp Anna Leoni’nin dosyasına doğru ilerledi. </st><st c="10165">Dosyayı daha önce defalarca okumuş olmasına rağmen sayfaları tekrar karıştırdı; tanık ifadelerini, otopsi belgesini, saç ve lif raporlarını, parmak izlerini ve DNA’yı tekrar gözden geçirdi. </st><st c="10355">Balistik raporuna geldiğinde, gözleri </st><span><st c="10393">Black Talon</st></span><st c="10404"> sözcüklerine takıldı. </st><st c="10427">Röntgende, Anna Leoni’nin kafatasında gördüğü yıldız şekilli kurşunu hatırladı. </st><st c="10507">Bunun beyninde yarattığı hasarın izini de hatırladı.  </st></p>
			<p><st c="10560">Bir Black Talon kurşunu. </st><st c="10585">Bu kurşunun ateşlendiği silah neredeydi?  </st></p>
			<p><st c="10626">Dosyayı kapatıp bir haftadır masasının yanında duran karton kutuya baktı. </st><st c="10700">Kutuda Vann ile Dunleavy’nin ödünç verdikleri Vassili Titov cinayetinin dosyaları vardı. </st><st c="10789">Titov, Anna dışında son beş yılda, Boston bölgesinde Black Talon kurşunuyla öldürülmüş tek kişiydi. </st><st c="10889">Rizzoli dosyaları kutudan alıp masasına yığdı ve yığının ne kadar büyük olduğunu gördüğünde içini çekti. </st><st c="10994">Kolaylıkla ilerleyen bir soruşturma bile geride bir sürü kâğıt bırakıyordu. </st><st c="11070">Vann ile Dunleavy daha önce ona davayı özetlemişlerdi ve Rizzoli de dosyayı, onların doğru bir tutuklama yaptığına ikna olacak kadar okumuştu. </st><st c="11213">Hemen ardından gelen dava ve Antonin Leonov’un hızla hüküm giymesi de bu inancını artırmıştı. </st><st c="11307">Yine de Rizzoli orada oturmuş, doğru adamın tutuklandığına şüphe olmayan bir davanın dosyalarını tekrar okuyordu.   </st></p>
			<p><st c="11421">Dedektif Dunleavy’nin son raporu çok detaylı ve ikna ediciydi. </st><st c="11484">Leonov Tacikistan’dan gelecek bir eroin teslimatı yüzünden bir haftadır polis tarafından izleniyordu. </st><st c="11586">İki dedektif arabalarından evi izlerken, Leonov arabasını Titov’un evinin önüne çekmiş, ön kapıyı çalmış ve içeri alınmıştı. </st><st c="11711">Bundan çok kısa süre sonra evin içinden gelen iki el silah sesi duyulmuştu. </st><st c="11787">Leonov dışarı çıkmış, arabasına binmişti; evden uzaklaşmak üzereyken Vann ile Dunleavy yaklaşıp onu tutuklamışlardı. </st><st c="11904">Evin içinde, Titov beyninde iki Black Talon kurşunuyla, mutfakta ölü bulunmuştu. </st><st c="11985">Balistik daha sonra iki kurşunun da Leonov’un silahından ateşlendiğini teyit etmişti.   </st></p>
			<p><st c="12071">Dava açılmış ve kapanmıştı. </st><st c="12099">Suçlu yakalanmıştı; silah polisin elindeydi. </st><st c="12144">Rizzoli Vassili Titov ve Anna Leoni cinayetleri arasında, ikisinde de Black Talon kurşunu kullanılması dışında hiçbir bağlantı göremiyordu. </st><st c="12284">Bu çok nadir kullanılan bir kurşundu, ama iki cinayet arasında bağ kurmaya yeterli değildi.   </st></p>
			<p><st c="12376">Rizzoli yine de sayfaları karıştırıp yemek saati boyunca okumaya devam etti. </st><st c="12453">Son dosyaya ulaştığında neredeyse dosyayı kaldıramayacak kadar yorgundu. </st><st c="12526">Bu elimdekini bitirip dosyaları toplayacağım ve bu meseleyi rafa kaldıracağım diye düşündü.  </st></p>
			<p><st c="12618">Dosyayı açtığında Antonin Leonov’un deposunda yapılan aramanın raporunu gördü. </st><st c="12697">Raporda Dedektif Vann’ın baskın anlatımı, Leonov’un tutuklanan çalışanlarının bir listesi ve kutular, nakit para ve muhasebe kayıtlarıyla birlikte el koyulan her şeyin dökümü vardı. </st><st c="12879">Rizzoli bakışlarını olay yerindeki görevli polislerin isimlerini görene kadar aşağı indirdi. </st><st c="12972">Boston Polis Departmanı’ndan on polis. </st><st c="13011">Gözleri, bir hafta önce raporu okurken fark etmediği bir isme takıldı. </st><span><st c="13082">Sadece bir tesadüf. </st><st c="13102">Bir anlamı olması gerekmiyor.</st></span>  </p>
			<p><st c="13131">Bir an durup bunu düşündü. </st><st c="13159">Genç bir devriye memuruyken katıldığı bir uyuşturucu baskınını hatırladı. </st><st c="13233">Bir sürü gürültü ve yüksek heyecan. </st><st c="13269">Ve kafa karışıklığı; adrenalinle dolu bir düzine polis memuru çatışmaya girecekleri bir binaya baskın yaptığında herkes gergin olur, herkes kendini kollardı. </st><st c="13427">Yanındaki polis arkadaşının ne yaptığını fark etmeyebilirdin. </st><st c="13489">Cebine neyi atıverdiğini. </st><st c="13515">Nakit para, uyuşturucu. </st><st c="13539">Asla kaçırılmayacak bir kutu kurşun. </st><st c="13576">Bir hatıra alma isteği hep duyulurdu. </st><st c="13614">Daha sonra sana faydası olabilcek bir hatıra.  </st></p>
			<p><st c="13660">Telefonu alıp Frost’u aradı.  </st></p>
		</div>
	<div id="charCountTotal" value="13689"></div></body>
</html>
