<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-22</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-22" xml:lang="tr-TR">
		<div>
			<p>  </p>
			<p id="_idParaDest-22" xml:lang="en-GB"><st c="0">20</st><span>  </span></p>
			<p><st c="2">Yoshima cesedin başındaydı; eldivenli elinde on altılık bir iğne vardı. </st><st c="75">Ceset genç bir kadına aitti; kadın o kadar sıskaydı ki karnı leğen kemiklerinin arasında içeri çökmüş bir çadır gibi görünüyordu. </st><st c="205">Yoshima cesedin kasığındaki deriyi gerip iğneyi uyluk damarına soktı. </st><st c="275">Şırıngayı çekmeye başladığında neredeyse siyah denebilecek kadar koyu renk kan şırınganın içine dolmaya başladı.   </st></p>
			<p><st c="388">Maura odaya girdiğinde Yoshima ona bakmadı; işini yapmaya devam etti. </st><st c="458">Maura Yoshima’nın, bunu daha önce sayısız ceset üzerinde yapmış birinin alışkanlığıyla şırıngayı çekip kanı birkaç cam tüpe boşaltışını izledi. </st><st c="602">Ben Ölüler Kraliçesiysem, diye düşündü, kral kesinlikle Yoshima. </st><st c="667">Yoshima cesetleri soymuş, tartmış, damar bulmak için boyunlarını ve kasıklarını araştırmış, organlarını formalin dolu kavanozlara koymuştu. </st><st c="807">Ve otopsi bittiğinde, ben kesmeyi bitirdiğimde, iğneyi eline alıp kesilmiş eti tekrar dikecek kişi de o.  </st></p>
			<p><st c="912">Yoshima iğneyi çıkartıp kullanılmış şırıngayı çöp kutusuna attı. </st><st c="977">Sonra durup, az önce kanını aldığı kadına baktı. </st><st c="1026">“Bu sabah geldi” dedi. </st><st c="1049">“Erkek arkadaşı uyandığında onu kanepede ölü bulmuş.”  </st></p>
			<p><st c="1103">Maura cesedin kolundaki iğne izlerini gördü. </st><st c="1148">“Çok yazık.”  </st></p>
			<p><st c="1161">“Her zaman öyle.”  </st></p>
			<p><st c="1179">“Bunu kim yapıyor?”  </st></p>
			<p><st c="1199">“Doktor Costas. </st><st c="1215">Doktor Bristol bugün mahkemede.” Bir tezgâhı masaya doğru çekip aletleri dizmeye başladı. </st><st c="1305">Bu tuhaf sessizlikte metallerin şıngırtısı rahatsız edecek kadar yüksek sesliydi. </st><st c="1387">Aralarındaki diyalog her zamanki gibi işle ilgiliydi, ama Yoshima o gün Maura’ya bakmıyordu. </st><st c="1480">Sanki bakışlarının karşılaşmasından kaçınıyor, ona doğru bir bakış atmaya bile utanıyordu. </st><st c="1571">Önceki gece otoparkta olanlar hakkında bir şey söylemekten de geri duruyordu. </st><st c="1649">Ama mesele, kaçınılmaz şekilde ikisinin arasında kendini hissettiriyordu.  </st></p>
			<p><st c="1723">“Sanırım Dedektif Rizzoli dün gece seni evinden aramış” dedi Maura.  </st></p>
			<p><st c="1791">Yoshima, profili ona dönük halde durdu; elleri alet tepsisinin üzerinde hareketsiz kaldı.   </st></p>
			<p><st c="1881">“Yoshima” dedi Maura. </st><st c="1903">“Sana herhangi bir imada bulunduysa...”  </st></p>
			<p><st c="1943">“Ne zamandır Adli Tıp’ta çalıştığımı biliyor musunuz Doktor Isles?” diye sözünü kesti Yoshima.  </st></p>
			<p><st c="2038">“Hepimizden daha uzun zamandır burada olduğunu biilyorum.”  </st></p>
			<p><st c="2097">“On sekiz yıl. </st><st c="2112">Askerlikten ayrılır ayrılmaz Doktor Tierney beni işe aldı. </st><st c="2171">Onların da morg ünitesinde çalışmıştım. </st><st c="2211">O kadar genç insanın üzerinde çalışmak zordu. </st><st c="2257">Çoğu kazalar ya da intihar vakalarıydı ama bu, o işin doğasında var. </st><st c="2326">Şanslarını zorlayan genç adamlar. </st><st c="2360">Kavgalara karışan, çok hızlı araba kullanan. </st><st c="2405">Ya da karıları onları terk ettiğinde, silahlarına uzanıp kendilerini vuranlar. </st><st c="2484">Onlar için bir şeyler yapabileceğimi düşünüyordum; onlara en azından, bir askere gösterilmesi gereken saygıyı gösterebilirdim. </st><st c="2611">Ve bazıları daha çocuktu; bıyıkları daha yeni terlemeye başlamış olurdu. </st><st c="2684">İşin üzücü kısmı bu kadar genç olmalarıydı ama bununla başa çıkabiliyordum. </st><st c="2760">Burada da başa çıktığım gibi; çünkü benim işim bu. </st><st c="2811">En son ne zaman hastalık izni kullandığımı hatırlamıyorum.” Duraksadı. </st><st c="2882">“Ama bugün, işe gelmemeyi düşündüm.”  </st></p>
			<p><st c="2919">“Neden?”  </st></p>
			<p><st c="2928">Yoshima dönüp ona baktı. </st><st c="2953">“On sekiz yıl burada çalıştıktan sonra, bir anda kendini bir şüpheli gibi hissetmenin nasıl bir şey olduğunu biliyor musun?”  </st></p>
			<p><st c="3078">“Rizzoli bunu hissetmene sebep olduğu için üzgünüm. </st><st c="3130">Bazen çok düşüncesiz olabildiğini biliyorum.”  </st></p>
			<p><st c="3176">“Hayır, aslında düşüncesiz değildi. </st><st c="3212">Çok kibar ve sıcaktı. </st><st c="3234">Neler olduğunu anlamamı sağlayan şey, sorduğu sorular oldu. </st><span><st c="3294">Doktor Isles’la çalışmak nasıl? </st><st c="3326">İyi anlaşıyor musunuz?</st></span><st c="3348">” Yoshima güldü. </st><st c="3366">“Sence bunu bana neden sordu?”  </st></p>
			<p><st c="3397">“Sadece işini yapıyordu. </st><st c="3422">Bu bir suçlama değildi.”  </st></p>
			<p><st c="3447">“Ben öyle hissettim.” Yoshima tezgâha dönüp doku örnekleri için formalin kavanozlarını yan yana dizmeye başladı. </st><st c="3560">“Neredeyse iki yıldır birlikte çalışıyoruz Doktor Isles.”  </st></p>
			<p><st c="3618">“Evet.”  </st></p>
			<p><st c="3626">“Bildiğim kadarıyla, hiçbir zaman performansımdan şikâyetçi olmadınız.”  </st></p>
			<p><st c="3698">“Asla. </st><st c="3705">Birlikte çalışmayı senden daha fazla isteyeceğim kimse yok.”  </st></p>
			<p><st c="3766">Yoshima yüzünü Maura’ya döndü. </st><st c="3797">Maura acımasız floresan ışıkların altında, Yoshima’nın siyah saçlarına ne kadar çok ak düşmüş olduğunu gördü. </st><st c="3907">Maura bir zamanlar onun, otuzlarında olduğunu düşünmüştü. </st><st c="3965">O sakin ve pürüzsüz yüzü ve ince yapısıyla, bir şekilde yaşsız görünüyordu. </st><st c="4041">Şimdi, gözlerinin etrafındaki endişe kırışıklıklarını fark eden Maura, onu gerçek yüzüyle görüyordu; yavaş yavaş orta yaşa doğru ilerleyen bir adam. </st><span><st c="4190">Benim gibi</st></span><st c="4200">.  </st></p>
			<p><st c="4202">Maura, “Bir dakika, bir an için bile senin…” dedi.  </st></p>
			<p><st c="4253">“Ama artık, bunu düşünmek zorundasın, değil mi? </st><st c="4301">Dedektif Rizzoli bu ihtimali ortaya attığı için, arabanı benim mahvettiğim ihtimalini göz önünde bulundurman gerekiyor. </st><st c="4421">Seni takip eden kişi, ben olabilirim.”  </st></p>
			<p><st c="4460">“Hayır Yoshima. </st><st c="4476">Gerekmiyor. </st><st c="4488">Bunu göz önünde bulundurmayı reddediyorum.”  </st></p>
			<p><st c="4532">Yoshima’nın bakışları, Maura’nın gözlerini buldu. </st><st c="4582">“O zaman ya kendine, ya da bana karşı dürüst değilsin. </st><st c="4637">Çünkü aklında öyle bir düşünce olmalı. </st><st c="4676">Ve aklında küçücük bir şüphe kırıntısı bile olsa, benimleyken rahat olamayacaksın. </st><st c="4759">Bunu hissedebiliyorum; sen de hissedebiliyorsun.” Yoshima eldivenlerini çıkardı, arkasını döndü ve etiketlere cesedin ismini yazmaya başladı. </st><st c="4901">Maura, Yoshima’nın omuzlarındaki gerilimi, boynunun kasılmış kaslarını görebiliyordu.  </st></p>
			<p><st c="4987">“Bunu atlatacağız” dedi.  </st></p>
			<p><st c="5012">“Belki.”  </st></p>
			<p><st c="5021">“Belki değil. </st><st c="5035">Atlatacağız. </st><st c="5048">Birlikte çalışmak zorundayız.”  </st></p>
			<p><st c="5079">“Şey, sanırım bu sana bağlı.”  </st></p>
			<p><st c="5109">Maura, bir zamanlar sahip oldukları samimi ilişkiyi nasıl yeniden yakalayacaklarını düşünerek onu izledi. </st><st c="5215">Belki de o kadar samimi değildi diye düşündü. </st><st c="5261">Sadece ben samimi olduğunu düşündüm; bu arada bunca zamandır o da, benim yaptığım gibi, duygularını saklıyordu. </st><st c="5373">Gerçekten de poker suratlı bir ikiliyiz. </st><st c="5414">Her hafta otopsi masamızdan bir sürü trajedi geçiyor, ama onun ağladığını hiç görmedim; o da benim ağladığımı hiç görmedi. </st><st c="5537">Ölüm işinde çalışan iki fabrika işçisi gibi davranıyoruz.  </st></p>
			<p><st c="5595">Yoshima örnek kavanozlarını etiketlemeyi bitirip arkasını döndüğünde Maura’nın hâlâ aynı yerde durduğunu gördü. </st><st c="5707">“Başka bir şeye ihtiyacınız var mı, Doktor Isles?” diye sordu Yoshima; sesi de yüz ifadesi gibi, az önce aralarında geçen konuşmanın en ufak izini bile taşımıyordu. </st><st c="5872">Maura’nın tanıdığı Yoshima buydu; sessiz ve becerikli, her zaman yardıma hazır.  </st></p>
			<p><st c="5952">Maura da aynı şekilde davrandı. </st><st c="5984">Odaya getirdiği Nikki Wells’in röntgenlerini dosyadan çıkartıp ışıklı panoya astı. </st><st c="6067">“Umarım bu davayı hatırlıyorsundur” dedi ve ışığı açtı. </st><st c="6123">“Beş yıl öncesinden. </st><st c="6144">Fitchburg’dan bir dava.”  </st></p>
			<p><st c="6169">“İsmi ne?”  </st></p>
			<p><st c="6180">“Nikki Wells.”  </st></p>
			<p><st c="6195">Yoshima kaşlarını çatıp röntgenlere baktı. </st><st c="6238">Dikkati hemen karın bölgesinde görünen fetüs kemiklerine yöneldi. </st><st c="6304">“Bu, hamile bir kadın mıydı? </st><st c="6333">Kız kardeşiyle birlikte öldürülen?”  </st></p>
			<p><st c="6369">“Demek hatırlıyorsun.”  </st></p>
			<p><st c="6392">“Cesetler yakılmıştı.”  </st></p>
			<p><st c="6415">“Evet.”  </st></p>
			<p><st c="6423">“Doktor Hobart’ın dosyası olduğunu hatırlıyorum.”  </st></p>
			<p><st c="6473">“Ben Doktor Hobart’la tanışmadım.”  </st></p>
			<p><st c="6508">“Hayır, tanışamazdın. </st><st c="6530">O, sen bize katılmadan iki yıl kadar önce ayrıldı.”  </st></p>
			<p><st c="6582">“Şimdi nerede çalışıyor? </st><st c="6607">Onunla konuşmak istiyorum.”  </st></p>
			<p><st c="6635">“Şey, bu oldukça zor. </st><st c="6657">O öldü.”  </st></p>
			<p><st c="6666">Maura kaşlarını çatıp ona baktı. </st><st c="6699">“Ne?”  </st></p>
			<p><st c="6705">Yoshima üzüntüyle başını salladı. </st><st c="6739">“Bu, Doktor Tierney’i çok etkiledi. </st><st c="6775">Yapabileceği bir şey olmasa da, kendini sorumlu hissetti.”  </st></p>
			<p><st c="6834">“Ne oldu?”  </st></p>
			<p><st c="6845">“Doktor Hobart’la ilgili... </st><st c="6873">bazı sorunlar vardı. </st><st c="6894">Önce birkaç deney plakasını kaybetti. </st><st c="6932">Sonra bazı organları yanlış yerleştirdi ve aile bunu öğrendi. </st><st c="6994">Onu dava ettiler. </st><st c="7012">Büyük bir karmaşa oldu, bir sürü kötü yorum yapıldı ama Doktor Tierney onun yanında durdu. </st><st c="7103">Sonra, kişisel eşyaların arasından bir ilaç şişesi yok olunca, başka seçeneği kalmadı. </st><st c="7190">Doktor Hobert’tan istifa etmesini istedi.”  </st></p>
			<p><st c="7233">“Sonra ne oldu?”  </st></p>
			<p><st c="7250">“Doktor Hobart eve gidip bir avuç dolusu Oxycontin yuttu. </st><st c="7308">Onu üç gün boyunca bulamadılar.” Yoshima duraksadı. </st><st c="7360">“Bu, buradaki hiç kimsenin yapmak istemediği bir otopsiydi.”  </st></p>
			<p><st c="7421">“İş becerilerinin yeterliliği konusunda şüphe mi vardı?”  </st></p>
			<p><st c="7478">“Birkaç hata yapmış olabilir.”  </st></p>
			<p><st c="7509">“Ciddi hatalar mı?”  </st></p>
			<p><st c="7529">“Ne demek istediğini pek anlayamadım.”  </st></p>
			<p><st c="7568">“Bunu gözden kaçırıp kaçırmadığını merak ediyorum.” Maura röntgeni gösterdi. </st><st c="7645">Leğen kemiğine gömülmüş parlak çizgiyi işaret etti. </st><st c="7697">“Nikki Wells hakkında yazdığı rapor, buradaki metal yoğunluğunu açıklamıyor.”  </st></p>
			<p><st c="7775">“Filmde başka metalik gölgeler de var” dedi Yoshima. </st><st c="7828">“Burada bir sutyen kopçası görebiliyorum. </st><st c="7870">Bu da bir kanca gibi görünüyor.”  </st></p>
			<p><st c="7903">“Evet, ama yan görüntüye bak. </st><st c="7933">Metal çizgi, kemiğin </st><span><st c="7954">içinde</st></span><st c="7960">. Üzerinde değil. </st><st c="7978">Doktor Hobart bu konuda bir şey söylemiş miydi?”  </st></p>
			<p><st c="8027">“Hatırladığım kadarıyla hayır. </st><st c="8058">Raporunda yok mu?”  </st></p>
			<p><st c="8077">“Hayır.”  </st></p>
			<p><st c="8086">“Demek ki önemli olmadığını düşünmüş.”  </st></p>
			<p><st c="8125">Maura, bu yüzden de muhtemelen Amalthea’nın davasında gündeme bile getirilmedi diye düşündü. </st><st c="8218">Yoshima tekrar işine dönüp kapları ve kovaları dizmeye, belgeleri kıskaçlı dosyasına yerleştirmeye başladı. </st><st c="8326">Birkaç metre uzaklıkta genç bir kadının cesedi yatsa da, Maura’nın dikkati yeni cesette değil, ateş yüzünden kemikleri tek, kömürleşmiş bir bütüne dönüşmüş, Nikki Wells ile bebeğinin röntgenlerindeydi.   </st></p>
			<p><span><st c="8528">Onları neden yaktın? </st><st c="8549">Amacın neydi?</st></span><st c="8562"> Amalthea, alevlerin onları yutuşunu izlerken zevk almış mıydı? </st><st c="8626">Yoksa o alevlerin başka bir şeyi, ona ait, bulunmasını istemediği bir şeylerin izini yok etmesini mi umuyordu?  </st></p>
			<p><st c="8737">Maura’nın dikkati fetüsün kafatasının bombesinden, Nikki’nin leğen kemiğindeki gömülü metal parçasına yöneldi. </st><st c="8848">Çizgi, o kadar inceydi ki...  </st></p>
			<p><span><st c="8877">Bir bıçak kenarı. </st><st c="8895">Kırık bir jilet parçası</st></span><st c="8918">.  </st></p>
			<p><st c="8920">Ama Nikki, kafasına aldığı bir darbeyle öldürülmüştü. </st><st c="8974">Biraz önce bir lastik demiriyle yüzünü parçaladığın bir kurbanı bıçaklamasının sebebi ne olabilirdi? </st><st c="9075">Maura metalik pırıltıya bakarken, bir anda önemini kavradı; ve bu, omurgasının boylu boyunca ürpermesine sebep oldu.   </st></p>
			<p><st c="9192">Telefona gidip interkom düğmesine bastı.   </st></p>
			<p><st c="9233">“Louise?”  </st></p>
			<p><st c="9243">“Evet Doktor Isles?”  </st></p>
			<p><st c="9264">“Beni Doktor Daljeet Singh’e bağlayabilir misin? </st><st c="9313">Maine, Agusta’daki adli tıpta doktor.”  </st></p>
			<p><st c="9352">“Bekleyin.” Hemen ardından, “Doktor Singh telefonda.”  </st></p>
			<p><st c="9406">“Daljeet?” dedi Maura.  </st></p>
			<p><st c="9429">“Hayır, sana borçlu olduğum akşam yemeğini unutmadım” diye cevap verdi Singh.   </st></p>
			<p><st c="9507">“Benim için bu soruyu cevaplayabilirsen, </st><span><st c="9548">ben</st></span><st c="9551"> sana bir akşam yemeği borçlanırım.”  </st></p>
			<p><st c="9588">“Sorun ne?”  </st></p>
			<p><st c="9600">“Fox Harbour’da birlikte çıkardığımız iskelet kalıntılarının kimliklerini tespit edebildin mi?”  </st></p>
			<p><st c="9696">“Hayır. </st><st c="9704">Bu, biraz zaman alabilir. </st><st c="9730">Ne Waldo, ne de Hancock kasabalarında, kalıntılara uyan kayıp kişi bildirimi yok. </st><st c="9812">Ya kemikler çok eski, ya da bu insanlar, bu bölgede yaşamıyordu.”  </st></p>
			<p><st c="9878">“NCIC soruşturması istediniz mi?” diye sordu Maura. </st><st c="9930">FBI tarafından yönetilen Ulusal Suçlar Bilgi Merkezi NCIC ülke çapında tüm kayıp kişi vakaları arasında arama yapılacak bir veritabanına sahipti.   </st></p>
			<p><st c="10076">“Evet, ama hangi onyılda öldüklerini bile söyleyemediğim için, sayfalar dolusu isim geldi. </st><st c="10167">New England bölgesinde, kayda geçmiş her şey.”  </st></p>
			<p><st c="10214">“Belki araştırma parametrelerini darlatmana yardımcı olabilirim.”  </st></p>
			<p><st c="10280">“Nasıl?”  </st></p>
			<p><st c="10289">“Sadece 1955’le 1965 arasındaki kişilerin dosyalarını iste.”  </st></p>
			<p><st c="10350">“Bu tarihe nasıl ulaştığını sorabilir miyim?”  </st></p>
			<p><st c="10396">Maura, Çünkü o tarihlerde annem Fox Harbor’da yaşıyordu diye düşündü. </st><st c="10466">Başka insanları da öldürmüş olan annem.  </st></p>
			<p><st c="10506">Ama sadece, “Bir tahminde bulunuyorum” dedi.  </st></p>
			<p><st c="10551">“Çok gizemli davranıyorsun.”  </st></p>
			<p><st c="10580">“Görüştüğümüzde hepsini sana açıklarım.”  </st></p>
			<p>  </p>
			<p><st c="10621">Rizzoli bu sefer arabayı Maura’nın kullanmasına izin vermişti; ama bunun tek sebebi, Maura’nın Lexus’unda kuzeye, otobanın Maine çıkışına doğru ilerliyor olmalarıydı. </st><st c="10788">Önceki gece batıdan bir fırtına bastırmıştı ve Maura çatısında davul gibi çalan yağmurla uyanmıştı. </st><st c="10888">Kahve yapmış, gazete okumuş; herhangi bir sabah yapacağı işlerle meşgul olmuştu. </st><st c="10969">Korku karşısında bile, eski alışkanlıklar ne kadar çabuk yerli yerine oturuyordu. </st><st c="11051">Önceki gece bir motelde kalmamış, evine dönmüştü. </st><st c="11101">Bütün kapıları kilitlemiş ve verandanın lambasını açık bırakmıştı; bu gecenin tehditlerine karşı zayıf bir savunmaydı ama patlayan fırtına boyunca uyumuş ve hayatının kontrolünü tekrar eline aldığını hissederek uyanmıştı.   </st></p>
			<p><st c="11323">Sürekli korkmaktan bıktım diye düşündü. </st><st c="11363">Bunun bir kez daha beni kendi evimden uzaklaştırmasına izin vermeyeceğim.  </st></p>
			<p><st c="11437">Şimdi, Rizzoli’yle birlikte üzerinde daha koyu bulutlar dolaşan Maine’e doğru ilerlerken, Maura savaşmaya, durumu tersine çevirmeye hazırdı. </st><span><st c="11578">Her kimsen, senin izini bulacağım ve seni yakalayacağım. </st><st c="11635">Ben de bir avcı olabilirim</st></span><st c="11661">.  </st></p>
			<p>  </p>
			<p><st c="11663">Maine, Augusta’daki Adli Tıp Merkezi’ne ulaştıklarında saat öğleden sonra ikiydi. </st><st c="11745">Doktor Daljeet Singh onları girişte karşılayıp alt kattaki otopsi laboratuvarına götürdü, tezgâhında iki kutu kemik onları bekliyordu.  </st></p>
			<p><st c="11880">Doktor Singh plastik bir örtüyü açarken “Bu, elimdeki işler arasında öncelikli olan değildi” diye itiraf etti. </st><st c="11991">Örtü çelik masanın üzerine ipekten yapılmış bir paraşüt gibi, yumuşak bir hışırtıyla indi. </st><st c="12082">“Muhtemelen onyıllardır gömülüler, birkaç gün pek bir şeyi değiştirmez.”  </st></p>
			<p><st c="12155">“NCIC’den yeni arama sonucunu aldın mı?” diye sordu Maura.  </st></p>
			<p><st c="12214">“Bu sabah. </st><st c="12225">İsim listesini kâğıda bastım. </st><st c="12255">Oradaki masada.”  </st></p>
			<p><st c="12272">“Diş röntgenleri?”  </st></p>
			<p><st c="12291">“Bana e-postayla gönderdikleri dosyaları indirdim. </st><st c="12342">Henüz onlara bakma fırsatım olmadı. </st><st c="12378">Siz buraya gelene kadar bekleyeyim dedim.” İlk kutuyu açıp kemikleri çıkarmaya, onları nazikçe plastik örtünün üstüne yerleştirmeye başladı. </st><st c="12519">Alın kısmı içeri göçmüş kafatası kutudan çıktı. </st><st c="12567">Üzerinde kir lekeleri olan leğen kemiği, uzun kemikler ve iri bir omurga. </st><st c="12641">Bambudan yapılmış rüzgâr çanları gibi birbirine bağlanmış kaburgalar. </st><st c="12711">Daljeet’in laboratuvarında bundan başka ses yoktu; burası da, Maura’nın Boston’daki otopsi odası gibi boş ve aydınlıktı. </st><st c="12832">İyi patologlar, yapıları gereği mükemmeliyetçidir ve Daljeet de şu an kişiliğinin o yanını ortaya koyuyordu. </st><st c="12941">Sanki masanın etrafında dans ediyor, neredeyse kadınsı bir zarafetle kemikleri anatomik pozisyonlarına yerleştiriyordu.   </st></p>
			<p><st c="13061">“Bu, hangisi?” diye sordu Rizzoli.  </st></p>
			<p><st c="13096">“Bu erkek olan” dedi Doktor Singh. </st><st c="13131">“Uyluk kemiğinin uzunluğuna bakarsak, boyu 1.77-1.82 metre arası olmalı. </st><st c="13204">Sağ temporal kemikte çok belirgin darbe kırığı. </st><st c="13252">Ayrıca, iyice kaynamış bir Colles kırığı</st><span><span id="footnote-001-backlink"><a href="1-22.xhtml#footnote-001"><st c="13292">2</st></a></span></span><st c="13294"> da var.” Bakışlarını, aklı karışmış görünen Rizzoli’ye çevirdi. </st><st c="13359">“Kırık bilek.”  </st></p>
			<p><st c="13374">“Siz doktorlar, bunu neden yapıyorsunuz?”  </st></p>
			<p><st c="13416">“Neyi?”  </st></p>
			<p><st c="13424">“Bir şeylere süslü isimleri vermeyi. </st><st c="13461">Neden sadece bilek kırığı diyemiyorsunuz?”  </st></p>
			<p><st c="13504">Daljeet gülümsedi. </st><st c="13523">“Bazı soruların kolay yanıtları yoktur Dedektif Rizzoli.”  </st></p>
			<p><st c="13581">Rizzoli kemiklere baktı. </st><st c="13606">“Onun hakkında başka ne biliyoruz?”  </st></p>
			<p><st c="13642">“Omurgada belirgin osteoporotik ya da artitik değişiklikler yok. </st><st c="13707">Adam genç, yetişkin, beyaz. </st><st c="13735">Birkaç dişinde dolgu var; gümüş amalgam, on sekiz ve on dokuz numara.”  </st></p>
			<p><st c="13806">Rizzoli içeri göçmüş alnı işaret etti. </st><st c="13845">“Ölüm sebebi bu mu?”  </st></p>
			<p><st c="13866">“Bunun ölümcül bir darbe olduğu kesin.” Doktor Singh dönüp ikinci kutuya baktı. </st><st c="13946">“Şimdi kadına geçelim. </st><st c="13969">Diğerinden yirmi metre kadar uzakta bulundu.”  </st></p>
			<p><st c="14015">İkinci otopsi masasına da plastik örtü örttü. </st><st c="14061">Maura’yla birlikte, bir masayı akşam yemeğine hazırlayan titiz garsonlar gibi, diğer kalıntıları anatomik düzende dizmeye başladılar. </st><st c="14195">Kemikler masaya çarpıp tıkırdadı. </st><st c="14229">Üzeri kirle kaplı kalça kemiği. </st><st c="14261">Diğerinden daha küçük, gözaltı oyukları erkeğinkine göre daha ince bir kafatası daha. </st><st c="14347">Bacak kemikleri, kol kemikleri, göğüskemiği. </st><st c="14392">Birbirine bağlanmış kaburgalar; karpal ve tarsal kemiklerle dolu iki kese kâğıdı.  </st></p>
			<p><st c="14474">“İşte, İsimsiz Kadınımız burada” dedi, bitirdiği düzenlemeyi inceleyen Daljeet. </st><st c="14554">“Size ölüm sebebini söyleyemiyorum, çünkü inceleyebileceğim hiçbir ipucu yok. </st><st c="14632">O da genç ve beyaz gibi görünüyor. </st><st c="14667">Yirmi ile otuz beş yaşları arasında. </st><st c="14704">Boyu 1.60 civarında, eski kırığı yok. </st><st c="14742">Dişleri çok sağlıklı. </st><st c="14764">Köpek dişinde küçük bir kırık var, dört numarada altın kaplama.”  </st></p>
			<p><st c="14829">Maura, iki filmin asılı durduğu röntgen panosuna baktı. </st><st c="14885">“Bunlar, onların diş röntgenleri mi?”  </st></p>
			<p><st c="14923">“Soldaki erkek, sağdaki kadın.” Daljeet ellerindeki kiri temizlemek için lavaboya gitti ve ellerini kâğıt havluyla kuruladı. </st><st c="15048">“İşte buradalar; İsimsiz Erkek ve İsimsiz Kadın.”  </st></p>
			<p><st c="15098">Rizzoli, NCIC’nin o sabah Daljeet’e gönderdiği isimlerin listesini eline aldı. </st><st c="15177">“Tanrım. </st><st c="15186">Burada çok fazla kayıt var. </st><st c="15214">Ne kadar çok kayıp insan var.”  </st></p>
			<p><st c="15245">“Ve bunlar sadece New England bölgesindekiler. </st><st c="15292">Yirmiyle kırk beş yaş arasındaki beyaz erkekler.”  </st></p>
			<p><st c="15342">“Bu raporların hepsi 50’ler ve 60’lardan kalma.”  </st></p>
			<p><st c="15391">“Maura’nın istediği zaman aralığı buydu.” Daljeet bilgisayarına doğru gitti. </st><st c="15468">“Tamam, şimdi gönderdikleri bazı röntgenlere bakalım.” NCIC’nin gönderdiği dosyayı açtı. </st><st c="15557">Her birinin üzerinde bir dava numarası olan birkaç ikon belirdi. </st><st c="15622">Daljeet ilk ikona tıkladı ve röntgen ekranı kapladı. </st><st c="15675">Devrilen domino taşları gibi çarpık bir sıra diş.   </st></p>
			<p><st c="15725">“Bunun bizimkilerden biri olmadığı kesin” dedi. </st><st c="15773">“Şunun dişlerine bakın! </st><st c="15797">Bir ortodontistin kâbusu.”  </st></p>
			<p><st c="15824">“Ya da bir ortodontistin altın madeni” dedi Rizzoli.   </st></p>
			<p><st c="15877">Daljeet o görüntüyü kapatıp bir sonraki ikona tıkladı. </st><st c="15932">Bir başka röntgen belirdi; bu seferkinin de ön dişleri arasında boşluklar vardı. </st><st c="16013">“Sanmıyorum” dedi Daljeet.  </st></p>
			<p><st c="16040">Maura’nın dikkati tekrar masaya yöneldi. </st><st c="16081">İsimsiz Kadın’ın kemiklerine. </st><st c="16111">İnce kaş hattına ve narin elmacık kemiklerine baktı. </st><st c="16164">Bu, ince hatları olan bir yüzdü.   </st></p>
			<p><st c="16197">Daljeet’in, “Ah işte” dediğini duydu. </st><st c="16235">“Sanırım bu dişleri tanıyorum.”  </st></p>
			<p><st c="16267">Maura bilgisayar ekranına bakmak için döndü. </st><st c="16312">Alt dişlerden oluşan sırayı ve dolguların parlak ışığını gördü.  </st></p>
			<p><st c="16376">Daljeet sandalyesinden kalkıp erkek iskeletinin durduğu masaya doğru ilerledi. </st><st c="16455">Alt çene kemiğini eline alıp karşılaştırmak için bilgisayarın yanına döndü.   </st></p>
			<p><st c="16531">“On sekiz ve on dokuz numarada amalgam dolgu” dedi. </st><st c="16583">“Evet. </st><st c="16590">Evet, bu uyumlu...”  </st></p>
			<p><st c="16610">“O röntgendeki isim ne?” diye sordu Rizzoli.  </st></p>
			<p><st c="16655">“Robert Sadler.”  </st></p>
			<p><st c="16672">“Sadler... </st><st c="16683">Sadler...” Rizzoli listenin sayfalarını karıştırdı. </st><st c="16735">“Tamam, ismi buldum. </st><st c="16756">Sadler, Robert. </st><st c="16772">Beyaz, erkek, yirmi dokuz yaşında. </st><st c="16807">1.80 boyunda, kahverengi saçlı, kahverengi gözlü.” Daljeet’e baktığında, onun da başını salladığını gördü.  </st></p>
			<p><st c="16914">“Bu, elimizdeki kalıntılarla uyumlu.”  </st></p>
			<p><st c="16952">Rizzoli okumaya devam etti. </st><st c="16980">“Bir müteahhitmiş. </st><st c="16999">En son, yaşadığı yer olan Maine’in Kennebunkport kasabasında görülmüş. </st><st c="17070">3 Temmuz 1960’ta kayıp olduğu bildirilmiş ve yanında...” Durdu. </st><st c="17134">Kadın kemiklerinin dizildiği masaya bakmak için döndü. </st><st c="17189">“...karısı varmış.”  </st></p>
			<p><st c="17209">“İsmi neymiş?” diye sordu Maura.  </st></p>
			<p><st c="17242">“Karen. </st><st c="17250">Karen Sadler. </st><st c="17264">Senin için dava numarasını da aldım.”  </st></p>
			<p><st c="17302">“Onu bana ver” dedi Daljeet, tekrar bilgisayara dönerken. </st><st c="17360">“Bakalım röntgenler burada mı?” Maura onun hemen arkasında durmuş, Daljeet doğru ikona tıklayıp röngeni açarken onu izliyordu. </st><st c="17487">Bu, Karen Sandler hayatta ve dişçisinin koltuğundayken çekilmiş bir röntgendi. </st><st c="17566">Belki de dolgu yaptırması ve bunun için dişinin oyulması gerekeceği konusunda endişelenmişti. </st><st c="17660">Çekilmemiş filmi sabitlemek için dişlerini sıkarken, o gün dişçisinin çektiği filmin, yıllar sonra bir patologun bilgisayar ekranında inceleneceğini bilemezdi.   </st></p>
			<p><st c="17820">Maura bir sıra alt dişi ve altın kaplamanın metalik pırıltısını gördü. </st><st c="17891">Daljeet’in, kimliği belirlenemeyen kadının röntgenini astığı ışıklı panoya doğru ilerledi. </st><st c="17982">Yumuşak bir sesle, “Bu, o. </st><st c="18009">Bu kemikler, Karen Sadler’a ait” dedi.  </st></p>
			<p><st c="18048">“Yani ikisi de uyumlu” dedi Daljeet. </st><st c="18085">“Hem adam, hem de karısı.”  </st></p>
			<p><st c="18112">Rizzoli arkalarında listenin sayfalarını karıştırıp Karen Sadler’ın kayıp kişi dosyasını bulmaya çalışıyordu. </st><st c="18222">“Tamam, işte burada. </st><st c="18243">Beyaz, kadın, yirmi beş yaşında. </st><st c="18276">Sarı saç, mavi göz...” Aniden durdu. </st><st c="18313">“Burada bir yanlışlık var. </st><st c="18340">O röntgenleri tekrar kontrol etseniz iyi olur.”  </st></p>
			<p><st c="18388">“Neden?” dedi Maura.  </st></p>
			<p><st c="18409">“Sadece, onları bir daha kontrol edin.”  </st></p>
			<p><st c="18449">Maura ışıklı panoya baktı, sonra tekrar bilgisayar ekranına döndü. </st><st c="18516">“Uyumlular, Jane. </st><st c="18534">Sorun ne?”  </st></p>
			<p><st c="18545">“Eksik bir iskeletimiz var.”  </st></p>
			<p><st c="18574">“Kimin iskeleti?”  </st></p>
			<p><st c="18592">“Bir fetüsün.” Rizzoli yüzünde şaşkın bir ifadeyle ona baktı. </st><st c="18654">“Karen Sadler, sekiz aylık hamileymiş.”  </st></p>
			<p><st c="18694">Uzun bir sessizlik oldu.   </st></p>
			<p><st c="18719">“Başka kemik bulmadık” dedi Daljeet.  </st></p>
			<p><st c="18756">“Gözden kaçırmış olabilirsiniz” dedi Rizzoli.  </st></p>
			<p><st c="18802">“Toprağın altını üstüne getirdik. </st><st c="18836">Mezarların bulunduğu bölgeyi titizlikle inceledik.”  </st></p>
			<p><st c="18888">“Yırtıcı hayvanlar onları başka yerlere götürmüş olabilir.”  </st></p>
			<p><st c="18948">“Evet, bu her zaman mümkün. </st><st c="18976">Ama bu, Karen Sadler.”  </st></p>
			<p><st c="18999">Maura masanın başına gidip kadının kalça kemiğine bakarken, bir yandan başka bir ışıklı panoda parlayan, başka bir kadının kemiklerini düşünüyordu. </st><span><st c="19147">Nikki Wells de hamileydi.</st></span>  </p>
			<p><st c="19172">Büyüteci masanın üzerine doğru alıp ışığı açtı. </st><st c="19221">Lensi pubik çıkıntının üzerine odakladı. </st><st c="19262">İki kemiğin buluşup derimsi kıkırdakla bağlandığı simfizin üzeri kırmızımsı bir kirle kaplıydı. </st><st c="19358">“Daljeet, ıslak bir kulak pamuğu ya da gazlı bez alabilir miyim? </st><st c="19423">Şu kiri silebileceğim bir şey.”  </st></p>
			<p><st c="19455">Daljeet bir kabı suyla doldurup yeni bir kulak pamuğu paketi açtı; Maura’nın yanındaki tepsiye bıraktı. </st><st c="19559">“Ne arıyorsun?”  </st></p>
			<p><st c="19575">Maura ona cevap vermedi. </st><st c="19600">Dikkati tamamen o kir tabakasını kaldırıp altında ne olduğunu ortaya çıkarmaya yoğunlaşmıştı. </st><st c="19694">Kir tabakası eridikçe, Maura’nın kalp atışları hızlandı. </st><st c="19751">Aniden, son leke de gözden kayboldu. </st><st c="19788">Maura ortaya çıkan şeye büyüteçle baktı. </st><st c="19829">Dikleşip bakışlarını Daljeet’e çevirdi.   </st></p>
			<p><st c="19869">“Ne oldu?” dedi Daljeet.  </st></p>
			<p><st c="19894">“Sen de bak. </st><st c="19907">Tam köşede, kemiklerin birleştiği yerde.”  </st></p>
			<p><st c="19949">Daljeet eğilip büyütece baktı. </st><st c="19980">“Şu küçük çentiği mi diyorsun? </st><st c="20011">Kastettiğin şey bu mu?”  </st></p>
			<p><st c="20035">“Evet.”  </st></p>
			<p><st c="20043">“Oldukça belirsiz.”  </st></p>
			<p><st c="20063">“Ama orada.” Maura derin bir nefes aldı. </st><st c="20104">“Bir röntgen getirdim. </st><st c="20127">Arabamda. </st><st c="20137">Bence onu görmelisiniz.”  </st></p>
			<p><st c="20162">Maura otoparka doğru yürürken yağmur şemsiyesini dövüyordu. </st><st c="20222">Anahtarlığındaki açma düğmesine basarken yolcu kapısının üstündeki çizikleri görmezden gelmeyi başaramadı. </st><st c="20329">Onu korkutmak için bırakılmış bir pençe izi. </st><span><st c="20374">Ama bu beni sadece kızdırdı. </st><st c="20403">Savaşa hazır hale getirdi</st></span><st c="20428">. Zarfı arka koltuktan alıp binaya götürürken paltosunun altında korudu.   </st></p>
			<p><st c="20501">Daljeet, Maura’nın Nikki Wells’in röntgenlerini ışıklı panoya takışını izlerken çok şaşkın görünüyordu. </st><st c="20605">“Bana gösterdiğin bu vaka ne?”  </st></p>
			<p><st c="20636">“Fitchburg, Massachusetts’te, beş yıl önce işlenmiş bir cinayet. </st><st c="20701">Kurbanın kafatası ezildi, sonra cesedi yakıldı.”  </st></p>
			<p><st c="20750">Daljeet kaşlarını çatıp röntgene baktı. </st><st c="20790">“Hamile bir kadın. </st><st c="20809">Fetüs, doğuma yakın görünüyor.”  </st></p>
			<p><st c="20841">“Ama benim gözüme çarpan şu oldu.” Nikki Wells’in kasık simfizine gömülü olan ince ışığı işaret etti. </st><st c="20943">“Ben, bunun kırık bir bıçağın ucu olduğunu düşünüyorum.”  </st></p>
			<p><st c="21000">“Ama Nikki Wells bir lastik demiriyle öldürüldü” dedi Rizzoli. </st><st c="21063">“Kafatası parçalandı.”  </st></p>
			<p><st c="21086">“Bu doğru” dedi Maura  </st></p>
			<p><st c="21108">“O zaman katil, neden bir de bıçak kullansın?”  </st></p>
			<p><st c="21155">Maura röntgeni işaret etti. </st><st c="21183">Nikki Wells’in kalça kemikleri üzerine yayılmış fetüs kemiklerini. </st><st c="21250">“İşte bu yüzden. </st><st c="21267">Katilin asıl istediği şey bu.”  </st></p>
			<p><st c="21298">Daljeet bir süre konuşmadı. </st><st c="21326">Daljeet hiçbir şey söylemese de Maura onun ne düşündüğünü anladığını biliyordu. </st><st c="21406">Daljeet, Karen Sadler’ın kalıntılarına döndü. </st><st c="21452">Leğen kemiğini eline aldı. </st><st c="21479">“Tam karın bölgesine, ortadan bir kesik” dedi. </st><st c="21526">“Bıçak kemiğe değerdi, tam da o çentiğin olduğu yerde...”  </st></p>
			<p><st c="21584">Maura, Amalthea’nın bıçağının genç bir kadının karnını, bıçağın kemiğe zarar vereceği kadar kararlı bir hareketle kesişini düşündü. </st><st c="21716">Bıçakların çok önemli olduğu kendi işini ve otopsi laboratuvarında deri ve organları keserek geçirdiği günleri düşündü. </st><span><st c="21836">Annem de, ben de bir şeyleri kesmekle uğraşıyoruz. </st><st c="21887">Ama ben ölü insanları kesiyorum, o canlıları kesiyor.</st></span>  </p>
			<p><st c="21940">“Karen Sadler’ın mezarında fetüs kemikleri bulamamanızın sebebi bu” dedi Maura.   </st></p>
			<p><st c="22021">“Ama diğer vakada...” Daljeet, Nikki Wells’in röntgenlerini işaret etti. </st><st c="22094">“Fetüs alınmamıştı. </st><st c="22114">Anneyle birlikte yakılmıştı. </st><st c="22143">Neden bebeği çıkartmak için bir kesik atıp, onu yine de öldürsün?”  </st></p>
			<p><st c="22210">“Çünkü Nikki Wells’in bebeğinde doğuştan gelen bir kusur vardı. </st><st c="22274">Bir amniyotik bant.”  </st></p>
			<p><st c="22295">“O da ne?” diye sordu Rizzoli.  </st></p>
			<p><st c="22326">“Bu, bazen amniyotik kesenin üzerinde bulunan zarımsı bir yapıdır” dedi Maura. </st><st c="22405">“Fetüsün kol ya da bacaklarını etrafına sarılırsa kan akışını engelleyebilir, hatta o kol ya da bacağın kaybedilmesine sebep olabilir. </st><st c="22540">Sakatlık, Nikki’nin hamileliğinin son üç ayında teşhis edilmişti.” Röntgeni gösterdi. </st><st c="22626">“Fetüsün sağ bacağının diz altı kısmının eksik olduğunu görebilirsiniz.”  </st></p>
			<p><st c="22699">“Bu ölümcül bir kusur değil.”  </st></p>
			<p><st c="22729">“Değil, bebek yaşardı. </st><st c="22752">Ama katil bu sorunu hemen görmüş olmalı. </st><st c="22793">Mükemmel bir bebek olmadığını görmüş olmalı. </st><st c="22838">Bence bu yüzden onu almadı.” Maura dönüp Rizzoli’ye baktı. </st><st c="22897">Rizzoli’nin hamile olduğu gerçeğini görmezden gelmesine imkân yoktu. </st><st c="22966">Şiş karın, yanaklarındaki östrojen kızarıklığı. </st><st c="23014">“Mükemmel bir bebek istiyordu.”  </st></p>
			<p><st c="23046">“Ama Karen Sadler da mükemmel değildi” dedi Rizzoli. </st><st c="23099">“Sadece sekiz aylık hamileydi. </st><st c="23130">Akciğerler daha gelişmemiş oluyor, değil mi? </st><st c="23175">Hayatta kalması için kuveze konulması gerekir.”  </st></p>
			<p><st c="23223">Maura Karen Sadler’ın kemiklerine baktı. </st><st c="23264">Kemiklerin bulunduğu alanı düşündü. </st><st c="23300">Birkaç metre uzağa gömülmüş, kocasının kemiklerini de düşündü. </st><st c="23363">Ama kemikler aynı mezarda değil, farklı bir noktadaydı. </st><st c="23419">Katil, neden iki farklı çukur kazmıştı? </st><st c="23459">Neden karı kocayı birlikte gömmemişti?   </st></p>
			<p><st c="23498">Aniden, Maura’nın ağzı kurudu. </st><st c="23529">Sorunun cevabı, onu afallatmıştı.  </st></p>
			<p><span><st c="23563">Aynı anda gömülmediler.</st></span>  </p>
			<hr />
			<div>
				<div id="footnote-001">
					<p><span><a href="1-22.xhtml#footnote-001-backlink"><st c="23586">2</st></a></span><span><st c="23588">.</st></span><span><st c="23589"> Sık görülen bir el bileği kırığı.( ç.n.</st></span><span><st c="23629">)</st></span></p>
				</div>
			</div>
		</div>
	<div id="charCountTotal" value="23631"></div></body>
</html>
