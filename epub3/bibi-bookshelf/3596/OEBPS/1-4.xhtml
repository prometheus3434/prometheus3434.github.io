<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-4</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-4" xml:lang="tr-TR">
		<div>
			<p>  </p>
			<p id="_idParaDest-4" xml:lang="en-GB"><st c="0">2</st><span>  </span></p>
			<p><st c="2">Maura votka sodasını yudumlayarak kanepede oturuyordu. </st><st c="57">Bardağındaki buz küpleri birbirine çarpıyordu. </st><st c="104">Maura yeterince su içmişti ve bu şok, daha ciddi bir tedaviyi gerektiriyordu; Peder Brophy anlayışlı davranıp ona sert bir içki hazırlamış ve onu Maura’ya hiçbir yorum yapmadan vermişti. </st><st c="291">İnsan her gün kendi cesediyle karşılaşmıyordu. </st><st c="338">Her gün, bir cinayet mahalline gidip cesedin ölü ikizin olduğunu da görmezdin.   </st></p>
			<p><st c="417">“Bu sadece bir tesadüf” diye fısıldadı Maura. </st><st c="463">“Kadın bana benziyor, hepsi bu. </st><st c="495">Bir sürü kadın siyah saçlı. </st><st c="523">Yüzü de... </st><st c="534">O arabanın içindeyken, yüzünü gerçekten görebiliyor muyuz?”  </st></p>
			<p><st c="594">“Bilemiyorum doktor” dedi Rizzoli. </st><st c="629">“Benzerlik oldukça ürkütücü.” Hamileliğinin son aylarındaki bedenini koltuğun rahat yastıklarına bırakırken homurdandı. </st><st c="749">Maura, Zavallı Rizzoli, diye düşündü. </st><st c="787">Sekiz aylık hamile kadınlar, cinayet mahallerinde dolaşmamalıydı.   </st></p>
			<p><st c="853">“Saçları farklı” dedi Maura.  </st></p>
			<p><st c="882">“Sadece biraz daha uzun.”  </st></p>
			<p><st c="908">“Benim kâküllerim var. </st><st c="931">Onun yok.”  </st></p>
			<p><st c="942">“Sence de bu biraz yüzeysel bir ayrıntı değil mi? </st><st c="992">Yüzüne baksana. </st><st c="1008">Kız kardeşin olabilir.”  </st></p>
			<p><st c="1032">“Onu daha fazla ışık altında görene kadar bekleyelim. </st><st c="1086">Belki de bana hiç benzemiyordur.”  </st></p>
			<p><st c="1120">Peder Brophy, “Benzediğiniz çok açık Maura. </st><st c="1164">Bunu hepimiz gördük. </st><st c="1185">Sana, ikizin kadar benziyor.”  </st></p>
			<p><st c="1215">Rizzoli, “Ayrıca senin mahallende, bir arabanın içinde oturuyor” diye ekledi. </st><st c="1293">“Evinin önünde duran bir arabada. </st><st c="1327">Ve arka koltukta bu vardı.” Rizzoli bir delil torbasını havaya kaldırdı. </st><st c="1400">Maura, şeffaf dosyanın içinde </st><span><st c="1430">Boston Globe</st></span><st c="1442">’dan kesilmiş bir makale olduğunu görebiliyordu. </st><st c="1492">Başlık o kadar büyüktü ki, Maura onu sehpanın diğer tarafından okuyabiliyordu.  </st></p>
			<p><st c="1571">ADLİ TIP, BEBEK RAWLINS’İN ŞİDDET   </st></p>
			<p><st c="1605">GÖRDÜĞÜNÜ AÇIKLADI   </st></p>
			<p><st c="1624">“Burada bir fotoğrafın var doktor” dedi Rizzoli. </st><st c="1673">“Alt başlıkta, ‘Adli Tabip Dr. </st><st c="1704">Maura Isles, Rawlins davasında ifade verdikten sonra mahkeme salonundan çıktı’ diyor.” Maura’ya baktı. </st><st c="1807">“Bu, kurbanın arabasındaydı.”  </st></p>
			<p><st c="1837">Maura başını iki yana salladı. </st><st c="1868">“Neden?”  </st></p>
			<p><st c="1877">“Biz de bunu merak ediyoruz.”  </st></p>
			<p><st c="1907">“Rawling duruşması neredeyse iki hafta önceydi.”  </st></p>
			<p><st c="1956">“Mahkeme salonunda o kadını gördüğünü hatırlıyor musun?”  </st></p>
			<p><st c="2013">“Hayır, onu daha önce hiç görmedim.”  </st></p>
			<p><st c="2050">“Ama onun </st><span><st c="2060">seni</st></span><st c="2064"> gördüğü çok açık. </st><st c="2083">En azından gazetede. </st><st c="2104">Sonra da buraya gelmiş. </st><st c="2128">Seni mi arıyordu? </st><st c="2146">Seni takip mi ediyordu?”  </st></p>
			<p><st c="2171">Maura içkisine baktı. </st><st c="2193">Votka, zihnini gevşetmişti. </st><st c="2221">Yirmi dört saatten kısa süre önce, Paris sokaklarında yürüyordum diye düşündü. </st><st c="2300">Güneş ışığının tadını çıkartıyor, sokak kafelerinden yükselen kokuları içime çekiyordum. </st><st c="2389">Nasıl bir hata yapıp bu kâbusun içine düştüm?  </st></p>
			<p><st c="2435">“Bir silahın var mı doktor?” diye sordu Rizzoli.  </st></p>
			<p><st c="2484">Maura’nın vücudu gerildi. </st><st c="2510">“Bu nasıl bir soru?”  </st></p>
			<p><st c="2531">“Hayır, seni hiçbir şeyle suçlamıyorum. </st><st c="2571">Sadece, kendini koruyabileceğin bir şey olup olmadığını öğrenmek istedim.”  </st></p>
			<p><st c="2646">“Silahım yok. </st><st c="2660">Silahların insan bedenine verebildiği zararı gördüm ve evimde bir silah istemiyorum.”  </st></p>
			<p><st c="2746">“Tamam. </st><st c="2754">Sadece sordum.”  </st></p>
			<p><st c="2770">Maura votkasından bir yudum daha aldı; bir sonraki soruyu sormak için sıvıdan alacağı cesarete ihtiyacı vardı. </st><st c="2881">“Kurban hakkında neler biliyorsunuz?”  </st></p>
			<p><st c="2919">Frost not defterini çıkartıp telaşlı bir kâtip gibi sayfalarını karıştırdı. </st><st c="2995">Barry Frost, Maura’ya birçok açıdan kalemini kullanmaya her an hazır, iyi huylu bürokratları anımsatıyordu. </st><st c="3103">“Çantasındaki ehliyete bakılırsa, ismi Anna Jessop. </st><st c="3155">Kırk yaşında ve Brighton’da yaşıyor. </st><st c="3192">Araba da aynı kadına ait.”  </st></p>
			<p><st c="3219">Maura’nın başı yukarı kalktı. </st><st c="3249">“Buradan birkaç kilometre uzakta.”  </st></p>
			<p><st c="3284">“Bir apartman dairesinde oturuyor. </st><st c="3319">Komşuları onu pek tanıyormuş gibi görünmüyorlar. </st><st c="3368">Evin içine girebilmek için, hâlâ ev sahibine ulaşmaya çalışıyoruz.”  </st></p>
			<p><st c="3436">“Jessop ismi sana bir şey ifade ediyor mu?” diye sordu Rizzoli.  </st></p>
			<p><st c="3500">Maura başını iki yana salladı. </st><st c="3531">“Soyadı Jessop olan kimseyi tanımıyorum.”  </st></p>
			<p><st c="3573">“Maine’de yaşayan kimseyi tanıyor musun?”  </st></p>
			<p><st c="3615">“Neden sordun?”  </st></p>
			<p><st c="3631">“Cüzdanında hız limitini aştığı için aldığı bir trafik cezası vardı. </st><st c="3700">Görünüşe bakılırsa, ceza iki gün önce, Maine Otobanı’nda giderken kesilmiş.”  </st></p>
			<p><st c="3777">“Maine’de yaşayan kimseyi tanımıyorum.” Maura derin bir nefes alıp sordu: “Onu kim buldu?”  </st></p>
			<p><st c="3868">“Komşun Bay Telushkin telefon etti” dedi Rizzoli. </st><st c="3918">“Köpeğini dolaştırmak için dışarı çıktığında, kaldırımda duran Taurus’u fark etmiş.”   </st></p>
			<p><st c="4003">“Saat kaçta?”  </st></p>
			<p><st c="4017">“Akşam sekiz civarı.”  </st></p>
			<p><st c="4039">Maura, Elbette diye düşündü. </st><st c="4068">Bay Telushkin köpeğini her akşam aynı saatte dışarı çıkarırdı. </st><st c="4131">Mühendisler böyle olurdu; dakik ve öngörülebilir. </st><st c="4181">Ama o akşam, öngörülemez bir şeyle karşılaşmıştı.   </st></p>
			<p><st c="4231">“Hiçbir şey duymamış mı?” diye sordu Maura.  </st></p>
			<p><st c="4275">“On dakika kadar önce bir ses duyduğunu, ama bunun egzoz patlaması olduğunu dşündüğünü söyledi. </st><st c="4371">Olayı kimse görmemiş. </st><st c="4393">Bay Telushkin Taurus’u bulduktan sonra 911’i aramış. </st><st c="4446">Birinin az önce, komşusu Doktor Isles’ı vurduğunu söylemiş. </st><st c="4506">Buraya önce, Dedektif Eckert’le birlikte Brookline polisi geldi. </st><st c="4571">Frost’la ben saat dokuz civarında geldik.”  </st></p>
			<p><st c="4614">Maura, “Neden?” dedi. </st><st c="4636">Sonunda, Rizzoli’yi çimenlerin üzerinde gördüğü andan beri kafasında oluşan soruyu sormuştu. </st><st c="4729">“Siz neden Brookline’dasınız? </st><st c="4759">Burası sizin bölgeniz değil.”  </st></p>
			<p><st c="4789">Rizzoli, Dedektif Eckert’a baktı.  </st></p>
			<p><st c="4823">Dedektif Eckert utangaç bir tavırla, “Şey, geçen yıl Brookline’da sadece bir cinayet işlendi. </st><st c="4917">Bu koşullar altında, Boston’a haber vermenin anlamlı olduğunu düşündük.”  </st></p>
			<p><st c="4990">Maura, bunun gerçekten de mantıklı olduğunu fark etti. </st><st c="5045">Brookline, Boston’ın içinde küçük, kapalı bir mahalleydi. </st><st c="5103">Geçen yıl Boston Polis Departmanı altmış cinayet soruşturması yürütmüştü. </st><st c="5177">Her şeyde olduğu gibi, cinayet soruşturmalarında da, daha fazla deneyim insanı ustalaştırırdı.   </st></p>
			<p><st c="5272">Rizzoli, “Bu olayda zaten gelirdik” dedi. </st><st c="5314">“Kurbanın kim oluğunu öğrendiğimizde. </st><st c="5352">Sen olduğunu sandığımızda.” Duraksadı. </st><st c="5391">“İtiraf etmeliyim ki, onun sen olmayabileceği hiç aklıma gelmedi. </st><st c="5457">Kurbana şöyle bir baktım ve sandım ki...”  </st></p>
			<p><st c="5499">“Hepimiz aynı şeyi düşündük” dedi Frost.  </st></p>
			<p><st c="5540">Odaya sessizlik çöktü.  </st></p>
			<p><st c="5563">“Bu akşam Paris’ten eve döneceğini biliyorduk” dedi Rizzoli. </st><st c="5624">“Sekreterin bize böyle söyledi. </st><st c="5656">Bizim için mantıksız olan tek şey, arabaydı. </st><st c="5701">Başka bir kadına ait bir arabada ne işin olabilirdi?”  </st></p>
			<p><st c="5755">Maura içkisini bitirip bardağı sehpaya bıraktı. </st><st c="5803">O akşam ancak tek kadehi kaldırabilirdi. </st><st c="5844">Şimdiden elleri ayakları gevşemeye başlamıştı ve odaklanmakta zorluk çekiyordu. </st><st c="5924">Oda gitgide bulanıklaşıyor, lambalar her yere sıcak bir aydınlık veriyordu. </st><st c="6000">Maura, Bu gerçek olamaz diye düşündü. </st><st c="6038">Atlantik’in üzerinde bir yerde, uçakta uyuyorum ve uyandığımda uçağın indiğini fark edeceğim. </st><st c="6132">Bunların hiçbirinin gerçek değilmiş.  </st></p>
			<p><st c="6169">Rizzoli, “Henüz Anna Jessop hakkında hiçbir şey bilmiyoruz” dedi. </st><st c="6235">“Bildiğimiz tek şey, ki bunu hepimiz kendi gözlerimizle gördük, kadının sana, ikizin kadar benzediği doktor. </st><st c="6344">Saçları biraz daha uzun olabilir. </st><st c="6378">Belki birkaç farklılık olabilir. </st><st c="6411">Ama mesele şu ki, hepimiz yanıldık. </st><st c="6447">Hepimiz. </st><st c="6456">Ve biz, seni </st><span><st c="6469">tanıyoruz</st></span><st c="6478">.” Duraksadı. </st><st c="6492">“Bu konuşmayla nereye varmak istediğimi biliyorsun, değil mi?”  </st></p>
			<p><st c="6555">Maura bunu tahmin edebiliyordu, ama söylemek istemiyordu. </st><st c="6613">Sadece sehpadaki bardağa bakarak oturdu. </st><st c="6654">Eriyen buz küplerine bakıyordu.  </st></p>
			<p><st c="6686">“Bizi kandırabildiyse, başka herkesi de kandırabilirdi” dedi Rizzoli. </st><st c="6756">“Buna, o kurşunu kadının kafasına sıkan kişi de dahil. </st><st c="6811">Komşun patlama sesini duyduğunda saat sekizden biraz önceymiş. </st><st c="6874">Hava kararmaya başlamıştı. </st><st c="6901">Ve o kadın, evinin garaj yolundan birkaç metre uzakta, bir arabanın içinde oturuyordu. </st><st c="6988">Onu o arabanın içinde gören herkes, sen olduğunu zannederdi.”  </st></p>
			<p><st c="7050">“Hedefin ben olduğumu düşünüyorsunuz” dedi Maura.  </st></p>
			<p><st c="7100">“Bu mantıklı, öyle değil mi?”  </st></p>
			<p><st c="7130">Maura başını iki yana salladı. </st><st c="7161">“Bunların hiçbiri mantıklı değil.”  </st></p>
			<p><st c="7196">“İşin yüzünden herkes seni tanıyor. </st><st c="7232">Cinayet davalarında ifade veriyosun. </st><st c="7269">Gazetelere çıktın. </st><st c="7288">Sen, Ölüler Kraliçesi’sin.”  </st></p>
			<p><st c="7316">“Lütfen bana bunu söyleme.”  </st></p>
			<p><st c="7344">“Bütün polisler sana bunu söylüyor. </st><st c="7380">Basın da bunu söylüyor. </st><st c="7404">Bunu biliyorsun, değil mi?”  </st></p>
			<p><st c="7432">“Bu, o takma isimden hoşlandığım anlamına gelmiyor. </st><st c="7484">Hatta pek katlanamıyorum.”  </st></p>
			<p><st c="7511">“Ama bu, herkesin dikkatini çektiğin anlamına geliyor. </st><st c="7566">Sadece yaptığın işle değil, görünüşünle de. </st><st c="7610">Erkeklerin seni fark ettiklerini biliyorsun, değil mi? </st><st c="7665">Bunu görmemek için kör olman gerekir. </st><st c="7703">Güzel kadınlar, her zaman dikkatlerini çeker. </st><st c="7749">Değil mi, Frost?”  </st></p>
			<p><st c="7767">Fikrinin sorulmasını beklemediği çok açık olan Frost hafifçe irkildi ve yanakları kızardı. </st><st c="7858">Zavallı Frost, çok hızlı kızarabiliyordu. </st><st c="7900">“Bu, insan doğası” diye kabul etti.  </st></p>
			<p><st c="7936">Maura Peder Brophy’e baktı, ama o bakışına karşılık vermedi. </st><st c="7997">Maura onun da aynı çekim kanunundan etkilenip etkilenmediğini merak etti. </st><st c="8071">Maura, böyle düşünmek istiyordu. </st><st c="8104">Daniel’ın kafasından da, onun kafasından geçen düşüncelerin geçiyor olmasını istiyordu.   </st></p>
			<p><st c="8192">“Herkesin gözü önünde, güzel bir kadın” dedi Rizzoli. </st><st c="8246">“Takip ediliyor ve kendi evinin önünde saldırıya uğruyor. </st><st c="8304">Böyle şeyler daha önce de oldu. </st><st c="8336">Los Angeles’ın dışında bulunan şu aktristin ismi neydi? </st><st c="8392">Öldürülmüştü.”  </st></p>
			<p><st c="8407">“Rebecca Schaefer” dedi Frost.  </st></p>
			<p><st c="8438">“Evet. </st><st c="8445">Tabii bir de, Lori Hwang vakası var. </st><st c="8482">Onu hatırlarsın doktor.”  </st></p>
			<p><st c="8507">Evet, Maura onu hatırlıyordu, çünkü otopsiyi Channel Six’in yayın arabasında yapmak zorunda kalmıştı. </st><st c="8609">Lori Hwang stüdyonun önünde vurulup öldürüldüğünde bir yıldır ekranlardaydı. </st><st c="8686">Lori takip edildiğini hiç farkına varmamıştı. </st><st c="8732">Katil onu televizyonda izliyordu ve ona hayran mektupları yazmıştı. </st><st c="8800">Sonra bir gün, stüdyonun dışında beklemişti. </st><st c="8845">Lori dışarı çıkıp arabasına doğru yürürken kafasına bir kurşun sıkmıştı.  </st></p>
			<p><st c="8918">“Herkesin gözü önünde yaşamanın getirdiği tehlikeler” dedi Rizzoli. </st><st c="8986">“Televizyon ekranında seni kimin izlediğini asla bilemezsin. </st><st c="9047">Akşam işten eve dönerken, arkadaki arabada kim olduğunu asla bilemezsin. </st><st c="9120">Bunu düşünmeyiz bile; birinin bizi takip ettiğini. </st><st c="9171">Bizim hakkımızda fanteziler kurduğunu.” Rizzoli durdu. </st><st c="9226">Sonra sessizce, “Ben de aynı şeyi yaşadım. </st><st c="9269">Birinin takıntısının kurbanı olmanın ne demek olduğunu biliyorum. </st><st c="9335">Ben güzel bile sayılmam, ama benim başıma da geldi” dedi. </st><st c="9393">Ellerini uzatıp avuçlarındaki yara izlerini gösterdi. </st><st c="9447">Bunlar, onu iki kez neredeyse öldüren adama karşı verdiği savaşın kalıcı hatıralarıydı. </st><st c="9535">Artık kolları ve bacakları felçli olsa da, adam hâlâ yaşıyordu.  </st></p>
			<p><st c="9599">“Bu yüzden sana, tuhaf mektuplar alıp almadığını sordum” dedi Rizzoli. </st><st c="9670">“Aklıma o geldi. </st><st c="9687">Lori Hwang.”  </st></p>
			<p><st c="9700">“Onun katili yakalandı” dedi Peder Brophy.  </st></p>
			<p><st c="9743">“Evet.”  </st></p>
			<p><st c="9751">“Yani aynı adam olduğunu düşünmüyorsunuz.”  </st></p>
			<p><st c="9794">“Hayır, sadece durumun benzerliğini ortaya koyuyorum. </st><st c="9848">Kafaya tek kurşun. </st><st c="9867">Göz önünde olmalarına sebep olan işlerde çalışan kadınlar. </st><st c="9926">İnsan düşünmeye başlıyor.” Rizzoli zorlanarak ayağa kalktı. </st><st c="9986">Koltuktan kalkmak için kendini iterken epeyce güç harcadı. </st><st c="10045">Frost hızla ona elini uzattı ama Rizzoli onu görmezden geldi. </st><st c="10107">Hamileliğinin son aylarında bile olsa, Rizzoli kimsenin yardımını kabul edecek biri değildi. </st><st c="10200">Çantasını omzuna geçirip Maura’ya sorgulayan bir bakış attı. </st><st c="10261">“Bu akşam başka bir yerde kalmak ister misin?”  </st></p>
			<p><st c="10308">“Burası benim evim. </st><st c="10328">Neden başka bir yere gideyim ki?”  </st></p>
			<p><st c="10362">“Sadece soruyorum. </st><st c="10381">Sanırım sana, kapını kilitlemeni söylememe gerek yok.”  </st></p>
			<p><st c="10436">“Hep kilitlerim.”  </st></p>
			<p><st c="10454">Rizzoli Eckert’a baktı. </st><st c="10478">“Brookline polisi eve göz kulak olabilir mi?”  </st></p>
			<p><st c="10524">Eckert başını salladı. </st><st c="10547">“Bir devriyenin, sık sık evin önünden geçmesini sağlarım.”  </st></p>
			<p><st c="10606">“Çok sevinirim” dedi Maura. </st><st c="10634">“Teşekkür ederim.”   </st></p>
			<p><st c="10653">Maura üç dedektifi kapıya kadar geçirip onların arabalarına gidişini izledi. </st><st c="10730">Saat gece yarısını geçmişti. </st><st c="10759">Dışarıdaki sokak tekrar bildiği, sakin mahalleye dönüşmüştü. </st><st c="10820">Brookline polisi gitmişti; Taurus şimdiden bir adli tıp laboratuvarına götürülmüştü. </st><st c="10905">Sarı polis şeridi bile kaldırılmıştı. </st><st c="10943">Maura, sabah kalktığımda, tüm bunları hayal etmiş olduğumu düşünebilirim diye düşündü.  </st></p>
			<p><st c="11030">Döndüğünde hâlâ evin koridorunda duran Peder Brophy’i gördü. </st><st c="11091">Maura daha önce onun yanında kendini hiç bu kadar rahatsız hissetmemişti; rahiple birlikte, evinde yalnızlardı. </st><st c="11203">Bu olasılığın ikisinin aklından da geçtiği kesindi. </st><span><st c="11255">Yoksa sadece benim aklımdan mı geçiyor? </st><st c="11295">Gecenin geç saatlerinde, tek başına yatağında yatarken, hiç beni düşünüyor musun Daniel? </st><st c="11384">Benim seni düşündüğüm gibi...</st></span>  </p>
			<p><st c="11413">Peder, “Burada tek başına, kendini güvende hissedeceğinden emin misin?” diye sordu.  </st></p>
			<p><st c="11498">Maura, “Ben iyiyim” dedi. </st><span><st c="11524">Bunun alternatifi ne? </st><st c="11546">Geceyi benimle geçirmen mi? </st><st c="11574">Bunu mu teklif ediyorsun?</st></span>   </p>
			<p><st c="11599">Peder, kapıya doğru döndü.  </st></p>
			<p><st c="11627">“Seni buraya kim çağırdı Daniel?” diye sordu. </st><st c="11673">“Nasıl öğrendin?”  </st></p>
			<p><st c="11691">Peder tekrar Maura’ya baktı. </st><st c="11720">“Dedektif Rizzoli haber verdi. </st><st c="11751">Bana...” Duraksadı. </st><st c="11771">“Polisten sürekli buna benzer telefonlar alırım. </st><st c="11820">Ailede biri öldüğünde, birilerinin bir rahibe ihtiyacı olur. </st><st c="11881">Bu çağrılara her zaman karşılık vermeye çalışırım. </st><st c="11932">Ama bu kez...” Durdu. </st><st c="11954">“Kapılarını kilitle Maura” dedi. </st><st c="11987">“Bir daha asla, böyle bir gece yaşamak istemiyorum.”  </st></p>
			<p><st c="12040">Maura onun evden çıkıp arabasına binişini izledi. </st><st c="12090">Peder arabasını hemen çalıştırmadı; Maura’nın güvenle evine girdiğini görmek için bekledi.   </st></p>
			<p><st c="12181">Maura kapıyı kapatıp kilitledi.  </st></p>
			<p><st c="12213">Oturma odasının penceresinden, Daniel’ın arabayla uzaklaşmasını izledi. </st><st c="12285">Bir an boş kaldırıma bakıp kendini terk edilmiş hissetti. </st><st c="12343">O an Daniel’ı geri çağırabilmeyi diledi. </st><st c="12384">Peki, o zaman ne olurdu? </st><st c="12409">Maura, aralarında ne olmasını istiyordu? </st><st c="12450">Maura bazı arzularımızı ulaşamayacağımız yerlerde tutmanın daha iyi olduğunu düşündü. </st><st c="12536">Karanlık sokağı son bir kez gözden geçirip oturma odasındaki ışığın dışarıdan görünmesini sağladığını fark ederek pencereden çekildi. </st><st c="12670">Perdeleri çekip bütün odaları dolaşarak kilitleri ve pencereleri kontrol etti. </st><st c="12749">Normalde, bu sıcak haziran akşamında, yatak odası penceresini kapatmadan uyurdu. </st><st c="12830">Ama o gece pencereyi kapatıp klimayı çalıştırdı.   </st></p>
			<p><st c="12879">Sabahın erken saatlerinde havalandırmanın üflediği serin havayla ürpererek uyandı. </st><st c="12962">Rüyasında Paris’i görmüştü. </st><st c="12990">Mavi gökyüzünün altında dolaşıyor, kovalara doldurulmuş güller ve zambakların önünden geçiyordu. </st><st c="13087">Bir an, nerede olduğunu hatırlayamadı. </st><st c="13126">Sonra artık Paris’te değil, kendi yatağında olduğunu hatırladı. </st><st c="13190">Ve korkunç bir şey olduğunu.  </st></p>
			<p><st c="13219">Saat henüz sabahın beşiydi ama Maura kendini tamamen uyanık hissediyordu. </st><st c="13293">Paris’te saatin on bir olduğunu düşündü. </st><st c="13334">Şu an orada güneş parlıyordur ve ben orada olsam, şimdiye kadar ikinci kahvemi içiyor olurdum. </st><st c="13429">Günün ilerleyen saatlerinde zaman farkının onu etkileyeceğini, sabahın erken saatlerinde sahip olduğu bu enerjinin akşamüstü yok olacağını bilse de, kendini daha fazla uyumaya zorlayamıyordu.  </st></p>
			<p><st c="13621">Yataktan kalkıp giyindi.  </st></p>
			<p><st c="13646">Evinin önündeki sokak her zamanki gibi görünüyordu. </st><st c="13698">Şafağın ilk ışıkları gökyüzünü aydınlatıyordu. </st><st c="13745">Işığın, yan komşusu Bay Telushkin’in kapısını aydınlatışını izledi. </st><st c="13813">Bay Telushkin çok erken kalkar, işe genellikle Maura’dan en az bir saat erken giderdi, ama bu sabah erken kalkan Maura’ydı ve sanki mahallesini yeni bir gözle görüyordu. </st><st c="13983">Sokağın karşısında otomatik fıskiyelerin çalıştığını gördü; su tıslayıp daireler çizerek çimenlere yayılıyordu. </st><st c="14095">Kafasındaki kasketi ters çevirmiş bisikletli gazeteci çocuğun geçişini gördü ve </st><span><st c="14175">Boston Globe</st></span><st c="14187">’un verandasına çarptığında çıkardığı sesi duydu. </st><st c="14238">“Her şey aynı görünüyor” diye düşündü; ama hiçbir şey aynı değildi. </st><st c="14306">Maura, Ölüm, mahalleme ziyarete geldi ve burada yaşayan herkes bunu hatırlayacak diye düşündü. </st><st c="14401">Ön pencerelerinden Taurus’un durduğu kaldırıma bakıp, ölümün hepsine ne kadar yaklaştığını hatırlayacaklardı.  </st></p>
			<p><st c="14511">Köşeyi dönen farlar göründü ve bir araç sokak boyunca ilerleyip Maura’nın evine yaklaştığında yavaşladı. </st><st c="14616">Bu, Brookline’a ait bir polis arabasıydı.   </st></p>
			<p><st c="14658">Maura devriye arabasının geçişini izlerken, “Hayır, hiçbir şey eskisi gibi değil” diye düşündü.  </st></p>
			<p><st c="14754">Hiçbir şey asla eskisi gibi olmazdı.  </st></p>
			<p>  </p>
			<p><st c="14791">İşe sekreterinden önce gitti. </st><st c="14821">Maura saat altıda masasına oturmuş, Paris’teki konferansta geçirdiği hafta boyunca posta kutusunda biriken otopsi kayıtları ve laboratuvar raporlarıyla boğuşuyordu. </st><st c="14986">Yaklaşan ayak seslerini duyduğunda işin neredeyse üçte birini bitirmişti; başını kaldırdığında Louise’in eşikte durduğunu gördü.  </st></p>
			<p><st c="15115">“Buradasınız” diye mırıldandı Louise.  </st></p>
			<p><st c="15153">Maura onu bir gülümsemeyle selamladı. </st><st c="15191">“</st><span><st c="15192">Bonjour!</st></span><st c="15200"> İşe erken başlamanın iyi olacağını düşündüm.”  </st></p>
			<p><st c="15247">Louise bir an ona baktı, sonra aniden ayakta duramayacak kadar yorulmuş gibi, odaya girip Maura’nın karşısındaki sandalyeye oturdu. </st><st c="15379">Elli yaşında olmasına rağmen Louise genellikle, ondan on yaş genç olan Maura’dan daha enerjik olurdu. </st><st c="15481">Ama o sabah çok yorgun görünüyordu; floresan lambaların altındaki yüzü ince ve solgundu.   </st></p>
			<p><st c="15570">“Siz iyi misiniz Doktor Isles?” diye sordu sessizce.  </st></p>
			<p><st c="15623">“İyiyim. </st><st c="15632">Sadece zaman farkından etkilendim.”  </st></p>
			<p><st c="15668">“Yani... </st><st c="15677">dün gece olanlardan sonra. </st><st c="15704">Dedektif Frost, arabanın içindekinin siz olduğunuzdan emin gibiydi ve...”  </st></p>
			<p><st c="15778">Gülümsemesi yok olan Maura başını salladı. </st><st c="15821">“Alacakaranlık Kuşağı’nda yaşıyor gibiydik Louise. </st><st c="15872">Eve geldiğimde, önünde bir sürü polis arabası vardı.”  </st></p>
			<p><st c="15926">“Çok korkunçtu. </st><st c="15942">Hepmizi, sandık ki...” Louise yutkunup bakışlarını kucağına indirdi. </st><st c="16011">“Dün gece Doktor Bristol beni aradığında çok rahatladım. </st><st c="16068">Bir yanlışlık olduğunu söylemek için aradı.”  </st></p>
			<p><st c="16113">Ortamda, sitem dolu bir sessizlik oluştu. </st><st c="16155">Maura bir anda, sekreterini arayan kişinin o olması gerektiğini anladı. </st><st c="16227">Louise’in çok etkilenmiş olacağını ve sesini duymak isteyeceğini tahmin etmesi gerekirdi. </st><st c="16317">Maura, O kadar uzun zamandır yalnız ve kimseyle bağım olmadan yaşıyorum ki, dünyada nasıl olduğumu umursayan insanlar olabileceğini bile akıl edemiyorum diye düşündü.  </st></p>
			<p><st c="16484">Louise dışarı çıkmak için ayağa kalktı. </st><st c="16524">“Sizi tekrar gördüğüme çok sevindim, Doktor Isles. </st><st c="16575">Sadece, size bunu söylemek istemiştim.”  </st></p>
			<p><st c="16615">“Louise?”  </st></p>
			<p><st c="16625">“Evet?”  </st></p>
			<p><st c="16633">“Sana Paris’ten küçük bir hediye getirdim. </st><st c="16676">Biliyorum, bu çok kötü bir bahane, ama hediyen bavulumdaydı. </st><st c="16737">Ve havayolları onu kaybetti.”  </st></p>
			<p><st c="16767">“Ah.” Louise güldü. </st><st c="16787">“Çikolata getirdiyseniz, kalçalarımın onlara ihtiyacı olmadığı çok açık.”  </st></p>
			<p><st c="16861">“Hayır, kalorili bir şey değil.” Maura masasındaki saate baktı. </st><st c="16925">“Doktor Bristol geldi mi?”  </st></p>
			<p><st c="16952">“Yeni geldi. </st><st c="16965">Onu otoparkta gördüm.”  </st></p>
			<p><st c="16988">“Otopsiyi ne zaman yapacağını biliyor musun?”  </st></p>
			<p><st c="17034">“Hangisini? </st><st c="17046">Bugün iki otopsisi var.”  </st></p>
			<p><st c="17071">“Dün geceki vurulma vakası. </st><st c="17099">O kadın.”  </st></p>
			<p><st c="17109">Louise uzun süre Maura’ya baktı. </st><st c="17142">“Sanırım o ikincisi.”  </st></p>
			<p><st c="17164">“Kadın hakkında yeni bir şeyler buldular mı?”  </st></p>
			<p><st c="17210">“Bilmiyorum. </st><st c="17223">Doktor Bristol’a sormanız gerekecek.”  </st></p>
		</div>
	<div id="charCountTotal" value="17261"></div></body>
</html>
