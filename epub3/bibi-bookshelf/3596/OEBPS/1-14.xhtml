<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-14</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-14" xml:lang="tr-TR">
		<div>
			<p>  </p>
			<p id="_idParaDest-14" xml:lang="en-GB"><st c="0">12</st><span>  </span></p>
			<p><st c="2">Jane Rizzoli, Boston’ın merkezindeki Tobin Köprüsü’nün hemen diğer tarafındaki Revere Mahallesi’nde büyümüştü. </st><st c="114">Burası küçücük bahçeleri ve kutu gibi evleriyle bir işçi sınıfı mahallesiydi; 4 Temmuz kutlamalarında arka bahçelerde hot dog yapılır, ön verandalara gururla Amerikan bayrakları asılırdı. </st><st c="302">Rizzoli ailesi de kendi payına düşen iniş çıkışları yaşamıştı ve Jane on yaşındayken babası işini kaybettiğinde korkunç birkaç ay geçirmişti. </st><st c="444">Rizzoli o zamanlar annesinin korkusunu hissedecek ve babasının öfkeli depresyonunu özümseyecek kadar büyüktü. </st><st c="554">Rizzoli ve iki erkek kardeşi rahat bir hayat ile mahvolmuş bir hayatın bıçak gibi keskin kenarında yaşamanın ne demek olduğunu öğrenmişlerdi ve Jane Rizzoli artık düzenli bir maaşa sahip olsa da, çocukluğundan gelen güvensizliğin fısıltılarını hiçbir zaman tam olarak susturamıyordu. </st><st c="838">Rizzoli kendini her zaman, bir gün daha iyi bir mahallede, sabahları duş sırasına girmek için tüm odaların kapısını tek tek çalmak zorunda kalmayacağı kadar büyük bir ev sahibi olmayı düşleyerek büyümüş Revere’li kız olarak görürdü. </st><st c="1071">Evin tuğladan bir bacası, çift kanatlı bir ön kapısı ve pirinç bir tokmağı olduğunu hayal ederdi. </st><st c="1169">O an arabasından izlediği ev bütün bu özelliklere sahipti ve dahası da vardı; pirinç tokmak, çift kanatlı ön kapı ve bir değil, iki tane tuğla baca. </st><st c="1318">Rizzoli’nin hayalini kurduğu her şey.  </st></p>
			<p><st c="1356">Ama bu, Rizzoli’nin hayatında gördüğü en çirkin evdi.  </st></p>
			<p><st c="1410">Doğu Dedham Sokağı’ndaki diğer evler, konforlu bir orta sınıf mahallesinde görmeyi bekleyeceğin evlerdi; iki arabalık garajlar ve bakımlı bahçeler. </st><st c="1558">Garaj yollarına park etmiş yeni arabalar. </st><st c="1600">Burada çok şık ya da gösterişli hiçbir şey olmazdı. </st><st c="1652">Ama o ev... </st><st c="1664">Sadece dikkatini çekmeye çalışmıyor, adeta bunun için çığlık atıyordu.  </st></p>
			<p><st c="1735">Sanki </st><span><st c="1741">Rüzgâr Gibi Geçti</st></span><st c="1758"> filmindeki çiftlik evi Tara, bir kasırgaya kapılıp şehirdeki bir araziye düşmüştü. </st><st c="1842">Binanın bahçesi yok denecek kadar küçüktü; duvarla yan komşunun telleri arasında, bir çim biçme makinesinin zorlukla geçeceği darlıkta bir çim şerit vardı. </st><st c="1998">Beyaz sütunlar Scarlett O’Hara’nın hayranlarını toplayabileceği, Sprague Sokağı’ndaki trafik manzaralı verandadaki gözcüler gibi duruyordu. </st><st c="2138">Ev Rizzoli’nin aklına eski mahallesindeki Johnny Silva’yı ve onun ilk maaşını kiraz kırmızısı bir Corvette’e yatırışını getirdi. </st><st c="2267">Babası, “Eziğin teki değilmiş gibi davranmaya çalışıyor” demişti. </st><st c="2333">“Çocuk daha ailesinin bodrum katından kendi evine bile taşınamadı ve kendine gösterişli bir spor araba alıyor. </st><st c="2444">En ezikler, en büyük arabaları satın alır.”  </st></p>
			<p><st c="2488">Rizzoli Sprague Sokağı’ndaki Tara’ya bakarken, “Ya da mahalledeki en büyük evi yaptırır” diye düşündü.  </st></p>
			<p><st c="2591">Kıpırdanarak direksiyonun arkasındaki göbeğini kurtardı. </st><st c="2648">Verandanın basamaklarını tırmanırken bebeğin idrar kesesinin üstünde step dansı yaptığını hissediyordu. </st><st c="2752">En önce işini hallet diye düşündü. </st><st c="2787">Tuvaletlerini kullanma izni iste. </st><st c="2821">Kapı zili çalmadı; inançlıları ibadete çağıran bir katedral çanı gibi adeta </st><span><st c="2897">gümbürdedi</st></span><st c="2907">.  </st></p>
			<p><st c="2909">Kapıyı açan sarışın kadın yanlış eve girmiş gibi görünüyordu. </st><st c="2971">Scarlett O’Hara’dan çok, klasik Bambi modeline benziyordu; kabarık saçlar, kocaman göğüsler, pembe, vücudu saran bir spor giysisinin içine sıkıştırılmış vücut. </st><st c="3131">Yüzü doğal ifadesinden o kadar uzaktı ki, Botoxlu olduğu çok açıktı.  </st></p>
			<p><st c="3200">“Ben Dedektif Rizzoli, Terence Van Gates’le görüşmeye geldim. </st><st c="3262">Daha önce telefon etmiştim.”  </st></p>
			<p><st c="3291">“Evet, Terry sizi bekliyor.” Ses yüksek, tatlı bir genç kız sesiydi. </st><st c="3360">Kısa süreyle sorun olmazdı, ama bir saatin sonunda, insana kara tahtayı çizen tırnak sesi gibi gelmeye başlayabilirdi.   </st></p>
			<p><st c="3479">Rizzoli antreye girer girmez duvardaki devasa yağlıboya tabloyla karşılaştı. </st><st c="3556">Resimde, üzerinde yeşil bir gece elbisesiyle Bambi, kocaman bir orkide vazosunun yanında duruyordu. </st><st c="3656">Bu evdeki her şey aşırı büyüktü. </st><st c="3689">Resimler, tavanlar, göğüsler.  </st></p>
			<p><st c="3719">“Ofis binasında yenileme çalışması var, bu yüzden bugün evden çalışıyor. </st><st c="3792">Koridorda ilerleyin, sağınızda.”   </st></p>
			<p><st c="3825">“Affedersiniz. </st><st c="3840">Pardon. </st><st c="3848">Sizin isminizi bilmiyorum?”  </st></p>
			<p><st c="3876">“Bonnie.”  </st></p>
			<p><st c="3886">Bonnie, Bambie. </st><st c="3902">Neredeyse aynı şeydi.  </st></p>
			<p><st c="3924">“Sanırım siz... </st><st c="3940">Bayan Van Gates’siniz?” diye sordu Rizzoli.  </st></p>
			<p><st c="3984">“Hıhı.”  </st></p>
			<p><st c="3992">“Çıtır eş” diye düşündü Rizzoli. </st><st c="4025">Van Gates, yetmişine yakın olmalıydı.  </st></p>
			<p><st c="4063">“Tuvaletinizi kullanabilir miyim? </st><st c="4097">Bugünlerde yaklaşık on dakikada bir gitmem gerekiyor.”  </st></p>
			<p><st c="4152">Bonnie, Rizzoli’nin hamile olduğunu o an fark etmiş gibi görünüyordu. </st><st c="4222">“Ah, tatlım! </st><st c="4235">Elbette kullanabilirsin. </st><st c="4260">Tuvalet hemen şurada.”   </st></p>
			<p><st c="4283">Rizzoli daha önce hiç şeker pembesine boyanmış bir tuvalet görmemişti. </st><st c="4354">Klozet bir taht gibi, bir platformun üzerinde duruyordu ve yanındaki duvara bir telefon monte edilmişti. </st><st c="4459">İnsan, tuvalette işini görürken, iş meselelerini tartışmak istermiş gibi. </st><st c="4533">Rizzoli pembe mermer lavabooda duran pembe sabunla ellerini yıkadı, pembe bir havluya kuruladı ve banyodan kaçtı.   </st></p>
			<p><st c="4647">Bonnie ortadan kaybolmuştu ama Rizzoli spor yapmak için üretilmiş müziğin ritmini ve üst kata çıkan ayak seslerini duyabiliyordu. </st><st c="4777">Bonnie günlük sporunu yapıyordu. </st><st c="4810">Rizzoli, yakın zamanda benim de eski formuma dönmem gerekecek diye düşündü. </st><st c="4886">Ama bunu pembe taytla yapmayı reddediyorum.  </st></p>
			<p><st c="4930">Van Gates’in ofisini arayarak koridor boyunca ilerledi. </st><st c="4986">Önce içinde beyaz kuyruklu bir piyano, beyaz bir halı ve beyaz mobilyalar olan devasa bir oturma odasına şöyle bir göz attı. </st><st c="5111">Beyaz oda, pembe oda. </st><st c="5133">Sırada ne vardı? </st><st c="5150">Koridorda Bonnie’nin bir resminin daha önünden geçti; bu resimde Bonnie, beyaz bir elbisenin içindeki bir Yunan tanrıçası olarak poz vermişti; yarı saydam kumaşın altından göğüs uçları görünüyordu. </st><st c="5348">Bu insanların Vegas’ta yaşaması gerekiyordu.  </st></p>
			<p><st c="5393">Rizzoli sonunda bir ofise geldi. </st><st c="5426">“Bay Van Gates?” diye seslendi.  </st></p>
			<p><st c="5458">Kiraz ağacından masanın arkasında oturan adam bakışlarını önündeki kâğıtlardan kaldırdığında Rizzoli onun deniz mavisi, yaşla yumuşayıp kırışmış gözlerini ve sarıyla turuncu arası tuhaf renkli saçlarını gördü. </st><st c="5668">Rizzoli amacın bu olmadığına emindi, kesinlikle kuaförde işler iyi gitmemişti.   </st></p>
			<p><st c="5747">Van Gates, Rizzoli’nin karnına bakarak “Dedektif Rizzoli?” dedi. </st><st c="5812">Daha önce hiç hamile bir polis görmemiş gibi, o noktada takılı kaldı.  </st></p>
			<p><span><st c="5882">Karnımla değil, benimle konuş</st></span><st c="5911">. Adamın masasına yaklaşıp elini sıktı. </st><st c="5951">Adamın kafasının üstünde çok belirgin olan saç ektirme alanlarını fark etti; saçlar erkekliğin kanıtlanması için umutsuzca girişilen son bir deneme gibi, sarı çim demetleri halinde yayılıyordu. </st><st c="6145">Rizzoli, çıtır eş alırsan olacağı budur diye düşündü.  </st></p>
			<p><st c="6199">“Oturun, oturun” dedi Van Gates.  </st></p>
			<p><st c="6232">Rizzoli şık, deri bir sandalyeye oturdu. </st><st c="6273">Etrafına baktığında buradaki dekorasyonun, evin geri kalanından çok farklı olduğunu gördü. </st><st c="6364">Burası koyu renk ahşap ve deriyle, klasik avukat tarzında döşenmişti. </st><st c="6434">Maun raflar hukuk dergileri ve kanun kitaplarıyla doluydu. </st><st c="6493">İçeride tek bir damla bile pembe yoktu. </st><st c="6533">Belli ki burası Van Gates’in alanı, Bonnie’siz bölgeydi.  </st></p>
			<p><st c="6590">“Size nasıl yardımcı olabileceğimi bilmiyorum dedektif” dedi Van Gates. </st><st c="6662">“Sorduğunuz evlat edinme davası, kırk yıl önceydi.”  </st></p>
			<p><st c="6714">“O kadar da eski sayılmaz.”  </st></p>
			<p><st c="6742">Van Gates güldü. </st><st c="6759">“O zaman doğmuş olduğunuzdan bile şüpheliyim.”   </st></p>
			<p><st c="6806">Bu imalı bir laf mıydı? </st><st c="6830">Van Gates, kendisini bu sorularla rahatsız edemeyecek kadar genç olduğunu söylemeye mi çalışıyordu?  </st></p>
			<p><st c="6930">“İlgili kişileri hatırlamıyor musunuz?”  </st></p>
			<p><st c="6970">“Sadece uzun zaman önce olduğunu söylüyorum. </st><st c="7015">O zamanlar hukuk fakültesinden yeni mezun olmuştum. </st><st c="7067">Kiralık bir ofiste kiralık mobilyalarla, sekretersiz çalışıyordum. </st><st c="7134">Kendi telefonlarıma kendim cevap veriyordum. </st><st c="7179">Gelen her davayı alıyordum; boşanma, evlat edinme, alkollü araç kullanma. </st><st c="7253">Kirayı çıkaracak tüm işleri yapıyordum.”  </st></p>
			<p><st c="7294">“Elbette o dosyalarınız duruyordur. </st><st c="7330">O zamanki dava dosyalarınız.”  </st></p>
			<p><st c="7360">“Depoda olmalılar.”  </st></p>
			<p><st c="7380">“Nerede?”  </st></p>
			<p><st c="7390">“Quincy’nin dışındaki File-Safe’te. </st><st c="7426">Ama daha ileri gitmeden şunu size söylemeliyim. </st><st c="7474">Bu davayla ilgili kişiler, bu konuda tam mahremiyet istemişti. </st><st c="7537">Biyolojik anne, isminin açıklanmasını istemiyordu. </st><st c="7588">O kayıtlar yıllar önce mühürlendi.”  </st></p>
			<p><st c="7624">“Bu bir cinayet davası Bay Van Gates. </st><st c="7662">Evlat edinilen çocuklardan biri öldü.”  </st></p>
			<p><st c="7701">“Evet, biliyorum. </st><st c="7719">Ama bunun, kırk yıl önce evlat edinilmeleriyle ne ilgisi olduğunu anlayamıyorum. </st><st c="7800">Bunun soruşturmanızla ne ilgisi var?”  </st></p>
			<p><st c="7838">“Anna Leoni sizi neden aradı?”  </st></p>
			<p><st c="7869">Van Gates şaşırmış görünüyordu. </st><st c="7901">Bundan sonra söyleyeceği hiçbir şey ilk anda verdiği bu sarsılmış tepkinin üzerini örtemezdi. </st><st c="7995">“Anlayamadım?” dedi.  </st></p>
			<p><st c="8016">“Anna Leoni öldürülmeden bir gün önce Tremont Oteli’ndeki odasından sizin hukuk büronuzu aradı. </st><st c="8112">Telefon kayıtlarına yeni ulaştık. </st><st c="8146">Konuşma otuz yedi dakika sürmüş. </st><st c="8179">Bu otuz yedi dakika boyunca bir şeyler konuşmuş olmalısınız. </st><st c="8240">Zavallı kadını o kadar zaman hatta bekletmiş olamazsınız, değil mi?”  </st></p>
			<p><st c="8309">Van Gates hiçbir şey söylemedi.  </st></p>
			<p><st c="8341">“Bay Van Gates?”  </st></p>
			<p><st c="8358">“O konuşma gizlidir.”  </st></p>
			<p><st c="8380">“Bayan Leoni sizin müvekkiliniz mi? </st><st c="8416">O telefon konuşması için ona bir fatura gönderdiniz mi?”  </st></p>
			<p><st c="8473">“Hayır, ama...”  </st></p>
			<p><st c="8489">“Yani avukat-müvekkil mahremiyetinin yükümlülüğü altında değilsiniz.”  </st></p>
			<p><st c="8559">“Ama başka bir müvekkilimin mahremiyetini korumakla yükümlüyüm.”  </st></p>
			<p><st c="8624">“Biyolojik annenin.”  </st></p>
			<p><st c="8645">“Evet, o benim müvekkilimdi. </st><st c="8674">Bebeklerini tek bir koşulla verdi; ismi asla açıklanmayacaktı.”  </st></p>
			<p><st c="8738">“Bu, kırk yıl önceydi. </st><st c="8761">Fikrini değiştirmiş olabilir.”  </st></p>
			<p><st c="8792">“Bilmiyorum. </st><st c="8805">Müvekkilimin nerede olduğunu da bilmiyorum. </st><st c="8849">Hâlâ hayatta olup olmadığını bile bilmiyorum.”  </st></p>
			<p><st c="8896">“Anna sizi bunun için mi aradı? </st><st c="8928">Annesi hakkında konuşmak için?”  </st></p>
			<p><st c="8960">Van Gates arkasına yaslandı. </st><st c="8989">“Evlat edinilen kişiler genellikle geçmişlerini merak ederler. </st><st c="9052">Bazıları için bu bir takıntıya dönüşür. </st><st c="9092">Bu yüzden belge avlarına çıkarlar. </st><st c="9127">Bulunmak istemeyen annelerini ararken binlerce dolar harcar ve bir sürü kalp kırıklığı yaşarlar. </st><st c="9224">Ve onları </st><span><st c="9234">bulsalar</st></span><st c="9242"> bile, bu peri masalı nadiren, bekledikleri mutlu sonla biter. </st><st c="9305">Anna’nın aradığı şey buydu dedektif. </st><st c="9342">Bir peri masalı. </st><st c="9359">Bazen, her şeyi unutup hayatlarına devam etmeleri daha iyidir.”   </st></p>
			<p><st c="9423">Rizzoli kendi çocukluğunu, kendi ailesini düşündü. </st><st c="9474">O her zaman kim olduğunu bilmişti. </st><st c="9509">Büyükannesine, babasına, ebeveynine baktığında aralarındaki kan bağının yüzlerine yansıyışını görebiliyordu. </st><st c="9618">DNA’sına kadar onların bir parçasıydı ve akrabaları onu ne kadar kızdırsa ya da utandırsa da, aynı kandan geldiklerini biliyordu.  </st></p>
			<p><st c="9748">Ama Maura Isles hiçbir zaman kendisini büyükannesinin ya da büyükbabasının gözünde görmemişti. </st><st c="9843">Maura sokakta yürürken, yanından geçen yabancıların yüzlerini inceleyip kendi yüzüne benzeyenleri arıyor muydu? </st><st c="9955">Ağzın kenarında benzer bir kıvrım ya da burunda benzer bir kemer? </st><st c="10021">Rizzoli, kendi köklerini bilmeye karşı duyulan açlığı kesinlikle anlayabiliyordu. </st><st c="10103">Bu, sadece kayıp bir dal değil, köklerini derinlere salmış bir ağacın bir dalı olduğunu bilmeni sağlardı.   </st></p>
			<p><st c="10209">Van Gates’in gözlerinin içine baktı. </st><st c="10246">“Anna Leoni’nin annesi kim?”  </st></p>
			<p><st c="10275">Van Gates başını iki yana salladı. </st><st c="10310">“Tekrar söylüyorum. </st><st c="10330">Bunun sizin davanızla...”  </st></p>
			<p><st c="10356">“Bırakın buna ben karar vereyim. </st><st c="10389">Bana ismi verin.”  </st></p>
			<p><st c="10407">“Neden? </st><st c="10415">Gençliğinde yaptığı bir hatanın ona hatırlatılmasını istemeyebilecek bir kadının hayatını altüst etmek için mi? </st><st c="10527">Bunun bir cinayet davasıya ne ilgisi olabilir?”  </st></p>
			<p><st c="10575">Rizzoli daha da yaklaşıp eğildi ve ellerini masaya koydu. </st><st c="10633">Van Gates’in kişisel alanına agresif bir müdahalede bulunuyordu. </st><st c="10698">Tatlı, minik Bambi’ler bunu yapmıyor olabilirdi, ama Revere’den gelen kadın polisler bunu yapmaktan korkmazdı.   </st></p>
			<p><st c="10809">“Dosyalarınız için mahkeme emri çıkartabiliriz. </st><st c="10857">Ya da size kibarca sorabilirim.”   </st></p>
			<p><st c="10890">Bir an birbirlerine baktılar. </st><st c="10920">Sonra Van Gates teslim olarak nefesini verdi. </st><st c="10966">“Tamam, bunu tekrar yaşamak istemiyorum. </st><st c="11007">Size söyleyeceğim, tamam mı? </st><st c="11036">Annelerinin ismi Amalthea Lank. </st><st c="11068">Yirmi dört yaşındaydı. </st><st c="11091">Ve paraya çok ihtiyacı vardı.”  </st></p>
			<p><st c="11122">Rizzoli kaşlarını çattı. </st><st c="11147">“Yani bebeklerinden vazgeçmek için para mı aldı?”  </st></p>
			<p><st c="11197">“Şey...”  </st></p>
			<p><st c="11206">“Ne kadar?”  </st></p>
			<p><st c="11218">Van Gates gözlerini kırpıştırdı. </st><st c="11251">“Yüklü miktarda. </st><st c="11268">Hayata yeniden başlamasını sağlayacak kadar.”  </st></p>
			<p><st c="11314">“Ne kadar?”  </st></p>
			<p><st c="11326">Van Gates gözlerini kırptı. </st><st c="11354">“Bebek başına, yirmi bin dolar.”  </st></p>
			<p><st c="11387">“</st><span><st c="11388">Bebek</st></span><st c="11393"> başına mı?”  </st></p>
			<p><st c="11406">“İki mutlu aile buradan çocuklarıyla ayrıldı. </st><st c="11452">Annenin parası oldu. </st><st c="11473">İnanın bana, bugün evlat edinen aileler çok daha fazla para ödüyor. </st><st c="11541">Bu günlerde yeni doğmuş, sağlıklı, beyaz bir bebek evlat edinmenin ne kadar zor olduğunu biliyor musunuz? </st><st c="11647">Etrafta yeterince bebek yok. </st><st c="11676">Bu bir arz talep meselesi, hepsi bu.”  </st></p>
			<p><st c="11714">Rizzoli, bir kadının sadece nakit para için bebeklerini satmış olması karşısında afallayarak sandalyesine çöktü.   </st></p>
			<p><st c="11827">“Size söyleyebileceklerim bu kadar” dedi Van Gates. </st><st c="11879">“Daha fazlasını bulmak istiyorsanız, belki de iki polis, birbirinizle konuşmalısınız. </st><st c="11965">Çok zaman kazanırdınız.”   </st></p>
			<p><st c="11990">Son cümle Rizzoli’yi çok şaşırttı. </st><st c="12025">Sonra Van Gates’in az önce söylediği şeyi hatırladı: </st><span><st c="12078">Bunu tekrar yaşamak istemiyorum.</st></span>  </p>
			<p><st c="12110">“Size bu kadın hakkında başka kim sorular sordu?” dedi.  </st></p>
			<p><st c="12167">“Hepiniz aynı yöntemi kullanıyorsunuz. </st><st c="12206">Buraya gelip işbirliği yapmazsam hayatımı cehenneme çevirmekle tehdit ediyorsunuz.”  </st></p>
			<p><st c="12290">“Soruyu soran, başka bir polis miydi?”  </st></p>
			<p><st c="12329">“Evet.”  </st></p>
			<p><st c="12337">“Kim?”  </st></p>
			<p><st c="12344">“Hatırlamıyorum. </st><st c="12361">Aylar önceydi. </st><st c="12376">İsmini hafızamdan silmiş olmalıyım.”  </st></p>
			<p><st c="12413">“Bu konuyla neden ilgileniyordu?”  </st></p>
			<p><st c="12447">“Çünkü Anna Leoni onu bu işe bulaştırmıştı. </st><st c="12491">Buraya birlikte geldiler.”  </st></p>
			<p><st c="12518">“Anna Leoni buraya onunla birlikte mi geldi?”  </st></p>
			<p><st c="12564">“Adam bunu onun için yapıyordu. </st><st c="12596">Ona bir iyilik yapıyordu.” Van Gates sevimsizce güldü. </st><st c="12651">“Hepimizin tanıdığı, bize iyilikler yapabilecek polisler olmalı.”  </st></p>
			<p><st c="12717">“Bu, birkaç ay önce mi oldu? </st><st c="12746">Sizi görmeye birlikte geldiler?”  </st></p>
			<p><st c="12779">“Az önce bunu söyledim.”  </st></p>
			<p><st c="12804">“Ve siz Anna’ya, annesinin ismini söylediniz.”  </st></p>
			<p><st c="12851">“Evet.”  </st></p>
			<p><st c="12859">“O zaman Anna geçen hafta sizi neden aradı? </st><st c="12903">Annesinin adını ona zaten söylediyseniz?”  </st></p>
			<p><st c="12945">“Çünkü </st><span><st c="12952">Boston Globe</st></span><st c="12964">’da tıpatıp kendisine benzeyen bir kadının resmini görmüştü.”  </st></p>
			<p><st c="13027">“Doktor Maura Isles.”  </st></p>
			<p><st c="13049">Van Gates başını salladı. </st><st c="13075">“Bayan Leoni bana doğrudan sordu, bu yüzden ona söyledim.”  </st></p>
			<p><st c="13134">“Ona neyi söylediniz?”  </st></p>
			<p><st c="13157">“Bir kız kardeşi olduğunu.”  </st></p>
		</div>
	<div id="charCountTotal" value="13185"></div></body>
</html>
