<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-18</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-18" xml:lang="tr-TR">
		<div>
			<p>  </p>
			<p id="_idParaDest-18" xml:lang="en-GB"><st c="0">16</st><span>  </span></p>
			<p><span><st c="2">Hâlâ fikrimi değiştirebilirim.</st></span>  </p>
			<p><st c="33">Ziyaretçi odasına doğru giderken bu düşünce Maura’nın kafasında dönüp durdu. </st><st c="111">Bu arada saatini çıkartıp el çantasıyla birlikte bir dolaba koydu. </st><st c="178">Ziyaretçi odasına aksesuvar ya da çanta sokmak yasaktı ve Maura çantası yanında olmadığında, bütün kimliklerinden soyunmuş halde, dünyaya kim olduğunu anlatan bütün o küçük, plastik kartlardan uzakta kendini çıplak hissediyordu. </st><st c="407">Dolabın kapağını kapattığında çıkan çarpma sesi, adım atmak üzere olduğu dünyanın kulak tırmalayıcı bir işaretiydi. </st><st c="523">Maura, kapıların çarpılarak kapandığı, hayatların kutuların içine hapsolduğu bir dünyaya giriyordu.  </st></p>
			<p><st c="623">Maura özel bir görüşme yapabileceklerini ummuştu, ama gardiyan onu ziyaret odasına aldığında, mahremiyetin imkânsız olduğunu gördü. </st><st c="755">Akşamüstü görüşme saati bir saat önce başlamıştı; oda çocuk sesleriyle ve yeniden buluşan ailelerin karmaşasıyla gürültülüydü. </st><st c="882">Bir yiyecek makinesine atılan bozukluklar şangırdadı ve makine plastik ambalajlı sandviçleri, cipsleri ve çikolataları dışarı boşalttı.  </st></p>
			<p><st c="1018">Gardiyan Maura’ya, “Amalthea aşağı iniyor” dedi. </st><st c="1067">“Kendinize bir yer bulsanıza.”  </st></p>
			<p><st c="1098">Maura boş bir masaya gidip oturdu. </st><st c="1133">Masanın plastik yüzeyi dökülmüş meyve suyu yüzünden yapış yapıştı; Maura ellerini kucağına koyup çılgın gibi atan kalbi ve kuruyan boğazıyla bekledi. </st><st c="1283">Klasik kaç ya da savaş refleksi diye düşündü. </st><st c="1329">Neden bu kadar gerginim?  </st></p>
			<p><st c="1354">Ayağa kalkıp bir lavabonun yanına gitti. </st><st c="1395">Bir kâğıt bardağa su doldurup içti. </st><st c="1431">Hâlâ boğazının çok kuru olduğunu hissediyordu. </st><st c="1478">Bu tip bir susuzluk sadece su içerek giderilemezdi; susuzluk, hızlanan nabız, terleyen eller. </st><st c="1572">Hepsi de aynı refleksin sonucuydu; vücut kendini bir tehditle karşılaşmaya hazırlıyordu. </st><st c="1661">Sakinleş. </st><st c="1671">Sakinleş. </st><st c="1681">Onunla tanışacaksın, biraz konuşacaksın, merakını giderecek ve buradan çıkıp gideceksin. </st><st c="1770">Bu ne kadar zor olabilir ki? </st><st c="1799">Kâğıt bardağı buruşturdu, arkasını döndü ve donup kaldı.   </st></p>
			<p><st c="1856">Bir kapı açıldı ve içeriye geniş omuzlu, çenesi soylu bir güvenle yukarı kalkmış bir kadın girdi. </st><st c="1954">Bakışları bir an Maura’nın üzerine geldi ve orada kilitlendi. </st><st c="2016">Ama sonra, Maura tam, </st><span><st c="2038">Bu o</st></span><st c="2042"> diye düşünürken kadın döndü, gülümsedi ve ona doğru koşan bir çocuğu kucaklamak için kollarını açtı.   </st></p>
			<p><st c="2144">Maura ayakta kalmakla oturmak arasında tereddüt etti. </st><st c="2198">Sonra kapı tekrar açıldı ve daha önce konuştuğu gardiyan bir kadını kolundan destekleyerek geri geldi. </st><st c="2301">Kadın yürümekten çok sürükleniyordu; omuzları öne doğru kapanmış, başı sanki takıntılı biçimde, kaybettiği bir şeyi arıyormuş gibi eğilmişti. </st><st c="2443">Gardiyan onu Maura’nın masasına getirdi, bir sandalye çekip oturttu.   </st></p>
			<p><st c="2512">“İşte, Amalthea. </st><st c="2529">Bu hanımefendi seni görmeye geldi. </st><st c="2564">Onunla güzelce konuşur musun? </st><st c="2594">Ha?”  </st></p>
			<p><st c="2599">Amalthea’nın başı hâlâ önüne eğik, bakışları masanın üzerine sabitlenmiş halde kaldı. </st><st c="2685">Karmaşık saç tutamları yağlı bir perde halinde yüzünün önüne düşüyordu. </st><st c="2757">Artık büyük bir kısmı beyaz olsa da, bu saçların bir zamanlar siyah olduğu çok açıktı. </st><st c="2844">Benimkiler gibi diye düşündü Maura. </st><st c="2880">Anna’nınkiler gibi.  </st></p>
			<p><st c="2900">Gardiyan omuz silkip Maura’ya baktı. </st><st c="2937">“Şey, ben sizi bırakayım da görüşün, tamam mı? </st><st c="2984">Bittiğinde bana el sallarsınız, onu geri götürürüm.”  </st></p>
			<p><st c="3037">Gardiyan uzaklaşırken Amalthea bakışlarını kaldırmadı bile. </st><st c="3097">Az önce karşısına oturan ziyaretçiyi fark etmiş gibi görünmüyordu. </st><st c="3164">Vücudu hâlâ kaskatıydı; yüzü kirli saçlardan oluşan bir perdenin arkasına gizlenmişti. </st><st c="3251">Amalthea giysilerinin içinde küçülüyormuş gibi, hapishane üniforması üzerinden sarkıyordu. </st><st c="3342">Masanın üstündeki eli sonsuz bir titremeyle ileri geri gidip geliyordu.   </st></p>
			<p><st c="3414">“Merhaba Amathea” dedi Maura. </st><st c="3444">“Kim olduğumu biliyor musun?”  </st></p>
			<p><st c="3474">Tepki gelmedi.  </st></p>
			<p><st c="3489">“İsmim Maura Isles. </st><st c="3509">Ben...” Maura yutkundu. </st><st c="3533">“Çok uzun zamandır seni arıyordum” dedi. </st><span><st c="3574">Hayatım boyunca</st></span><st c="3589">.  </st></p>
			<p><st c="3591">Kadının başı yana doğru irkilerek çekildi. </st><st c="3634">Bu Maura’nın sözlerine verdiği bir tepki değildi, sadece istemsiz bir tikti. </st><st c="3711">Sinirler ve kaslar arasındaki başıboş bir ileti.   </st></p>
			<p><st c="3760">“Amalthea, ben senin kızınım.”  </st></p>
			<p><st c="3791">Maura bir tepki bekleyerek izledi. </st><st c="3826">Hatta bir tepki görmeyi umarak. </st><st c="3858">O an, odadaki diğer her şey yok olmuş gibiydi. </st><st c="3905">Çocuk seslerinin yarattığı kakafoniyi, yiyecek makinesine düşen bozukluk seslerini ya da muşamba zeminde çekilen sandalyelerin gıcırtılarını duymadı. </st><st c="4055">Gördüğü tek şey bu yorgun ve bitmiş kadındı.  </st></p>
			<p><st c="4100">“Bana bakabilir misin? </st><st c="4123">Lütfen, </st><span><st c="4131">bana bak</st></span><st c="4139">.”  </st></p>
			<p><st c="4142">Kadının başı sonunda, küçük irkilmeler halinde, vitesleri paslanmış mekanik bir bebek gibi yukarı kalktı. </st><st c="4248">Taranmamış saçlar ikiye ayrıldı ve gözleri Maura’ya odaklandı. </st><st c="4311">Dipsiz gözler. </st><st c="4326">Maura orada hiçbir şey göremiyordu; farkındalık yoktu. </st><st c="4381">Bir ruh yoktu. </st><st c="4396">Amalthea’nın dudakları kıpırdandı, ama ses çıkmadı. </st><st c="4448">Sadece bir kas bir kez daha, bir anlamı ya da sebebi olmadan kasıldı.   </st></p>
			<p><st c="4518">Küçük bir oğlan çocuğu, arkasında kirli bebek bezi kokusu bırakarak yanlarından geçti. </st><st c="4605">Yan masada hapishane kotu giymiş boyalı bir sarışın başını ellerinin arasına almış ağlarken erkek ziyaretçisi ifadesizce onu izliyordu. </st><st c="4741">O an, Maura’nınki gibi onlarca aile dramı yaşanıyordu; o sadece kendi krizinin çemberi dışında kalan alanı göremeyen bir figürandı.   </st></p>
			<p><st c="4873">“Kız kardeşim Anna seni görmeye gelmiş” dedi Maura. </st><st c="4925">“Bana çok benziyordu. </st><st c="4947">Onu hatırlıyor musun?”  </st></p>
			<p><st c="4970">Amalthea’nın çenesi, bir şey çiğniyormuş gibi hareket etmeye başlamıştı. </st><st c="5043">Bu tadını sadece onun alabildiği, hayali bir yiyecekti.   </st></p>
			<p><st c="5099">Hayır, elbette hatırlamıyor diye düşündü Maura, umutsuzca Amalthea’nın boş ifadesine bakarken. </st><st c="5194">Beni tanımıyor, kim olduğumu ya da neden burada olduğumu anlamıyor. </st><st c="5262">Boş bir mağaraya doğru bağırıyorum ve sadece kendi sesimin yankısını duyuyorum.  </st></p>
			<p><st c="5342">Ondan herhangi bir tepki almaya kararlı olan Maura neredeyse bilinçli bir zalimlikle, “Anna öldü. </st><st c="5440">Diğer kızın öldü. </st><st c="5458">Bunu biliyor muydun?” dedi.   </st></p>
			<p><st c="5486">Cevap gelmedi.  </st></p>
			<p><span><st c="5501">Neden bunu yapmaya devam ediyorum ki? </st><st c="5539">Orada kimse yok. </st><st c="5556">O gözlerde ışık yok</st></span><st c="5575">.   </st></p>
			<p><st c="5577">“Peki” dedi Maura. </st><st c="5596">“Başka zaman, yine gelirim. </st><st c="5624">Belki o zaman benimle konuşursun.” Maura içini çekip ayağa kalkarak etrafta gardiyanı aradı. </st><st c="5717">Onun odanın diğer yanında olduğunu gördü. </st><st c="5759">Maura savurarak elini kaldırırken, sesi duydu. </st><st c="5806">Bu, hayal edebileceği en yumuşak fısıltıydı.  </st></p>
			<p><st c="5851">“Git buradan.”  </st></p>
			<p><st c="5866">Çok şaşıran Maura, hâlâ aynı pozisyonda, dudakları seğirerek, bakışlarını odaklayamadan oturan Amalthea’ya baktı.   </st></p>
			<p><st c="5980">Maura yavaşça tekrar oturdu. </st><st c="6009">“Ne dedin?”  </st></p>
			<p><st c="6021">Amalthea’nın bakışları yükselip onunkileri buldu. </st><st c="6071">Ve bir an için, Maura orada bir farkındalık belirtisi gördü. </st><st c="6132">“Git buradan. </st><st c="6146">O seni görmeden.”  </st></p>
			<p><st c="6164">Maura ona baktı. </st><st c="6181">Omurgası boyunca tırmanan bir ürperme, ensesindeki tüylerin dikilmesine sebep oldu.  </st></p>
			<p><st c="6265">Yan masadaki boyalı sarışın hâlâ ağlıyordu. </st><st c="6309">Erkek ziyaretçisi ayağa kalkıp “Üzgünüm ama bunu kabullenmen gerekiyor. </st><st c="6381">Durum bu” dedi. </st><st c="6397">Oradan uzaklaşıp kadınların hapishane kotu değil güzel bluzlar giydikleri, dışarıdaki hayatına geri döndü. </st><st c="6504">Kilitli kapıların kilitlerinin açılabildiği dünyaya.  </st></p>
			<p><st c="6557">“Kim?” diye sordu Maura, yumuşak bir sesle. </st><st c="6601">Amalthea cevap vermedi. </st><st c="6625">“Beni kim görecek, Amalthea?” Maura onu biraz zorladı. </st><st c="6680">“Ne demek istiyorsun?”  </st></p>
			<p><st c="6703">Ama Amalthea’nın bakışları yine sislenmişti. </st><st c="6748">O anlık farkındalık parlaması sönmüştü ve Maura bir kez daha bir boşluğun içine bakıyordu.  </st></p>
			<p><st c="6839">“Görüşmemizi bitirdik mi?” diye sordu gardiyan, neşeyle.  </st></p>
			<p><st c="6896">Amalthea’nın dudaklarının ses çıkartmadan kıpırdayışını izleyen Maura, “Hep böyle mi?” diye sordu.  </st></p>
			<p><st c="6995">“Çoğunlukla. </st><st c="7008">Daha iyi ve daha kötü günleri oluyor.”  </st></p>
			<p><st c="7047">“Benimle neredeyse hiç konuşmadı.”  </st></p>
			<p><st c="7082">“Sizi daha iyi tanırsa konuşur. </st><st c="7114">Çoğunlukla düşüncelerini kendisine saklar ama zaman zaman kabuğundan çıkar. </st><st c="7190">Mektuplar yazar, hatta telefonu kullanır.”  </st></p>
			<p><st c="7233">“Kimleri arar?”  </st></p>
			<p><st c="7249">“Bilmiyorum. </st><st c="7262">Sanırım psikiyatrını.”  </st></p>
			<p><st c="7285">“Doktor O’Donnell’ı mı?”  </st></p>
			<p><st c="7310">“Sarışın kadın. </st><st c="7326">Buraya birkaç kez geldi, o yüzden Amalthea onun yanında çok daha rahat oluyor. </st><st c="7405">Öyle değil mi tatlım?” Mahkûmun koluna uzanan gardiyan, “Haydi, kalk bakalım. </st><st c="7483">Seni geri götürelim” dedi.   </st></p>
			<p><st c="7510">Amalthea uysalca ayağa kalkıp gardiyanın onu masadan uzaklaştırmasına izin verdi. </st><st c="7592">Birkaç adım attı, sonra durdu.  </st></p>
			<p><st c="7623">“Amalthea, gidelim.”  </st></p>
			<p><st c="7644">Ama mahkûm kıpırdamadı. </st><st c="7668">Aniden kasları katılaşmış gibi durdu.  </st></p>
			<p><st c="7706">“Tatlım, bütün gün seni bekleyemem. </st><st c="7742">Gidelim.”  </st></p>
			<p><st c="7752">Amalthea yavaşça döndü. </st><st c="7776">Gözleri hâlâ boştu. </st><st c="7796">Bundan sonraki sözlerini, insan sesinden çok bir makineye benzeyen, mekanik bir sesle söyledi. </st><st c="7891">Bir makine tarafından kanallanan, bilinmeyen bir varlık. </st><st c="7948">Maura’ya baktı.  </st></p>
			<p><st c="7964">“Şimdi, sen de öleceksin” dedi. </st><st c="7996">Sonra arkasını dönüp yalpalayarak hücresine döndü.  </st></p>
			<p>  </p>
			<p><st c="8047">“Tardif diskinezisi var” dedi Maura. </st><st c="8084">“Müdür Gurley bu yüzden beni onu görmekten vazgeçirmeye çalıştı. </st><st c="8149">Amalthea’nın durumunu görmemi istemedi. </st><st c="8189">Ona ne yaptıklarını anlamamı istemedi.”  </st></p>
			<p><st c="8229">“Peki ona tam olarak ne yapmışlar?” dedi Rizzoli. </st><st c="8279">Bir kez daha direksiyonun arkasına geçmiş, arabayı yolu sarsan, küçük Subaru’yu titreştiren kamyonların arasında korkusuzca ilerletiyordu. </st><st c="8418">“Onu bir çeşit zombiye çevirdiklerini mi söylüyorsun?”  </st></p>
			<p><st c="8473">“Psikiyatri kayıtlarını gördün. </st><st c="8505">İlk doktoru onu fenatiyazinle tedavi etmiş. </st><st c="8549">Bu antipsikotik bir ilaç grubudur. </st><st c="8584">Yaşlı kadınlarda bu ilaçların korkunç yan etkileri olabilir. </st><st c="8645">Bunlardan biri tardif diskinezidir; yüzde ve ağzın etrafında istemsiz hareketlere yol açar. </st><st c="8737">Hasta çiğnemeden, yanaklarını şişirmeden ya da dilini çıkartmadan duramaz. </st><st c="8812">Hiçbirini kontrol edemez. </st><st c="8838">Bunun nasıl bir şey olduğunu bir düşün. </st><st c="8878">Sen suratınla tuhaf ifadeler yaparken herkes sana bakıyor. </st><st c="8937">Bir ucubesin.”  </st></p>
			<p><st c="8952">“Hareketler nasıl durduruluyor?”  </st></p>
			<p><st c="8985">“Durdurulamıyor. </st><st c="9002">İlk belirtileri göstermeye başlar başlamaz ilaçları kesmeleri gerekirdi. </st><st c="9075">Ama çok uzun süre beklemişler. </st><st c="9106">Sonra, dosyayı Doktor O’Donnell almış. </st><st c="9145">Sonunda ilaçları kesen, neler olduğunu anlayan o olmuş.” Maura öfkeyle iç geçirdi. </st><st c="9228">“Tardif diskinezi, muhtemelen kalıcı.” Pencereden, dışarıda daha da sıkışan trafiğe baktı. </st><st c="9319">Bu kez tonlarca çeliğin yanından hızla geçişini gördüğünde endişelenmedi. </st><st c="9393">Bunun yerine, dudakları birilerine sırlar fısıldıyormuş gibi durmadan kıpırdayan Amalthea Lank’i düşündü.   </st></p>
			<p><st c="9499">“Yani en baştan beri o ilaçlara ihtiyacı olmadığını mı söylüyorsun?”  </st></p>
			<p><st c="9568">“Hayır. </st><st c="9576">İlacı daha erken kesmeleri gerektiğini söylüyorum.”  </st></p>
			<p><st c="9628">“Yani kadın deli mi? </st><st c="9649">Yoksa değil mi?”  </st></p>
			<p><st c="9666">“İlk teşhisleri buydu. </st><st c="9689">Şizofreni.”  </st></p>
			<p><st c="9701">“Peki senin teşhisin ne?”  </st></p>
			<p><st c="9727">Maura Amalthea’nın boş bakışlarını, anlaşılmaz sözlerini düşündü. </st><st c="9793">Bir paranoyağın sanrılarından başka bir şey olmayan, hiçbir anlama gelmeyen sözler. </st><st c="9877">“Onlara katılmak zorundayım” dedi. </st><st c="9912">İç geçirerek arkasına yaslandı. </st><st c="9944">“Onda kendimi göremiyorum Jane. </st><st c="9976">O kadında, kendimden hiçbir şey göremiyorum.”  </st></p>
			<p><st c="10022">“Bu rahatlatıcı bir şey olmalı. </st><st c="10054">Durumu düşünürsek.”  </st></p>
			<p><st c="10074">“Ama aramızdaki bağlantı, yine de var. </st><st c="10113">Kendi DNA’nı reddedemezsin.”  </st></p>
			<p><st c="10142">“Ne derler bilirsin, et tırnaktan ayrılmaz. </st><st c="10186">Saçmalık doktor. </st><st c="10203">O kadınla ortak hiçbir şeyin yok. </st><st c="10237">Sana hamile kaldı ve doğurduktan sonra seni başkasına verdi. </st><st c="10298">Hepsi bu. </st><st c="10308">İlişkiniz bitti.”  </st></p>
			<p><st c="10326">“O kadar çok sorunun cevabını biliyor ki. </st><st c="10368">Babamın kim olduğunu. </st><st c="10390">Benim kim olduğumu.”  </st></p>
			<p><st c="10411">Rizzoli ona keskin bir bakış atıp tekrar yola döndü. </st><st c="10464">“Sana bir tavsiye vereceğim. </st><st c="10493">Bunu neden söylediğimi anlamayacağını biliyorum. </st><st c="10542">İnan bana bunu uydurmuyorum. </st><st c="10571">Ama Amalthea Lank denen o kadın, uzak durman gereken biri. </st><st c="10630">Onunla görüşme, konuşma. </st><st c="10655">Onu düşünme bile. </st><st c="10673">O tehlikeli.”  </st></p>
			<p><st c="10687">“O sadece balatayı sıyırmış bir şizofren.”  </st></p>
			<p><st c="10730">“Ben ondan çok emin değilim.”  </st></p>
			<p><st c="10760">Maura Rizzoli’ye baktı. </st><st c="10784">“Onun hakkında, benim bilmediğim ne biliyorsun?”  </st></p>
			<p><st c="10833">Rizzoli bir süre konuşmadan arabayı sürdü. </st><st c="10876">Zihnini meşgul eden şey trafik değildi; tepkisini ölçüyor, ona cevap vermek için en uygun kelimeleri seçmeye çalışıyordu. </st><st c="10998">“Warren Hoyt’u hatırlıyor musun?” diye sordu sonunda. </st><st c="11052">Bu ismi belirgin bir duyguyla söylememiş olsa da çenesi kasılmış, elleri direksiyona iyice sarılmıştı.   </st></p>
			<p><st c="11155">“Warren Hoyt” diye düşündü Maura. </st><span><st c="11189">Cerrah</st></span><st c="11195">.  </st></p>
			<p><st c="11197">Polis ona böyle diyordu. </st><st c="11222">Bu takma isim, kurbanları üzerinde uyguladığı vahşet yüzünden verilmişti. </st><st c="11296">Hoyt koli bandı ve neşter kullanıyordu; kurbanları, karanlıkta yanlarında durup ilk kesiği atmanın zevkini almak için sabırsızlanan davetsiz misafirin farkında olmadan yataklarında uyuyan kadınlardı. </st><st c="11496">Son hedefi Jane Rizzoli olmuştu; Hoyt bu zekâ oyununda rakibi karşısında yenilmeyi hiç beklemiyordu.   </st></p>
			<p><st c="11597">Ama sonunda omuriliğini delen tek bir kurşunla onun işini bitiren Rizzoli olmuştu. </st><st c="11680">Artık kolları ve bacakları felçli olan Warren Hoyt’un evreni sadece bir hastane odasından ibaretti; burada sahip olduğu tek şey bazı zihinsel zevklerdi ve zihni, her zamanki kadar parlak ve tehlikeliydi.  </st></p>
			<p><st c="11884">“Elbette onu hatırlıyorum” dedi Maura. </st><st c="11923">Hoyt’un çalışmalarının sonucunu, neşterinin kurbanlarının etinde yarattığı korkunç hasarı görmüştü.   </st></p>
			<p><st c="12023">“Gözümü onun üstünden ayırmıyorum” dedi Rizzoli. </st><st c="12072">“Anlarsın ya, o canavarın hâlâ kafesinde olduğu konusunda kendimi rahatlatmak için. </st><st c="12156">Adam hâlâ orada, omurilik koğuşunda. </st><st c="12193">Ve son sekiz aydır her çarşamba bir ziyaretçisi var. </st><st c="12246">Doktor Joyce O’Donnell.”  </st></p>
			<p><st c="12271">Maura kaşlarını çattı. </st><st c="12294">“Neden?”  </st></p>
			<p><st c="12303">“Şiddetli davranışlar üzerine yaptığı bir araştırmanın parçası olduğunu söylüyor. </st><st c="12385">Teorisi, katillerin eylemlerinden sorumlu olmadığı üzerine kurulu. </st><st c="12452">Çocukluklarında yaşadıkları bazı zorlukların onları şiddete eğilimli hale getirdiğini savunuyor. </st><st c="12549">Elbette, bütün savunma avukatlarının öncelikli tercihlerinden. </st><st c="12612">Sana Jeffrey Dahmer’in sadece yanlış anlaşıldığını, John Wayne Gacy’nin ise kafasına fazlaca darbe aldığını söyleyecektir. </st><st c="12735">O kadın herkesi savunur.”  </st></p>
			<p><st c="12761">“İnsanlar, para karşılığı her şeyi yapar.”  </st></p>
			<p><st c="12804">“Bunu para için yaptığını sanmıyorum.”  </st></p>
			<p><st c="12843">“O zaman ne için yapıyor?”  </st></p>
			<p><st c="12870">“Cinayet işlemiş insanlarla yakın ve kişisel bir ilişki kurabilmek için. </st><st c="12943">Araştırma alanının bu olduğunu, bunu bilim için yaptığını söylüyor. </st><st c="13011">Tabii, Josef Mengele de her şeyi bilim için yapmıştı. </st><st c="13065">Bu sadece bir bahane; yaptığı şeyi saygınmış gibi göstermenin bir yolu.”  </st></p>
			<p><st c="13138">“Peki ne yapıyor?”  </st></p>
			<p><st c="13157">“Heyecan arıyor. </st><st c="13174">Katillerin fantezilerini duymak onu heyecanlandırıyor. </st><st c="13229">Onun kafasının içine girmeyi, etrafa bakınmayı ve o katilin gördüğü şeyleri görmeyi seviyor. </st><st c="13322">Bir canavar olmanın nasıl bir his olduğunu.”  </st></p>
			<p><st c="13367">“O da onlardan biriymiş gibi anlattın.”  </st></p>
			<p><st c="13407">“Belki de olmak isterdi. </st><st c="13432">Hapisteyken Hoyt’a yazdığı mektupları gördüm. </st><st c="13478">Ondan cinayetlerle ilgili bütün detayları anlatmasını istiyor. </st><st c="13541">Evet, kadın detaylara bayılıyor.”  </st></p>
			<p><st c="13575">“Birçok kişi dehşet duygusunu merak eder.”  </st></p>
			<p><st c="13618">“Onunki merakın ötesinde. </st><st c="13644">O, deriyi kesip bir kurbanın kan kaybetmesini izlemenin nasıl bir şey olduğunu bilmek istiyor. </st><st c="13739">Sınırsız gücün keyfini çıkartmanın nasıl bir şey olduğunu. </st><st c="13798">Bir vampirin kana susaması gibi, detaylara aç.” Rizzoli duraksadı. </st><st c="13865">İrkiltici bir kahkaha attı. </st><st c="13893">“Biliyor musun, bir şey fark ettim. </st><st c="13929">Kadın gerçekten de bir vampir. </st><st c="13960">O ve Hoyt, birbirlerinden besleniyorlar. </st><st c="14001">Hoyt ona fantezilerini anlatıyor, Doktor O’Donnell da onların keyfini çıkartmanın sorun olmadığını söylüyor. </st><st c="14110">Birinin boğazını kesme düşüncesinden heyecanlanmanın sorun olmadığını.”  </st></p>
			<p><st c="14182">“Ve şimdi, o kadın annemi ziyaret ediyor.”  </st></p>
			<p><st c="14225">“Evet.” Rizzoli ona baktı. </st><st c="14252">“Nasıl fanteziler </st><span><st c="14270">paylaştıklarını</st></span><st c="14285"> merak ediyorum.”  </st></p>
			<p><st c="14303">Maura, Amalthea Lank’in hüküm giydiği suçları düşündü. </st><st c="14358">Yol kenarından iki kız kardeşi alırken aklından neler geçtiğini merak etti. </st><st c="14434">Beklentili bir heyecan, bir anda zihnini ele geçiren bir güç hissetmiş miydi?  </st></p>
			<p><st c="14512">“O’Donnell’ın, Amalthea’yı ziyarete değer bulması bile sana bir şeyler anlatmalı” dedi Rizzoli.  </st></p>
			<p><st c="14608">“Bana ne anlatmalı?”  </st></p>
			<p><st c="14629">“O’Donnell, sıradan katillerle zaman harcamaz. </st><st c="14676">Bir soygun sırasında 7-Eleven’daki tezgâhtarı vuran adamla ilgilenmez. </st><st c="14747">Ya da karısına kızıp onu merdivenlerden aşağı iten adamla. </st><st c="14806">Hayır; o zamanını, bundan zevk aldığı için öldüren ucubelerle geçirir. </st><st c="14877">Kemiğe değdiğinde verdiği hissi sevdikleri için bıçağı son kez çevirenlerle. </st><st c="14954">Zamanını, özel olanlarla geçirir. </st><st c="14988">Canavarlarla.”  </st></p>
			<p><st c="15003">Annem diye düşündü Maura. </st><st c="15029">O da mı bir canavar?  </st></p>
		</div>
	<div id="charCountTotal" value="15050"></div></body>
</html>
