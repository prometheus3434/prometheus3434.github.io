<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-3</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-3" xml:lang="tr-TR">
		<div>
			<p>  </p>
			<p id="_idParaDest-3" xml:lang="en-GB"><st c="0">1</st><span>  </span></p>
			<p><span><st c="1">Pesez le matin que vous n’irez peut-être pas jusqu’au soir,  </st></span></p>
			<p><span><st c="61">Et au soir que vous n’irez peut-être pas jusqu’au matin.</st></span><span>   </span></p>
			<p>  </p>
			<p><span><st c="117">Her sabah o günün sonuna kadar yaşayamayabileceğinin   </st></span></p>
			<p><span><st c="171">ve her akşam, sabaha çıkamayabileceğinin farkında ol.   </st></span></p>
			<p>  </p>
			<p><span><st c="225">Paris’teki yeraltı mezarlarındaki bir plakadan</st></span>  </p>
			<p>  </p>
			<p><st c="271">Karmakarışık dizilmiş femur ve kaval kemiklerinden bir duvarın tepesinde duran bir sıra kafatası, ters ters aşağı bakıyordu. </st><st c="397">Aylardan haziran olmasına ve Doktor Maura Isles, yukarıdaki Paris sokaklarında güneşin parladığını bilmesine rağmen, duvarları tavana kadar insan kalıntılarıyla dolu loş koridorda ilerlerken ürperdiğini hissetti. </st><st c="610">Doktor Isles için ölüm tanıdık, hatta yakın olduğu bir şeydi; onunla otopsi masasında sayısız kez karşılaşmıştı, ama buranın büyüklüğü ve Işıklar Şehri’nin altındaki bu tüneller sisteminde saklanan kemiklerin fazlalığı onu şaşkına çevirmişti. </st><st c="853">Bir kilometrelik turda, yeraltı mezarlığının sadece küçük bir kısmı geziliyordu. </st><st c="934">Birçok yan tünel ve kışkırtıcı biçimde kilitli kapıların ardına saklanmış, kemiklerle dolu odalar ziyaretçilere kapalıydı. </st><st c="1057">Burada bir zamanlar güneşi yüzlerinde hissetmiş, acıkmış, susamış ve sevmiş, göğüslerinde kendi kalp atışlarını, ciğerlerine havanın doluşunu hissetmiş altı milyon Parislinin kalıntıları vardı. </st><st c="1251">Bu insanlar asla bir gün kemiklerinin mezarlıktaki ebedi istirahatgâhlarından çıkartılıp şehrin altındaki bu kasvetli kemik deposuna getirileceğini hayal edemezdi.   </st></p>
			<p><st c="1415">Bir gün, bir sürü turist tarafından incelenmek üzere sergiye konulacaklarını da hayal edemezlerdi.   </st></p>
			<p><st c="1514">Yüz elli yıl kadar önce Paris’in aşırı dolu mezarlıklarına sürekli gelen cesetlere yer açmak için kemikler topraktan çıkartılıp şehrin derinliklerindeki, kireçtaşından yapılmış kadim tüneller ağına taşınmıştı. </st><st c="1724">Kemikleri buraya getiren işçiler onları dikkatsizce, yığınlar halinde buraya bırakmamış, korkunç görevlerini büyük bir beceriyle yerine getirip onları tuhaf tasarımlar ortaya çıkaracak biçimde, dikkatle yerleştirmişlerdi. </st><st c="1946">Detaycı duvar ustaları gibi, kafatasları ve uzun kemiklerden oluşan katmanlar halinde yüksek duvarlar örerek çürümeyi sanata dönüştürmüşlerdi. </st><st c="2089">Ve etrafa, bu koridorlarda yürüyen herkese ölümün kimseyi es geçmediğini hatırlatan kasvetli sözler yazmışlardı.   </st></p>
			<p><st c="2202">Plakalardan biri Maura’nın gözüne takıldı; ilerleyen turistlerin arasında durup ne yazdığını okumaya çalıştı. </st><st c="2312">Lisede öğrendiği yetersiz Fransızcasını kullanarak yazıyı anlamaya çalışırken loş koridorda yankılanan çocukların buraya çok uygunsuz kahkahalarını ve Teksaslı bir adamın karısına, “Buranın gerçek olduğuna inanabiliyor musun, Sherry? </st><st c="2546">Burası tüylerimi ürpertiyor” dediğini duydu.  </st></p>
			<p><st c="2591">Teksaslı çift ilerlerken sesleri de yok oldu. </st><st c="2637">Maura bir an odada yalnız kalıp yüzyılların tozunu içine çekti. </st><st c="2701">Tünel ışıklarının loş aydınlığında, bir kafatası yığınının üzerinde oluşan küf onlara yeşilimsi bir renk vermişti. </st><st c="2816">Kafataslarından birinin alnının ortasında, üçüncü bir göz gibi, tek bir kurşun deliği vardı.   </st></p>
			<p><span><st c="2909">Nasıl öldüğünü biliyorum</st></span><st c="2933">.  </st></p>
			<p><st c="2935">Tünelin serinliği kemiklerine işlemişti. </st><st c="2976">Ama Maura kıpırdamadı; o yazıyı tercüme etmeye kararlıydı. </st><st c="3035">Hissettiği dehşetle, zihnini gereksiz entelektüel bulmacalara yönelterek başa çıkıyordu. </st><span><st c="3124">Haydi Maura. </st><st c="3137">Lisede üç yıl Fransızca öğrendin ve şimdi bunu anlayamıyor musun? </st></span><st c="3203">Bu artık kişisel bir meseleye dönüşmüştü; ölüm üzerine düşünceler bir süreliğine kenara itilmişti. </st><st c="3302">Sonra kelimelerin anlamlarını kavradı ve kanının donduğunu hissetti...  </st></p>
			<p>  </p>
			<p><span><st c="3373">Her daim ölüm vaktinin geleceğiyle yüzleşen  </st></span></p>
			<p><span><st c="3417">ve kendini her gün buna hazırlayan kişi mutludur.  </st></span></p>
			<p>  </p>
			<p><st c="3467">Maura bir anda sessizliği fark etti. </st><st c="3504">Etrafta sesler ya da yankılanan ayak sesleri yoktu. </st><st c="3556">Arkasını dönüp o boğucu odadan çıktı. </st><st c="3594">Nasıl diğer turistlerin bu kadar gerisinde kalmıştı? </st><st c="3647">Maura beklenmedik elektrik kesintilerini ve zifiri karanlıkta yanlış yönde yürümenin nasıl olacağını düşündü. </st><st c="3757">Yüz yıl kadar önce yeraltı mezarlığında yollarını kaybedip açlıktan ölen işçilerin hikâyelerini duymuştu. </st><st c="3863">Adımlarını, diğerlerine yetişip tekrar canlı insanların arasında olmak için hızlandırdı. </st><st c="3952">Bu tünellerde ölümün üzerinde büyük bir baskı yarattığını hissediyordu. </st><st c="4024">Kafatasları sanki ona içerleyerek bakıyordu; altı milyon kişilik bir koro, onu tuhaf merakı yüzünden azarlıyordu.  </st></p>
			<p><span><st c="4138">Bir zamanlar biz de senin kadar canlıydık. </st><st c="4181">Burada gördüğün gelecekten kaçabileceğini mi sanıyorsun?</st></span>  </p>
			<p><st c="4237">Sonunda yeraltı mezarlığından çıkıp Rue Remy Dumoncel’de güneş ışığına çıktığında derin nefesler aldı. </st><st c="4341">Ona ikinci bir yaşama şansı verilmiş gibi, bu kez trafiğin sesini ve insan kalabalığını sevinçle karşıladı. </st><st c="4449">Renkler daha parlak, insanların yüzleri daha dost canlısı görünüyordu. </st><st c="4520">Maura, bugün şehirde son günüm ve ancak bugün bu şehrin güzelliğini gerçekten takdir ediyorum diye düşündü. </st><st c="4628">Önceki haftanın büyük kısmını Uluslararası Adli Tıp Patolojisi Kongresi’nde, toplantı odalarına tıkılı halde geçirmişti. </st><st c="4749">Şehri gezmek için çok az zamanı vardı ve konferansın ayarladığı turlar bile ölüm ve hastalıkla ilgiliydi; tıp müzesi, eski ameliyathaneler.  </st></p>
			<p><st c="4889">Yeraltı mezarlığı.  </st></p>
			<p><st c="4908">Paris’ten eve götüreceği anılar arasında en canlısının, insan kalıntılarıyla ilgili olması ne kadar da ironikti. </st><st c="5021">Bir kafenin dışarıdaki masalarında oturup son bir espresso ve çilekli turtanın keyfini çıkarırken, bu sağlıklı değil diye düşündü. </st><st c="5152">İki gün sonra otopsi odamda, etrafım paslanmaz çelikle çevrilmiş, güneş ışığından uzak olacağım. </st><st c="5249">Havalandırmadan gelen soğuk, filtrelenmiş havayı soluyacaktı. </st><st c="5311">O zaman bugün, cennetten kalma bir anı gibi görünecekti.  </st></p>
			<p><st c="5368">Maura bu anıları kaydetmeye zaman ayırdı. </st><st c="5410">Kahvenin kokusu, kremalı tatlının tadı. </st><st c="5450">Kulaklarına bastırdıkları cep telefonlarıyla şık iş adamları; kadınların boyunlarının etrafında dalgalanan eşarpların karmaşık düğümleri. </st><st c="5588">Maura, Paris’e gelmiş her Amerikalının aklından geçen fanteziyle eğlendi. </st><st c="5662">Uçağımı kaçırırsam ne olur? </st><st c="5690">Hayatımın sonuna kadar burada, bu muhteşem şehirdeki bu kafede otursam?  </st></p>
			<p><st c="5762">Ama bir süre sonra masadan kalkıp havaalanına gitmek için bir taksi durdurdu. </st><st c="5840">Sonunda hayallerden ve Paris’ten uzaklaştı, ama bundan önce, bir gün buraya döneceğine dair kendine söz verdi. </st><st c="5951">Sadece, bunu ne zaman yapacağını bilmiyordu.  </st></p>
			<p>  </p>
			<p><st c="5996">Eve dönüş uçuşu üç saat rötar yaptı. </st><st c="6033">Maura keyifsizce Charles de Gaulle Havaalanı’nda otururken, Bu üç saat boyunca Seine’in kenarında yürüyüş yapabilirdim diye düşündü. </st><st c="6166">Üç saatte Marais’ye gidebilir, ya da Les Halles’de gezebilirdim. </st><st c="6231">Bunun yerine, oturacak yer kalmayacak kadar kalabalık bu havaalanında, diğer yolcularla birlikte kapana kısılmıştı. </st><st c="6347">Sonunda Air France uçağına bindiğinde oldukça yorgun ve epey huysuzdu. </st><st c="6418">Uçakta verilen yemekle içtiği bir kadeh şarap, hemen derin ve uykusuz bir rüyaya dalmasını sağladı.  </st></p>
			<p><st c="6518">Maura ancak, uçak Boston’da inişe geçtiğinde uyandı. </st><st c="6571">Başı ağrıyor, batan güneş gözüne giriyordu. </st><st c="6615">Önünden geçen bavulları izleyerek bagaj hattında beklerken baş ağrısı şiddetlendi; banttan geçen bavulların hiçbiri onun değildi. </st><st c="6745">Maura daha sonra, kayıp bavulu için form doldurma sırasında beklerken baş ağrısı kesintisiz bir zonklamaya dönüştü. </st><st c="6861">Sonunda, elinde sadece çantasıyla bir taksiye bindiğinde karanlık çökmüştü ve Maura her şeyden çok sıcak bir banyo ve çok miktarda Advil istiyordu. </st><st c="7009">Taksinin arka koltuğuna gömülüp bir kez daha uykuya daldı.  </st></p>
			<p><st c="7068">Arabanın aniden durması Maura’yı uyandırdı.   </st></p>
			<p><st c="7112">Sürücünün, “Burada neler oluyor?” dediğini duydu. </st><st c="7162">Maura bulanık gözlerle yanıp sönen mavi ışıklara baktı. </st><st c="7218">Gördüğü şeyin ne olduğunu anlaması biraz zaman aldı. </st><st c="7271">Sonra evinin sokağında olduklarını fark etti ve gördüğü şey karşısında irkilerek doğruldu. </st><st c="7362">Brookline bölgesinden dört polis arabası sokağa park etmişti; tavanlarındaki ışıklar karanlığın içinde parlıyordu.   </st></p>
			<p><st c="7477">“Acil bir durum varmış gibi görünüyor” dedi şoför. </st><st c="7528">“Bu sokağa gelmek istemiştiniz, değil mi?”  </st></p>
			<p><st c="7571">“Şuradaki benim evim. </st><st c="7593">Bloğun ortasındaki.”  </st></p>
			<p><st c="7614">“Polis arabalarının durduğu yer mi? </st><st c="7650">Geçmemize izin vereceklerini sanmam.”  </st></p>
			<p><st c="7688">Taksi şoförünün sözlerini doğrulamak istermiş gibi, devriye gezen bir polis onlara doğru yaklaşıp geri dönmelerini işaret etti.   </st></p>
			<p><st c="7816">Şoför, başını pencereden dışarı uzattı. </st><st c="7856">“Yolcumu burada indirmem gerekiyor. </st><st c="7892">Bu sokakta yaşıyor.”  </st></p>
			<p><st c="7913">“Üzgünüm dostum. </st><st c="7930">Bütün blok kapatıldı.”  </st></p>
			<p><st c="7953">Maura öne eğilip şoföre, “Ben burada inebilirim” dedi. </st><st c="8008">Adama parasını verdi, çantasını aldı ve taksiden indi. </st><st c="8063">Maura birkaç saniye öncesine kadar kendini uyuşuk ve sersemlemiş hissederken, şimdi sıcak haziran gecesi gerilimle dolmuştu. </st><st c="8188">Kaldırımda yürümeye başladı; etrafta toplanan izleyicilere yaklaşıp evinin önünde park etmiş resmi araçları gördüğünde endişesi daha da büyüdü. </st><st c="8332">Komşulardan birine bir şey mi olmuştu? </st><st c="8371">Aklından bir sürü korkunç olasılık geçti. </st><st c="8413">İntihar. </st><st c="8422">Cinayet. </st><st c="8431">Yan evde yaşayan, bekâr robotik mühendisi Bay Telushkin’i düşündü. </st><st c="8498">Son gördüğünde çok melankolik görünmüyor muydu? </st><st c="8546">Diğer yandaki komşuları Lily ve Susan’ı, gey hakları konusundaki aktivist eylemleri yüzünden önemli hedefler haline gelmiş avukat lezbiyen çifti de düşündü. </st><st c="8703">Sonra ikisi de gayet canlı görünen Lily ve Susan’ın kalabalığın sonunda durduğunu gördü ve düşünceleri tekrar izleyiciler arasında göremediği Bay Telushkin’e yöneldi.   </st></p>
			<p><st c="8870">Lily yan tarafa bakınca Maura’nın yaklaştığını gördü. </st><st c="8924">Ona el sallamadı; sadece hiçbir şey söylemeden baktı ve dirseğiyle Susan’ı sertçe dürttü. </st><st c="9014">Susan Maura’ya bakmak için döndüğünde, ağzı şaşkınlıkla açıldı. </st><st c="9078">Diğer komşular da dönüp ona bakmaya başlamıştı ve hepsinin yüzünde müthiş bir şaşkınlık vardı.   </st></p>
			<p><st c="9173">Maura, “Neden bana bakıyorlar?” diye düşündü. </st><st c="9219">“Ne yaptım ki?”  </st></p>
			<p><st c="9235">“Doktor Isles?” Brookline Polisi’nden bir memur da ağzı açık halde ona bakıyordu. </st><st c="9317">“Siz… sizsiniz, değil mi?” diye sordu.  </st></p>
			<p><st c="9356">Maura bunun aptalca bir soru olduğunu düşündü. </st><st c="9403">“Orası benim evim. </st><st c="9422">Neler oluyor, memur bey?”  </st></p>
			<p><st c="9448">Polis memuru hızla nefesini verdi. </st><st c="9483">“Şey... </st><st c="9491">Bence benimle gelmelisiniz.”  </st></p>
			<p><st c="9520">Memur Maura’yı kolundan tutup kalabalığın içinde ilerletti. </st><st c="9580">Komşuları hüküm giymiş bir mahkûma yol açar gibi, ağırbaşlılıkla iki yana çekildi. </st><st c="9663">Sessizlikleri tuhaftı; etrafta sadece polis telsizinin cızırtıları duyuluyordu. </st><st c="9743">Direklere tutturulmuş sarı polis şeridine vardılar; birçoğu Bay Telushkin’in evine doğru uzanıyordu. </st><st c="9844">Maura’nın ilk ve tamamen gereksiz düşüncesi, hemen, “Bay Telushkin ön bahçesiyle gurur duyar ve bundan hiç hoşlanmayacak” oldu. </st><st c="9972">Memur sarı bandı havaya kaldırdı; Maura da altından geçip, artık bir suç mahalli olduğunu anladığı alana girdi.   </st></p>
			<p><st c="10084">Buranın bir suç mahalli olduğunu, ortada duran tanıdık bir yüz sayesinde anlamıştı. </st><st c="10168">Çimenlerin diğer yanından bile Maura cinayet dedektifi Jane Rizzoli’yi tanıdı. </st><st c="10247">Artık sekiz aylık hamile olan ufak tefek Rizzoli, pantolon takım giymiş bir armut gibi görünüyordu. </st><st c="10347">Onun burada olması da Maura’nın kafasını karıştıran bir detaydı. </st><st c="10412">Boston’da çalışan bir cinayet dedektifinin burada, yetki alanının dışında ne işi vardı? </st><st c="10500">Rizzoli Maura’nın yaklaştığını görmedi; bakışları Bay Telushkin’in evinin önünde park etmiş bir arabaya kilitlenmişti. </st><st c="10619">Başını iki yana sallıyordu; üzgün olduğu belliydi ve koyu renk bukleleri, her zamanki karmaşıklığıyla dağılmıştı.   </st></p>
			<p><st c="10733">Maura’yı ilk gören, Rizzoli’nin ortağı Dedektif Barry Frost oldu. </st><st c="10799">Maura’ya baktı, bakışlarını kaçırdı, sona aniden, tekrar ona bakmak için solgun yüzüyle başını çevirdi. </st><st c="10903">Hiçbir şey söylemeden ortağının koluna girdi.  </st></p>
			<p><st c="10949">Rizzoli hiç kıpırdamadan durdu; arabaların mavi ışıkları, yüzündeki inanamayan ifadeyi aydınlatıyordu. </st><st c="11052">Transa girmiş gibi Maura’ya doğru yürümeye başladı.  </st></p>
			<p><st c="11104">“Doktor” dedi Rizzoli, yumuşak bir sesle. </st><st c="11146">“Sen misin?”  </st></p>
			<p><st c="11159">“Başka kim olabilir? </st><st c="11180">Neden herkes bana bunu soruyor? </st><st c="11212">Neden hepiniz bana bir hayaletmişim gibi bakıyorsunuz?”   </st></p>
			<p><st c="11268">“Çünkü...” Rizzoli durdu. </st><st c="11294">Başını sallayarak taranmamış buklelerini arkaya doğru attı. </st><st c="11354">“Tanrım. </st><st c="11363">Bir an için gerçekten bir hayalet olduğunu düşündüm.”  </st></p>
			<p><st c="11417">“Ne?”  </st></p>
			<p><st c="11423">Rizzoli dönüp, “Peder Brophy” diye seslendi.  </st></p>
			<p><st c="11468">Maura, kenarda duran rahibi görmemişti. </st><st c="11508">Rahip gölgelerin arasından dışarı çıkarken, boynundaki beyaz şerit parladı. </st><st c="11584">Genellikle yakışıklı olan yüzü sıska görünüyordu ve şoke olmuş gibi bir ifadesi vardı. </st><st c="11671">“Daniel neden burada?” Kurbanın ailesinden biri istemediği sürece, genellikle suç mahalline rahip çağırılmazdı. </st><st c="11783">Komşusu Bay Telushkin Katolik değil, Yahudi’ydi. </st><st c="11832">Onun rahip istemesi mümkün değildi.   </st></p>
			<p><st c="11868">Rizzoli, “Peder, lütfen onu içeri götürür müsünüz?” dedi.  </st></p>
			<p><st c="11926">Maura, “Birileri bana neler olduğunu söyleyecek mi?” diye sordu.  </st></p>
			<p><st c="11991">“İçeri gir doktor. </st><st c="12010">Lütfen. </st><st c="12018">Sana daha sonra açıklayacağız.”  </st></p>
			<p><st c="12050">Maura Brophy’nin kolunun beline sarıldığını hissetti; rahibin sıkı tutuşu, şu an direnmemesi gerektiğini gösteriyordu. </st><st c="12169">Maura, sadece dedektifin söylediğini yapmalıydı. </st><st c="12218">Maura rahibin onu ön kapıya doğru götürmesine izin verirken, sıcak vücudunun baskısını ve aralarındaki bu yakınlaşmanın heyecanını hissetti. </st><st c="12359">Brophy’nin yanında durduğunun o kadar farkındaydı ki, anahtarı ön kapının kilidine yerleştiren elleri birbirine dolandı. </st><st c="12480">Aylardır arkadaş olsalar da, Maura daha önce hiç Daniel Brophy’i evine davet etmemişti ve şu an ona verdiği tepki, Maura’nın neden dikkatle aralarındaki mesafeyi korumaya çalıştığını açıklıyordu. </st><st c="12676">Otomatik zamanlayıcılar sayesinde kendiliğinden açılan lambalarıyla aydınlanan oturma odasına girdiler. </st><st c="12780">Maura şimdi ne yapacağından emin olamayarak bir an kanepenin önünde durdu.   </st></p>
			<p><st c="12855">Harekete geçen Peder Brophy oldu.   </st></p>
			<p><st c="12889">Kanepeyi göstererek, “Otur” dedi. </st><st c="12923">“Sana içecek bir şeyler getireyim.”  </st></p>
			<p><st c="12959">Maura, “Sen benim evimdesin. </st><st c="12988">Ben sana içki ikram etmeliyim” dedi.  </st></p>
			<p><st c="13025">“Bu koşullar altında, öyle değil.”  </st></p>
			<p><st c="13060">“Ben koşulların ne olduğunu bile bilmiyorum.”  </st></p>
			<p><st c="13106">“Dedektif Rizzoli sana anlatacak.” Odadan çıktı, sonra elinde bir bardak suyla geri döndü. </st><st c="13197">O an Maura’nın seçeceği içecek bu değildi, ama tabii, bir rahipten votka şişesini almasını istemek de uygunsuz bir davranış olurdu. </st><st c="13329">Rahibin bakışlarından tedirgin olarak suyu yudumladı. </st><st c="13383">Rahip karşısındaki sandalyeye oturup, ortadan kaybolmasından korkuyormuş gibi onu izledi.  </st></p>
			<p><st c="13473">Maura sonunda Rizzoli ile Frost’un eve girdiğini duydu; koridorda, Maura’nın tanımadığı üçüncü bir kişiyle konuşuyorlardı. </st><st c="13596">Sırlar diye düşündü. </st><st c="13617">Neden herkes benden sır saklıyor? </st><st c="13651">Neyi bilmemi istemiyorlar?  </st></p>
			<p><st c="13678">İki dedektif oturma odasına girerken bakışlarını kaldırdı. </st><st c="13737">Yanlarında, Brookline’dan Dedektif Eckert olduğunu söyleyen bir adam daha vardı; Maura muhtemelen beş dakika içinde adamın adını unutacaktı. </st><st c="13878">Dikkatini tamamen, daha önce birlikte çalıştığı Rizzoli’ye yönlendirmişti. </st><st c="13953">Maura onu sever ve ona saygı duyardı.  </st></p>
			<p><st c="13991">Dedektifler sandalyelere oturdu; Rizzoli ile Frost sehpanın diğer yanında, Maura’nın tam karşısındaydı. </st><st c="14095">Maura kendini yalnız hissetti; karşısındaki dört kişi bakışlarını ona çevirmişti. </st><st c="14177">Frost not defterini ve kalemini çıkardı. </st><st c="14218">Frost neden not alıyordu? </st><st c="14244">Maura neden kendini sorguya çekiliyormuş gibi hissetmeye başlamıştı?  </st></p>
			<p><st c="14313">“Nasılsın doktor?” diye soran Rizzoli’nin sesi endişeli ve yumuşaktı.  </st></p>
			<p><st c="14383">Maura bu gündelik soru karşısında güldü. </st><st c="14424">“Neler olduğunu bilseydim, çok daha iyi olurdum.”  </st></p>
			<p><st c="14474">“Sana bu akşam nerede olduğunu sorabilir miyim?”  </st></p>
			<p><st c="14523">“Havaalanından eve yeni geldim.”  </st></p>
			<p><st c="14556">“Neden havaalanındaydın?”  </st></p>
			<p><st c="14582">“Paris’ten döndüm. </st><st c="14601">Charles de Gaulle’den. </st><st c="14624">Çok uzun bir yolculuktu ve kendimi soru cevap oyunu oynayacak ruh halinde hissetmiyorum.”  </st></p>
			<p><st c="14714">“Paris’te ne kadar kaldın?”  </st></p>
			<p><st c="14742">“Bir hafta. </st><st c="14754">Geçen çarşamba gitmiştim.” Maura, Rizzoli’nin net sorularında hafif bir suçlama hissetmişti ve rahatsızlığı artık öfkeye dönüşüyordu. </st><st c="14888">“Bana inanmıyorsanız, sekreterim Louise’e sorabilirsiniz. </st><st c="14946">Bileti benim için o almıştı. </st><st c="14975">Bir toplantı için gittim...”  </st></p>
			<p><st c="15004">“Ulusararası Adli Tıp Patolojisi Konferansı. </st><st c="15049">Bu doğru mu?”  </st></p>
			<p><st c="15063">Maura çok şaşırdı. </st><st c="15082">“Bunu zaten biliyor muydun?”  </st></p>
			<p><st c="15111">“Louise’den öğrendik.”  </st></p>
			<p><st c="15134">Maura, “Hakkımda sorular soruyorlar. </st><st c="15171">Ben eve gelmeden, sekreterimle konuşmuşlar” diye düşündü.  </st></p>
			<p><st c="15229">Rizzoli, “Louise bize, uçağının akşamüstü beşte Logan’a iniş yapması gerektiğini söyledi” dedi. </st><st c="15325">“Saat şu an neredeyse on. </st><st c="15351">Bu arada neredeydin?”  </st></p>
			<p><st c="15373">“Charles de Gaulle’den rötarlı kalktık. </st><st c="15413">Fazladan güvenlik kontrolleri yapıldı. </st><st c="15452">Havayolları o kadar paranoyak ki sadece üç saat gecikmeyle havalandığımız için şanslıydık.”  </st></p>
			<p><st c="15544">“Yani uçağın üç saat rötarlı kalktı.”  </st></p>
			<p><st c="15582">“Söyledim ya.”  </st></p>
			<p><st c="15597">“Saat kaçta indiniz?”  </st></p>
			<p><st c="15619">“Bilmiyorum. </st><st c="15632">Sekiz buçuk civarında.”  </st></p>
			<p><st c="15656">“Logan’dan eve gelmen bir buçuk saat mi sürdü?”  </st></p>
			<p><st c="15704">“Bavulumu bulamadım. </st><st c="15725">Air France’de form doldurmam gerekti.” Maura durdu; sabrının sınırındaydı. </st><st c="15800">“Burada neler oluyor? </st><st c="15822">Başka soruları cevaplamadan önce, bunu bilmeye hakkım var. </st><st c="15881">Beni bir şeyle mi suçluyorsunuz?”  </st></p>
			<p><st c="15915">“Hayır doktor. </st><st c="15930">Seni hiçbir şeyle suçlamıyoruz. </st><st c="15962">Sadece zaman aralığını netleştirmeye çalışıyoruz.”  </st></p>
			<p><st c="16013">“Neyin zaman aralığını?”  </st></p>
			<p><st c="16038">Frost, “Son zamanlarda hiç tehdit aldınız mı Doktor Isles?” dedi.  </st></p>
			<p><st c="16104">Maura ona büyük bir şaşkınlıkla baktı. </st><st c="16143">“Ne?”  </st></p>
			<p><st c="16149">“Size zarar vermek için sebebi olan kimseyi tanıyor musunuz?”  </st></p>
			<p><st c="16211">“Hayır.”  </st></p>
			<p><st c="16220">“Emin misiniz?”  </st></p>
			<p><st c="16236">Maura gergin bir tavırla güldü. </st><st c="16268">“Bundan emin olabilecek kimse var mıdır?”  </st></p>
			<p><st c="16310">Rizzoli, “Mahkemede verdiğin ifadeyle kızdırdığın birkaç kişi olmalı” dedi.  </st></p>
			<p><st c="16386">“Gerçek onları kızdırıyorsa, olabilir.”  </st></p>
			<p><st c="16426">“Mahkemeden düşmanlar edindin. </st><st c="16457">Hüküm giymelerine katkıda bulunduğun suçlular vardır.”  </st></p>
			<p><st c="16512">“Eminim bu senin için de geçerlidir Jane. </st><st c="16554">Sadece işimi yapıyordum.”  </st></p>
			<p><st c="16580">“Kimseden tehdit mesajları aldın mı? </st><st c="16617">Mektup ya da telefon?”  </st></p>
			<p><st c="16640">“Telefon numaram gizli. </st><st c="16664">Ve Louise asla, kimseye adresimi vermez.”  </st></p>
			<p><st c="16706">“Peki iş yerine gelen mektuplar?”  </st></p>
			<p><st c="16740">“Zaman zaman tuhaf mektuplar oluyor. </st><st c="16777">Hepimize gelir.”  </st></p>
			<p><st c="16794">“Tuhaf mı?”  </st></p>
			<p><st c="16806">“Uzaylılar ya da komplo teorileri konusunda yazan insanlardan. </st><st c="16869">Ya da otopsiyi suçlayan veya gerçeği çarpıtmaya çalışan mektuplar. </st><st c="16936">Onları bir dosyada toplarız. </st><st c="16965">Tabii gerçek bir tehdit yoksa; o durumda polise haber veririz.”  </st></p>
			<p><st c="17029">Maura, Frost’un not defterine bir şeyler karaladığını gördü ve ne yazdığını merak etti. </st><st c="17117">Artık o kadar öfkeliydi ki, sehpanın üzerinden uzanıp elindeki not defterini almak istiyordu.  </st></p>
			<p><st c="17211">“Doktor” dedi Rizzoli sesizce. </st><st c="17242">“Kız kardeşin var mı?”  </st></p>
			<p><st c="17265">Hiç beklemediği bu soru Maura’yı o kadar şaşırttı ki bakışlarını Rizzoli’ye çevirdi. </st><st c="17350">Öfkesini bir anda unutmuştu. </st><st c="17379">“Anlayamadım?”  </st></p>
			<p><st c="17394">“Kız kardeşin var mı?”  </st></p>
			<p><st c="17417">“Bunu neden soruyorsun?”  </st></p>
			<p><st c="17442">“Öğrenmem gerekiyor.”  </st></p>
			<p><st c="17464">Maura hızla nefesini verdi. </st><st c="17492">“Hayır, kız kardeşim yok. </st><st c="17518">Ve evlatlık olduğumu biliyorsun. </st><st c="17551">Bana neler olduğunu ne zaman söyleyeceksiniz?”  </st></p>
			<p><st c="17598">Rizzoli ile Frost birbirine baktılar.  </st></p>
			<p><st c="17636">Frost not defterini kapattı. </st><st c="17665">“Sanırım ona göstermenin zamanı geldi.”  </st></p>
			<p><st c="17705">* * *  </st></p>
			<p><st c="17711">Rizzoli herkesi ön kapıya yönlendirdi. </st><st c="17750">Maura dışarı, arabaların parlayıp sönen ışıklarıyla gösterişli bir karnavala dönen sıcak yaz gecesine çıktı. </st><st c="17859">Vücudu hâlâ Paris’in zaman dilimine alışıktı ve orada saat sabahın dördüydü; her şeyi yoğun bir yorgunluk örtüsünün ardından izliyordu; bu gece Maura için kötü bir rüya kadar gerçek dışıydı. </st><st c="18050">Maura evden çıktığı an, tüm yüzler ona döndü. </st><st c="18096">Komşularının sokağın karşısında toplanıp polis şeridinin ardından onu izlediklerini gördü. </st><st c="18187">Bir adli tıp uzmanı olarak göz önünde olmaya alışıktı; genellikle her hareketi hem polis, hem de basın tarafından izlenirdi ama bir şekilde, bu geceki durum farklıydı. </st><st c="18355">Bu daha rahatsız edici, hatta korkutucu bir durumdu. </st><st c="18408">Kaldırımda yürüyüp Bay Telushkin’in evinin önündeki boşluğa park etmiş koyu renk Taurus’a doğru ilerlerken, Rizzoli ve Frost’un yanında olup onu meraklı gözlerden korumasından memnundu.   </st></p>
			<p><st c="18594">Maura arabayı tanımadı, ama sakalları ve kalın, plastik eldivenleriyle içeride oturan adamı tanıyordu. </st><st c="18697">Adam Adli Tıp’tan iş arkadaşı Doktor Abe Bristol’dı. </st><st c="18750">Abe yemek yemeyi çok severdi ve göbeği, ağır yemeklere duyduğu sevgiyi kanıtlarcasına kemerinin üstünde yumuşak bir uzantı gibi duruyordu. </st><st c="18889">Maura’ya bakıp, “Tanrım, bu çok tuhaf. </st><st c="18928">Beni bile kandırabilirdi” dedi. </st><st c="18960">Başıyla arabayı işaret etti. </st><st c="18989">“Umarım bunu görmeye hazırsındır Maura.”  </st></p>
			<p><span><st c="19030">Neyi görmeye hazırımdır</st></span><st c="19053">?  </st></p>
			<p><st c="19055">Park etmiş Taurus’a baktı. </st><st c="19082">Arkadaki polis lambalarının ışığında, direksiyonun üzerine kapanmış biri olduğunu dördü. </st><st c="19171">Ön camda siyah lekeler vardı. </st><span><st c="19201">Kan</st></span><st c="19204">.  </st></p>
			<p><st c="19206">Rizzoli fenerini yolcu kapısına doğru tuttu. </st><st c="19251">Maura önce neye bakması gerektiğini anlamadı; dikkati hâlâ kanla lekelenmiş camda ve sürücü koltuğundaki, kim olduğunu bilmediği cesetteydi. </st><st c="19392">Sonra Rizzoli’nin led feneriyle aydınlattığı şeyi gördü. </st><st c="19449">Kapı kolunun hemen altında, arabanın sonuna kadar uzanan üç derin çizik vardı.   </st></p>
			<p><st c="19528">Rizzoli izi takip etmek istiyormuş gibi parmaklarını kıvırıp “Pati izi gibi” dedi.   </st></p>
			<p><st c="19611">Maura izlere baktı. </st><st c="19631">Omurgası boyunca bir ürperti yükseltirken, bunun bir pati izi olmadığını düşündü. </st><st c="19713">“Yırtıcı bir kuşun pençesi.”  </st></p>
			<p><st c="19742">Rizzoli, “Sürücü tarafına gel” dedi.  </st></p>
			<p><st c="19779">Maura hiç soru sormadan Taurus’un arkasına doğru giden Rizzoli’yi takip etti.   </st></p>
			<p><st c="19857">Feneriyle arka tamponu aydınlatan Rizzoli “Massachusetts plakalı” dedi, ama bu sadece oradan geçerken bahsettiği bir detaydı; sonra sürücü tarafına doğru yürümeye devam etti. </st><st c="20032">Orada durup Maura’ya baktı.  </st></p>
			<p><st c="20060">“Hepimizi şoke eden şey buydu” dedi. </st><st c="20097">Fenerini arabanın içine çevirdi.  </st></p>
			<p><st c="20130">Işık doğrudan pencereye bakan kadının yüzüne düştü. </st><st c="20182">Sağ yanağı direksiyonun üzerindeydi; gözleri açıktı.   </st></p>
			<p><st c="20235">Maura konuşamıyordu. </st><st c="20256">Kadının bembeyaz tenine, siyah saçlarına, şaşkınlıkla birbirinden ayrılmış gibi duran dolgun dudaklarına baktı. </st><st c="20368">Geriye doğru sendeledi; sanki bacaklarındaki kemikler yok olmuştu ve bedeni artık toprağa bağlı değildi. </st><st c="20473">Bir el kolundan tutup ona yardım etti. </st><st c="20512">El, hemen arkasında duran Peder Brophy’e aitti. </st><st c="20560">Maura onun orada durduğunu fark etmemişti bile.  </st></p>
			<p><st c="20608">Artık eve dönüşünün neden herkesi bu kadar şaşırttığını anlıyordu. </st><st c="20675">Arabanın içinde, Rizzoli’nin feneriyle aydınlanan cesede baktı.  </st></p>
			<p><span><st c="20739">O, benim. </st><st c="20749">O kadın, benim.</st></span>  </p>
		</div>
	<div id="charCountTotal" value="20764"></div></body>
</html>
