<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-2</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-2" xml:lang="tr-TR">
		<div>
			<p>  </p>
			<p id="_idParaDest-2" xml:lang="en-GB"><st c="0">Giriş  </st></p>
			<p><st c="6">O çocuk, yine kendisini izliyordu.  </st></p>
			<p><st c="41">On dört yaşındaki Alice Rose masasının üzerindeki on sınav sorusuna konsantre olmaya çalıştı, ama aklı İngilizce sınavında değil, Elijah’daydı. </st><st c="185">Elijah’nın bakışlarını yüzüne doğrultulmuş bir ışık gibi hissediyor, ısısını yanağında duyabiliyor ve kızardığını biliyordu.   </st></p>
			<p><span><st c="310">Konsantre ol, Alice!</st></span><st c="330"> diye düşündü.  </st></p>
			<p><st c="345">Sınavdaki bir sonraki soru, kâğıt, teksir makinesinden çıkarken lekelenmişti; Alice sözcükleri okuyabilmek için gözlerin kısmak zorunda kaldı.   </st></p>
			<p><span><st c="488">Charles Dickens genellikle karakterlerinin özelliklerine uygun isimler seçer. </st><st c="566">Buna birkaç örnek verip o isimlerin neden o karakterlere uygun olduğunu açıklayın.  </st></span></p>
			<p><st c="649">Alice kurşunkaleminin ucunu dişleyerek yazacak bir cevap bulmaya çalıştı. </st><st c="723">Ama o bu kadar yakında, hemen yan sırada otururken, Alice onun çam sabunu ve yanmış odun dumanı karışımından oluşan kokusunu içine çekebilirken düşünemiyordu. </st><st c="882">Erkeksi kokular. </st><st c="899">Dickens. </st><st c="908">Muhteşem Elijah Lank ona bakarken, kim Charles Dickens’ı, Nicholas Nickleby’ı ya da sıkıcı Lise 1 İngilizce dersini düşünebilirdi ki? </st><st c="1042">Elijah, siyah saçları ve mavi gözleriyle çok yakışıklıydı. </st><st c="1101">Gözleri Tony Curtis’inkilere benziyordu. </st><st c="1142">Alice, Elijah’yı ilk gördüğünde böyle düşünmüştü; Elijah, en sevdiği dergiler olan </st><span><st c="1225">Modern Screen </st></span><st c="1239">ve </st><span><st c="1242">Photoplay</st></span><st c="1251">’de resimleri yayımlanan Tony Curtis’e ikizi kadar benziyordu.   </st></p>
			<p><st c="1315">Alice başını öne doğru eğdi ve saçları yüzünden aşağı dökülürken oluşan sarı perdenin arasından, yan tarafa doğru kaçamak bir bakış attı. </st><st c="1453">Elijah’nın gerçekten de ona baktığından emin olduğunda kalbi heyecandan hopladı. </st><st c="1534">Üstelik Elijah ona, okuldaki o kaba oğlanların baktığı gibi bakmıyor ve kendisini yavaş ve aptal hissetmesine sebep olmuyordu. </st><st c="1661">Oğlanların dalga geçen fısıltıları her zaman duyabileceğinden biraz daha kısık sesli olurdu ve Alice sözcükleri anlayamazdı. </st><st c="1786">Kendisi hakkında fısıldaştıklarını bilirdi, çünkü bunu yaparken sürekli ona bakarlardı. </st><st c="1874">Okuldaki dolabına bir inek resmi yapıştıran ve koridorda yanlışlıkla onlara değdiğinde “Möö!” diyenler de bu oğlanlardı. </st><st c="1995">Ama Elijah, ona bambaşka gözlerle bakıyordu. </st><st c="2040">İçin için yanan gözlerle. </st><st c="2066">Film yıldızlarınınkine benzeyen gözlerle.   </st></p>
			<p><st c="2108">Alice yavaşça başını kaldırıp bu kez saçlarının koruyucu örtüsü olmadan, Elijah’nın bakışlarının farkında olduğunu açıkça göstererek ona baktı. </st><st c="2252">Elijah’nın sınav kâğıdı doldurulmuş ve sıranın üzerinde ters çevrilmişti; Elijah kalemini de masadan kaldırmıştı. </st><st c="2366">Bütün dikkati Alice’in üzerindeydi ve Alice, onun bakışının büyüsü altında zorlukla nefes alıyordu.   </st></p>
			<p><span><st c="2466">Benden hoşlanıyor. </st><st c="2485">Bundan eminim. </st><st c="2500">Benden hoşlanıyor</st></span><st c="2517">.  </st></p>
			<p><st c="2519">Alice’in eli boynuna, gömleğinin yaka düğmesine doğru yükseldi. </st><st c="2583">Parmakları bir ısı izi bırakarak teni boyunca ilerledi. </st><st c="2639">Tony Curtis’in Lana Turner’a eriyen gözlerle bakışını düşündü; o bakış her kızın dilinin tutulmasına ve dizlerinin bağının çözülmesine sebep olabilirdi. </st><st c="2792">Kaçınılmaz öpücükten önceki bakış. </st><st c="2827">O anda her zaman filmin odağı bulanırdı. </st><st c="2868">Bu, neden böyle olmak zorundaydı? </st><st c="2902">Neden her zaman, en çok görmeyi istediğin anda görüntü bulanırdı?..   </st></p>
			<p><st c="2970">“Zaman doldu çocuklar! </st><st c="2993">Lütfen sınav kâğıtlarınızı getirin.”  </st></p>
			<p><st c="3030">Alice’in dikkati tekrar masasındaki teksir makinesinden çıkmış sınav kâğıdına döndü; soruların yarısını hâlâ cevaplamamıştı. </st><st c="3155">“Olamaz” diye düşündü. </st><st c="3178">Zaman nasıl bu kadar çabuk geçmişti? </st><st c="3215">Soruların cevaplarını biliyordu. </st><st c="3248">Sadece birkaç dakikaya daha ihtiyacı vardı...  </st></p>
			<p><st c="3294">“Alice. </st><st c="3302">Alice!”  </st></p>
			<p><st c="3310">Başını kaldırdığında Bayan Meriweather’ın ona uzattığı elini gördü.   </st></p>
			<p><st c="3378">“Beni duymadın mı? </st><st c="3397">Kâğıdını vermen gerek.”  </st></p>
			<p><st c="3421">“Ama ben...”  </st></p>
			<p><st c="3434">“Bahane yok.</st><span><st c="3446"> Dinlemeye</st></span><st c="3456"> başlamalısın Alice.” Bayan Meriweather Alice’in kâğıdını sertçe alıp sıralar boyunca ilerlemeye devam etti. </st><st c="3565">Alice fısıltılarını zorlukla duysa da, arkasındaki kızların onun hakkında dedikodu yaptığını biliyordu. </st><st c="3669">Arkasını döndüğünde kızların başlarını birbirine eğmiş, elleriyle kıkırtılarını gizlemeye çalıştıklarını gördü. </st><span><st c="3781">Alice dudak okuyabiliyor, bu yüzden onun hakkında konuştuğumuzu anlamasına izin vermeyelim.</st></span>  </p>
			<p><st c="3872">Artık birkaç oğlan da onu işaret edip gülmeye başlamıştı. </st><st c="3931">Bu kadar komik olan neydi?  </st></p>
			<p><st c="3958">Alice bakışlarını aşağı çevirdi. </st><st c="3991">Dehşetle, bluzunun üst düğmesinin koptuğunu ve gömleğin açıldığını fark etti.   </st></p>
			<p><st c="4069">Dersin bittiğini haber veren zil çaldı.   </st></p>
			<p><st c="4109">Alice çantasını kapıp göğsüne bastırdı ve sınıftan çıktı. </st><st c="4167">Kimsenin gözünün içine bakmaya cesaret edemiyordu; sadece başı öne eğik, boğazında gözyaşları toplanarak yürümeye devam etti. </st><st c="4293">Aceleyle tuvalete girip kendini bir kabine kilitledi. </st><st c="4347">Diğer kızlar içeri gelip gülüşerek aynaların önünde süslenirken Alice kilitli kapının arkasına saklandı. </st><st c="4452">Hepsinin birbirinden farklı parfümlerinin kokularını alabiliyor, kapı savrularak her açıldığında içeri dolan havayı hissedebiliyordu. </st><st c="4586">Bunlar, yepyeni kazaklarıyla altın kızlardı. </st><st c="4631">Onların düğmeleri asla kopmazdı; onlar okula asla üzerlerinde ikinci el etekler ve mukavva tabanlı ayakkabılarla gelmezlerdi.  </st></p>
			<p><span><st c="4757">Gidin. </st><st c="4764">Lütfen, hepiniz gidin.  </st></span></p>
			<p><st c="4787">Sonunda kapının açılıp kapanmaları bitti.  </st></p>
			<p><st c="4829">Alice kabin duvarına yaslanıp hâlâ içeride birinin olup olmadığını anlamak için dikkatle dinledi. </st><st c="4927">Kapı aralığından baktığında, aynanın önünde kimsenin olmadığını gördü. </st><st c="4998">Ancak ondan sonra yavaşça tuvalet kabininden çıktı. </st><st c="5050">Kendini korumak istermiş gibi omuzlarını öne düşürüp kamburunu çıkartarak, bakımsız dolaplar ve iki hafta sonraki, okulun Cadılar Bayramı dansını duyuran posterlerle dolu uzun koridor boyunca yürüdü. </st><st c="5250">Alice’in o dansa gitmeyeceği kesindi. </st><st c="5288">Önceki hafta dans gecesinde yaşadığı utancı hâlâ hissediyordu ve muhtemelen hep hissedecekti. </st><st c="5382">İki saat boyunca tek başına duvarın önünde bekleyip bir oğlanın onu dansa davet etmesini ummuştu. </st><st c="5480">Sonunda bir oğlan yanına geldiğinde, istediği şey dans etmek değildi. </st><st c="5550">Oğlan gelir gelmez iki büklüm olup Alice’in ayakkabılarını üstüne kustu. </st><st c="5623">Bundan sonra dansa filan gitmeyecekti. </st><st c="5662">Henüz iki aydır bu kasabada yaşıyordu ama şimdiden annesinin eşyalarını toplayıp onları her şeye yeniden başlayabilecekleri başka bir yere götürmesini diliyordu. </st><st c="5824">Sonunda, her şeyin farklı olacağı bir yere.  </st></p>
			<p><span><st c="5868">Ama hiçbir yer farklı değildi.  </st></span></p>
			<p><st c="5899">Okulun ön kapısından çıkıp sonbahar güneşinde ilerledi. </st><st c="5955">Bisikletinin üzerine eğildiğinde, dikkatini kilidi açmaya o kadar odaklamıştı ki, yaklaşan ayak seslerini duymadı. </st><st c="6070">Ancak gölgesi yüzüne düştüğünde, Alice Elijah’nın yanında durduğunu anladı.   </st></p>
			<p><st c="6146">“Merhaba Alice.”  </st></p>
			<p><st c="6163">Alice sıçrayarak doğruldu ve bisikletinin yana devrilmesine sebep oldu. </st><st c="6235">Tanrım, tam bir aptaldı! </st><st c="6260">Nasıl bu kadar beceriksiz olabiliyordu?  </st></p>
			<p><st c="6300">“Sınav zordu, değil mi?” Elijah yavaş ve tane tane konuşuyordu. </st><st c="6364">Alice, Elijah’nın bu özelliğini seviyordu; diğer çocukların aksine onun sesi her zaman netti; asla mırıltı gibi değildi. </st><st c="6485">Ve Elijah her zaman Alice’in dudaklarını görmesine izin veriyordu. </st><st c="6552">Alice, “Sırrımı biliyor” diye düşündü. </st><st c="6591">“Ve yine de arkadaşım olmak istiyor.”  </st></p>
			<p><st c="6629">Elijah, “Bütün soruları cevapladın mı?” diye sordu.  </st></p>
			<p><st c="6681">Alice bisikletini yerden kaldırmak için eğildi. </st><st c="6729">“Cevapları biliyordum. </st><st c="6752">Sadece daha fazla zamana ihtiyacım vardı.” Alice doğrulurken, Elijah’nın bakışlarının bluzuna takıldığını gördü. </st><st c="6865">Kopan düğmenin yarattığı açıklığa bakıyordu. </st><st c="6910">Alice kızararak kollarını kavuşturdu.  </st></p>
			<p><st c="6948">“Yanımda bir çengelliiğne var” dedi Elijah.  </st></p>
			<p><st c="6992">“Ne?”  </st></p>
			<p><st c="6998">Elijah cebinden bir çengelliiğne çıkardı. </st><st c="7040">“Benim de düğmelerim hep kopar. </st><st c="7072">Bu utanç verici bir şey. </st><st c="7097">Gel, şunu takayım.”  </st></p>
			<p><st c="7117">Elijah bluzuna uzandığında Alice nefesini tuttu. </st><st c="7166">Elijah iğneyi kapatmak için parmaklarını kumaşın altına kaydırdığında, vücudundaki titremeyi güçlükle saklayabiliyordu. </st><st c="7286">Alice, kalbimin atışlarını hissedebiliyor mu diye düşündü. </st><st c="7345">Dokunuşunun başımı döndürdüğünü biliyor mu?  </st></p>
			<p><st c="7389">Elijah geri çekildiğinde, Alice nefesini bıraktı. </st><st c="7439">Aşağı baktığında, oradaki açıklığın epeyce kapandığını gördü.  </st></p>
			<p><st c="7501">“Daha iyi oldu mu?” diye sordu Elijah.  </st></p>
			<p><st c="7540">“Evet!” Alice kendini toparlamak için duraksadı. </st><st c="7589">Kraliçelere yaraşır bir ağırbaşlılıkla, “Teşekkür ederim Elijah. </st><st c="7654">Çok düşüncelisin” dedi.  </st></p>
			<p><st c="7678">Biraz zaman geçti. </st><st c="7697">Kargalar öttü; sonbahar yaprakları üzerlerindeki dalları yutan parlak alevlere benziyordu.  </st></p>
			<p><st c="7788">“Bana bir konuda yardımcı olabilir misin, Alice?” diye sordu Elijah.  </st></p>
			<p><st c="7857">“Ne konuda?”  </st></p>
			<p><span><st c="7870">Ne kadar aptalca bir cevap. </st><st c="7898">Evet demeliydin! </st><st c="7915">Evet, senin için her şeyi yaparım Elijah Lank.</st></span>  </p>
			<p><st c="7961">“Biyoloji dersi için bir proje yapıyorum. </st><st c="8004">Bir partnere ihtiyacım var ve başka kime sorabileceğimi bilmiyorum.”  </st></p>
			<p><st c="8073">“Nasıl bir proje?”  </st></p>
			<p><st c="8092">“Sana gösterebilirim. </st><st c="8114">Ama evime gitmemiz gerekir.”  </st></p>
			<p><st c="8143">Elijah’nın evi. </st><st c="8159">Alice daha önce hiçbir oğlanın evine gitmemişti.  </st></p>
			<p><st c="8208">Alice başını salladı. </st><st c="8230">“Kitaplarımı eve bırakayım.”  </st></p>
			<p><st c="8259">Elijah bisikletini park demirlerinden çıkardı. </st><st c="8306">Bisikleti neredeyse Alice’inki kadar eski ve yıpranmıştı; gidonları paslanmaya başlamış, selesinin üzerindeki kaplama soyulmuştu. </st><st c="8436">Eski bisiklet, Alice’in ondan daha da hoşlanmasına sebep oldu. </st><st c="8499">“Tam birbirimize göreyiz” diye düşündü. </st><st c="8539">“Tony Curtis ile ben.”  </st></p>
			<p><st c="8562">Önce Alice’in evine gittiler. </st><st c="8592">Alice Elijah’yı içeri davet etmedi; onun hantal ve çirkin mobilyaları, duvarların dökülen boyalarını görmesi Alice’i utandırırdı. </st><st c="8722">Koşarak içeri girip kitap çantasını mutfak masasına bırktı ve yine hızla dışarı çıktı.  </st></p>
			<p><st c="8809">Ne yazık ki erkek kardeşinin köpeği Buddy de onunla birlikte geldi. </st><st c="8877">Alice ön kapıdan çıkarken, siyah beyaz bir tüy topu halinde dışarı kaçtı.   </st></p>
			<p><st c="8951">Alice, “Buddy!” diye bağırdı. </st><st c="8981">“Buraya gel!”  </st></p>
			<p><st c="8995">Elijah, “Pek söz dinlemiyor, değil mi?” dedi.   </st></p>
			<p><st c="9041">“Çünkü aptal bir köpek. </st><st c="9065">Buddy!”  </st></p>
			<p><st c="9073">Köpek kuyruğunu sallayarak arkasına baktıktan sonra sokak boyunca ilerlemeye başladı.  </st></p>
			<p><st c="9159">“Boş ver” dedi Alice. </st><st c="9181">“İstediği zaman eve dönebilir.” Bisikletine bindi. </st><st c="9232">“Evin nerede?”  </st></p>
			<p><st c="9247">“Skyline Yolu’nda. </st><st c="9266">Oraya hiç gittin mi?”  </st></p>
			<p><st c="9288">“Hayır.”  </st></p>
			<p><st c="9297">“Oldukça uzun bir yokuştur. </st><st c="9325">Sence tırmanabilir misin?”  </st></p>
			<p><st c="9352">Alice başını salladı. </st><span><st c="9374">Senin için her şeyi yapabilirim</st></span><st c="9405">.  </st></p>
			<p><st c="9407">Bisikletlerle Alice’in evinden uzaklaştılar. </st><st c="9452">Alice Elijah’nın, anacaddeye dönüp, çocukların okuldan sonra müzik kutusundan şarkılar dinleyip gazozlarını içerek vakit geçirdiği bira dükkânının önünden geçmesini umuyordu. </st><st c="9627">Birlikte bisiklete bindiğimizi görecekler, diye düşündü. </st><st c="9684">Bu, o kızların çenelerini kapatır. </st><st c="9719">Alice ve mavi gözlü Elijah geliyor.  </st></p>
			<p><st c="9755">Ama Elijah anacaddeye dönmedi. </st><st c="9786">Bunun yerine döndüğü Locust Yolu’nda pek ev yoktu; sadece birkaç işyerinin arka kapısı ve Neptune’s Bounty konserve fabrikasının personel otoparkı vardı. </st><st c="9940">Ama bu önemli değildi. </st><st c="9963">Sonuçta Elijah onunla birlikte bisiklete biniyordu, öyle değil mi? </st><st c="10030">Alice ona, selenin üzerindeki kalçalarının zıplayışını görebileceği kadar yakındı.   </st></p>
			<p><st c="10113">Elijah arkasına dönüp ona baktığında siyah saçları rüzgârda dans etti. </st><st c="10184">“İyi misin, Alice?”  </st></p>
			<p><st c="10204">“İyiyim.” Aslında, köyden çıkıp yokuşu tırmanmaya başladıkları için nefes nefese kalmıştı. </st><st c="10295">Elijah her gün bisikletle Skyline Yolu’nu tırmanıyor olmalıydı, bu yüzden buna alışıktı; hiç yorulmuş görünmüyordu ve bacakları güçlü pistonlar gibi çalışıyordu. </st><st c="10457">Ama Alice nefes nefeseydi ve kendini zorluyordu. </st><st c="10506">Gözüne bir kürk parçası takıldı. </st><st c="10539">Yan tarafa baktığında, Buddy’nin onların peşinden geldiğini gördü. </st><st c="10606">O da yorgun görünüyordu; onlara yetişmek için koşmaya devam ederken dili upuzun dışarı sarkıyordu.  </st></p>
			<p><st c="10705">“Eve dön!”  </st></p>
			<p><st c="10716">“Ne dedin?” Elijah geriye doğru baktı.  </st></p>
			<p><st c="10755">“Yine şu aptal köpek” dedi Alice nefes nefese. </st><st c="10802">“Peşimizi bırakmıyor. </st><st c="10824">Sonra... </st><st c="10833">Kaybolacak.”  </st></p>
			<p><st c="10846">Buddy’e kızgın gözlerle baktı ama Buddy, tam da neşeli ve aptal bir köpek gibi yanında koşmaya devam ediyordu. </st><st c="10957">Alice Sen bilirsin diye düşündü. </st><st c="10990">Kendini istediğin kadar yorabilirsin. </st><st c="11028">Umurumda değil.  </st></p>
			<p><st c="11044">Yokuşu tırmanmaya devam ettiler; yol yumuşak dönemeçlerle ilerliyordu. </st><st c="11115">Alice bazen ağaçların arasından çok aşağıda kalan Fox Limanı’nı görüyordu; akşamüstü güneşinde deniz yıpranmış bakır rengiydi. </st><st c="11242">Sonra ağaçlar iyice sıklaştı; Alice artık sadece muhteşem kırmızı ve turuncu tonlarıyla bezeli ormanı görebiliyordu. </st><st c="11359">Yapraklarla kaplı yol önlerinde kıvrılarak uzanıyordu.   </st></p>
			<p><st c="11414">Elijah sonunda durduğunda Alice’in bacakları o kadar yorulmuştu ki titremeden ayakta durmakta zorlanıyordu. </st><st c="11522">Buddy ortalıkta görünmüyordu; Alice onun tek başına evin yolunu bulabilmesini diledi; çünkü onu aramaya niyeti yoktu. </st><st c="11640">Elijah orada durup ışıltılı gözleriyle ona gülümserken bunu yapamazdı. </st><st c="11711">Elijah bisikletini bir ağaca dayayıp kitap çantasını tek omzunun üstüne attı.   </st></p>
			<p><st c="11789">“Evin nerede?” diye sordu Alice.  </st></p>
			<p><st c="11822">“Şuradaki giriş.” Elijah yolda, bir direğin ucunda paslanan posta kutusunu işaret etti.  </st></p>
			<p><st c="11910">“Evine gitmeyecek miyiz?”  </st></p>
			<p><st c="11936">“Hayır. </st><st c="11944">Kuzenim bugün hasta ve evde. </st><st c="11973">Gece boyunca kustu, bu yüzden eve girmeyelim. </st><st c="12019">Zaten projem burada, ormanda. </st><st c="12049">Bisikletini bırak. </st><st c="12068">Yürümemiz gerekecek.”  </st></p>
			<p><st c="12090">Alice bisikletini Elijah’nınkinin yanına dayayıp onu takip etti; bacakları hâlâ yokuş yukarı yaptıkları yolculuk yüzünden titrekti. </st><st c="12222">Ormana girdiler. </st><st c="12239">Burada ağaçlar sıktı; yapraklar yerde kalın bir halı gibiydi. </st><st c="12301">Alice sivrisinekleri kovalayarak, neşeyle Elijah’nın peşinden gitti. </st><st c="12370">“Kuzenin sizinle mi yaşıyor?” diye sordu.  </st></p>
			<p><st c="12412">“Evet. </st><st c="12419">Geçen yıl yanımıza geldi. </st><st c="12445">Sanırım artık kalıcı. </st><st c="12467">Gidecek başka bir yeri yok.”  </st></p>
			<p><st c="12496">“Ailen bunu sorun etmiyor mu?”  </st></p>
			<p><st c="12527">“Sadece babam var. </st><st c="12546">Annem öldü.”  </st></p>
			<p><st c="12559">“Ah.” Alice bu konuda ne söyleyebileceğini bilmiyordu. </st><st c="12614">Sonunda sadece “Üzüldüm” diye mırıldanabildi, ama Elijah bunu duymamış gibi görünüyordu.   </st></p>
			<p><st c="12703">Zemindeki çalılar sıklaşıyor, dikenleri Alice’in çıplak bacaklarını çiziyordu. </st><st c="12782">Alice Elijah’ya yetişmekte güçlük çekiyordu. </st><st c="12827">Elijah önden gidiyor, Alice’i eteğine takılan böğürtlen dikenleriyle baş başa bırakıyordu.   </st></p>
			<p><st c="12918">“Elijah!”  </st></p>
			<p><st c="12928">Elijah cevap vermedi. </st><st c="12950">Sadece, omzundan sarkan kitap çantasıyla cesur bir kâşif gibi ilerlemeye devam etti.   </st></p>
			<p><st c="13035">“Bekle!”  </st></p>
			<p><st c="13044">“Bunu görmek istiyor musun, istemiyor musun?”  </st></p>
			<p><st c="13090">“Evet, ama...”  </st></p>
			<p><st c="13105">“O zaman, gel.” Elijah’nın sesinde beliren sabırsızlık Alice’i ürküttü. </st><st c="13177">Elijah birkaç metre ilerisinde durmuş ona bakıyordu; Alice Elijah’nın ellerinin yumruğa dönüştüğünü fark etti.  </st></p>
			<p><st c="13288">“Tamam” dedi uysalca. </st><st c="13310">“Geliyorum.”  </st></p>
			<p><st c="13323">Birkaç metre ileride ormanın içinde aniden bir açıklık belirdi. </st><st c="13387">Alice uzun zaman önce yıkılmış bir çiftlik evinin eski, taş temellerini gördü. </st><st c="13466">Elijah dönüp ona baktığında, yüzü akşamüstü güneşiyle alaca bulacaydı.  </st></p>
			<p><st c="13537">“İşte burada” dedi.  </st></p>
			<p><st c="13557">“Bu ne?”  </st></p>
			<p><st c="13566">Elijah diz çöküp iki ahşap kalası çekerek derin bir deliği ortaya çıkardı. </st><st c="13641">“İçeri bak” dedi. </st><st c="13659">“Kazmak için üç hafta uğraştım.”  </st></p>
			<p><st c="13692">Alice yavaşça çukura yaklaşıp içine baktı. </st><st c="13735">Akşamüstü güneşi ağaçların ardından batıyordu ve çukurun dibi gölgede kalıyordu. </st><st c="13816">Alice zeminde toplanmış yaprak katmanını görebiliyordu. </st><st c="13872">Bir kenarda, bir ip duruyordu.   </st></p>
			<p><st c="13903">“Bu, bir ayı tuzağı filan mı?”  </st></p>
			<p><st c="13934">“Olabilir. </st><st c="13945">Ağzını gizlemek için üzerini dallarla kapatırsam, bir sürü şey yakalayabilirim. </st><st c="14025">Bir geyik bile yakalayabilirim.” Çukuru işaret etti. </st><st c="14078">“Bak. </st><st c="14084">Görüyor musun?”  </st></p>
			<p><st c="14100">Alice biraz daha eğildi. </st><st c="14125">Aşağıdaki gölgelerin arasında bir şey hafifçe parladı; yaprak öbeklerinin altından dışarı uzanan, beyaz şeyler vardı.   </st></p>
			<p><st c="14243">“Bu ne?”  </st></p>
			<p><st c="14252">“Bu, benim projem.” Elijah uzanıp ipi çekti. </st><st c="14297">Çukurun dibindeki yapraklar hışırdayıp havalandı. </st><st c="14347">İp gerilip Elijah gölgelerin içinden bir şeyi dışarı çıkartırken Alice onu izledi. </st><st c="14430">Bir sepet. </st><st c="14441">Elijah onu delikten çıkartıp yere koydu. </st><st c="14482">Üzerindeki yaprakları kenara silkeleyip çukurun dibindeki beyaz şeyi ortaya çıkardı.  </st></p>
			<p><st c="14567">Bu, küçük bir kafatasıydı. </st><st c="14594">Elijah yaprakları temizlerken Alice siyah tüy öbeklerini ve cılız kaburgaları gördü. </st><st c="14679">Tümsekler halide, zincir gibi bir omurga. </st><st c="14721">İnce dallar kadar narin bacak kemikleri.  </st></p>
			<p><st c="14762">“Çok acayip değil mi? </st><st c="14784">Artık kokmuyor bile” dedi Elijah. </st><st c="14818">“Neredeyse yedi aydır orada. </st><st c="14847">Son baktığımda, üzerinde hâlâ biraz et vardı. </st><st c="14893">Onun bile yok olması çok güzel. </st><st c="14925">Mayıs ayında, hava ısınmaya başladıktan sonra gerçekten çok hızlı çürüdü.”  </st></p>
			<p><st c="15000">“Ne bu?”  </st></p>
			<p><st c="15009">“Anlayamadın mı?”  </st></p>
			<p><st c="15027">“Hayır.”  </st></p>
			<p><st c="15036">Kafatasını eline alan Elijah onu bükerek omurgadan ayırdı. </st><st c="15095">Kafatasını uzattığında, Alice irkildi.  </st></p>
			<p><st c="15134">“Yapma!” diye bağırdı.  </st></p>
			<p><st c="15157">“Miyav!”  </st></p>
			<p><st c="15166">“Elijah!”  </st></p>
			<p><st c="15176">“Ne olduğunu sen sordun.”  </st></p>
			<p><st c="15202">Alice boş göz çukurlarına baktı. </st><st c="15235">“Bu bir kedi mi?”  </st></p>
			<p><st c="15253">Elijah kitap çantasından bir poşet çıkartıp kemikleri içine yerleştirmeye başldı.  </st></p>
			<p><st c="15335">“İskeleti ne yapacaksın?”  </st></p>
			<p><st c="15361">“Fen projem için. </st><st c="15379">Yedi ayda kediden iskelete.”  </st></p>
			<p><st c="15408">“Kediyi nereden buldun?”  </st></p>
			<p><st c="15433">“Buldum.”  </st></p>
			<p><st c="15443">“Bir anda, ölü bir kedi mi </st><span><st c="15470">buldun</st></span><st c="15476">?”  </st></p>
			<p><st c="15479">Elijah bakışlarını yukarı kaldırdı. </st><st c="15515">Mavi gözleri gülümsüyordu. </st><st c="15542">Ama artık bunlar Tony Curtis’in gözleri değildi; bu gözler Alice’i korkutuyordu. </st><st c="15623">“Ölü olduğunu söyleyen oldu mu?”  </st></p>
			<p><st c="15656">Alice’in kalbi aniden hızla atmaya başladı. </st><st c="15700">Geriye doğru bir adım attı. </st><st c="15728">“Biliyor musun, sanırım artık eve dönmeliyim.”  </st></p>
			<p><st c="15775">“Neden?”  </st></p>
			<p><st c="15784">“Ödevler. </st><st c="15794">Bir sürü ödevim var.”  </st></p>
			<p><st c="15816">Elijah artık ayaktaydı; bunu hiç zorlanmadan yapmıştı. </st><st c="15871">Gülümsemesi yok olmuş, yerini sessiz bir beklenti ifadesi almıştı.  </st></p>
			<p><st c="15938">“Şey... </st><st c="15946">Okulda görüşürüz” dedi Alice. </st><st c="15976">Her tarafı birbirine benzeyen ormanda sağa sola bakınarak geri çekildi. </st><st c="16048">Ne taraftan gelmişlerdi? </st><st c="16073">Hangi yoldan dönmeliydi?  </st></p>
			<p><st c="16098">“Ama daha yeni geldin Alice” dedi Elijah. </st><st c="16140">Elinde bir şey vardı. </st><st c="16162">Alice onu ancak, Elijah onu kafasının üstüne kaldırdığında görebildi.  </st></p>
			<p><st c="16232">Bir taş.  </st></p>
			<p><st c="16241">Aldığı darbe dizlerinin üstüne çökmesine sebep oldu. </st><st c="16294">Görüşü bulanıklaşan, elleri ve ayakları uyuşan Alice çamurun içinde kıvrıldı. </st><st c="16372">Acı hissetmiyordu; sadece Elijah’nın kendisine vurduğuna inanamıyordu. </st><st c="16443">Sürünmeye başladı ama nereye gittiğini göremiyordu. </st><st c="16495">Sonra Elijah onu ayak bileklerinden yakalayıp geri çekti. </st><st c="16553">Elijah onu ayaklarından çekerken Alice’in yüzü toprağa sürtünüyordu. </st><st c="16622">Alice kurtulmak için tekme atmaya ve bağırmaya çalıştı, ama Elijah onu çukura doğru çekerken ağzı toprak ve dal parçalarıyla doldu. </st><st c="16754">Bacakları çukurun içine doğru inerken Alice bir ağaç kökünü yakalayıp tutundu; ayakları çukura doğru boşlukta sallanıyordu.   </st></p>
			<p><st c="16878">“Bırak onu, Alice” dedi Elijah.  </st></p>
			<p><st c="16910">“Beni yukarı çek! </st><st c="16928">Yukarı çek!”  </st></p>
			<p><st c="16941">“Sana </st><span><st c="16947">bırak</st></span><st c="16952"> dedim.” Elijah taşı kaldırıp Alice’in eline vurdu.   </st></p>
			<p><st c="17004">Alice çığlık atıp dalı bıraktı. </st><st c="17036">Önce ayakları yere inecek biçimde, ölü yaprakların üzerine düştü.  </st></p>
			<p><st c="17102">“Alice. </st><st c="17110">Alice.”  </st></p>
			<p><st c="17118">Düşüşle sersemleyen Alice yukarı, üzerinde görünen daire şeklindeki gökyüzü parçasına baktığında Elijah’nın öne eğilmiş, ona bakan başını gördü.  </st></p>
			<p><st c="17263">“Bunu neden yapıyorsun?” diye sızlandı. </st><st c="17303">“Neden?”  </st></p>
			<p><st c="17312">“Kişisel bir şey değil. </st><st c="17336">Sadece ne kadar sürdüğünü görmek istiyorum. </st><st c="17380">Kedi yavrusunda, yedi ay sürüyor. </st><st c="17414">Sence seninki ne kadar sürecek?”  </st></p>
			<p><st c="17447">“Bunu bana yapamazsın!”  </st></p>
			<p><st c="17471">“Hoşça kal, Alice.”  </st></p>
			<p><st c="17491">“Elijah! </st><st c="17500">Elijah!”  </st></p>
			<p><st c="17509">Tahta kalaslar deliğin ağzını kapatıp ışık çemberini yok etti. </st><st c="17572">Alice artık gökyüzünü göremiyordu. </st><st c="17607">“Bu gerçek olamaz” diye düşündü. </st><st c="17640">“Bu bir şaka olmalı. </st><st c="17661">Sadece ben korkutmaya çalışıyor. </st><st c="17694">Beni birkaç dakika burada bırakacak, sonra gelip çıkaracak. </st><st c="17754">Elbette geri gelecek.”  </st></p>
			<p><st c="17777">Sonra bir şeyin kalasların üzerine çarpma sesini duydu. </st><span><st c="17833">Taşlar. </st><st c="17841">Üzerime taş yığıyor</st></span><st c="17860">.  </st></p>
			<p><st c="17862">Ayağa kalkıp deliğe tırmanmayı denedi. </st><st c="17901">Bir asma kökü buldu, ama kök hemen elinde parçalandı. </st><st c="17955">Çamurun içini aradı ama tutabileceği bir çıkıntı bulamadı ve tekrar geri kaymadan birkaç santim bile tırmanamadı. </st><st c="18069">Çığlıkları karanlığı deliyordu.  </st></p>
			<p><st c="18101">“Elijah!” diye bağırdı.  </st></p>
			<p><st c="18125">Aldığı tek cevap, ahşabın üstüne çarpan taş sesleri oldu.  </st></p>
		</div>
	<div id="charCountTotal" value="18183"></div></body>
</html>
