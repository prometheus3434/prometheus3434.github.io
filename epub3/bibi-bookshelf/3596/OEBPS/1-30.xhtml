<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-30</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-30" xml:lang="tr-TR">
		<div>
			<p>  </p>
			<p id="_idParaDest-30" xml:lang="en-GB"><st c="0">28</st><span>  </span></p>
			<p><st c="2">Rizzoli, Dedham Yolu boyunca ilerlerken gün ışığı azalıyordu. </st><st c="65">Frost’un arabasını görüp arkasına park etti. </st><st c="110">Arabasından inip, diğer arabanın yolcu koltuğuna oturdu.  </st></p>
			<p><st c="167">“Evet” dedi. </st><st c="180">“Neler oluyor?”  </st></p>
			<p><st c="196">“Hiçbir şey olmuyor.”  </st></p>
			<p><st c="218">“Kahretsin. </st><st c="230">Bir saati geçti. </st><st c="247">Acaba onu korkutup kaçırdık mı?”  </st></p>
			<p><st c="280">“O kamyonetin Lank olmama ihtimali de hâlâ var.”  </st></p>
			<p><st c="329">“Beyaz kamyonet, Pittsfield’dan çalınmış plaka...”  </st></p>
			<p><st c="380">“Etrafta uzun süre kalmadı. </st><st c="408">Ve geri gelmedi.”  </st></p>
			<p><st c="426">“Van Gates en son ne zaman evinden çıktı?”  </st></p>
			<p><st c="469">“Öğlen civarı karısıyla birlikte markete, alışverişe gittiler. </st><st c="532">O zamandan beri evdeler.”  </st></p>
			<p><st c="558">“Önlerinden geçelim. </st><st c="579">Bir bakmak istiyorum.”  </st></p>
			<p><st c="602">Frost, Rizzoli’nin Sprague Sokağı’ndaki eve iyice bakabileceği yavaş hızla sokakta ilerledi. </st><st c="695">Bloğun diğer yanındaki gözetleme ekibinin önünden geçip köşeyi döndüler ve park ettiler.   </st></p>
			<p><st c="784">Rizzoli, “Evde olduklarından emin misin?” dedi.  </st></p>
			<p><st c="832">“Ekip ikisinin de öğlenden beri evden çıktığını görmedi.”  </st></p>
			<p><st c="890">“Bence bu ev fazla karanlık görünüyor.”  </st></p>
			<p><st c="930">Akşamın karanlığı çökerken birkaç dakika orada oturdular. </st><st c="988">Rizzoli’nin huzursuzluğu artıyordu. </st><st c="1024">Işıklar açılmamıştı. </st><st c="1045">Karı koca, ikisi de uyuyor muydu? </st><st c="1079">Gözetleme ekibi onları görmeden evden çıkmışlar mıydı?  </st></p>
			<p><span><st c="1134">O kamyonetin bu mahallede ne işi vardı?</st></span>  </p>
			<p><st c="1173">Rizzoli Frost’a baktı. </st><st c="1197">“Bu kadarı yeter. </st><st c="1215">Daha fazla beklemeyeceğim. </st><st c="1242">Onları ziyaret edelim.”  </st></p>
			<p><st c="1266">Frost bir daire çizerek evin arkasına geçti ve park etti. </st><st c="1324">Zili çalıp kapıyı vurdular. </st><st c="1352">Cevap veren olmadı. </st><st c="1372">Rizzoli verandadan indi, yürüyüş yolunda biraz geri gitti ve bakışlarını kaldırıp fallik beyaz sütunlu çiftlik evinin cephesine baktı. </st><st c="1507">Üst katta da yanan ışık yoktu. </st><st c="1538">“Kamyonet” diye düşündü. </st><st c="1563">“Buraya gelmesinin bir sebebi vardı.”  </st></p>
			<p><st c="1601">Frost, “Ne düşünüyorsun?” dedi.   </st></p>
			<p><st c="1633">Rizzoli kalbinin hızla atmaya başladığını, tüylerinin huzursuzlukla diken diken olduğunu hissedebiliyordu. </st><st c="1740">Rizzoli başını ileri doğru uzattığında, Frost mesajı aldı: </st><span><st c="1799">Arkadan dolaşacağız.</st></span>  </p>
			<p><st c="1819">Rizzoli daire çizerek yan bahçeye geçip bir kapıyı savurarak açtı. </st><st c="1887">Gördüğü şey sadece etrafı bir çitle çevrili, dar, tuğladan bir yürüyüş yolu oldu. </st><st c="1969">Bahçe düzenlemesi için yer yoktu; hatta orada duran iki çöp kutusu yerlerine zorlukla sığmıştı. </st><st c="2065">Rizzoli kapıdan geçti. </st><st c="2088">Arama izinleri yoktu ama burada ters giden bir şeyler vardı; Rizzoli’nin, bir zamanlar Warren Hoyt’un bıçağıyla yaralanmış ellerinin karıncalanıyordu. </st><st c="2239">Bir canavar insanın bedeni ve içgüdüleri üzerinde iz bırakıyordu. </st><st c="2305">Bundan sonra etrafta bir canavar olduğunda bunu fark ediyordun.  </st></p>
			<p><st c="2369">Rizzoli hemen arkasındaki Frost’la karanlık pencerelerin ve sıcak havayı serin tenine üfleyen merkezi ısıtma sisteminin önünden geçti. </st><st c="2504">Sessiz ol. </st><st c="2515">Sessiz ol. </st><st c="2526">O an yaptıkları şey haneye tecavüzdü ama Rizzoli’nin istediği tek şey pencerelerden ve arka kapıdan içeri şöyle bir göz atmaktı.   </st></p>
			<p><st c="2655">Köşeyi döndüğünde karşısında, etrafı çitle çevrili küçük bahçeyi buldu. </st><st c="2727">Arka kapı açıktı. </st><st c="2745">Bahçede kapıya doğru ilerledi ve ardında uzanan arka sokağa baktı. </st><st c="2812">Orada kimse yoktu. </st><st c="2831">Eve doğru ilerlemeye başladı ve arka kapının aralık olduğunu fark ettiğinde eve çok yaklaşmıştı.  </st></p>
			<p><st c="2928">Frost’la bakıştılar. </st><st c="2949">İkisi de silahlarını çıkardı. </st><st c="2979">Bu o kadar hızlı ve otomatik bir hareketti ki Rizzoli kendi silahını çektiğini hatırlamıyordu bile. </st><st c="3079">Frost arka kapıyı ittiğinde kapı savrularak açıldı ve mutfak döşemelerini görmelerini sağladı.  </st></p>
			<p><st c="3174">Ve kanı.  </st></p>
			<p><st c="3183">Frost içeri girip elektrik düğmesini açtı. </st><st c="3226">Mutfak ışıkları yandı. </st><st c="3249">Duvarlarda ve tezgâhtaki kan aniden gözlerinin önünde belirdi; bu o kadar büyük bir karmaşaydı ki Rizzoli biri onu itmiş gibi geriye doğru sendeledi. </st><st c="3399">Karnındaki bebek ani bir uyarı tekmesi attı.  </st></p>
			<p><st c="3444">Frost mutfaktan çıkıp koridora girdi. </st><st c="3482">Ama kıpkırmızı bir kan gölünde süzülüyormuş gibi görünen, gözleri camlaşmış Terence Van Gates’i görünce olduğu yerde kaldı. </st><span><st c="3606">Kan daha kurumamış bile</st></span><st c="3629">.  </st></p>
			<p><st c="3631">Frost’un, “Rizzoli!” diye bağırdığını duydu. </st><st c="3676">“Karısı hâlâ yaşıyor!”  </st></p>
			<p><st c="3699">Rizzoli koca göbeğiyle beceriksizce mutfaktan çıkarken neredeyse ayağı kayıyordu. </st><st c="3781">Koridor da, bu korkunç sahnenin devamı gibiydi. </st><st c="3829">Kesilen arterden fışkıran kan izi ve bir sürü damlacık bütün duvara yayılmıştı. </st><st c="3909">Oturma odasına kadar izleri takip etti; Frost çömelmiş, bir elini Bonnie Van Gates’in boynuna bastırırken bir yandan da bağırarak telsizden ambulans çağırıyordu. </st><st c="4071">Parmaklarının arasından kan sızıyordu.  </st></p>
			<p><st c="4110">Rizzoli yere düşmüş kadının yanına diz çöktü. </st><st c="4156">Bonnie’nin gözleri kocaman açılıp dehşetle kaymıştı; sanki hemen üzerinde bekleyen ve onu karşılamaya hazırlanan ölümü görebiliyordu.   </st></p>
			<p><st c="4290">“Durduramıyorum!” dedi Frost, kan parmaklarından süzülmeye devam ederken.  </st></p>
			<p><st c="4364">Rizzoli koltuğun kolundaki koruyucu örtülerden birini alıp onu önce avucunun içinde buruşturdu. </st><st c="4460">Bonnie’nin boynuna geçici bir engel oluşturmak için öne eğildi. </st><st c="4524">Frost elini çekerken, Rizzoli yarayı tutmadan hemen önce kanın kalp atışıyla dışarı fışkırmasına engel olamadı. </st><st c="4636">Buruşturulmuş kumaş hemen kanla doldu.  </st></p>
			<p><st c="4675">“Elleri de kanıyor!” dedi Frost.  </st></p>
			<p><st c="4708">Aşağı baktığında Rizzoli Bonnie’nin kesilmiş avucundan da sürekli bir kan akıntısı olduğunu gördü. </st><span><st c="4807">Hepsini durduramayız</st></span><st c="4827">.  </st></p>
			<p><st c="4829">“Ambulans?” diye sordu.  </st></p>
			<p><st c="4853">“Yolda.”  </st></p>
			<p><st c="4862">Bonnie’nin eli havaya kalkıp Rizzoli’nin koluna yapıştı.   </st></p>
			<p><st c="4919">“Sakin ol! </st><st c="4930">Kıpırdama!”  </st></p>
			<p><st c="4942">İki kolunu da havaya kaldıran Bonnie ona saldıran kişiye pençeler atan, panik halindeki bir hayvan gibi çırpınıyordu.  </st></p>
			<p><st c="5060">“Kıpırdamasına izin verme Frost!”  </st></p>
			<p><st c="5094">“Tanrım, kadın çok güçlü.”  </st></p>
			<p><st c="5121">“Bonnie, kes şunu! </st><st c="5140">Sana yardım etmeye çalışıyoruz!”  </st></p>
			<p><st c="5173">Kan bir kez daha fışkırınca Rizzoli hâkimiyetini kaybetti. </st><st c="5232">Yüzüne bir sıcaklık yayıldı ve kanın tadını aldı. </st><st c="5282">Kanın bakır kokulu ısısı midesinin bulanmasına sebep oldu. </st><st c="5341">Bonnie, bacakları pistonlar gibi bir ileri, bir geri hareket ederek yan döndü.   </st></p>
			<p><st c="5420">“Nöbet geçiriyor!” dedi Frost.  </st></p>
			<p><st c="5451">Rizzoli Bonnie’nin yanağını halıya bastırıp kumaşı tekrar yaraya kapattı. </st><st c="5525">Artık her yer kan içindeydi; Frost’un gömleğine yayılmış, kaygan derinin üstüne uyguladığı baskıyı sürdürmeye çalışan Rizzoli’nin ceketini ıslatmıştı. </st><st c="5676">Çok fazla kan vardı. </st><st c="5697">Bir insan ne kadar kan kaybedebilirdi?  </st></p>
			<p><st c="5736">Evin içinde ayak sesleri duyuldu. </st><st c="5770">Bu, sokağın karşısına park etmiş olan gözetleme ekibiydi. </st><st c="5828">İki adam hızla odaya girerken Rizzoli bakışlarını kaldırmadı bile. </st><st c="5895">Frost bağırarak onlara Bonnie’yi sabit tutmalarını söyledi. </st><st c="5955">Ama artık buna pek gerek kalmamıştı; nöbet artık acı dolu titremelere dönüşmüştü.  </st></p>
			<p><st c="6037">“Nefes almıyor” dedi Rizzoli.  </st></p>
			<p><st c="6067">“Onu sırtüstü yatırın! </st><st c="6090">Haydi, haydi.”  </st></p>
			<p><st c="6105">Frost ağzını Bonnie’nin ağzının üstüne kapatıp üfledi.   </st></p>
			<p><st c="6160">Doğrulduğunda dudakları kan içindeydi.  </st></p>
			<p><st c="6199">“Nabız yok!”  </st></p>
			<p><st c="6212">Polislerden biri ellerini Bonnie’nin göğsüne yerleştirip baskı uygulamaya başladı. </st><st c="6295">Bir, iki; avuçları Bonnie’nin Hollywood tipi dekoltesinin içine gömülmüştü. </st><st c="6371">Uyguladığı her baskıyla, yaradan çok az kan sızıntısı oluyordu. </st><st c="6435">Bonnie’nin damarlarında dolaşan, hayati organları besleyen çok az kan kalmıştı. </st><st c="6515">Kuru bir kuyudan su çekmeye çalışıyorlardı.  </st></p>
			<p><st c="6559"> Ambulans ekibi tüpleri, monitörleri ve serum torbalarıyla geldi. </st><st c="6624">Rizzoli onlara yer açmak için geri çekildiğinde aniden başının döndüğünü hissedip oturmak zorunda kaldı. </st><st c="6729">Sandalyeye oturup başını öne eğdi. </st><st c="6764">Beyaz kumaşın üzerine oturduğunu, onu muhtemelen kanlı giysileriyle lekelediğini fark etti. </st><st c="6856">Tekrar başını kaldırdığında Bonnie’ye solunum tüpü yutturduklarını gördü. </st><st c="6930">Bluzu yırtılarak açılmış, iç çamaşırı kesilmişti. </st><st c="6980">Göğsünde bir sürü EKG kablosu vardı. </st><st c="7017">Daha bir hafta önce Rizzoli dar, pembe bluzu ve ince topuklu sandaletleriyle bu kadının aptal, plastik bir Barbie bebeğe benzediğini düşünmüştü. </st><st c="7162">Şimdi gerçekten de plastik gibi görünüyordu; eti kendini bırakmıştı; gözlerinde ruhun en ufak bir ışıltısı bile yoktu. </st><st c="7281">Rizzoli Bonnie’nin birkaç metre uzağa uçmuş sandaletlerinden birini görüp o olmayacak ayakkabılarla kaçmayı deneyip denemediğini düşündü. </st><st c="7419">Etrafa kanlar saçarak o yüksek topukluların üzerinde sendeleyişini, topukların çıkardığı sesleri hayal etti. </st><st c="7528">Sağlık memurları Bonnie’yi sedyeyle dışarı çıkardıktan sonra bile Rizzoli o işe yaramaz sandalete bakıyordu.  </st></p>
			<p><st c="7637">“Kurtulamayacak” dedi Frost.  </st></p>
			<p><st c="7666">“Biliyorum.” Rizzoli ona baktı. </st><st c="7698">“Senin ağzında kan var.”  </st></p>
			<p><st c="7723">“Aynada kendine bakmalısın. </st><st c="7751">İkimiz de epey kana maruz kaldık.”  </st></p>
			<p><st c="7786">Rizzoli kanı ve içinde taşıyabileceği bir sürü korkunç şeyi düşündü. </st><st c="7855">AIDS. </st><st c="7861">Hepatit. </st><st c="7870">Söyleyebildiği tek şey, “Oldukça sağlıklı görünüyordu” oldu.  </st></p>
			<p><st c="7931">“Yine de...” dedi Frost. </st><st c="7956">“Hamile olduğunu da göz önünde bulundurursak...”  </st></p>
			<p><st c="8005">Rizzoli’nin burada, ölü bir kadının kanına bulanmış halde ne işi vardı? </st><st c="8077">Evde, televizyonun karşısında olmalıydım diye düşündü. </st><st c="8132">Şişmiş ayaklarımı havaya kaldırıyor olmalıydım. </st><st c="8180">Bir annenin hayatı böyle olmamalı. </st><st c="8215">Kimsenin hayatı böyle olmamalı.  </st></p>
			<p><st c="8247">Zorlanarak sandalyeden kalkmaya çalıştı. </st><st c="8288">Frost ona elini uzattı ve Rizzoli ilk kez, onun elini tutup kendisini ayağa kaldırmasına izin verdi. </st><st c="8389">Bazen, diye düşündü, sana uzanan yardım elini kabul etmelisin. </st><st c="8452">Bazen her şeyi tek başına yapamayacağını kabul etmelisin. </st><st c="8510">Bluzu kaskatı kesilmişti; elleri kahverengi lekelerle kaplıydı. </st><st c="8574">Olay yeri ekibi az sonra orada olurdu; onu basın takip ederdi. </st><st c="8637">Lanet olası basın, her zaman gelirdi.  </st></p>
			<p><st c="8675">Temizlenip çalışmaya başlamanın zamanı gelmişti.   </st></p>
			<p>  </p>
			<p><st c="8724">Maura arabasından inip kameralar ve uzatılan mikrofonlardan oluşan kafa karıştırıcı bir saldırıyla karşılaştı. </st><st c="8835">Polis arabalarının mavi beyaz ışıkları polis şeridinin hemen dışında toplanmış bir izleyici grubunu aydınlatıyordu. </st><st c="8951">Maura tereddüt etmedi; hızlı adımlarla eve doğru yürüyüp olay yerinde nöbet tutan polise başıyla selam verirken medyaya yaklaşma şansı tanımadı.   </st></p>
			<p><st c="9096">Polis memuru Maura’nın selamına şaşkın bir bakışla karşılık verdi. </st><st c="9163">“Ah. </st><st c="9168">Doktor Costas da geldi.”  </st></p>
			<p><st c="9193">Maura, “Ben de geldim” deyip polis şeridinin altından geçti.   </st></p>
			<p><st c="9254">“Doktor Isles?”  </st></p>
			<p><st c="9270">“Doktor Costas içeride mi?”  </st></p>
			<p><st c="9298">“Evet, ama...”  </st></p>
			<p><st c="9313">Maura, polis memurunun onu durdurmayacağını bilerek yürümeye devam etti. </st><st c="9386">Sahip olduğu otoriter hava, çok az polis memurunun sorgulamaya cesaret edebileceği bir şeydi. </st><st c="9480">İşin içinde kan olduğunda gerekli aksesuvarlar olan eldiven ve galoşları takmak için ön kapıda durdu. </st><st c="9582">İçeri girdiğinde, suç mahalli teknisyenleri ona bakmak için başlarını kaldırmadı bile. </st><st c="9669">Hepsi onu tanıyordu; buradaki varlığını sorgulamaları için bir sebep yoktu. </st><st c="9745">Engellenmeden, evin girişinden oturma odasına kadar yürüyüp kan lekeli halıyı ve ambulans ekibinden kalan tıbbi malzeme artıklarını gördü. </st><st c="9884">Yerde şırıngalar, yırtılmış paketler ve kirli gazlı bezler vardı. </st><st c="9950">Ceset yoktu.  </st></p>
			<p><st c="9963">Duvarlarında yaşanan şiddetin izini bıraktığı koridor boyunca ilerledi. </st><st c="10035">Bir yanda, arterdeki kesiğin sebep olduğu sıçrama vardı. </st><st c="10092">Diğer duvardaki izler daha belirsizdi; sadece saldırganın bıçağından sıçrayan kan damlacıkları vardı.   </st></p>
			<p><st c="10194">“Doktor?” Rizzoli koridorun diğer ucunda duruyordu.   </st></p>
			<p><st c="10246">“Beni neden aramadın?” dedi Maura.  </st></p>
			<p><st c="10281">“Bununla Costas ilgileniyor.”  </st></p>
			<p><st c="10311">“Ben de öyle duydum.”  </st></p>
			<p><st c="10333">“Burada olmana gerek yok.”  </st></p>
			<p><st c="10360">“Bana söyleyebilirdin Jane. </st><st c="10388">Bana haber verebilirdin.”  </st></p>
			<p><st c="10414">“Bu senin işin değil.”  </st></p>
			<p><st c="10437">“Bu mesele kız kardeşimle ilgili. </st><span><st c="10471">Beni</st></span><st c="10475"> ilgilendiriyor.”  </st></p>
			<p><st c="10493">“İşte tam da bu yüzden, bu dava senin değil.” Rizzoli kararlı bakışlarla ona doğru ilerledi. </st><st c="10586">“Bunu sana söylememe gerek yok. </st><st c="10618">Bunu zaten biliyorsun.”  </st></p>
			<p><st c="10642">“Bu davanın adli tabibi olmak istemiyorum. </st><st c="10685">Alındığım şey, beni gelişmelerden haberdar etmemen.”  </st></p>
			<p><st c="10738">“Buna fırsatım olmadı, tamam mı?”  </st></p>
			<p><st c="10772">“Bahanen bu mu?”  </st></p>
			<p><st c="10789">“Ama gerçek bu!” Rizzoli eliyle duvarlardaki kan lekelerini gösterdi. </st><st c="10859">“Burada iki kurbanımız vardı. </st><st c="10889">Akşam yemeği yemedim. </st><st c="10911">Saçlarımdaki kanı bile yıkamadım. </st><st c="10945">Tanrı aşkına, işemeye bile fırsatım olmadı.” Arkasını döndü. </st><st c="11006">“Kendimi sana açıklamak yerine, daha iyi şeyler yapabilirim.”  </st></p>
			<p><st c="11068">“Jane.”  </st></p>
			<p><st c="11076">“Evine dön doktor. </st><st c="11095">İşimi yapmama izin ver.”  </st></p>
			<p><st c="11120">“Jane! </st><st c="11127">Üzgünüm. </st><st c="11136">Bunları söylememeliydim.”  </st></p>
			<p><st c="11162">Rizzoli ona bakmak için tekrar döndüğünde, Maura o ana kadar farkına varamadığı şeyi gördü. </st><st c="11254">Rizzoli’nin gözleri boş bakıyordu; omuzları çökmüştü. </st><span><st c="11308">Ayakta duracak hali yok</st></span><st c="11331">.   </st></p>
			<p><st c="11333">“Ben de üzgünüm.” Rizzoli kanla lekelenmiş duvara baktı. </st><st c="11390">“Onu şu kadarcık farkla kaçırdık” dedi, baş ve işaretparmaklarını birbirine yaklaştırarak.   </st></p>
			<p><st c="11481">“Sokakta evi gözetleyen bir ekibimiz vardı. </st><st c="11525">Arabayı nasıl fark ettiğini bilmiyorum ama evin önünde durmadan geçip, bunun yerine arka kapıdan girmiş olmalı.” Başını salladı. </st><st c="11654">“Bir şekilde biliyordu. </st><st c="11678">Onu aradığımızı biliyordu. </st><st c="11705">Van Gates bu yüzden sorundu...”  </st></p>
			<p><st c="11737">“Amalthea onu uyardı...”  </st></p>
			<p><st c="11762">“Kim?”  </st></p>
			<p><st c="11769">“Amalthea. </st><st c="11780">O uyarmış olmalı. </st><st c="11798">Bir telefon, bir mektup. </st><st c="11823">Gardiyanlardan biriyle dışarı ulaştırdığı bir şey. </st><st c="11874">Ortağını koruyor.”  </st></p>
			<p><st c="11893">“Sence bunu yapabilecek kadar mantıklı düşünüyor mu?”  </st></p>
			<p><st c="11947">“Evet, düşünüyor.” Maura tereddüt etti. </st><st c="11987">“Bugün onu ziyarete gittim.”  </st></p>
			<p><st c="12016">“Bunu bana ne zaman söyleyecektin?”  </st></p>
			<p><st c="12052">“O kadın hakkımdaki sırları biliyor. </st><st c="12089">Cevapları onda.”  </st></p>
			<p><st c="12106">“Yapma lütfen, kadın gaipten sesler duyuyor.”  </st></p>
			<p><st c="12152">“Hayır, duymuyor. </st><st c="12170">Bugün, aklının tamamen başında olduğuna ve ne yaptığının çok farkında olduğuna kesinlikle ikna oldum. </st><st c="12272">Ortağını koruyor Jane. </st><st c="12295">Onu asla ele vermeyecek.”  </st></p>
			<p><st c="12321">Rizzoli bir an için ona sessizce baktı. </st><st c="12361">“Belki de gelip bunu görmen daha iyi olur. </st><st c="12404">Neyle karşı karşıya olduğumuzu bilmen gerekiyor.”  </st></p>
			<p><st c="12454">Maura Rizzoli’nin peşinden mutfağa gitti ve odada gördüğü kıyım karşısında, eşikte donakaldı. </st><st c="12548">Meslektaşı Doktor Costas cesedin üzerine eğilmişti. </st><st c="12600">Yüzünde şaşkınlığını gizleyemeyen bir ifadeyle Maura’ya baktı.   </st></p>
			<p><st c="12663">“Bu davada senin de olacağını bilmiyordum” dedi.   </st></p>
			<p><st c="12712">“Yokum. </st><st c="12720">Sadece, bunu görmem gerekiyor...” Terence Van Gates’e bakıp güçlükle yutkundu.   </st></p>
			<p><st c="12799">Costas ayağa kalktı. </st><st c="12820">“Bu çok hızlı olmuş. </st><st c="12841">Savunma yarası yok; kurbanın karşılık vermeye şansı olduğuna dair hiçbir belirti yok. </st><st c="12927">Kulaktan kulağa, tek bir kesik. </st><st c="12959">Arkadan yaklaşmış. </st><st c="12978">Kesik sol tarafta, daha yüksekte başlıyor, trakeyi geçiyor ve sağ tarafta, biraz aşağıda bitiyor.”  </st></p>
			<p><st c="13077">“Saldırgan sağ elini kullanıyormuş.”  </st></p>
			<p><st c="13114">“Ve çok güçlüymüş.” Costas diz çöküp başı nazikçe geriye doğru esnetince parlak bir kıkırdak katmanı ortaya çıktı. </st><st c="13229">“Burası, omurgaya kadar kesilmiş.” Serbest bıraktığı baş öne doğru düştü; kesiğin uçları tekrar üst üste bindi.  </st></p>
			<p><st c="13341">“Bir infaz” diye mırıldandı Maura.  </st></p>
			<p><st c="13376">“Muhtemelen.”  </st></p>
			<p><st c="13390">“İkinci kurban oturma odasında...”  </st></p>
			<p><st c="13425">“Karısı. </st><st c="13434">Bir saat önce acil serviste öldü.”  </st></p>
			<p><st c="13469">“Ama o infaz, o kadar etkili değildi” dedi Rizzoli. </st><st c="13521">“Katilin önce adamı öldürdüğünü düşünüyoruz. </st><st c="13566">Belki de Van Gates bu ziyareti bekliyordu. </st><st c="13609">Belki de, iş konuşacaklarını düşünerek, onu mutfağına kendisi aldı. </st><st c="13677">Ama saldırıyı beklemiyordu. </st><st c="13705">Savunma yarası yoktu; boğuşma izi yoktu. </st><st c="13746">Van Gates katile sırtını dönmüş ve bir kuzu gibi katledilmiş.”   </st></p>
			<p><st c="13809">“Peki ya karısı?”  </st></p>
			<p><st c="13827">“Bonny’ninki farklı bir hikâye.” Rizzoli Van Gates’e, yaşlanmakta olan bir adamın boşuna çabalarının göstergesi olan, ekilmiş ve boyanmış saç tutamlarına baktı. </st><st c="13988">“Bence Bonnie, olayın hemen üzerine geldi. </st><st c="14031">Mutfağa gelip kanı gördü. </st><st c="14057">Kocasının, neredeyse kafası kopmuş halde burada, yerde yattığını gördü. </st><st c="14129">Katil de elinde bıçağıyla hâlâ oradaydı. </st><st c="14170">Havalandırma çalışıyordu ve tüm pencereler kapalıydı. </st><st c="14224">Yalıtım için çift katlı yapılmışlardı. </st><st c="14263">Ekibimiz sokağın sonuna park ettiği için çığlıkları duyamadı. </st><st c="14325">Tabii Bonnie çığlık atmayı başardıysa.”  </st></p>
			<p><st c="14365">Rizzoli dönüp koridora açılan kapıya baktı. </st><st c="14409">Ölü kadının orada durduğunu görmüş gibi duraksadı.   </st></p>
			<p><st c="14460">“Katilin ona doğru geldiğini gördü. </st><st c="14496">Ama kocasının aksine, o katille savaştı. </st><st c="14537">Bıçak ona doğru yaklaşırken yapabileceği tek şey onu eliyle yakalamaktı. </st><st c="14610">Bıçak avucunu kesti; derisini, tendonlarını, kemiğe kadar her şeyi. </st><st c="14678">Kesik o kadar derin ki arter zarar görmüş.”  </st></p>
			<p><st c="14722"> Rizzoli kapıda durup ilerideki koridoru işaret etti. </st><st c="14775">“Elinden kanlar saçarak bu tarafa doğru koştu. </st><st c="14822">Katil hemen arkasındaydı; onu oturma odasında köşeye sıkıştırdı. </st><st c="14887">O zaman bile Bonnie savaşıyordu; kollarıyla bıçağı engellemeye çalıştı. </st><st c="14959">Ama katil boğazına son bir kesik attı. </st><st c="14998">Bu kocasının boynundaki kadar derin bir kesik değildi, ama yeterince derindi.” Rizzoli Maura’ya baktı. </st><st c="15101">“Onu bulduğumuzda yaşıyordu. </st><st c="15130">Kıl payı kaçırdık.”   </st></p>
			<p><st c="15150">Maura yerdeki Terence Van Gates’e baktı, dolaba doğru yaslandı. </st><st c="15214">İki kuzenin zehirli bağlarını kurdukları, ormandaki küçük kulübeyi düşündü. </st><span><st c="15290">Bugün hâlâ devam eden bir bağ</st></span><st c="15319">.   </st></p>
			<p><st c="15321">“Ziyarete gittiğin ilk gün Amalthea’nın sana ne dediğini hatırlıyor musun?” dedi Rizzoli.  </st></p>
			<p><st c="15411">Maura başını salladı. </st><span><st c="15433">Şimdi sen de öleceksin.</st></span>  </p>
			<p><st c="15456">“İkimiz de bunun psikotik bir saçmalama olduğunu düşünmüştük” dedi Rizzoli. </st><st c="15533">Bakışlarını yere, Van Gates’e indirdi. </st><st c="15572">“Artık, bunun bir uyarı olduğu açıkça anlaşılıyor. </st><st c="15623">Hatta bir tehdit.”  </st></p>
			<p><st c="15642">“Neden? </st><st c="15650">Ben, senin bildiğinden fazlasını bilmiyorum.”  </st></p>
			<p><st c="15696">“Belki de sebebi senin kim olduğundur doktor. </st><st c="15742">Sen Amalthea’nın kızısın.”  </st></p>
			<p><st c="15769">Buz gibi bir rüzgâr, Maura’nın omurgası boyunca tırmandı. </st><st c="15827">“Babam” dedi yumuşak bir sesle. </st><st c="15859">“Gerçekten onun kızıysam, babam kim?”  </st></p>
			<p><st c="15897">Rizzoli, Elijah Lank’in ismini söylemedi; buna gerek yoktu.  </st></p>
			<p><st c="15957">“Sen, onların ortaklığının yaşayan kanıtısın” dedi Rizzoli. </st><st c="16017">“DNA’nın yarısı Elijah’ın.”  </st></p>
			<p>  </p>
			<p><st c="16045">Maura ön kapısını kilitleyip kapı zincirini taktı. </st><st c="16096">Orada durup, Anna’yı ve Maine’deki kapılara taktırdığı bir sürü kilidi düşündü. </st><st c="16176">“Kız kardeşime dönüşüyorum” diye düşündü. </st><st c="16218">Yakında kendimi barikatlar arkasına saklayacak ya da yeni bir şehirde, yeni bir kimlikle yaşamaya başlamak için evimden kaçacağım.  </st></p>
			<p><st c="16349">Oturma odasının kapalı perdelerinin ardından far ışıkları geçti. </st><st c="16414">Rizzoli dışarı baktığında, bir devriye arabasının geçtiğini gördü. </st><st c="16481">Bu seferki Brookline polisi değildi; devriye arabasının yan tarafında Boston Polis Merkezi’nin amblemi vardı. </st><st c="16591">Bunu Rizzoli talep etmiş olmalı diye düşündü.  </st></p>
			<p><st c="16637">Mutfağa gidip kendine bir içki hazırladı. </st><st c="16679">Bu akşam gösterişli bir şey istememişti; her zamanki metropolitan kokteylini hazırlamamış, sadece portakal suyuna biraz votka ve buz eklemişti. </st><st c="16823">Mutfak masasına oturup içkisini yudumladı; bardağındaki buz küpleri tıkırdıyordu. </st><st c="16905">Tek başına içmek iyiye işaret değildi, ama bu Maura’nın umurunda değildi. </st><st c="16979">Kendini uyuşturmaya, o gece gördüklerini düşünmeyi bırakmaya ihtiyacı vardı. </st><st c="17056">Havalandırma soğuk nefesini tavandan aşağı doğru üflüyordu. </st><st c="17116">Bu gece açık pencere yoktu; her yer kilitlenip güvenli hale getirilmişti. </st><st c="17190">Maura soğuk bardak yüzünden parmaklarının üşüdüğünü hissetti. </st><st c="17252">Oturup avucuna, kılcal damarların solgun kırmızılığına baktı. </st><span><st c="17314">Damarlarımda onların kanı mı dolaşıyor?</st></span>  </p>
			<p><st c="17353">Kapı zili çaldı.  </st></p>
			<p><st c="17371">Maura’nın başı aniden doğruldu; bir an için kalbinin durduğunu hissetti; vücudundaki bütün kaslar gerilirken oturma odasına döndü. </st><st c="17502">Yavaşça ayağa kalkıp hiç ses çıkartmadan ön kapıya giden koridor boyunca ilerledi. </st><st c="17585">Orada durup, bir kurşunun ahşabı ne kadar kolay deleceğini düşündü. </st><st c="17653">Yan pencereye doğru yaklaştığında dışarıda, verandasında Ballard’ın durduğunu gördü.  </st></p>
			<p><st c="17738">Rahatlamayla iç geçirerek kapıyı açtı.  </st></p>
			<p><st c="17777">“Van Gates’e olanları duydum” dedi Ballard. </st><st c="17821">“Sen iyi misin?”  </st></p>
			<p><st c="17838">Maura, “Biraz sarsıldım. </st><st c="17863">Ama iyiyim” dedi. </st><span><st c="17881">Hayır, iyi değilim. </st><st c="17901">Sinirlerim çok bozuk; mutfağımda tek başıma içki içiyorum</st></span><st c="17958">. “İçeri gelsene” dedi.  </st></p>
			<p><st c="17982">Ballard daha önce hiç Maura’nın evine girmemişti. </st><st c="18032">İçeri girdi, kapıyı kapattı ve kilitlerken kapı zincirine baktı. </st><st c="18097">“Bir güvenlik sistemine ihtiyacın var Maura.”  </st></p>
			<p><st c="18143">“Yaptırmayı planlıyorum.”  </st></p>
			<p><st c="18169">“Kısa süre içinde yaptır, olur mu?” Ballard Maura’ya baktı. </st><st c="18229">“En iyisini seçmen konusunda sana yardım edebilirim.”  </st></p>
			<p><st c="18283">Maura başını salladı. </st><st c="18305">“Tavsiyeni almak isterim. </st><st c="18331">Bir içki ister misin?”  </st></p>
			<p><st c="18354">“Bu gece istemem, teşekkürler.”  </st></p>
			<p><st c="18386">Oturma odasına gittiler. </st><st c="18411">Ballard köşedeki piyanoya bakıp duraksadı. </st><st c="18454">“Piyano çaldığını bilmiyordum.”  </st></p>
			<p><st c="18486">“Çocukluğumdan beri çalıyorum. </st><st c="18517">Ama yeterince pratik yapmıyorum.”  </st></p>
			<p><st c="18551">“Biliyorsun, Anna da piyano çalıyordu...” Ballard durdu. </st><st c="18608">“Sanırım bunu bilmiyor olabilirsin.”  </st></p>
			<p><st c="18645">“Bilmiyordum. </st><st c="18659">Bu çok tuhaf Rick. </st><st c="18678">Onun hakkında öğrendiğim her yeni şeyle, bana ne kadar benzediğini daha çok fark ediyorum.”  </st></p>
			<p><st c="18770">“Çok güzel çalardı.” Ballard piyanoya yaklaştı. </st><st c="18818">Tuş kapağını kaldırdı ve birkaç tuşa bastı. </st><st c="18862">Kapağı kapatıp parlak siyah yüzeye bakarak durdu. </st><st c="18912">Sonra Maura’ya baktı. </st><st c="18934">“Senin için endişeleniyorum Maura. </st><st c="18969">Van Gates’in evinde olanlardan sonra, özellikle de bu gece.”  </st></p>
			<p><st c="19030">Maura içini çekip kendini kanepeye bıraktı. </st><st c="19074">“Hayatımın kontrolünü kaybettim. </st><st c="19107">Artık uyurken pencerelerimi bile açamıyorum.”  </st></p>
			<p><st c="19153">Rick de yanına oturdu. </st><st c="19176">Oturmak için Maura’nın karşısındaki sandalyeyi seçti; böylece Maura başını kaldırırsa ona bakmak zorunda kalacaktı. </st><st c="19292">“Bu gece, burada yalnız kalmaman gerektiğini düşünüyorum.”  </st></p>
			<p><st c="19351">“Burası benim evim. </st><st c="19371">Evimden çıkmayacağım.”  </st></p>
			<p><st c="19394">“O zaman çıkma.” Kısa bir sessizlik. </st><st c="19431">“Seninle kalmamı ister misin?”  </st></p>
			<p><st c="19462">Maura bakışlarını Rick’e doğru kaldırdı. </st><st c="19503">“Bunu neden yapıyorsun Rick?”  </st></p>
			<p><st c="19533">“Çünkü yanında birinin olması gerektiğini düşünüyorum.”  </st></p>
			<p><st c="19589">“Peki bunu yapması gereken kişi sen misin?”  </st></p>
			<p><st c="19633">“Başka kim yapacak? </st><st c="19653">Haline bak! </st><st c="19665">Bu evde tek başına, yapayalnız bir hayat yaşıyorsun. </st><st c="19718">Burada yalnız olduğunu düşündüğümde, olabilecek şeyler beni korkutuyor. </st><st c="19790">Anna’nın bana ihtiyacı olduğunda onun yanında olamadım. </st><st c="19846">Ama senin yanında olabilirim.” Uzanıp Maura’nın elini tuttu. </st><st c="19907">“Bana ne zaman ihtiyacın olursa, yanında olabilirim.”  </st></p>
			<p><st c="19961">Maura aşağı, Rick’in, kendi elleri üzerindeki ellerine baktı. </st><st c="20023">“Onu sevdin, değil mi?” Rick cevap vermeyince, Maura bakışlarını ona doğru kaldırdı. </st><st c="20108">“Bu doğru, değil mi Rick?”  </st></p>
			<p><st c="20135">“Bana ihtiyacı vardı.”  </st></p>
			<p><st c="20158">“Benim sorum bu değildi.”  </st></p>
			<p><st c="20184">“Orada durup zarar görmesine seyirci kalamazdım. </st><st c="20233">Özellikle o adam tarafından zarar görmesine.”  </st></p>
			<p><st c="20279">Maura, bunu en başından beri tahmin etmeliydim diye düşündü. </st><st c="20340">Bu bana bakışından, dokunuşundan anlaşılıyordu.  </st></p>
			<p><st c="20388">Rick, “Onu o gece acil serviste görseydin...” dedi. </st><st c="20440">“Morarmış göz, çürükler. </st><st c="20465">Yüzüne baktığım an, bunu ona yapan adamı öldüresiye dövmek istedim. </st><st c="20533">Beni sinirlendirebilecek çok fazla şey yok Maura, ama kadınları döven bir adam...” Keskin bir nefes aldı. </st><st c="20639">“Bunun bir daha olmasına izin veremezdim. </st><st c="20681">Çünkü Cassell bu işin peşini bırakmıyordu. </st><st c="20724">Ona telefon etmeye, onu takip etmeye devam etti, bu yüzden müdahale etmek zorunda kaldım. </st><st c="20814">Birkaç kilit takmasına yardım ettim. </st><st c="20851">İyi olup olmadığını kontrol etmek için her gün uğramaya başladım. </st><st c="20917">Sonra bir akşam, bana yemeğe kalmamı söyledi ve sonra...” Rick yenilmiş bir tavırla omzunu silkti. </st><st c="21016">“Her şey böyle başladı. </st><st c="21040">Anna korkuyordu ve bana ihtiyacı vardı. </st><st c="21080">Bu bir içgüdü, bilirsin. </st><st c="21105">Belki de bir polis içgüdüsü. </st><st c="21134">Korumak istiyorsun.”  </st></p>
			<p><span><st c="21155">Özellikle de karşındaki çekici bir kadınsa</st></span><st c="21197">.   </st></p>
			<p><st c="21199">“Sadece onu korumaya çalıştım, hepsi bu.” Maura ona baktı. </st><st c="21258">“Evet, tamam. </st><st c="21272">Sonunda ona âşık oldum.”  </st></p>
			<p><st c="21297">“Peki, bu ne Rick?” Maura Rick’in hâlâ ellerini tutan ellerine baktı. </st><st c="21367">“Burada neler oluyor? </st><st c="21389">Bunu benim için mi yapıyorsun, yoksa Anna için mi? </st><st c="21440">Çünkü ben Anna değilim. </st><st c="21464">Ben onun yedeği değilim.”  </st></p>
			<p><st c="21490">“</st><span><st c="21491">Senin</st></span><st c="21496"> bana ihtiyacın olduğu için buradayım.”  </st></p>
			<p><st c="21536">“Bu bir filmi tekrar izlemek gibi. </st><st c="21571">Kendine aynı koruyucu rolünü seçtin. </st><st c="21608">Ben ise sadece Anna’nın rolünü oynamak için gelen yedek oyuncuyum.”  </st></p>
			<p><st c="21676">“Bu doğru değil.”  </st></p>
			<p><st c="21694">“Kız kardeşimle hiç tanışmamış olsaydın, seninle sadece bir partide tanışmış olsaydık, yine de burada olur muydun?”  </st></p>
			<p><st c="21810">“Evet. </st><st c="21817">Olurdum.” Rick Maura’nın ellerini biraz daha sıkarak öne doğru eğildi. </st><st c="21888">“Olacağımdan eminim.”  </st></p>
			<p><st c="21910">Bir süre sessizce oturdular. </st><st c="21939">Maura, Ona inanmak istiyorum diye düşündü. </st><st c="21982">Ona inanmak çok kolay olurdu.  </st></p>
			<p><st c="22012">Ama bunun yerine, “Bence bu gece burada kalmamalısın” dedi.  </st></p>
			<p><st c="22072">Rick yavaşça doğruldu. </st><st c="22095">Gözleri hâlâ Maura’nın üstündeydi ama artık aralarında mesafe vardı. </st><st c="22164">Ve hayal kırıklığı.  </st></p>
			<p><st c="22184">Maura ayağa kalkınca Rick de onu izledi.  </st></p>
			<p><st c="22225">Sessizce ön kapıya doğru yürüdüler. </st><st c="22261">Rick odada durup Maura’ya döndü. </st><st c="22294">Nazikçe ellerini kaldırıp Maura’nın yanaklarını avuçlarına aldı. </st><st c="22359">Maura bu dokunuştan irkilmedi.  </st></p>
			<p><st c="22390">“Dikkatli ol” deyip kapıdan çıktı.  </st></p>
			<p><st c="22425">Maura arkasından kapıyı kilitledi.  </st></p>
		</div>
	<div id="charCountTotal" value="22460"></div></body>
</html>
