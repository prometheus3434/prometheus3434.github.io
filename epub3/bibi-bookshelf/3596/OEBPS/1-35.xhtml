<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-35</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-35" xml:lang="tr-TR">
		<div>
			<p>  </p>
			<p id="_idParaDest-35" xml:lang="en-GB"><st c="0">33</st><span>  </span></p>
			<p><span><st c="2">Dört hafta sonra  </st></span></p>
			<p>  </p>
			<p><st c="20">Bu kez oyun yoktu; deli taklidi yoktu. </st><st c="59">Amalthea Lank özel görüşme odasına girip masaya oturdu; Maura’ya çevirdiği bakışları pırıl pırıldı ve aklı tamamen başındaydı. </st><st c="186">Daha önce dağınık olan saçları şimdi düzgün bir atkuyruğu halinde geride toplanmış, yüzünün hatları iyice belirginleşmişti. </st><st c="310">Amalthea’nın yüksek elmacıkkemiklerini ve dümdüz bakışını izleyen Maura merak etti: Daha önce bunu gömeyi neden reddettim? </st><st c="433">O kadar belli ki. </st><st c="451">Yirmi beş yıl sonraki yüzüme bakıyorum.  </st></p>
			<p><st c="491">“Geri geleceğini biliyordum” dedi Amalthea. </st><st c="535">“Ve işte, buradasın.”  </st></p>
			<p><st c="557">“Neden geldiğimi biliyor musun?”  </st></p>
			<p><st c="590">“Test sonuçlarını aldın değil mi? </st><st c="624">Artık sana doğruyu söylediğimi biliyorsun. </st><st c="667">Bana inanmak istemesen de.”  </st></p>
			<p><st c="695">“Kanıta ihtiyacım vardı. </st><st c="720">İnsanlar hep yalan söyler, ama DNA söylemez.”  </st></p>
			<p><st c="766">“Bence cevabı önceden biliyordun. </st><st c="800">Pek kıymetli laboratuvar sonuçların gelmeden önce.” Amalthea sandalyesinde öne doğru eğildi ve Maura’ya neredeyse sıcak denebilecek bir gülümsemeyle baktı. </st><st c="956">“Ağzın babana benziyor Maura. </st><st c="986">Bunu biliyor muydun? </st><st c="1007">Ve gözlerin, elmacıkkemiklerin de bana benziyor. </st><st c="1056">Kendimi ve Elijah’yı yüzünde görebiliyorum. </st><st c="1100">Biz bir aileyiz. </st><st c="1117">Aynı kanı taşıyoruz. </st><st c="1138">Sen, ben, Elijah. </st><st c="1156">Ve erkek kardeşin.” Durdu. </st><st c="1183">“Onun kardeşin olduğunu biliyorsun, değil mi?”  </st></p>
			<p><st c="1230">Maura yutkundu. </st><st c="1246">“Evet” dedi. </st><span><st c="1259">Kendine ayırdığın bebek. </st><st c="1284">Beni ve kız kardeşimi sattın, ama oğlunu kendine sakladın</st></span><st c="1341">.  </st></p>
			<p><st c="1343">“Bana Samuel’in nasıl öldüğünü anlatmadın” dedi Amalthea. </st><st c="1401">“O kadının onu nasıl öldürdüğünü.”  </st></p>
			<p><st c="1436">“Nefsi müdafaaydı. </st><st c="1455">Bilmen gereken tek şey bu. </st><st c="1482">Kadının saldırmak dışında seçeneği yoktu.”  </st></p>
			<p><st c="1525">“Peki şu, Mattie Purvis denen kadın kim? </st><st c="1566">Onun hakkında daha çok şey öğrenmek istiyorum.”  </st></p>
			<p><st c="1614">Maura hiçbir şey söylemedi.  </st></p>
			<p><st c="1642">“Televizyonda fotoğrafını gördüm. </st><st c="1676">Bana öyle özel biriymiş gibi görünmedi. </st><st c="1716">Bunu nasıl yapabildiğini anlayamadım.”  </st></p>
			<p><st c="1755">“İnsanlar hayatta kalmak için her şeyi yapar.”  </st></p>
			<p><st c="1802">“Nerede yaşıyor? </st><st c="1819">Hangi sokakta? </st><st c="1834">Televizyonda, Natick’te yaşadığını söylediler.”  </st></p>
			<p><st c="1882">Maura annesinin karanlık gözlerinin içine bakıp ürperdiğini hissetti. </st><st c="1952">Kendi adına değil, Mattie Purvis için korkmuştu. </st><st c="2001">“Bunu neden öğrenmek istiyorsun?”  </st></p>
			<p><st c="2035">“Bilmeye hakkım var. </st><st c="2056">Onun annesiyim.”  </st></p>
			<p><st c="2073">“Anne mi?” Maura neredeyse gülecekti. </st><st c="2111">“Gerçekten bu unvanı hak ettiğine inanıyor musun?”  </st></p>
			<p><st c="2162">“Ama onun annesiyim. </st><st c="2183">Sen de Samuel’in kız kardeşisin.” Amalthea biraz daha yaklaştı. </st><st c="2247">“Bilmeye hakkımız var. </st><st c="2270">Biz onun ailesiyiz Maura. </st><st c="2296">Bu hayatta, kan bağından daha önemli hiçbir şey yoktur.”  </st></p>
			<p><st c="2353">Maura kendininkilere huzursuz edecek kadar benzeyen gözlere baktığında orada kendi zekâsının, hatta dehanın ışıltısını gördü. </st><st c="2479">Ama bu yoldan çıkmış bir pırıltı, parçalanmış bir aynadaki kırık dökük bir yansımaydı.   </st></p>
			<p><st c="2566">“Kan bağının hiçbir anlamı yoktur” dedi Maura.  </st></p>
			<p><st c="2613">“O zaman neden buradasın?”  </st></p>
			<p><st c="2640">“Sana son bir kez bakmak istediğim için geldim. </st><st c="2688">Sonra gideceğim. </st><st c="2705">Çünkü DNA ne derse desin, senin annem olmadığına karar verdim.”  </st></p>
			<p><st c="2769">“O halde annen kim?”  </st></p>
			<p><st c="2790">“Beni seven kadın. </st><st c="2809">Sen sevmeyi bilmiyorsun.”  </st></p>
			<p><st c="2835">“Erkek kardeşini sevdim. </st><st c="2860">Seni de sevebilirim.” Amalthea masanın karşısından uzanıp Maura’nın yanağını okşadı. </st><st c="2945">Bu, gerçek bi annenin sıcak eli gibi, çok nazik bir dokunuştu. </st><st c="3008">“Bana bir şans ver” diye fısıldadı.  </st></p>
			<p><st c="3044">“Hoşça kal Amalthea.” Maura ayağa kalkıp gardiyanı çağıran düğmeye bastı. </st><st c="3118">İnterkoma, “Burada işim bitti” dedi. </st><st c="3155">“Gitmeye hazırım.”  </st></p>
			<p><st c="3174">Amalthea “Geri geleceksin” dedi.  </st></p>
			<p><st c="3207">Maura ona bakmadı; odadan çıkarken omzunun üstünden bir bakış bile atmadı. </st><st c="3282">Amalthea’nın arkasından seslendiğini duydu: “Maura! </st><st c="3334">Geri </st><span><st c="3339">geleceksin.</st></span><st c="3350">”  </st></p>
			<p><st c="3353">Maura ziyaretçi giriş odasında cüzdanını, ehliyetini, kredi kartlarını geri almak için durdu. </st><st c="3447">Kimliğini kanıtlayan her şey. </st><st c="3477">Ama ben zaten kim olduğumu biliyorum diye düşündü.  </st></p>
			<p><st c="3528">Ve kim olmadığımı da biliyorum.  </st></p>
			<p><st c="3560">Maura dışarı, yaz akşamüstünün sıcağına çıktığında durup derin bir nefes aldı. </st><st c="3639">Günün sıcaklığının, hapishanenin pisliğini ciğerlerinden temizlediğini hissetti. </st><st c="3720">Amathea Lank’in zehirinin hayatından temizlendiğini de hissetti.   </st></p>
			<p><st c="3785">Maura yüzünde, gözlerinde ebeveyninin izlerini taşıyordu. </st><st c="3843">Damarlarında katillerin kanı akıyordu. </st><st c="3882">Ama kötülük kalıtımsal değildi. </st><st c="3914">Genlerinde bu potansiyeli taşısa da, doğan her çocuk bu ihtimali taşıyordu. </st><span><st c="3990">Bu konuda farklı değilim. </st><st c="4016">Hepimiz canavarların çocuklarıyız</st></span><st c="4049">.  </st></p>
			<p><st c="4051">Yürüyerek tutsak ruhlarla dolu binadan uzaklaştı. </st><st c="4101">Önünde arabası ve eve dönüş yolu vardı. </st><st c="4141">Arkasına bakmadı.</st></p>
		</div>
	<div id="charCountTotal" value="4158"></div></body>
</html>
