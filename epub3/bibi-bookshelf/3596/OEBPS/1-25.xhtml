<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-25</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-25" xml:lang="tr-TR">
		<div>
			<p>  </p>
			<p id="_idParaDest-25" xml:lang="en-GB"><st c="0">23</st><span>  </span></p>
			<p><st c="2">Mattie Purvis karanlıkta oturmuş, bir insanın ne kadar sürede açlıktan öleceğini düşünüyordu. </st><st c="97">Yiyeceklerini çok hızlı tüketiyordu. </st><st c="134">Alışveriş torbasında sadece altı Hershey çikolata, yarım paket tuzlu kraker ve birkaç şerit kurutulmuş et kalmıştı. </st><st c="250">Bunları idareli kullanmalıyım diye düşündü. </st><st c="294">Elimden geldiğince uzun dayanmalarını sağlamalıyım...  </st></p>
			<p><span><st c="348">Neden? </st><st c="355">Bunun yerine, susuzluktan ölmek daha mı iyi?  </st></span></p>
			<p><st c="400">Kıymetli çikolatadan bir lokma ısırdı ve hemen ikinci bir ısırık almak istedi ama iradesiyle kendini kontrol etmeyi başardı. </st><st c="525">Dikkatle, çikolatanın geri kalanını daha sonrası için tekrar paketine sardı. </st><st c="602">Çok çaresiz kalırsam, kâğıtları da yiyebilirim diye düşündü. </st><st c="663">Kâğıt yenebilirdi, değil mi? </st><st c="692">Ağaçlardan yapılıyordu ve aç geyikler ağaç kabuklarını yerdi; yani besin değeri olmalıydı. </st><st c="783">Evet, kâğıtları sakla. </st><st c="806">Onları temiz tut. </st><st c="824">İsteksizce, bir kısmını yediği çikolatayı tekrar torbaya koydu. </st><st c="888">Gözlerini kapatıp hamburgerleri, kızarmış tavukları ve Dwayne ona, hamile kadınları ineklere benzettiğini söylediğinden beri kendine yasakladığı bütün o yiyecekleri düşündü. </st><st c="1062">Bu, Mattie’nin ona inekleri hatırlattığı anlamına geliyordu. </st><st c="1123">Bundan sonraki iki hafta boyunca salata dışında hiçbir şey yememiş, sonunda bir gün, başı döndüğü için Macy’s’in ortasında yere oturmak zorunda kalmıştı. </st><st c="1277">Endişeli kadınlar etraflarında toplanıp ona tekrar tekrar karısının iyi olup olmadığını sorarken Dwayne’in yüzü gitgide kızarmıştı. </st><st c="1409">İnsanları elleriyle kovalarken Mattie’ye ayağa kalkmasını söylemişti. </st><st c="1479">Dwayne her zaman, imajın çok önemli olduğunu söylemeyi severdi ve Bay BMW orada, hamile pantolonuyla yerlerde sürünen inek gibi karısının yanındaydı. </st><span><st c="1629">Evet, ben bir ineğim, Dwayne. </st><st c="1659">Bebeğini taşıyan büyük, güzel bir inek. </st><st c="1699">Şimdi gelip bizi kurtar. </st><st c="1724">Lanet olsun. </st><st c="1737">Bizi kurtar. </st><st c="1750">Bizi kurtar</st></span><st c="1761">.  </st></p>
			<p><st c="1763">Başının üstünde bir ayak sesi duydu.  </st></p>
			<p><st c="1800">Onu kaçıran kişi yaklaşırken bakışlarını yukarı kaldırdı. </st><st c="1858">Adamın hafif ve avının peşindeki bir kedi gibi dikkatli adımlarını tanımaya başlamıştı. </st><st c="1946">Adam her yanına geldiğinde Mattie ondan kendisini serbest bırakmasını istiyordu. </st><st c="2027">Adam her seferinde arkasını dönüp gidiyor ve onu bu kutunun içinde bırakıyordu. </st><st c="2107">Ve artık hem yiyecekleri, hem de suyu azalmaya başlamıştı.   </st></p>
			<p><st c="2166">“Hanımefendi.”  </st></p>
			<p><st c="2181">Mattie cevap vermedi. </st><st c="2203">“Bırak merak etsin” diye düşündü. </st><st c="2237">“İyi olup olmadığıma bakmak için kutuyu açmak zorunda kalacak. </st><st c="2300">Beni canlı tutmak zorunda, yoksa pek kıymetli fidyesini alamaz.”  </st></p>
			<p><st c="2365">“Konuş benimle hanımefendi.”  </st></p>
			<p><st c="2394">Mattie sessiz kaldı. </st><st c="2415">Başka hiçbir şey işe yaramadı diye düşündü. </st><st c="2459">Belki bu onu korkutur.  </st></p>
			<p><st c="2482">Adam toprağa vurdu. </st><st c="2502">“Orada mısın?”  </st></p>
			<p><span><st c="2517">Başka nerede olabilirim, pislik?</st></span>  </p>
			<p><st c="2549">Uzun bir sessizlik oldu. </st><st c="2575">“Zaten öldüysen, seni oradan çıkarmamın da bir anlamı kalmaz, değil mi?” Ayak sesleri uzaklaştı.   </st></p>
			<p><st c="2672">“Bekle! </st><st c="2680">Bekle!” Mattie feneri açtı. </st><st c="2708">Tavana vurmaya başladı. </st><st c="2732">“Geri gel, lanet olası herif! </st><st c="2762">Geri gel!” Kalbi hızla atarak etrafı dinledi. </st><st c="2808">Adamın ayak seslerini duyduğunda neredeyse rahatlamayla gülecekti. </st><st c="2875">Bu, ne kadar acınası bir durumdu böyle! </st><st c="2915">Artık görmezden gelinen bir sevgili gibi, ona kendisiyle ilgilenmesi için yalvarmaya başlamıştı.   </st></p>
			<p><st c="3012">“Demek uyandın” dedi adam.  </st></p>
			<p><st c="3039">“Kocamla konuştun mu? </st><st c="3061">Sana ne zaman paranı ödeyecek?”  </st></p>
			<p><st c="3093">“Kendini nasıl hissediyorsun?”  </st></p>
			<p><st c="3124">“Neden hiçbir soruma cevap vermiyorsun?”  </st></p>
			<p><st c="3165">“Önce sen benimkine cevap ver.”  </st></p>
			<p><st c="3197">“Ah, kendimi harika hissediyorum!”  </st></p>
			<p><st c="3232">“Bebek nasıl?”  </st></p>
			<p><st c="3247">“Yiyeceğim bitiyor. </st><st c="3267">Daha fazla yiyeceğe ihtiyacım var.”  </st></p>
			<p><st c="3303">“Yeterince yiyeceğin var.”  </st></p>
			<p><st c="3330">“Üzgünüm ama burada, aşağıda olan sen değilsin; benim! </st><st c="3385">Açlıktan ölüyorum. </st><st c="3404">Ölürsem, paranı nasıl alacaksın?”  </st></p>
			<p><st c="3438">“Sakin ol, hanımefendi. </st><st c="3462">Her şey yoluna girecek.”  </st></p>
			<p><st c="3487">“</st><span><st c="3488">Hiçbir</st></span><st c="3494"> şey yolunda değil!”  </st></p>
			<p><st c="3515">Cevap gelmedi.  </st></p>
			<p><st c="3530">“Hey! </st><st c="3536">Hey!” diye bağırdı Mattie.  </st></p>
			<p><st c="3563">Ayak sesleri uzaklaşıyordu.  </st></p>
			<p><st c="3591">“Bekle!” Tavana vurdu. </st><st c="3614">“Geri gel!” İki eliyle birden tahtayı yumrukladı. </st><st c="3664">Aniden daha önce hiç hissetmediği kadar büyük bir öfke onu ele geçirdi. </st><st c="3736">“Bana bunu yapamazsın! </st><st c="3759">Ben bir </st><span><st c="3767">hayvan</st></span><st c="3773"> değilim!” diye bağırdı. </st><st c="3798">Duvara dayanıp yere çöktü; yaralı elleri zonkluyordu; vücudu hıçkırıklarla sarsılıyordu. </st><st c="3887">Bunlar yenilgi değil, öfke hıçkırıklarıydı. </st><st c="3931">“Lanet olsun” dedi. </st><st c="3951">“Lanet olsun. </st><st c="3965">Ve, Dwayne’e de lanet olsun. </st><st c="3994">Ve dünyadaki bütün diğer pisliklere de lanet olsun!”  </st></p>
			<p><st c="4047">Tükenmiş halde sırtüstü yattı. </st><st c="4078">Kollarını gözlerinin üstüne kapatıp gözyaşlarını sildi. </st><st c="4134">Bizden ne istiyor diye düşündü. </st><st c="4166">Şimdiye kadar Dwayne ona parasını vermiş olmalıydı. </st><st c="4218">O zaman, neden hâlâ buradayım? </st><st c="4249">Neyi bekliyor?  </st></p>
			<p><st c="4264">Bebek tekme attı. </st><st c="4282">Mattie ellerini karnına bastırdı; bu, onları ayıran derinin ilettiği, sakinleştirici bir dokunuştu. </st><st c="4382">Rahminin daraldığını, bir kasılmanın ilk habercisini hissetti. </st><st c="4445">“Zavallı bebeğim. </st><st c="4463">Zavallı...”  </st></p>
			<p><st c="4475">Bebek.  </st></p>
			<p><st c="4482">Mattie durup düşünmeye başladı. </st><st c="4514">Hava deliğinden yaptıkları tüm konuşmaları hatırladı. </st><st c="4568">Dwayne’den hiç bahsetmemişlerdi. </st><st c="4601">Ya da paradan. </st><st c="4616">Bu çok anlamsızdı. </st><st c="4635">Pislik herif para istiyorsa, gitmesi gereken kişi Dwayne’di. </st><st c="4696">Ama bana kocamı sormadı. </st><st c="4721">Dwayne’den bahsetmedi. </st><st c="4744">Ya onu hiç aramadıysa? </st><st c="4767">Ya ondan hiç fidye istemediyse?  </st></p>
			<p><span><st c="4799">O zaman, ne istiyor?</st></span>  </p>
			<p><st c="4819">Fenerin ışığı parlaklığını yitirdi. </st><st c="4856">İkinci set piller bitmek üzereydi. </st><st c="4891">İki set pili daha vardı; ondan sonrası, tamamen karanlıktı. </st><st c="4951">Bu kez alışveriş torbasına uzanıp yeni bir paketi açarken paniğe kapılmadı. </st><st c="5027">Bunu bir kez yaptım. </st><st c="5048">Tekrar yapabilirim. </st><st c="5068">Arka kapağı döndürerek açtı, eski pilleri çıkartıp yenilerini yerleştirdi. </st><st c="5143">Parlak bir ışık belirdi; bu, yaklaştığından korktuğu uzun gece için geçici bir çözümdü.  </st></p>
			<p><span><st c="5231">Herkes ölür. </st><st c="5244">Ama ben burada, kimsenin kemiklerimi bile bulamayacağı bu kutunun içinde ölmek istemiyorum.  </st></span></p>
			<p><st c="5336">Işığını elinden geldiğince uzun süre sakla. </st><st c="5380">Düğmeyi kapatıp karanlıkta uzanırken korku sinsice yaklaşıp dokungaçlarını daha da sıkı sardı. </st><st c="5475">Kimse bilmiyor diye düşündü Mattie. </st><st c="5511">Kimse burada olduğumu bilmiyor.  </st></p>
			<p><st c="5543">Kes şunu Mattie. </st><st c="5560">Kendini kaybetme. </st><st c="5578">Kendini bir tek sen kurtarabilirsin.  </st></p>
			<p><st c="5615">Yan dönüp kollarını bedenine doladı. </st><st c="5652">Yerde bir şeyin yuvarlandığını duydu. </st><st c="5690">Bu, artık işe yaramaz hale gelmiş, bitik pillerden biriydi.   </st></p>
			<p><span><st c="5750">Ya kimse kaçırıldığımı bilmiyorsa? </st><st c="5785">Ya kimse hâlâ hayatta olduğumu bilmiyorsa?  </st></span></p>
			<p><st c="5828">Kollarını karnının etrafına dolayıp, onu kaçıran adamla yaptığı konuşmaların hepsini tek tek düşündü. </st><span><st c="5930">Kendini nasıl hissediyorsun?</st></span><st c="5958"> Adam sürekli bunu soruyordu; kendini nasıl hissettiğini. </st><st c="6016">Umurundaymış gibi. </st><st c="6035">Hamile bir kadını bir kutuya tıkan bir adam, kendini nasıl hissettiğini umursarmış gibi. </st><st c="6124">Ama adam sürekli bu soruyu soruyor, Mattie de sürekli ona kendisini serbest bırakması için yalvarıyordu.  </st></p>
			<p><span><st c="6229">Başka bir cevap bekliyor</st></span><st c="6253">.  </st></p>
			<p><st c="6255">Dizlerini daha da kendine doğru çekince ayağını çarptığı bir şey yuvarlandı. </st><st c="6332">Mattie dikleşip oturdu ve feneri açtı. </st><st c="6371">Etrafa dağılan pilleri aramaya başladı. </st><st c="6411">Pakete dört eski, iki yeni pili vardı. </st><st c="6450">Bir de, fenerin içindekiler. </st><st c="6479">Feneri tekrar kapattı. </st><st c="6502">Işığını koru. </st><st c="6516">Işığını koru.  </st></p>
			<p><st c="6530">Karanlıkta ayakkabısının bağcıklarını çözmeye başladı.  </st></p>
		</div>
	<div id="charCountTotal" value="6585"></div></body>
</html>
