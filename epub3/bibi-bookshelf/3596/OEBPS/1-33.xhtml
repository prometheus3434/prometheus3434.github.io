<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-33</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-33" xml:lang="tr-TR">
		<div>
			<p>  </p>
			<p id="_idParaDest-33" xml:lang="en-GB"><st c="0">31</st><span>  </span></p>
			<p><st c="2">Ölüler, iyi arkadaşlar değildi.   </st></p>
			<p><st c="35">Maura mikroskopunun başına oturdu ve akciğerlerin, karaciğerin ve pankreasın parçalarını inceledi. </st><st c="134">Bir intihar vakasının ölü kalıntılarından kesilmiş doku parçaları camın altına konulmuş, hematoksilen eozin preparatının içinde parlak pembe ve mor renklerde duruyordu. </st><st c="303">Camların ara sıra duyulan klik sesi ve havalandırma pervanesinin belli belirsiz tıslaması dışında bina sessizdi. </st><st c="416">Ama içeride insanlar vardı; alt kattaki soğuk odada yarım düzine sessiz ziyaretçi ceset torbalarının içinde duruyordu. </st><st c="535">Bunlar, ancak biri onları kesip incelemeye istekli olursa anlatacak bir hikâyesi olan, talepkâr olmayan konuklardı.   </st></p>
			<p><st c="651">Masasındaki telefon çaldığında Maura çağrıyı mesai saatleri dışında devreye giren kaydın yanıtlamasına izin verdi. </st><span><st c="766">Burada ölüler dışında kimse yok. </st><st c="799">Bir de ben</st></span><st c="809">.  </st></p>
			<p><st c="811">Maura’nın mikroskop lensinin altında gördüğü yeni bir hikâye değildi. </st><st c="881">Genç organlar, sağlıklı dokular. </st><st c="914">Bu beden, içindeki ruh isteseydi, içinden gelen bir ses, </st><span><st c="971">Dur, biraz bekle. </st><st c="989">Kalp kırıklığı geçicidir. </st><st c="1015">Bu acı geçecek ve sen bir gün sevebileceğin başka bir kız bulacaksın</st></span><st c="1083"> deseydi, daha uzun yıllar yaşayabilecek, sağlıklı bir bedendi.   </st></p>
			<p><st c="1147">Maura son camı da bitirip kutuya koydu. </st><st c="1187">Orada otururken bir an, zihninde az önce incelediği cam değil, başka bir görüntü vardı: koyu renk saçlı, yeşil gözlü, genç bir adam. </st><st c="1320">Maura otopsiyi izlememişti; o akşamüstü, Doktor Bristol cesedi kesip incelerken üst katta, ofisinde kalmıştı. </st><st c="1430">Ama akşamın geç saatlerine kadar rapor yazıp mikroskop camlarını incelerken bile, aklında o adam vardı. </st><span><st c="1534">O adamın gerçekten kim olduğunu bilmek istiyor muyum?</st></span><st c="1587"> Buna hâlâ karar vermemişti. </st><st c="1616">Çantasını alıp kolunda bir sürü dosyayla masasından kalkarken bile, cevaptan emin değildi.   </st></p>
			<p><st c="1707">Telefon bir kez daha çaldı; Maura yine umursamadı.  </st></p>
			<p><st c="1758">Sessiz koridor boyunca ilerlerken kapalı kapıların ve boş ofislerin önünden geçti. </st><st c="1841">Bu boş binadan çıkıp arabasındaki pençe izlerini bulduğu başka bir akşamı hatırladı ve kalbi biraz daha hızlı atmaya başladı.  </st></p>
			<p><span><st c="1967">Ama artık o öldü. </st><st c="1985">Canavar öldü</st></span><st c="1997">.  </st></p>
			<p><st c="1999">Arka kapıdan, yaz sıcağının hüküm sürdüğü yumuşak geceye çıktı. </st><st c="2063">Binanın dış cephe ışıklarının altında durup gölgeler içindeki otoparkı gözleriyle taradı. </st><st c="2153">Işığın parlaklığına çekilen pervaneler lambanın etrafına toplanmıştı; Maura ampule çarpan kanatların sesini duyabiliyordu. </st><st c="2276">Sonra bir ses daha geldi; bir arabanın kapısının kapanma sesi. </st><st c="2339">Bir siluet ona doğru ilerledi; lambanın ışığına yaklaştıkça hatları belirginleşiyordu.   </st></p>
			<p><st c="2426">Maura gelenin Ballard olduğunu gördüğünde rahatlayarak derin bir nefes verdi. </st><st c="2504">“Beni mi bekliyordun?”  </st></p>
			<p><st c="2527">“Arabanı otoparkta gördüm. </st><st c="2554">Sana telefonla ulaşmaya çalıştım.”  </st></p>
			<p><st c="2589">“Beşten sonra, telesekreter devreye giriyor.”  </st></p>
			<p><st c="2635">“Cep telefonuna da cevap vermedin.”  </st></p>
			<p><st c="2671">“Kapattım. </st><st c="2682">Artık bana göz kulak olmana gerek yok Rick. </st><st c="2726">Ben iyiyim.”  </st></p>
			<p><st c="2739">“Gerçekten iyi misin?”  </st></p>
			<p><st c="2762">Maura içini çekip arabasına doğru ilerledi. </st><st c="2806">Yıldızların şehir ışıklarıyla sönükleştiği göğe baktı. </st><st c="2861">“DNA konusunda ne yapacağıma karar vermeliyim. </st><st c="2908">Gerçeği bilmeyi gerçekten isteyip istemediğime.”  </st></p>
			<p><st c="2957">“O halde, yapma. </st><st c="2974">Onlarla kan bağın olup olmaması önemli değil. </st><st c="3020">Senin kişiliğinle, Amalthea’nın hiçbir ilgisi yok.”  </st></p>
			<p><st c="3072">Maura, “Eskiden ben de bunu söylerdim” dedi. </st><span><st c="3117">Kimlerle aynı kandan geldiğimi öğrenmeden önce. </st><st c="3165">Bir canavarlar ailesinin üyesi olabileceğimi öğrenmeden önce</st></span><st c="3225">.  </st></p>
			<p><st c="3227">“Kötülük kalıtımsal değildir.”  </st></p>
			<p><st c="3258">“Yine de, ailende birkaç seri katil olduğunu bilmek hoş bir his değil.”  </st></p>
			<p><st c="3330">Maura kapının kilidini açıp direksiyonun arkasına geçti. </st><st c="3387">Anahtarı henüz yerine takmıştı ki Ballard arabanın içine doğru eğildi.   </st></p>
			<p><st c="3458">“Maura” dedi. </st><st c="3472">“Benimle akşam yemeği ye.”  </st></p>
			<p><st c="3499">Maura duraksadı; Rick’e bakmıyordu. </st><st c="3535">Bu daveti değerlendirirken sadece gösterge panelinin ışıklarının yeşil pırıltısına bakıyordu.  </st></p>
			<p><st c="3629">“Dün gece” dedi Rick, “bana bir soru sordun. </st><st c="3674">Kız kardeşine âşık olmasaydım da sana ilgi duyup duymayacağımı sordun. </st><st c="3745">Cevabıma inandığını sanmıyorum.”  </st></p>
			<p><st c="3778">Maura dönüp ona baktı. </st><st c="3801">“Bunu gerçekten bilmenin bir yolu yok, değil mi? </st><st c="3850">Çünkü kız kardeşime </st><span><st c="3870">gerçekten</st></span><st c="3879"> âşık oldun.”  </st></p>
			<p><st c="3893">“Bana seni tanımam için bir şans ver. </st><st c="3931">Orada, ormanda olanları ben hayal etmedim. </st><st c="3974">Sen de hissettin; ben de hissettim. </st><st c="4010">Aramızda bir şey vardı.” Rick biraz daha yaklaştı. </st><st c="4061">Yumuşak bir sesle, “Sadece bir akşam yemeği Maura” dedi.  </st></p>
			<p><st c="4118">Maura bu steril binada, yanında sadece ölülerle çalışarak geçirdiği saatleri düşündü. </st><st c="4204">Bu gece yalnız kalmak istemiyorum diye düşündü. </st><st c="4252">Canlı insanlarla birlikte olmak istiyorum.  </st></p>
			<p><st c="4295">“Çin mahallesi hemen sokağın sonunda” dedi. </st><st c="4339">“Oraya gidelim mi?”  </st></p>
			<p><st c="4359">Rick Maura’nın yanına, yolcu koltuğuna oturdu; bir an birbirlerine baktılar. </st><st c="4436">Otopark lambasının ışığı Rick’in yüzüne vurup yarısını gölgede bırakıyordu. </st><st c="4512">Maura’nın yanağına dokunmak için uzandı. </st><st c="4553">Sonra kolunu ona dolayıp kendine doğru çekti, ama Maura zaten oradaydı; ona doğru eğilmiş, onunla ortada buluşmaya hazırdı. </st><st c="4677">Hatta bunun istiyordu. </st><st c="4700">Rick’in ağzı Maura’nınkini buldu ve Maura iç geçirdiğini duydu. </st><st c="4764">Rick’in onu kollarının sıcaklığına doğru çektiğini hissetti.   </st></p>
			<p><st c="4825">Patlama onu sarstı.  </st></p>
			<p><st c="4845">Rick’in penceresi patlayıp parçalar yanağına saplandığında, Maura irkildi. </st><st c="4920">Tekrar Rick’e bakmak için gözlerini açtı. </st><st c="4962">Bir zamanlar yüzünün sol kısmı olan yer, şimdi kanlı bir lapa halindeydi. </st><st c="5036">Rick’in vücudu yavaşça Maura’nın üzerine devrildi. </st><st c="5087">Başı kasıklarına düştü ve kanının ısısı kucağını doldurdu.  </st></p>
			<p><st c="5146">“Rick! </st><span><st c="5153">Rick!</st></span><st c="5158">”  </st></p>
			<p><st c="5161">Dışarıdaki bir hareket dikkatini çekti. </st><st c="5201">Bakışlarını yukarı kaldırdığında, karanlığın içinden çıkan siyahlar içindeki birinin bir robot gibi hareket ederek ona yaklaştığını gördü.  </st></p>
			<p><span><st c="5340">Beni öldürmeye geliyor</st></span><st c="5362">.  </st></p>
			<p><span><st c="5364">Sür arabayı. </st><st c="5377">Sür.  </st></span></p>
			<p><st c="5382">Maura Rick’in vücudunu iterek onu vitesin üzerinden kaldırmaya çalıştı; mahvolmuş yüzünden akan kan ellerini kayganlaştırıyordu. </st><st c="5511">Geri vitese takıp gaza basmayı başardı.  </st></p>
			<p><st c="5551">Lexus durduğu yerden geriye doğru hızla atıldı.   </st></p>
			<p><st c="5599">Katil arkasında bir yerlerdeydi ve yaklaşıyordu.   </st></p>
			<p><st c="5648">Büyük bir çabayla Rick’in yüzünü vitesin üzerinden kaldırdı; parmakları kanlı etin içine battı. </st><st c="5744">Vitesi ileri aldı.  </st></p>
			<p><st c="5763">Arka cam patladı ve cam parçaları üstüne yağarken Maura irkildi.  </st></p>
			<p><st c="5828">Gazı kökledi. </st><st c="5842">Lexus acı bir çığlıkla ileri atıldı. </st><st c="5879">Katil Maura’ya en yakın otopark çıkışının önünü kesmişti; artık gidebileceği tek yön vardı; hemen yandaki, Boston Üniversitesi Tıp Merkezi’nin otoparkı. </st><st c="6032">İki otopark sadece bir kaldırımla birbirinden ayrılıyordu. </st><st c="6091">Maura kendini sarsıntıya hazırlayarak, doğrudan o kaldırıma yöneldi. </st><st c="6160">Lastikleri betonun üzerinde zıplarken çenesinin ileri fırladığını, dişlerinin birbirine çarptığını hissetti.   </st></p>
			<p><st c="6269">Bir kurşun daha uçtu; ön cam paramparça oldu.  </st></p>
			<p><st c="6315">Cam parçacıkları gösterge paneline yağarken Maura geri çekilip yüzünü korudu. </st><st c="6393">Lexus kontrolsüzce ileri atıldı. </st><st c="6426">Maura başını kaldırdığında, sokak lambasının hemen önünde olduğunu gördü. </st><st c="6500">Kaçınması imkânsızdı. </st><st c="6522">Hava yastığı patlamadan hemen önce gözlerini kapattı. </st><st c="6576">Sertçe koltuğa çarptı.  </st></p>
			<p><st c="6599">Yavaş yavaş, şaşkınlıkla gözlerini açtı. </st><st c="6640">Kornası hiç durmadan çalıyordu. </st><st c="6672">Maura mahvolmuş hava yastığından uzaklaşıp kapıyı açar ve sendeleyerek arabadan çıkarken bile, korna çalmaya devam ediyordu.   </st></p>
			<p><st c="6797">Sendeleyerek ayakta durdu; kulakları kornanın bitmeyen gürültüsü yüzünden çınlıyordu. </st><st c="6883">Yakında park etmiş bir arabanın arkasına geçip siper almayı başardı. </st><st c="6952">Kendini sarsak bacaklarıyla, yan yana dizilmiş arabalar boyunca ilerlemeye zorladı, sonra aniden durdu.  </st></p>
			<p><st c="7056">Önündeki kaldırımda, onu koruyacak hiçbir şey olmayan, geniş bir açıklık uzanıyordu.   </st></p>
			<p><st c="7141">Bir lastiğin arkasında dizlerinin üstüne çöküp tamponun ardından ileri baktı. </st><st c="7219">Karanlık siluetin uzun adımlarla, bir makine gibi acımasızca hurdaya dönmüş Lexus’a doğru ilerlediğini gördü. </st><st c="7329">Siluet sokak lambasının ışık çemberine girdi.   </st></p>
			<p><st c="7375">Maura atkuyruğu yapılmış sarı saçların pırıltısını gördü.   </st></p>
			<p><st c="7433">Katil yolcu kapısını savurarak açıp Ballard’ın cesedine bakmak için içeri eğildi. </st><st c="7515">Aniden başı tekrar dışarı çıktı; kafasını döndürerek bakışlarıyla otoparkı taradı.  </st></p>
			<p><st c="7598">Maura tekrar tekerleğin arkasına saklandı. </st><st c="7641">Nabzı şakaklarında atıyordu; nefesleri panik halinde ve kesik kesikti. </st><st c="7712">Başka bir sokak lambasının fazlasıyla aydınlattığı boş kaldırıma baktı. </st><st c="7784">Kaldırımın ardında, sokak boyunca Tıp Merkezi’nin acil servisinin parlak kırmızı tabelası vardı. </st><st c="7881">Sadece o kaldırımı geçmesi, sonra Albany Sokağı boyunca ilerlemesi gerekiyordu. </st><st c="7961">Arabasının durmadan çalan kornası hastane personelinin dikkatini çekmiş olmalıydı.   </st></p>
			<p><span><st c="8044">Çok yaklaştım. </st><st c="8059">Kurtulmaya çok yaklaştım</st></span><st c="8083">.  </st></p>
			<p><st c="8085">Kalbi gümbürdeyerek parmaklarının ucuna yükseldi. </st><st c="8135">Hareket etmekten de, orada kalmaktan da korkuyordu. </st><st c="8187">Yavaş yavaş öne eğildi ve lastiğin ardından ileri baktı.   </st></p>
			<p><st c="8244">Siyah botlar, arabanın diğer yanındaydı.   </st></p>
			<p><span><st c="8285">Koş.  </st></span></p>
			<p><st c="8290">Maura bir anda önündeki boş kaldırıma doğru atıldı. </st><st c="8342">Katili şaşırtacak hareketler yapmayı, sağa sola zikzaklar çizmeyi düşünememişti; sadece panik halinde, dümdüz koştu. </st><st c="8459">Kırmızı Acil Servis tabelası önünde parlıyordu. </st><st c="8507">Başarabilirim diye düşündü. </st><st c="8535">Bunu yapabilirim.  </st></p>
			<p><st c="8553">Kurşun, omzuna yediği sert bir darbe gibiydi. </st><st c="8599">Maura’nın hızla ileri fırlayıp asfaltın üzerine düşmesine sebep oldu. </st><st c="8669">Dizlerinin üstünde doğrulmaya çalıştı, ama mahvolmuş sol kolu altında kalmıştı. </st><st c="8749">“Koluma ne oldu?” diye düşündü. </st><st c="8781">“Kolumu neden kullanamıyorum?” İnleyerek sırtüstü döndü ve üzerinde parlayan sokak lambasının ışığını gördü.   </st></p>
			<p><st c="8890">Carmen Ballard’ın yüzü görüş alanına girdi.   </st></p>
			<p><st c="8934">“Seni bir kez öldürdüm” dedi Carmen. </st><st c="8971">“Şimdi, bunu bir daha yapmam gerekiyor.”  </st></p>
			<p><st c="9012">“Lütfen. </st><st c="9021">Rick ve ben... </st><st c="9036">Biz asla...”  </st></p>
			<p><st c="9049">“O senin değildi.” Carmen silahını kaldırdı. </st><st c="9094">Namlu, Maura’ya bakan karanlık bir göz gibiydi. </st><st c="9142">“Lanet olası orospu.” Eli gerildi; ölümcül atışı yapmak üzereydi.   </st></p>
			<p><st c="9208">Aniden bir erkek sesi duyuldu. </st><st c="9239">“Silahınızı atın!”  </st></p>
			<p><st c="9258">Carmen şaşkınlıkla gözlerini kırpıştırdı. </st><st c="9300">Yanlara baktı.  </st></p>
			<p><st c="9315">Birkaç metre mesafede, silahını Carmen’e doğrultmuş bir hastane güvenlik görevlisi vardı. </st><st c="9405">“Beni duydunuz mu hanımefendi?” diye bağırdı. </st><st c="9451">“Silahı atın!”  </st></p>
			<p><st c="9466">Carmen’in kararlılığı sarsıldı. </st><st c="9498">Önce aşağı, Maura’ya, sonra güvenlik görevlisine baktı; intikam alma hırsı, bunun getireceği sonuçların gerçekliğiyle savaşıyordu.   </st></p>
			<p><st c="9629">“Biz asla sevgili olmadık” dedi Maura; sesi o kadar zayıftı ki, hâlâ öten araba kornası yüzünden Carmen’in onu duyup duymadığını merak etti. </st><st c="9770">“Onunla da sevgili değillerdi.”  </st></p>
			<p><st c="9802">“Yalancı.” Carmen’in bakışları tekrar Maura’ya döndü. </st><st c="9856">“Sen de onun gibisin. </st><st c="9878">Kocam beni onun için terk etti. </st><st c="9910">Beni terk etti.”  </st></p>
			<p><st c="9927">“Bu Anna’nın suçu değildi.”  </st></p>
			<p><st c="9955">“Evet, onun suçuydu. </st><st c="9976">Ve şimdi de, senin suçun.” Lastikler gıcırdayarak dururken Maura’ya bakmaya devam etti. </st><st c="10064">Sonra başka bir ses duyuldu:   </st></p>
			<p><st c="10093">“Memur Ballard! </st><st c="10109">Silahını at!”  </st></p>
			<p><span><st c="10123">Rizzoli.  </st></span></p>
			<p><st c="10132">Carmen seçeneklerini son kez gözden geçirirken etrafa hesaplayan, son bir bakış attı. </st><st c="10218">Üzerine iki silah doğrultulmuştu. </st><st c="10252">Neyi seçerse seçsin kaybetmişti; hayatı bitmişti. </st><st c="10302">Carmen tekrar Maura’ya baktığında, Maura onun gözlerinde verdiği kararı gördü. </st><st c="10381">Maura Carmen’in kolunun ileri uzanışını izledi; Carmen silahı Maura’nın üzerinde sabitledi; namlu son kez patlamaya hazırdı. </st><st c="10506">Carmen’in elinin kabzayı daha sıkı kavrayıp ölümcül atışı yapmaya hazırlanışını izledi.   </st></p>
			<p><st c="10594">Patlama Maura’yı şok etti. </st><st c="10621">Darbe Carmen’i yana doğru savurdu; Carmen sendeledi. </st><st c="10674">Düştü.  </st></p>
			<p><st c="10681">Maura yere çarpan ayak seslerini ve gitgide yükselen sirenleri duydu. </st><st c="10751">Tanıdık bir ses, “Tanrım. </st><st c="10777">Doktor!” diye mırıldandı.  </st></p>
			<p><st c="10803">Maura, üzerinde Rizzoli’nin yüzünü gördü. </st><st c="10845">Sokakta ışıklar yanıp sönüyordu. </st><st c="10878">Etrafında gölgeler belirdi. </st><st c="10906">Onu kendi dünyalarına çağıran hayaletler.  </st></p>
		</div>
	<div id="charCountTotal" value="10948"></div></body>
</html>
