<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-9</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-9" xml:lang="tr-TR">
		<div>
			<p>  </p>
			<p id="_idParaDest-9" xml:lang="en-GB"><st c="0">7</st><span>  </span></p>
			<p><st c="1">Mutfak duvarındaki saat ilerliyordu. </st><st c="38">Masadaki bardaklarda buz küpleri yavaş yavaş eridi. </st><st c="90">Zaman ilerliyordu, ama Maura kendini o anın içinde kapana kısılmış hissediyordu; Rizzoli’nin sözleri kafasının içinde hiç durmadan dönüp duruyordu.  </st></p>
			<p><st c="238">“Üzgünüm” dedi Rizzoli. </st><st c="262">“Sana başka nasıl söyleyebileceğimi bilemedim. </st><st c="309">Ama bir kız kardeşin olduğunu bilmen...” Rizzoli durdu.  </st></p>
			<p><span><st c="365">Eskiden. </st><st c="374">Eskiden bir kız kardeşim vardı. </st><st c="406">Ve ben onun var olduğunu bile bilmiyordum</st></span><st c="447">.   </st></p>
			<p><st c="449">Rizzoli masanın üzerinden uzanıp Maura’nın elini tuttu. </st><st c="505">Bu pek ona göre bir davranış değildi; Rizzoli insanları kolayca rahatlatan ya da onlara sık sık sarılan bir kadın değildi. </st><st c="628">Ama şimdi Maura’nın elini tutmuş, onun dağılmasını bekliyormuş gibi izliyordu.  </st></p>
			<p><st c="707">“Bana biraz ondan bahset” dedi Maura yumuşak bir sesle. </st><st c="763">“Onun nasıl biri olduğunu anlat.”  </st></p>
			<p><st c="797">“Konuşman gereken kişi Dedektif Ballard.”  </st></p>
			<p><st c="839">“Kim?”  </st></p>
			<p><st c="846">“Rick Ballard. </st><st c="861">Newton’da yaşıyor. </st><st c="880">Doktor Cassell Anna’ya saldırdığında dava ona verilmiş. </st><st c="936">Sanırım onu epey iyi tanıyor.”  </st></p>
			<p><st c="967">“Sana onun hakkında neler söyledi?”  </st></p>
			<p><st c="1003">“Concord’da büyümüş. </st><st c="1024">Yirmi beş yaşında evlenmiş, ama pek uzun sürmemiş. </st><st c="1075">Eşiyle dostça ayrılmışlar; çocukları yok.”  </st></p>
			<p><st c="1118">“Eski kocası şüpheli değil mi?”  </st></p>
			<p><st c="1150">“Hayır. </st><st c="1158">Adam tekrar evlenmiş, Londra’da yaşıyor.”  </st></p>
			<p><span><st c="1200">O da benim gibi boşanmış. </st><st c="1226">Acaba evlilikleri yürütmeye engel bir gen var mı?</st></span>  </p>
			<p><st c="1275">“Söylediğim gibi, Charles Cassell’in şirketinde çalışıyormuş. </st><st c="1338">Castle İlaçları. </st><st c="1355">Araştırma departmanında mikrobiyolog olarak.”  </st></p>
			<p><st c="1401">“Bir bilim insanı.”  </st></p>
			<p><st c="1421">“Evet.”  </st></p>
			<p><st c="1429">Maura, kız kardeşinin fotoğraftaki yüzüne bakarak, bu açıdan da benziyoruz diye düşündü. </st><st c="1518">Bu durumda, onun da benim gibi akıl ve mantığa değer verdiğini söyleyebilirim. </st><st c="1597">Bilim insanları, zekâları tarafından yönetilir. </st><st c="1645">Gerçeklerle huzur bulurlar. </st><st c="1673">Birbirimizi anlardık.  </st></p>
			<p><st c="1695">“Hazmetmen gereken çok fazla şey olduğunu biliyorum” dedi Rizzoli. </st><st c="1762">“Kendimi senin yerine koymaya çalışıyorum ama bunu hayal bile edemiyorum. </st><st c="1836">Bu, kendinin başka bir versiyonunu gördüğün, paralel bir evreni keşfetmek gibi. </st><st c="1916">Bunca zamandır burada, seninle aynı </st><span><st c="1952">şehirde</st></span><st c="1959"> yaşadığını öğrenmek. </st><st c="1981">Keşke...” Rizzoli durdu.  </st></p>
			<p><span><st c="2006">Dünyada, “keşke”den daha işe yaramaz bir ifade var mıdır?</st></span>  </p>
			<p><st c="2063">“Üzgünüm” dedi Rizzoli.  </st></p>
			<p><st c="2088">Maura derin bir nefes alıp oturduğu yerde dikleşti; elinin tutulmasına ihtiyacı olmadığını ima ediyordu. </st><st c="2193">Bununla kendisi baş edebilirdi. </st><st c="2225">Dosyayı kapatıp tekrar Rizzoli’ye doğru itti. </st><st c="2271">“Teşekkür ederim, Jane.”  </st></p>
			<p><st c="2296">“Hayır, sende kalsın. </st><st c="2318">O fotokopiyi senin için çektim.”  </st></p>
			<p><st c="2351">İkisi de ayağa kalktı. </st><st c="2374">Rizzoli cebine uzanıp masanın üstüne bir kartvizit koydu. </st><st c="2432">“Bunu da isteyebilirsin. </st><st c="2457">Ballard, onu arayıp istediğin her şeyi sorabileceğini söyledi.”  </st></p>
			<p><st c="2521">Maura kartın üzerindeki isme baktı. </st><st c="2557">Richard D. </st><st c="2568">Ballard, Dedektif. </st><st c="2587">Newton Polis Birimi.  </st></p>
			<p><st c="2608">“Konuşman gereken kişi o” dedi Rizzoli.  </st></p>
			<p><st c="2648">Birlikte ön kapıya doğru yürüdüler; Maura’nın duyguları hâlâ kontrol altındaydı; hâlâ iyi ev sahibesini oynuyordu. </st><st c="2763">Rizzoli’ye el sallayacak kadar verandada durdu, sonra kapıyı kapatıp oturma odasına gitti. </st><st c="2854">Rizzoli’nin arabası uzaklaşıp şehir dışındaki mahallenin sokağı sessizliğe gömülene kadar orada durdu. </st><st c="2957">Yapayalnızım diye düşündü. </st><st c="2984">Bir kez daha, yapayalnızım.  </st></p>
			<p><st c="3012">Oturma odasına girdi. </st><st c="3034">Raftan eski bir fotoğraf albümünü aldı. </st><st c="3074">Yıllardır bu albümün sayfalarını karıştırmamıştı. </st><st c="3124">Bunu en son babası öldüğünde, cenazeden birkaç hafta sonra, onun evini temizlerken yapmıştı. </st><st c="3217">Albümü babasının komodininin üstünde bulmuş ve hayatının son gecesinde o kocaman evde, tek başına genç ailesinin fotoğraflarına baktığını hayal etmişti. </st><st c="3370">Işığı kapatmadan önce gördüğü son şey, mutlu yüzler olmuştu.  </st></p>
			<p><st c="3431">Maura albümü açıp o yüzlere baktı. </st><st c="3466">Sayfalar yıpranmıştı; fotoğrafların bazıları neredeyse kırk yıllıktı. </st><st c="3536">Annesinin ilk fotoğrafını incelemeye başladı; kollarındaki koyu renk saçlı bebekle, kameraya ışıl ışıl gülümsüyordu. </st><st c="3653">Arkasında Maura’nın hatırlamadığı, Viktoryen çatı süslemeli ve cumbalı bir ev vardı. </st><st c="3738">Annesi Ginny fotoğrafın altına kendine has, düzgün yazısıyla </st><span><st c="3799">Maura’yı eve getirdik</st></span><st c="3820"> yazmıştı.   </st></p>
			<p><st c="3831">Hastanede ya da annesinin hamileliği süresince çekilen fotoğraflar yoktu. </st><st c="3905">Sadece Ginny’nin bebeğini kucağında tutarken gün ışığı altında gülümsediği bu fotoğraf vardı. </st><st c="3999">Maura, başka bir annenin kucağındaki, başka bir siyah saçlı bebeği düşündü. </st><st c="4075">Belki de aynı gün, başka bir kasabada, başka gururlu bir baba yeni kızını bir fotoğrafını çekmişti. </st><st c="4175">Adı Anna olan kızının.  </st></p>
			<p><st c="4198">Maura sayfaları çevirdi. </st><st c="4223">Bebekliğinden, anaokulu çağına gelene kadar büyüyüşünü izledi. </st><st c="4286">Bir resimde, babasının yardımıyla yepyeni bir bisikletin üstünde duruyordu. </st><st c="4362">İlk piyano resitalinin de resmi vardı; siyah saçları yeşil bir kurdeleyle arkadan toplanmıştı ve parmakları tuşların üzerindeydi.  </st></p>
			<p><st c="4492">Son sayfayı çevirdi. </st><st c="4513">Noel. </st><st c="4519">Maura burada yedi yaşında olmalıydı; ayaktaydı, anne ve babasının iki yanından kollarıyla ona sarılmıştı. </st><st c="4625">Arkalarında, üzeri ışıltılı süslerle dolu bir ağaç vardı. </st><st c="4683">Herkes gülümsüyordu. </st><st c="4704">Maura, zamanın içinde mükemmel bir an diye düşündü. </st><st c="4756">Ama bu anlar asla uzun sürmez, gelip geçerler ve onları geri getiremeyiz, sadece yenilerini yaratabiliriz.”  </st></p>
			<p><st c="4864">Albümün sonuna ulaşmıştı. </st><st c="4890">Elbette başka albümler de vardı; Maura’nın hayatını belgeleyen en az dört albüm daha vardı; ailesi her olayı kaydetmiş ve düzenlemişti. </st><st c="5026">Ama babasının başucunda tutmayı seçtiği albüm buydu; içinde kızının bebeklik fotoğrafları olan, Ginny ve kendisini enerjik ebeveynler olarak gördüğü, saçlarına aklar düşmeden önceki fotoğrafların durduğu albüm.   </st></p>
			<p><st c="5237">Maura ailesinin yüzlerine bakıp beni seçtiğiniz için ne kadar şanslıyım. </st><st c="5310">Sizi özlüyorum. </st><st c="5326">İkinizi de çok özlüyorum, diye düşündü. </st><st c="5366">Albümü kapatıp gözyaşlarının arasından deri kapağa baktı.   </st></p>
			<p><span><st c="5424">Keşke burada olsaydınız. </st><st c="5449">Keşke bana, aslında kim olduğumu söyleyebilseydiniz.  </st></span></p>
			<p><st c="5502">Mutfağa gidip Rizzoli’nin masaya bıraktığı kartviziti aldı. </st><st c="5562">Ön tarafta, Rick Ballard’ın Newton Polisi’ndeki iş telefonu vardı. </st><st c="5629">Kartın arkasını çevirdiğinde, Ballard’ın bir notla birlikte ev numarasını da yazmış olduğunu gördü: “Beni istediğin zaman ara. </st><st c="5756">Gece ya da gündüz. </st><st c="5775">R.B.”  </st></p>
			<p><st c="5781">Telefonun yanına gidip Ballard’ın ev numarasını çevirdi. </st><st c="5838">Üçüncü çalışta bir ses telefonu açtı: “Ballard.” Sadece, çok net bir sesle ismini söylemişti. </st><st c="5932">Maura bu adamın doğrudan meselenin özüne inen biri olduğunu düşündü. </st><st c="6001">Duygusal bir yıkım yaşayan bir kadının telefon etmesi, pek hoşuna gitmezdi. </st><st c="6077">Maura arka planda televizyondaki reklamların sesini duyabiliyordu. </st><st c="6144">Ballard evindeydi ve dinleniyordu; istediği son şey rahatsız edilmek olmalıydı.  </st></p>
			<p><st c="6224">Ballard sesinde sabırsız bir tınıyla, “Alo?” dedi.   </st></p>
			<p><st c="6275">Maura boğazını temizledi. </st><st c="6301">“Sizi evden aradığım için üzgünüm. </st><st c="6336">Dedektif Rizzoli bana kartınızı verdi. </st><st c="6375">İsmim Maura Isles ve...” </st><span><st c="6400">Ve, ne? </st><st c="6408">Bu geceyi atlatmama yardım etmeni mi istiyorum?</st></span>  </p>
			<p><st c="6455">Ballard, “Aramanızı bekliyordum Doktor Isles” dedi.  </st></p>
			<p><st c="6508">“Biliyorum, yarın sabaha kadar beklemeliydim ama...”  </st></p>
			<p><st c="6561">“Hayır, hiç gerek yok. </st><st c="6584">Bir sürü sorunuz olmalı.”  </st></p>
			<p><st c="6610">“Bu konuda gerçekten çok zorlanıyorum. </st><st c="6649">Bir kız kardeşim olduğunu bilmiyordum. </st><st c="6688">Ve bir anda...”  </st></p>
			<p><st c="6704">“Sizin için her şey değişti. </st><st c="6733">Öyle değil mi?” Az önce aceleci olan sesi aniden o kadar yumuşak ve anlayışlı bir tona bürünmüştü ki Maura gözlerini kırpıştırarak gözyaşlarını durdurmaya çalıştığını fark etti.  </st></p>
			<p><st c="6911">“Evet” diye fısıldadı.  </st></p>
			<p><st c="6934">“Muhtemelen görüşmemiz iyi olur. </st><st c="6967">Önümüzdeki hafta herhangi bir gün sizinle buluşabilirim. </st><st c="7024">Ya da, akşam buluşmak isterseniz...”  </st></p>
			<p><st c="7061">“Benimle bu gece görüşebilir misiniz?”  </st></p>
			<p><st c="7100">“Kızım yanımda. </st><st c="7116">Şu an dışarı çıkamam.”  </st></p>
			<p><st c="7139">Maura, “Elbette, adamın bir ailesi var” diye düşündü. </st><st c="7193">Utanarak güldü. </st><st c="7209">“Üzgünüm. </st><st c="7219">Aklım pek başımda değil.”  </st></p>
			<p><st c="7245">“Ama belki siz, benim evime gelebilirsiniz?”  </st></p>
			<p><st c="7290">Maura nabzı kulaklarında atarak duraksadı. </st><st c="7333">“Nerede yaşıyorsunuz?” diye sordu.  </st></p>
			<p>  </p>
			<p><st c="7368">Ballard büyük bir metropol olan Boston’ın batısındaki konforlu bir mahalle olan ve Brookline’dan sadece altı kilometre uzaklıktaki Newton’da yaşıyordu. </st><st c="7520">Evi, sessiz sokaktaki diğer evlerin aynısıydı; sıradan ama bakımlıydı; hiçbir evin diğerinden daha çarpıcı olmadığı mahalledeki kutu gibi evlerden biriydi. </st><st c="7676">Maura pencereden televizyon ekranını mavi ışltısını ve yükselen monoton pop müzik sesini duydu. </st><st c="7772">Bir polisin MTV izlemesini pek beklemiyordu.  </st></p>
			<p><st c="7817">Zili çaldı. </st><st c="7829">Kapı savrularak açıldı ve üzerinde yıpranmış bir kot pantolonla göbeğini açıkta bırakan bir tişört olan, sarışın bir kız çocuğu belirdi. </st><st c="7966">Bu, dar kalçaları ve yeni belirmeye başlayan göğüslerine bakılırsa en fazla on dört yaşında olabilecek bir kız için oldukça kışkırtıcı bir giysiydi. </st><st c="8115">Kız hiçbir şey söylemedi; sadece kapı eşiğini bu davetsiz misafirden koruyormuş gibi Maura’ya huysuz huysuz baktı.   </st></p>
			<p><st c="8230">“Merhaba” dedi Maura. </st><st c="8252">“İsmim Maura Isles, Dedektif Ballard’ı görmeye geldim.”  </st></p>
			<p><st c="8308">“Babam sizi bekliyor muydu?”  </st></p>
			<p><st c="8337">“Evet, bekliyordu.”  </st></p>
			<p><st c="8357">İçeriden bir erkek sesi geldi. </st><st c="8388">“Katie, o benim misafirim.”  </st></p>
			<p><st c="8416">“Annem geldi sandım. </st><st c="8437">Bu saate kadar gelmiş olmalıydı.”  </st></p>
			<p><st c="8471">Ballard kapıya geldi; kızının arkasında bir kule gibi görünüyordu. </st><st c="8538">Maura, klasik saç kesimi ve ütülü gömleğiyle bu adamın, pop müzik dinleyen bu ergen kızın babası olduğuna inanmakta güçlük çekti. </st><st c="8668">Ballard, güçlü bir kavrayışla Maura’nın elini sıkmak için elini uzattı. </st><st c="8740">“Rick Ballard. </st><st c="8755">İçeri gelin Doktor Isles.”  </st></p>
			<p><st c="8782">Maura eve girerken kız arkasını dönüp oturma odasına gitti ve kendini televizyonun önüne attı.  </st></p>
			<p><st c="8877">“Katie, en azından konuğumuza merhaba de.”  </st></p>
			<p><st c="8920">“Dizimi kaçırıyorum.”  </st></p>
			<p><st c="8942">“Kibar olmak için bir dakikanı ayırabilirsin, değil mi?”  </st></p>
			<p><st c="8999">Katie gürültüyle iç geçirdi ve Maura’ya gönülsüzce başını salladı. </st><st c="9066">“Selam” deyip gözlerini tekrar televizyona döndürdü.  </st></p>
			<p><st c="9119">Ballard, biraz daha nazik olmasını istemesinin bir işe yarayıp yaramayacağını düşünürmüş gibi, bir an kızına baktı. </st><st c="9235">“Şunun sesini kıs” dedi. </st><st c="9260">“Doktor Isles’la konuşmamız gerekiyor.”  </st></p>
			<p><st c="9300">Kız uzaktan kumandayı alıp bir silahmış gibi televizyona nişan aldı. </st><st c="9369">Sesi çok az kıstı.  </st></p>
			<p><st c="9388">Ballard Maura’ya baktı. </st><st c="9412">“Kahve ister misiniz? </st><st c="9434">Ya da çay?”  </st></p>
			<p><st c="9446">“Hayır, teşekkür ederim.”  </st></p>
			<p><st c="9472">Ballard anlayışla başını salladı. </st><st c="9506">“Sadece Anna hakkında bilgi istiyorsunuz.”  </st></p>
			<p><st c="9549">“Evet.”  </st></p>
			<p><st c="9557">“Ofisimde onun dosyasının bir kopyası var.”  </st></p>
			<p><st c="9601">Birinin odası kişiliğini yansıtıyorsa, Rick Ballard odanın ortasındaki meşe masa kadar sağlam ve güvenilir olmalıydı. </st><st c="9719">Ballard masasının arkasına çekilmedi; bunun yerine Maura’ya bir kanepeyi işaret edip kendisi de onun karşısındaki tekli koltuğa oturdu. </st><st c="9855">Aralarında, üstünde tek dosya duran bir sehpa dışında engel yoktu. </st><st c="9922">Kapalı kapının ardından hâlâ MTV’deki manik müziği duyabiliyorlardı.  </st></p>
			<p><st c="9991">“Kızımın kabalığı için özür dilemeliyim” dedi. </st><st c="10038">“Katie zor bir dönem geçiriyor ve ben de bugünlerde onunla nasıl baş edeceğimi bilemiyorum. </st><st c="10130">Suçlularla baş edebilirim, ama on dört yaşında bir kız çocuğuyla baş etmek...” Kederli bir tavırla güldü.  </st></p>
			<p><st c="10236">“Umarım ziyaretim işleri daha da zora sokmamıştır.”  </st></p>
			<p><st c="10288">“Bunun sizinle hiçbir ilgisi yok, inanın. </st><st c="10330">Şu an ailemiz zor bir dönüşüm sürecinden geçiyor. </st><st c="10380">Karımla geçen yıl boşandık ve Katie bunu kabul etmemekte direniyor. </st><st c="10448">Bu da bir sürü kavga ve gerilime sebep oluyor.”  </st></p>
			<p><st c="10496">“Bunu duyduğuma üzüldüm.”  </st></p>
			<p><st c="10522">“Boşanmalar hiçbir zaman keyifli değildir.”  </st></p>
			<p><st c="10566">“Benimki kesinlikle değildi.”  </st></p>
			<p><st c="10596">“Ama atlattınız.”  </st></p>
			<p><st c="10614">Maura, kısa süre önce hayatına müdahale etmeye çalışan Victor’ı düşündü. </st><st c="10687">Ve kısa süre için de olsa, onu nasıl barışma fikrini düşünmeye ittiğini. </st><st c="10760">“Kimsenin bunu atlattığını sanmıyorum. </st><st c="10799">Bir kez biriyle evlendiğinde, iyi ya da kötü, bundan sonra hayatının bir parçası olur. </st><st c="10886">Önemli olan, iyi kısımları hatırlamaktır.”  </st></p>
			<p><st c="10929">“Bu, bazen çok kolay olmuyor.”  </st></p>
			<p><st c="10960">Bir an ikisi de sessiz kaldı. </st><st c="10990">Etraftaki tek ses televizyonun ergen başkaldırısını temsil eden sinir bozucu sesiydi. </st><st c="11076">Sonra Ballard dikleşti, omuzlarını geriye aldı ve Maura’ya baktı. </st><st c="11142">Bu Maura’nın kolayca görmezden gelemeyeceği bir bakıştı; bakışından Ballard’ın tüm dikkatini ona yönelttiği anlaşılabiliyordu.  </st></p>
			<p><st c="11269">“Evet. </st><st c="11276">Buraya Anna hakkında bilgi almak için geldiniz.”  </st></p>
			<p><st c="11325">“Evet. </st><st c="11332">Dedektif Rizzoli onu tanıdığınızı söyledi. </st><st c="11375">Onu korumaya çalıştığınızı.”  </st></p>
			<p><st c="11404">Ballard yavaşça, “İşimi pek de iyi yapamadım” dedi. </st><st c="11456">Maura onun gözlerindeki acı ışıltısını gördü; sonra bakışları sehpanın üstündeki dosyaya yöneldi. </st><st c="11554">Ballard dosyayı alıp Maura’ya verdi. </st><st c="11591">“Buna bakmak pek hoş değil. </st><st c="11619">Ama görmeye hakkınız var.”  </st></p>
			<p><st c="11646">Maura dosyayı açıp Anna Leoni’nin parlak beyaz bir duvarın önünde çekilmiş fotoğrafına baktı. </st><st c="11740">Üzerinde tek kullanımlık bir hastane giysisi vardı. </st><st c="11792">Bir gözü şişip neredeyse kapanmıştı ve yanağında kocaman bir morluk vardı. </st><st c="11867">Sağlam gözü kameraya şaşkın bir ifadeyle bakıyordu.   </st></p>
			<p><st c="11919">Ballard, “Onunla tanıştığımda böyle görünüyordu” dedi. </st><st c="11974">“Fotoğraf bir yıl önce, birlikte yaşadığı adam ona saldırdıktan sonra, acil serviste çekilmişti. </st><st c="12071">Adamın Marblehead’deki evinden taşınmış, burada, Newton’da bir ev tutmak üzereydi. </st><st c="12154">Adam bir akşam kapısında belirip onu geri dönmesi için ikna etmeye çalıştı. </st><st c="12230">Anna ona gitmesini söyledi. </st><st c="12258">Ama, Charles Cassell’e ne yapacağını söyleyemezsin. </st><st c="12310">Olan buydu.”  </st></p>
			<p><st c="12323">Maura Ballard’ın sesindeki öfkeyi duyup bakışlarını yukarı kaldırdı. </st><st c="12392">Ballard’ın ağzının gerildiğini gördü. </st><st c="12430">“Sanırım dava açmış.”  </st></p>
			<p><st c="12452">“Elbette. </st><st c="12462">Yol boyunca her adımda ona rehberlik ettim. </st><st c="12506">Bir kadına vuran erkek, tek bir şeyden anlar: cezalandırılmak. </st><st c="12569">Adamın, bunun sonuçlarına katlanmak zorunda kalması için her şeyi yaptım. </st><st c="12643">O zamanlar aile içi şiddet vakalarında çalışıyordum ve bunu ne zaman görsem çok öfkeleniyordum. </st><st c="12739">Sanki içimdeki bir şalteri açıyordu; tek istediğim, adama cezasını vermek oluyordu. </st><st c="12823">Charles Cassell’e de bunu yapmaya çalıştım.”  </st></p>
			<p><st c="12868">“Sonra ne oldu?”  </st></p>
			<p><st c="12885">Ballard bıkkın bir tavırla başını iki yana salladı. </st><st c="12937">“Sadece bir gece nezarethanede kaldı. </st><st c="12975">Paran varsa, neredeyse her şeyden paçanı kurtarabilirsin. </st><st c="13033">Bunun meseleyi sonlandıracağını, Cassell’in ondan uzak duracağını ummuştum. </st><st c="13109">Ama o, kaybetmeye alışık olmayan bir adam. </st><st c="13152">Anna’yı aramaya, kapısına gitmeye devam etti. </st><st c="13198">Anna iki kez taşındı, ama Cassell onu her ikisinde de buldu. </st><st c="13259">Sonunda bir uzaklaştırma emri çıkardı ama bu da, adamın arabayla evinin önünde dolaşmasını engellemedi. </st><st c="13363">Sonra, bundan altı ay kadar önce, işler ölümcül derecede ciddileşti.”  </st></p>
			<p><st c="13433">“Nasıl?”  </st></p>
			<p><st c="13442">Ballard başıyla dosyayı işaret etti. </st><st c="13479">“Orada görebilirsiniz. </st><st c="13502">Onu bir sabah ön kapısına sıkıştırılmış halde buldu.”  </st></p>
			<p><st c="13556">Maura fotokopisi çekilmiş kâğıda baktı. </st><st c="13596">Boş kâğıdın ortasında sadece iki kelime vardı.   </st></p>
			<p><span><st c="13643">Sen öldün.  </st></span></p>
			<p><st c="13654">Korku, Maura’nın omurgası boyunca yükseldi. </st><st c="13698">Bir sabah uyandığını hayal etti. </st><st c="13731">Gazeteyi almak için ön kapısını açıyor ve yerde rüzgârla titreşen beyaz kâğıdı görüyordu. </st><st c="13821">Kâğıdı açıp üzerindeki iki kelimeyi okuyordu.  </st></p>
			<p><st c="13867">“Bu sadece ilk not” dedi Ballard. </st><st c="13901">“Bundan sonra gelenler de oldu.”  </st></p>
			<p><st c="13934">Maura sayfayı çevirdi. </st><st c="13957">Kâğıtta, aynı iki kelime yazıyordu.  </st></p>
			<p><span><st c="13993">Sen öldün.  </st></span></p>
			<p><st c="14004">Sonra üçüncü ve dördüncü sayfaları çevirdi.  </st></p>
			<p><span><st c="14048">Sen öldün.  </st></span></p>
			<p><span><st c="14059">Sen öldün.  </st></span></p>
			<p><st c="14070">Maura’nın boğazı kurumuştu. </st><st c="14098">Bakışlarını Ballard’a çevirdi. </st><st c="14129">“Onu durdurmak için yapabileceği bir şey yok muydu?”  </st></p>
			<p><st c="14182">“Denedik ama bu notları onun yazdığını kanıtlayamadık. </st><st c="14237">Arabasını çizenin ya da pencere tellerini kesenin o olduğunu da kanıtlayamadık. </st><st c="14317">Sonra bir gün, Anna posta kutusunu açtı. </st><st c="14358">İçinde boynu kırılmış, ölü bir kanarya vardı. </st><st c="14404">İşte o zaman, Boston’dan gitmesi gerektiğine karar verdi. </st><st c="14462">Ortadan kaybolmak istiyordu.”  </st></p>
			<p><st c="14492">“Sen de ona yardım ettin.”  </st></p>
			<p><st c="14519">“Ona yardım etmeyi hiç bırakmadım. </st><st c="14554">Cassell onu rahatsız etmek için geldiğinde hep beni arardı. </st><st c="14614">Uzaklaştırma emri çıkartmasına yardım ettim. </st><st c="14659">Ve şehirden ayrılmaya karar verdiğinde, bunu yapmasına da yardım ettim. </st><st c="14731">Ortadan kaybolmak o kadar kolay değildir, özellikle de Cassell’inki gibi kaynaklara sahip biri seni arıyorsa. </st><st c="14841">Sadece ismini değiştirmekle kalmadı, aynı zamanda yeni ismiyle, sahte bir ev de tuttu. </st><st c="14928">Bir daire kiraladı ama oraya taşınmadı; bu sadece onu takip edenlerin kafasını karıştırmak içindi. </st><st c="15027">Önemli olan, tamamen bambaşka bir yere gidip her şeyi nakit ödemek. </st><st c="15095">Her şeyi ve herkesi arkada bırakmak. </st><st c="15132">İşler böyle yürür.”  </st></p>
			<p><st c="15152">“Ama Cassell onu yine de buldu.”  </st></p>
			<p><st c="15185">“Sanırım bu yüzden Boston’a döndü. </st><st c="15220">Artık orada güvende olmadığını biliyordu. </st><st c="15262">Beni aradığını biliyorsun, değil mi? </st><st c="15299">Önceki gece?”  </st></p>
			<p><st c="15313">Maura başıyla onayladı. </st><st c="15337">“Rizzoli öyle söyledi.”  </st></p>
			<p><st c="15361">“Telesekreterime bir mesaj bırakıp Tremont Oteli’nde kaldığını söylemiş. </st><st c="15434">Ben Denver’a, kız kardeşimi ziyarete gitmiştim, bu yüzden eve dönene kadar mesajını alamadım. </st><st c="15528">O zaman da, Anna ölmüştü.” Bakışlarını Maura’ya çevirdi. </st><st c="15585">“Elbette Cassell bunu yaptığını inkâr edecek. </st><st c="15631">Ama Anna’yı Fox Harbor’a kadar takip etmeyi başardıysa, o şehirde onu gören biri olmalı. </st><st c="15720">Bundan sonraki planım bu; Cassell’in oraya gittiğini kanıtlamak. </st><st c="15785">Onu hatırlayan biri olup olmadığını bulmak.”  </st></p>
			<p><st c="15830">“Ama Anna Maine’de öldürülmedi. </st><st c="15862">Benim evimin önünde öldürüldü.”  </st></p>
			<p><st c="15894">Ballard başını iki yana salladı. </st><st c="15927">“Bu meseleye nasıl bulaştığınızı bilmiyorum, Doktor Isles. </st><st c="15986">Ama Anna’nın ölümünün, sizinle bir ilgisi olduğuna inanmıyorum.”  </st></p>
			<p><st c="16051">Kapı zilini duydular. </st><st c="16073">Ballard kapıyı açmak için harekete geçmedi; sandalyesine kalıp Maura’ya bakmaya devam etti. </st><st c="16165">Ballard’ın bakışları o kadar yoğundu ki, Maura gözlerini kaçıramıyor, ancak ona bakmaya devam edebiliyordu. </st><st c="16273">Ona inanmak istiyorum diye düşündü. </st><st c="16309">Çünkü Anna’nın ölümünün bir şekilde benim suçum olduğunu düşünmeye katlanamıyorum.  </st></p>
			<p><st c="16392">“Cassell’in hapse girmesini istiyorum” dedi Ballard. </st><st c="16445">“Ve Rizzoli’nin bunu yapmasına yardım etmek için her şeyi yapacağım. </st><st c="16514">Her şey gözümün önünde oldu ve en baştan, olayların nasıl sonuçlanacağını biliyordum. </st><st c="16600">Ama yine de, bunu durduramadım. </st><st c="16632">Bunu Anna’ya borçluyum. </st><st c="16656">Bu işin sonuca ulaştığını görmek zorundayım.”  </st></p>
			<p><st c="16702">Öfkeli sesler aniden Maura’nın dikkatini çekti. </st><st c="16750">Yan odadaki televizyonun sesi kesilmişti ama Katie ve bir kadın birbirlerine sert sözler söylüyorlardı. </st><st c="16854">Sesler bağırışma seviyesine yükselirken Ballard kapıya doğru baktı.   </st></p>
			<p><st c="16922">Kadın, “Ne yaptığını düşünüyordun?” diye bağırdı.  </st></p>
			<p><st c="16972">Ballard ayağa kalktı. </st><st c="16994">“Affedersin, sanırım gidip meselenin ne olduğunu öğrenmeliyim.” Ballard dışarı çıktı; Maura onun, “Carmen, neler oluyor?” dediğini duydu.   </st></p>
			<p><st c="17132">Kadın, “Bu soruyu kızına sormalısın” diye cevap verdi.  </st></p>
			<p><st c="17187">“Sakin ol anne. </st><st c="17203">Biraz sakin ol.”  </st></p>
			<p><st c="17220">“Babana bugün olanları anlat. </st><st c="17250">Haydi, ona dolabında ne bulduklarını söyle.”  </st></p>
			<p><st c="17295">“Önemli bir şey değil.”  </st></p>
			<p><st c="17319">“Söyle ona Katie.”  </st></p>
			<p><st c="17338">“Kesinlikle aşırı tepki veriyorsun.”  </st></p>
			<p><st c="17375">“Neler oldu Carmen?” dedi Ballard.  </st></p>
			<p><st c="17410">“Akşamüstü, okul müdürü aradı. </st><st c="17441">Bugün okulda rastgele dolap kontrolü yapmışlar ve tahmin et kızının dolabında ne bulmuşlar? </st><st c="17533">Esrar. </st><st c="17540">Buna ne diyorsun? </st><st c="17558">Hem annesi, hem babası polis ve onun dolabında esrar bulunuyor. </st><st c="17622">Müdür bu meseleyi kendi aramızda halletmemize izin verdiği için şanslıyız. </st><st c="17697">Ya bunu rapor etseydi? </st><st c="17720">Kendi kızımı tutuklamak zorunda kalabilirdim.”  </st></p>
			<p><st c="17767">“Tanrım.”  </st></p>
			<p><st c="17777">“Bu konuyla birlikte baş etmeliyiz Rick. </st><st c="17818">Meseleyi nasıl çözeceğimiz konusunda hemfikir olmalıyız.”  </st></p>
			<p><st c="17876">Maura kanepeden kalkıp kapıya doğru gitti; buradan nasıl kibarca çıkabileceğinden emin değildi. </st><st c="17972">Bu ailenin özel hayatına burnunu sokmak istemiyordu, ama işte orada, duymaması gerektiğini bildiği bir konuşmayı dinliyordu. </st><st c="18097">“Sadece veda edip gidebilirim” diye düşündü. </st><st c="18142">“Bu dertli anne babayı yalnız bırakmalıyım.”  </st></p>
			<p><st c="18187">Koridora çıktı, oturma odasına yaklaştığında duraksadı. </st><st c="18243">Katie’nin annesi bakışlarını kaldırdığında, evde beklenmedik bir ziyaretçi olduğunu görüp şaşırdı. </st><st c="18342">Annesi, bir gün Katie’nin nasıl bir kadına dönüşeceğinin göstergesiyse, genç kızın kaderi gösterişli bir sarışın olmaktı. </st><st c="18464">Kadın neredeyse Ballard kadar uzundu ve vücudu bir sporcununki gibi uzun ve inceydi. </st><st c="18549">Saçları basit bir atkuyruğuyla arkadan toplanmıştı ve yüzünde hiç makyaj yoktu, ama böyle muhteşem elmacıkkemiklerine sahip olan bir kadının makyaja pek ihtiyacı olmazdı.   </st></p>
			<p><st c="18720">Maura, “Böldüğüm için üzgünüm” dedi.  </st></p>
			<p><st c="18757">Ballard ona dönüp bıkkın bir tavırla güldü. </st><st c="18801">“Korkarım ki bizi en iyi halimizde görmediniz. </st><st c="18848">Bu Katie’nin annesi Carmen. </st><st c="18876">Bu, Doktor Maura Isles.”  </st></p>
			<p><st c="18901">“Artık gitmeliyim” dedi Maura.  </st></p>
			<p><st c="18932">“Ama hiçbir şey konuşamadık.”  </st></p>
			<p><st c="18962">“Sizi başka zaman ararım. </st><st c="18988">Şu an aklınızda başka şeyler olduğunu görebiliyorum.” Carmen’e başıyla selam verdi. </st><st c="19072">“Tanıştığımıza memnun oldum. </st><st c="19101">İyi geceler.”  </st></p>
			<p><st c="19115">“Sizi geçireyim” dedi Ballard.  </st></p>
			<p><st c="19146">Dışarı çıktıklarında Ballard, ailesinin dertlerinden uzaklaştığı için rahatlamış gibi derin iç geçirdi.  </st></p>
			<p><st c="19250">“Bu meseleye kulak misafiri olmak zorunda kaldığım için üzgünüm” dedi Maura.  </st></p>
			<p><st c="19327">“Ben de, bunu dinlemek zorunda kaldığınız için üzgünüm.”  </st></p>
			<p><st c="19384">“Birbirimizden durmadan özür dilediğimizi fark ettiniz mi?”  </st></p>
			<p><st c="19444">“Sen özür dilemeni gerektirecek hiçbir şey yapmadın, Maura.”  </st></p>
			<p><st c="19505">Maura’nın arabasına ulaştıklarında, bir an durdular.  </st></p>
			<p><st c="19558">“Sana kız kardeşinden pek bahsedemedim” dedi Ballard.  </st></p>
			<p><st c="19612">“Gelecek sefere?”  </st></p>
			<p><st c="19630">Ballard başını salladı. </st><st c="19654">“Gelecek sefere.”  </st></p>
			<p><st c="19672">Maura arabaya binip kapıyı kapattı. </st><st c="19708">Ballard’ın onunla konuşmak için eğildiğini görünce penceresini açtı.   </st></p>
			<p><st c="19777">“Sana onun hakkında, en azından şunu söylemeliyim” dedi.  </st></p>
			<p><st c="19834">“Evet?”  </st></p>
			<p><st c="19842">“Anna’ya o kadar benziyorsun ki nefesim kesiliyor.”  </st></p>
			<p>  </p>
			<p><st c="19894">Maura, oturma odasında oturmuş, minik Anna Leoni’nin ailesiyle çekilmiş fotoğrafını incelerken bu sözleri aklından çıkaramıyordu. </st><st c="20024">Bunca yıldır hayatımda yoktun ve ben bunun farkında bile değildim diye düşündü. </st><st c="20104">Ama çok derinde, kız kardeşimin eksikliğini hissetmiş olmalıyım.  </st></p>
			<p><span><st c="20169">Anna’ya o kadar benziyorsun ki nefesim kesiliyor.  </st></span></p>
			<p><st c="20219">Maura, Anna’nın fotoğraftaki yüzüne dokunurken evet diye düşündü. </st><st c="20285">Benim de nefesim kesiliyor. </st><st c="20313">Anna’yla aynı DNA’yı paylaşıyorlardı, ama acaba başka neleri benziyordu? </st><st c="20386">Anna da bilim alanında, mantık ve zekâya dayalı bir iş seçmişti. </st><st c="20451">Yani muhtemelen, onun da matematiği çok iyiydi. </st><st c="20499">O da Maura gibi piyano çalıyor muydu? </st><st c="20537">Kitapları, Avustralya şaraplarını ve History Channel’ı seviyor muydu?  </st></p>
			<p><span><st c="20607">Senin hakkında bilmek istediğim o kadar çok şey var ki.</st></span>  </p>
			<p><st c="20662">Saat geç olmuştu; Maura lambayı kapatıp toplanmak üzere yatak odasına gitti.  </st></p>
		</div>
	<div id="charCountTotal" value="20740"></div></body>
</html>
