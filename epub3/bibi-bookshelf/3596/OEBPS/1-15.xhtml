<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-15</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-15" xml:lang="tr-TR">
		<div>
			<p>  </p>
			<p id="_idParaDest-15" xml:lang="en-GB"><st c="0">13</st><span>  </span></p>
			<p><st c="2">Kemikler her şey değiştirdi.   </st></p>
			<p><st c="32">Maura o akşam Boston’daki evine dönmeyi planlamıştı. </st><st c="85">Bunun yerine üzerine bir kot ve tişört giymek için kısa süreliğine kulübeye uğradı, sonra kazılan alana kendi arabasıyla gitti. </st><st c="213">Biraz daha burada kalayım diye düşündü. </st><st c="253">Saat dört civarı çıkarım. </st><st c="279">Ama akşamüstü ilerledikçe, Augusta’dan gelen suç mahalli inceleme ekibi işe koyulup arama ekipleri Corso’nun çizdiği haritaya göre açıklığı araştırmaya başlayınca Maura zaman duygusunu yitirdi. </st><st c="473">Sadece, gönüllülerin alana getirdiği tavuklu sandviçi midesine indirmek için ara verdi. </st><st c="561">Her şey, yüzüne sıktığı sivrisinek kovucu tadındaydı, ama Maura o kadar açtı ki, kuru bir ekmek parçasını bile mutlulukla dişleyebilirdi. </st><st c="699">Açlığı yatıştığında bir kez daha eldivenlerini taktı, eline bir mala aldı ve Doktor Singh’in yanında toprağa diz çöktü.   </st></p>
			<p><st c="819">Saat dört oldu ve dördü geçti.  </st></p>
			<p><st c="850">Karton kutular kemiklerle dolmaya başladı. </st><st c="893">Kaburgalar ve lumbar bölge omurları. </st><st c="930">Femurlar ve tibyalar. </st><st c="952">Gerçekten de, buldozer kemikleri yerlerinden pek oynatmamıştı. </st><st c="1015">Kadının kemiklerinin tümü çapı iki metre olan bir çemberin içindeydi; bir böğürtlenin kökleriyle birbirlerine tutunmuş olan erkeğinkiler daha çok etrafa saçılmıştı. </st><st c="1180">Gömülmüş iki kişi varmış gibi görünüyordu, ama onları toprağın dışına çıkartmak akşamüstü saatleri boyunca sürmüştü. </st><st c="1297">Kendini kazının heyecanına kaptıran Maura oradan ayrılamıyordu; temizlediği her kürek toprak yeni bir ödülü ortaya çıkarabilirdi. </st><st c="1427">Bir düğme, bir kurşun ya da bir diş. </st><st c="1464">Stanford Üniversitesi’nde lisans eğitimi alırken bir yazını Baja’daki arkeolojik kazı alanında geçirmişti. </st><st c="1571">Isı rahatça otuzlu dereceleri bulsa ve Maura’nın elindeki gölge yaratan tek şey hasır bir şapka da olsa, bir sonraki arkeolojik bulgunun sadece birkaç santim uzakta olduğuna inanan hazine avcılarını ele geçiren ateşle, günün en sıcak bölümünde çalışmıştı. </st><st c="1827">Şimdi, eğreltiotlarının arasında diz çökmüş, eliyle karasinekleri kovalarken de aynı ateşi hissediyordu. </st><st c="1932">Akşamüstü çöker, fırtına bulutları toplanırken akşama kadar kazmaya devam etmesinin sebebi de aynı ateşti. </st><st c="2039">Gök, uzakta gümbürdüyordu.  </st></p>
			<p><st c="2066">Tabii bir de, Rick Ballard ona yaklaştığında hissettiği sessiz heyecan vardı.  </st></p>
			<p><st c="2144">Maura toprağı elden geçirip kökleri ayıklarken bile Rick’in farkındaydı. </st><st c="2217">Sesinin, yakınlığının farkındaydı. </st><st c="2252">Ona bir şişe su getiren ve sandviçi veren o olmuştu. </st><st c="2305">Elini omzuna koyup nasıl olduğunu soran da o olmuştu. </st><st c="2359">Adli Tıp’taki erkek meslektaşları ona nadiren dokunurdu. </st><st c="2416">Bunun sebebi belki Maura’nın uzaklığı, belki de kişisel temastan hoşlanmadığına dair, etrafa yaydığı sessiz sinyaldi.   </st></p>
			<p><st c="2534">Ama Ballard koluna uzanıp elini sırtına koyarken hiç tereddüt etmemişti.  </st></p>
			<p><st c="2607">Onun dokunuşlarıyla, Maura’nın yüzü kızarıyordu.  </st></p>
			<p><st c="2656">Olay yeri inceleme ekibi o gün için aletlerini toplamaya başladığında saatin yedi olduğunu ve gün ışığının azalmaya başladığını fark edip şaşırdı. </st><st c="2803">Kasları ağrıyordu; giysileri kirlenmişti. </st><st c="2845">Yorgunluktan titreyen bacaklarıyla durup Daljeet’in kalıntılarla dolu iki kutuyu bantlamasını izledi. </st><st c="2947">İkisi de birer kutu alıp bunları arazi boyunca, Daljeet’in arabasına kadar taşıdılar.  </st></p>
			<p><st c="3033">“Bugünden sonra bence bana bir yemek borçlusun Daljeet.”   </st></p>
			<p><st c="3090">“Julien Restoran. </st><st c="3108">Söz veriyorum. </st><st c="3123">Boston’a bir dahaki gelişimde.”  </st></p>
			<p><st c="3155">“İnan bana, sözünü tutmanı bekleyeceğim.”  </st></p>
			<p><st c="3197">Daljeet kutuları arabasına yerleştirip kapıyı kapattı. </st><st c="3252">Sonra kir, pas içindeki elleriyle el sıkıştılar. </st><st c="3301">Daljeet arabasıyla uzaklaşırken Maura el salladı. </st><st c="3351">Araştırma ekibinin çoğu gitmişti; geriye sadece birkaç araba kalmıştı.   </st></p>
			<p><st c="3422">Ballard’ın Explorer’ı da onların arasındaydı.   </st></p>
			<p><st c="3468">Maura gitgide derinleşen akşam karanlığında durup açıklığa baktı. </st><st c="3534">Ballard’ın arkası dönüktü; ormana yakın bir yerde durmuş, Dedektif Corso’yla konuşuyordu. </st><st c="3624">Maura, Ballard’ın gitmek üzere olduğunu anlamasını umarak biraz oyalandı.   </st></p>
			<p><st c="3698">Peki sonra ne olacaktı? </st><st c="3722">Aralarında ne olmasını istiyordu?  </st></p>
			<p><span><st c="3756">Kendini aptal durumuna düşürmeden buradan git</st></span><st c="3801">.  </st></p>
			<p><st c="3803">Aniden arkasını dönüp arabasına doğru yürüdü. </st><st c="3849">Motoru çalıştırıp o kadar hızlı ileri atıldı ki lastikleri patinaj çekti.   </st></p>
			<p><st c="3923">Tekrar kulübeye geldiğinde, kirli giysilerini üzerinden çıkardı. </st><st c="3988">Uzun bir duş aldı; üzerindeki yağlı sivrisinek kovucuyu tamamen temizlemek için iki kez sabunlandı. </st><st c="4088">Banyodan çıktığında giyebileceği başka temiz giysisi kalmadığını fark etti. </st><st c="4164">Fox Harbor’da sadece bir gece kalmayı planlamıştı.  </st></p>
			<p><st c="4215">Giysi dolabı kapağını açıp Anna’nın giysilerine baktı. </st><st c="4270">Hepsi de onun bedenindeydi. </st><st c="4298">Başka ne giyebilirdi ki? </st><st c="4323">Yazlık elbiselerden birini çıkardı. </st><st c="4359">Elbise beyaz pamukludandı; onun zevkine göre biraz genç kız işiydi ama bu sıcak ve nemli akşamda Maura’nın tam da giymek istediği şeydi. </st><st c="4496">Elbiseyi başının üzerinden geçirip kumaşın tenine dokunuşunu hissetti ve Anna’nın en son ne zaman bu elbiseyi yavaşça kalçalarının üzerine indirdiğini, kemerini en son ne zaman belinin etrafına bağladığını merak etti. </st><st c="4714">Anna’nın düğüm attığı yerde, kumaş iz yapmıştı. </st><st c="4762">Maura, gördüğüm ve dokunduğum her şey hâlâ Anna’nın izini taşıyor diye düşündü.   </st></p>
			<p><st c="4842">Çalan telefonla arkasını dönüp komodinin üzerine baktı. </st><st c="4898">Maura bir şekilde, daha telefonu açmadan arayanın Ballard olduğunu biliyordu.   </st></p>
			<p><st c="4976">“Gittiğini görmedim” dedi Ballard.  </st></p>
			<p><st c="5011">“Duş almak için eve döndüm. </st><st c="5039">Berbat haldeydim.”  </st></p>
			<p><st c="5058">Ballard güldü. </st><st c="5073">“Ben de kendimi epey pis hissediyorum.”  </st></p>
			<p><st c="5113">“Boston’a ne zaman döneceksin?”  </st></p>
			<p><st c="5145">“Saat epey ilerledi. </st><st c="5166">Sanırım bir gece daha burada kalabilirim. </st><st c="5208">Ya sen?”  </st></p>
			<p><st c="5217">“Aslında ben de bu gece arabayla eve dönmek istemiyorum.”  </st></p>
			<p><st c="5275">Bir sessizlik oluştu.  </st></p>
			<p><st c="5297">“Otelde oda buldun mu?” diye sordu Maura.  </st></p>
			<p><st c="5339">“Çadırımı ve uyku tulumumu yanımda getirdim. </st><st c="5384">Yolun yukarısındaki bir kamp alanında kalıyorum.”  </st></p>
			<p><st c="5434">Maura’nın karar vermesi beş saniye sürdü. </st><st c="5476">Beş saniyede tüm olasılıkları değerlendirdi. </st><st c="5521">Ve sonuçları.  </st></p>
			<p><st c="5535">“Burada boş bir oda var” dedi. </st><st c="5566">“İstersen kullanabilirsin.”  </st></p>
			<p><st c="5594">“Davetsiz misafir olmak istemem.”  </st></p>
			<p><st c="5628">“Yatak orada duruyor, Rick.”  </st></p>
			<p><st c="5657">Sessizlik. </st><st c="5668">“Bu harika olur. </st><st c="5685">Ama bir şartla.”  </st></p>
			<p><st c="5702">“Neymiş o şart?”  </st></p>
			<p><st c="5719">“Sana akşam yemeği getirmeme izin vereceksin. </st><st c="5765">Anacaddede paket servisi yapan bir yer var. </st><st c="5809">Çok gösterişli bir şey almayacağım, belki birkaç haşlanmış ıstakoz.”  </st></p>
			<p><st c="5878">“Seni bilemiyorum Rick. </st><st c="5902">Ama bana sorarsan, ıstakoz oldukça gösterişli bir yemek.”  </st></p>
			<p><st c="5960">“Şarap mı istersin, bira mı?”  </st></p>
			<p><st c="5990">“Bu gece bira içmek istiyorum.”  </st></p>
			<p><st c="6022">“Bir saate kadar orada olurum. </st><st c="6053">İştahının kaçmasına izin verme.”  </st></p>
			<p><st c="6086">Maura telefonu kapattığında aniden çok aç olduğunu fark etti. </st><st c="6148">Kısa süre önce, kasabaya kadar araba kullanamayacak kadar yorgundu ve akşam yemeğini boş verip erkenden yatağa girmeyi düşünüyordu. </st><st c="6280">Şimdiyse, sadece yemek değil, birinin ona eşlik etmesini de istiyordu.   </st></p>
			<p><st c="6351">Huzursuz ve birbiriyle çelişen arzularla, evin içinde dolaştı. </st><st c="6414">Sadece birkaç akşam önce Daniel Brophy’le yemek yemişti. </st><st c="6471">Ama Daniel uzun zamandır kiliseye aitti ve Maura’nın bu konuda yapabileceği hiçbir şey olmayabilirdi. </st><st c="6573">Umutsuz vakalar çekici olabilirdi, ama insana nadiren mutluluk getirirlerdi.   </st></p>
			<p><st c="6650">Gökgürültüsünü duyup tel kapıya doğru gitti. </st><st c="6695">Dışarıdaki akşam karanlığı derinleşip geceye dönmüştü. </st><st c="6750">Maura çakan şimşekleri göremese de, sanki havanın kendisi elektrik yüklüydü. </st><st c="6827">Olasılıklarla doluydu. </st><st c="6850">Yağmur damlaları çatıda pıtırdamaya başladı. </st><st c="6895">Başlangıçta sadece tereddütlü birkaç damla sesi duyuldu; sonra gökyüzü, yüz davulcu başının üstünde aynı anda davul çalıyormuş gibi aşağı boşaldı. </st><st c="7042">Fırtınanın gücünden heyecanlanan Maura verandada durup yağmurun yağışını izledi ve hoşuna giden, serin bir esintinin elbisesini dalgalandırdığını, saçlarını havalandırdığını hissetti.   </st></p>
			<p><st c="7226">Gümüş gibi yağmurun içinde bir çift far parladı.   </st></p>
			<p><st c="7275">Araba evin önüne park ederken Maura verandada hiç kıpırdamadan, kalbi yağmur gibi atarak oturdu. </st><st c="7372">Ballard elinde büyük bir torba ve altılı bira paketiyle arabadan çıktı. </st><st c="7444">Fırtınanın altında başını öne doğru eğip suları sıçratarak verandaya ve basamaklara doğru ilerledi.   </st></p>
			<p><st c="7544">“Buraya yüzerek gelmem gerektiğini bilmiyordum” dedi.  </st></p>
			<p><st c="7598">Maura güldü. </st><st c="7611">“İçeri gel, sana bir havlu vereyim.”  </st></p>
			<p><st c="7648">“Duş almam seni rahatsız eder mi? </st><st c="7682">Henüz temizlenme fırsatı bulamadım.”  </st></p>
			<p><st c="7719">“Keyfine bak.” Maura alışveriş torbasını onun elinden aldı. </st><st c="7779">“Banyo, koridorun sonunda. </st><st c="7806">Dolapta temiz havlular var.”  </st></p>
			<p><st c="7835">“Ben bagajdan çantamı alayım.”   </st></p>
			<p><st c="7866">Maura yiyecekleri mutfağa götürüp altılı birayı buzdolabına koydu. </st><st c="7933">Ballard tekrar eve girerken tel kapının çarparak kapandığını duydu. </st><st c="8001">Bundan hemen sonra, suyun akmaya başladığını duydu.  </st></p>
			<p><st c="8053">Masaya oturup derin bir nefes verdi. </st><st c="8090">Bu sadece bir akşam yemeği diye düşündü. </st><st c="8131">Aynı çatı altında geçireceğimiz tek bir gece. </st><st c="8177">Sadece birkaç gün önce Daniel için pişirdiği yemeği ve o akşamın nasıl bu geceden tamamen farklı hissettirdiğini düşündü. </st><st c="8299">Maura Daniel’a baktığında, ele geçirilemez olanı görmüştü. </st><span><st c="8358">Peki Rick’e baktığımda ne görüyorum? </st><st c="8395">Belki de görmem gerekenden fazlasını.</st></span>  </p>
			<p><st c="8432">Duş sesi kesildi. </st><st c="8451">Maura hiç kıpırdamadan, dinleyerek oturdu; aniden bütün duyuları o kadar keskinleşmişti ki teninin üzerinde fısıldayan havayı hissedebiliyordu. </st><st c="8595">Gıcırtılı ayak sesleri yaklaştı ve Ballard aniden oradaydı; sabun kokuyordu ve üstünde mavi bir kotla temiz bir gömlek vardı.  </st></p>
			<p><st c="8721">“Umarım çıplak ayaklı bir adamla birlikte yemek yemek senin için sorun değildir” dedi. </st><st c="8808">“Botlarım, evin içinde giyilemeyecek kadar çamurlu.”  </st></p>
			<p><st c="8861">Maura güldü. </st><st c="8874">“O zaman ben de ayakkabılarımı çıkarırım. </st><st c="8916">Pikniğe gitmişiz gibi.” Sandaletlerini çıkarıp buzdolabına doğru gitti. </st><st c="8988">“Bira içmeye hazır mısın?”  </st></p>
			<p><st c="9015">“Saatlerdir hazırım.”  </st></p>
			<p><st c="9037">Maura iki şişenin kapağını açıp birini ona verdi. </st><st c="9087">Ballard’ın başını geriye atıp büyük bir yudum alışını izlerken kendi birasını yudumladı. </st><st c="9176">Daniel’ı asla böyle göremeyeceğim diye düşündü. </st><st c="9224">Tasasız ve çıplak ayaklarıyla; duştan sonra ıslak saçla.  </st></p>
			<p><st c="9281">Maura gidip alışveriş torbasının içine baktı. </st><st c="9327">“Peki, akşam yemeği için ne getirdin?”  </st></p>
			<p><st c="9366">“Sana göstereyim.”   </st></p>
			<p><st c="9385">Rick tezgâhta Maura’nın yanına geçip torbaya uzandı ve bir sürü folyoya sarılmış paket çıkardı. </st><st c="9481">Fırında patates. </st><st c="9498">Erimiş tereyağı. </st><st c="9515">Koçan mısır. </st><st c="9528">Ve ana yemek. </st><st c="9542">Büyük, köpükten bir paketi ileri uzatıp kapağını açtı ve hâlâ dumanı tüten iki parlak kırmızı ıstakozu ortaya çıkardı.   </st></p>
			<p><st c="9661">“Onları nasıl açacağız?”  </st></p>
			<p><st c="9686">“Bu yaratıkları nasıl açacağını bilmiyor musun?”  </st></p>
			<p><st c="9735">“Umarım sen biliyorsundur.”  </st></p>
			<p><st c="9763">“Hiç zor değil.” Torbadan iki ceviz kıracağı çıkardı. </st><st c="9817">“Ameliyata hazır mısınız doktor?”  </st></p>
			<p><st c="9851">“Şimdi beni telaşlandırdın.”  </st></p>
			<p><st c="9880">“Önemli olan tek şey, teknik. </st><st c="9910">Ama önce, giysilerimizi giymeliyiz.”  </st></p>
			<p><st c="9947">“Anlayamadım.”  </st></p>
			<p><st c="9962">Ballard torbaya uzanıp plastik mutfak önlükleri çıkardı.   </st></p>
			<p><st c="10019">“Dalga geçiyorsun.”  </st></p>
			<p><st c="10039">“Restoranların bunları, sadece turistler aptal gibi görünsünler diye mi verdiklerini düşünüyorsun?”  </st></p>
			<p><st c="10139">“Evet.”  </st></p>
			<p><st c="10147">“Haydi ama işbirliği yap. </st><st c="10173">Bu, güzel elbisenin temiz kalmasını sağlar.” Ballard Maura’nın arkasına geçip önlüğü göğsünün üstüne geçirdi. </st><st c="10283">Ballard boynundaki ipleri bağlarken Maura onun nefesini saçlarında hissetti. </st><st c="10360">Ballard’ın elleri orada biraz oyalandı ve bu dokunuşla Maura ürperdi.  </st></p>
			<p><st c="10430">“Şimdi sıra sende” dedi Maura yumuşakça.  </st></p>
			<p><st c="10471">“Sıra bende mi?”  </st></p>
			<p><st c="10488">“Bu saçma şeyi tek giyen ben olmayacağım.”  </st></p>
			<p><st c="10531">Ballard iç geçirip kabul etti ve kendi de bir önlük geçirdi üzerine. </st><st c="10600">Göğüslerinde ıstakoz karikatürleri olan, bir örnek giysilerine baktıklarında, ikisi de kahkahaya boğuldu. </st><st c="10706">Masanın başındaki sandalyelere otururken hâlâ gülüyorlardı. </st><st c="10766">Maura, boş mideyle birkaç yudum bira içtim ve şimdiden kontrolden çıktım diye düşündü. </st><span><st c="10853">Ve bu harika bir his</st></span><st c="10873">.  </st></p>
			<p><st c="10875">Ballard ceviz kıracaklarından birini aldı. </st><st c="10918">“Şimdi, Doktor Isles. </st><st c="10940">Ameliyata hazır mıyız?”  </st></p>
			<p><st c="10964">Maura da kendi ceviz kıracağına uzanıp onu, ameliyatta ilk kesiyi atmaya hazırlanan bir cerrah gibi tuttu. </st><st c="11071">“Hazırım.” Birlikte pençeleri çekip kabukları çatlatır ve tatlı et parçalarını dışarı çıkartırken yağmur düzenli temposuna devam ediyordu. </st><st c="11210">Çatalla uğraşmayıp yemeklerini elleriyle yediler; yeni bira şişelerini açıp patatesleri yararak içlerindeki sıcak ve köpüksü, yumuşak kısımları çıkartırken parmakları tereyağıyla kaplıydı. </st><st c="11399">O akşam görgü kurallarının bir önemi yoktu; bu bir piknikti ve çıplak ayaklarla masaya oturmuş parmaklarını yalıyorlardı. </st><st c="11521">Birbirlerine gizlice bakışlar atıyorlardı.   </st></p>
			<p><st c="11564">“Bu, çatal ve bıçakla yemekten çok daha eğlenceli” dedi Maura.  </st></p>
			<p><st c="11627">“Daha önce hiç ellerinle ıstakoz yememiş miydin?”  </st></p>
			<p><st c="11677">“İster inan ister inanma, ilk kez henüz kabuğundan çıkartılmamış bir ıstakozla karşılaştım.” Maura bir peçete alıp parmaklarındaki yağı sildi. </st><st c="11820">“Biliyorsun, ben New Englandlı değilim. </st><st c="11860">Buraya iki yıl önce taşındım. </st><st c="11890">San Fransisco’dan.”  </st></p>
			<p><st c="11910">“Bu her nedense beni şaşırttı.”  </st></p>
			<p><st c="11942">“Neden?”  </st></p>
			<p><st c="11951">“Bana tipik bir Yankee gibi görünüyorsun.”  </st></p>
			<p><st c="11994">“Yani?”  </st></p>
			<p><st c="12002">“Kendine yeten. </st><st c="12018">Mesafeli.”  </st></p>
			<p><st c="12029">“Öyle olmaya çalışıyorum.”  </st></p>
			<p><st c="12056">“Bunun gerçek sen olmadığını mı söylüyorsun?”  </st></p>
			<p><st c="12102">“Hepimiz bir sürü rol oynarız. </st><st c="12133">İşte, resmi maskem var. </st><st c="12157">Doktor Isles’ken taktığım maskem.”  </st></p>
			<p><st c="12192">“Peki ya arkadaşlarınla olduğunda?”  </st></p>
			<p><st c="12228">Maura birasını yudumladı, sonra yavaşça şişeyi bıraktı. </st><st c="12284">“Boston’da henüz çok fazla arkadaş edinemedim.”  </st></p>
			<p><st c="12332">“Buraların yabancısıysan, bu biraz zaman alır.”  </st></p>
			<p><st c="12380">Bir yabancı. </st><st c="12393">Maura kendini her gün bir yabancı gibi hissediyordu. </st><st c="12446">Polislerin birbirlerinin sırtına vuruşunu izliyordu. </st><st c="12499">Onlardan biri olmadığı, bir polis olmadığı için davet edilmediği barbeküler ve softball maçlarından bahsedişlerini dinliyordu. </st><st c="12626">İsminin önündeki doktor unvanı bir duvar gibi hepsini dışarıda bırakıyordu. </st><st c="12702">Ve adli tıptaki, hepsi evli olan iş arkadaşları da onunla ne yapacaklarını bilemiyorlardı. </st><st c="12793">Çekici bir dul hem uygunsuz hem de rahatsız ediciydi. </st><st c="12847">İnsanın uğraşmak istemeyeceği bir tehdit ya da arzu yaratırdı.  </st></p>
			<p><st c="12910">“Peki seni Boston’a ne getirdi?” diye sordu Rick.  </st></p>
			<p><st c="12960">“Sanırım hayatımı yeniden yoluna sokmam gerekiyordu.”  </st></p>
			<p><st c="13014">“Kariyer meseleleri mi?”  </st></p>
			<p><st c="13039">“Hayır, kariyer değil. </st><st c="13062">Orada, tıp fakültesinde epey mutluydum. </st><st c="13102">Üniversite hastanesinde patologdum. </st><st c="13138">Ayrıca, oradaki bütün genç ve parlak öğretim üyeleri ve öğrencilerle birlikte çalışma şansım vardı.”  </st></p>
			<p><st c="13239">“Mesele iş değilse, aşk hayatın olmalı.”  </st></p>
			<p><st c="13280">Maura masaya, yemeğinin kalıntılarına baktı. </st><st c="13325">“İyi tahmin.”  </st></p>
			<p><st c="13339">“Bu noktada bana, bu konunun beni ilgilendirmediğini söyleyebilirsin.”  </st></p>
			<p><st c="13410">“Boşandım, hepsi bu.”  </st></p>
			<p><st c="13432">“Bu, konuşmak istediğin bir konu mu?”  </st></p>
			<p><st c="13470">Maura omuz silkti. </st><st c="13489">“Ne diyebilirim ki? </st><st c="13509">Victor harika ve inanılmaz karizmatik...”  </st></p>
			<p><st c="13551">“Tanrım, şimdiden kıskandım.”  </st></p>
			<p><st c="13581">“Ama öyle biriyle evli kalamazsın. </st><st c="13616">Çok yoğundu. </st><st c="13629">Seni o kadar hızlı tüketiyor ki bitap düşüyorsun. </st><st c="13679">Ve o...” Maura durdu.  </st></p>
			<p><st c="13701">“Ne?”  </st></p>
			<p><st c="13707">Maura birasına uzandı. </st><st c="13730">Şişeyi tekrar masaya bırakmakta acele etmedi. </st><st c="13776">“Bana tam olarak dürüst davranmadı” dedi. </st><st c="13818">“Hepsi bu.”  </st></p>
			<p><st c="13830">Maura, Rick’in daha fazlasını öğrenmek istediğini biliyordu, ama Rick, Maura’nın sesinde, konunun burada kapandığını belirten tonu duymuştu. </st><span><st c="13971">Buraya kadar; dahası yok</st></span><st c="13995">. Rick ayağa kalkıp iki bira daha getirmek için buzdolabına doğru gitti. </st><st c="14068">Kapakları açıp birini Maura’ya verdi.   </st></p>
			<p><st c="14106">“Eski eşlerden bahsedeceksek” dedi, “bundan çok daha fazla biraya ihtiyacımız olacak.”  </st></p>
			<p><st c="14193">“O halde, bahsetmeyelim. </st><st c="14218">Canımızı yakacaksa.”  </st></p>
			<p><st c="14239">“Belki de bu konuda </st><span><st c="14259">konuşmadığın</st></span><st c="14271"> için canın yanıyordur.”  </st></p>
			<p><st c="14296">“Kimse boşanma hikâyemi dinlemek istemez.”  </st></p>
			<p><st c="14339">Rick oturup masanın karşısından Maura’nın gözlerinin içine baktı. </st><st c="14405">“Ben istiyorum.”  </st></p>
			<p><st c="14422">Maura daha önce hiçbir erkeğin ona böyle tamamen konsantre olmadığını düşündü; bakışlarını ondan alamıyordu. </st><st c="14531">Derin nefesler aldığını, yağmurun ve erimiş tereyağındaki yoğun hayvan kokusunu içine çektiğini fark etti. </st><st c="14638">Rick’in yüzünde, daha önce fark etmediği şeyler gördü. </st><st c="14693">Saçlarının arasında sarı tutamlar vardı. </st><st c="14734">Dudağının hemen altında silik, beyaz bir hat halindeki yara izi. </st><st c="14799">Ön dişlerinden biri aşınmıştı. </st><st c="14830">Maura, bu adamla yeni tanıştım diye düşündü, ama bana, beni zaten tanıyormuş gibi bakıyor. </st><st c="14921">Yatak odasından gelen hafif telefon sesini duydu ama cevap vermek istemiyordu. </st><st c="15000">Maura, arayan vazgeçene kadar telefonun çalmasına izin verdi. </st><st c="15062">Telefonuna cevap vermemek hiç Maura’ya göre bir şey değildi ama bu gece, her şey farklıymış gibi hissediyordu. </st><span><st c="15173">Kendini</st></span><st c="15180"> farklı hissediyordu. </st><st c="15202">Pervasız. </st><st c="15212">Telefonunu açmayan ve elleriyle yemek yiyen bir kadın.   </st></p>
			<p><st c="15267">Çok az tanıdığı bir adamla sevişebilecek bir kadın.  </st></p>
			<p><st c="15319">Telefon tekrar çalmaya başladı.   </st></p>
			<p><st c="15351">Sonunda, telefon sesinin aciliyeti dikkatini çekti. </st><st c="15403">Artık aramayı yok sayamazdı. </st><st c="15432">İsteksizce ayağa kalktı. </st><st c="15457">“Sanırım bunu açmalıyım.”  </st></p>
			<p><st c="15483">Yatak odasına gittiğinde telefon tekrar susmuştu. </st><st c="15533">Telesekreterini açıp ikisi de Rizzoli’den gelen iki sesli mesajını dinledi.  </st></p>
			<p><st c="15609">“Doktor, seninle konuşmam gerekiyor, beni ara.”  </st></p>
			<p><st c="15657">İkinci mesajda daha tedirgin bir ses tonu vardı. </st><st c="15706">“Yine ben. </st><st c="15717">Neden açmıyorsun?”  </st></p>
			<p><st c="15736">Maura yatağın üstüne oturdu. </st><st c="15765">Yatağa bakarken elinde olmadan, iki kişiyi alabilecek kadar büyük olduğunu düşündü. </st><st c="15849">Bu düşünceyi kafasından uzaklaştırdı, derin bir nefes aldı ve Rizzoli’nin numarasını çevirdi.  </st></p>
			<p><st c="15943">“Neredesin?” diye sordu Rizzoli.  </st></p>
			<p><st c="15976">“Hâlâ Fox Harbor’dayım. </st><st c="16000">Üzgünüm, telefona yetişemedim.”  </st></p>
			<p><st c="16032">“Orada Ballard’ı gördün mü?”  </st></p>
			<p><st c="16061">“Evet, az önce akşam yemeğimizi bitirdik. </st><st c="16103">Onun burada olduğunu nereden biliyorsun?”  </st></p>
			<p><st c="16145">“Çünkü dün beni arayıp nereye gittiğini sordu. </st><st c="16192">O tarafa gelebilecek gibi görünüyordu.”  </st></p>
			<p><st c="16232">“Hemen yan odada. </st><st c="16250">Konuşmak ister misin?”  </st></p>
			<p><st c="16273">“Hayır, ben seninle konuşmak istiyorum.” Rizzoli duraksadı. </st><st c="16333">“Bugün Terence Van Gates’i görmeye gittim.”  </st></p>
			<p><st c="16377">Rizzoli’nin aniden konuyu değiştirmesi, Maura’nın zihninde bir kırbaç etkisi yaratmıştı. </st><st c="16466">“Ne?” diye sordu şaşkına dönerek.  </st></p>
			<p><st c="16500">“Van Gates. </st><st c="16512">Avukatın kim olduğunu bana sen....”  </st></p>
			<p><st c="16548">“Evet, kim olduğunu biliyorum. </st><st c="16579">Sana ne söyledi?”  </st></p>
			<p><st c="16597">“İlginç bir şey. </st><st c="16614">Evlat edinilmenle ilgili.”  </st></p>
			<p><st c="16641">“Bu konuda seninle gerçekten konuştu mu?”  </st></p>
			<p><st c="16683">“Evet. </st><st c="16690">Bazı insanların, rozetini gösterdiğinde konuşmaya ne kadar hevesli olduğuna inanamazsın. </st><st c="16779">Bana kız kardeşinin aylar önce onu görmeye gittiğini söyledi. </st><st c="16841">Senin gibi o da, biyolojik annesini bulmaya çalışıyormuş. </st><st c="16899">Anna’ya da, sana yaptığı gibi, yardımcı olmak istememiş. </st><st c="16956">Kayıtlar gizli, anne mahremiyetinin korunmasını istiyor, vesaire. </st><st c="17022">Bu yüzden Anna da bir arkadaşıyla birlikte geri dönmüş ve Van Gates sonunda, annenin ismini vermenin onun çıkarına olduğuna ikna olmuş.”  </st></p>
			<p><st c="17159">“Peki vermiş mi?”  </st></p>
			<p><st c="17177">“Evet, vermiş.”  </st></p>
			<p><st c="17193">Maura telefonu kulağına o kadar sıkı bastırıyordu ki ahizeye yansıyan kendi kalp atışlarını duyabiliyordu. </st><st c="17300">Yumuşak sesle, “Annemin kim olduğunu biliyorsun” dedi.  </st></p>
			<p><st c="17355">“Evet. </st><st c="17362">Ama bir şey daha var.”  </st></p>
			<p><st c="17385">“Bana onun ismini söyle Jane.”  </st></p>
			<p><st c="17416">Sessizlik. </st><st c="17427">“Lank. </st><st c="17434">İsmi Amalthea Lank.”  </st></p>
			<p><span><st c="17455">Amalthea. </st><st c="17465">Annemin ismi, Amalthea</st></span><st c="17487">.  </st></p>
			<p><st c="17489">Maura bir nefes verdi, minnettardı. </st><st c="17525">“Teşekkür ederim! </st><st c="17543">Tanrım, inanamıyorum, sonunda annemi...”  </st></p>
			<p><st c="17584">“Bekle. </st><st c="17592">Daha bitirmedim.”  </st></p>
			<p><st c="17610">Rizzoli’nin ses tonunda bir uyarı vardı. </st><st c="17651">Kötü bir şey geliyordu. </st><st c="17675">Maura’nın hoşuna gitmeyecek bir şey.  </st></p>
			<p><st c="17712">“Sorun ne?”  </st></p>
			<p><st c="17724">“Anna’nın, Van Gates’le konuşan arkadaşı.”  </st></p>
			<p><st c="17767">“Evet?”  </st></p>
			<p><st c="17775">“Rick Ballard’dı.”  </st></p>
			<p><st c="17794">Maura sessizliğe gömüldü. </st><st c="17820">Mutfaktan tabakların tıkırtıları ve akan suyun sesi geldi. </st><st c="17879">Bütün bir günü onunla birlikte geçirdim ve aniden, aslında nasıl bir adam olduğunu bilmediğimi öğrendim.  </st></p>
			<p><st c="17984">“Doktor?”  </st></p>
			<p><st c="17994">“O zaman, bunu neden bana söylemedi?”  </st></p>
			<p><st c="18032">“Neden söylemediğini biliyorum.”  </st></p>
			<p><st c="18065">“Neden?”  </st></p>
			<p><st c="18074">“Ona sorsan daha iyi olur. </st><st c="18101">Ondan, hikâyenin geri kalanını anlatmasını iste.”   </st></p>
			<p>  </p>
			<p><st c="18151">Maura mutfağa döndüğünde Rick’in masayı temizleyip ıstakoz kabuklarını bir çöp torbasına attığını gördü. </st><st c="18256">Rick lavabonun başında durmuş ellerini yıkıyordu ve Maura’nın eşikte durup onu izlediğinin farkında değildi.   </st></p>
			<p><st c="18365">“Amalthea Lank hakkında ne biliyorsun?” dedi Maura.  </st></p>
			<p><st c="18417">Sırtı hâlâ Maura’ya dönük olan Rick gerildi. </st><st c="18462">Uzun bir sessizlik oldu. </st><st c="18487">Sonra Rick bir bulaşık havlusuna uzanıp hiç acele etmeden ellerini kuruladı. </st><st c="18564">Maura, bana cevap vermeden önce zaman kazanıyor diye düşündü. </st><st c="18626">Ama bunun hiçbir bahanesi olamazdı; Rick’in söyleyebileceği hiçbir şey artık hissettiği güvensizliği tersine çeviremezdi.  </st></p>
			<p><st c="18748">Rick sonunda Maura’ya döndü. </st><st c="18777">“Bunu öğrenmemeni umuyordum. </st><st c="18806">Amalthea Lank, tanımak isteyeceğin bir kadın değil Maura.”  </st></p>
			<p><st c="18865">“O, benim annem mi? </st><st c="18885">Tanrı aşkına, bana en azından bu kadarını söyle.”  </st></p>
			<p><st c="18935">Rick gönülsüzce başıyla onayladı. </st><st c="18969">“Evet. </st><st c="18976">O senin annen.”   </st></p>
			<p><st c="18992">İşte, söylemişti. </st><st c="19010">Bunu doğrulamıştı. </st><st c="19029">Maura Rick’in bu kadar önemli bir bilgiyi kendisinden saklamış olduğunu sindirmeye çalışırken biraz zaman geçti. </st><st c="19142">Bu süre boyunca Rick, Maura’ya endişeli bir ifadeyle bakıyordu.   </st></p>
			<p><st c="19206">“Bunu bana neden söylemedin?” diye sordu Maura.  </st></p>
			<p><st c="19254">“Sadece seni düşünüyordum Maura. </st><st c="19287">Senin iyiliğini düşünüyordum.”  </st></p>
			<p><st c="19318">“Gerçek, benim iyiliğime olmaz mı?”  </st></p>
			<p><st c="19354">“Bu durumda, hayır.”  </st></p>
			<p><st c="19375">“Bu da ne demek?”  </st></p>
			<p><st c="19393">“Kız kardeşinle ilgili bir hata yaptım; çok büyük bir hata. </st><st c="19453">Annesini bulmayı çok istiyordu, ben de ona bir iyilik yapabileceğimi düşündüm. </st><st c="19532">Sonuçlarının böyle olacağını hiç düşünmemiştim.” Rick, Maura’ya doğru bir adım attı. </st><st c="19617">“Seni korumaya çalışıyordum Maura. </st><st c="19652">Bunun Anna’yı ne hale getirdiğini gördüm. </st><st c="19694">Aynı şeyin senin de başına gelmesini istemedim.”  </st></p>
			<p><st c="19743">“Ben Anna değilim.”  </st></p>
			<p><st c="19763">“Ama ona çok benziyorsun. </st><st c="19789">O kadar çok benziyorsun ki bu beni korkutuyor. </st><st c="19836">Sadece görüntünüz değil, düşünce biçiminiz de.”  </st></p>
			<p><st c="19884">Maura alaycı bir tavırla güldü. </st><st c="19916">“Şimdi de </st><span><st c="19926">zihnimi</st></span><st c="19933"> okuyabilmeye mi başladın?”  </st></p>
			<p><st c="19961">“Zihnin değil. </st><st c="19976">Kişiliğin. </st><st c="19987">Anna azimliydi. </st><st c="20003">Bir şeyi öğrenmek istediğinde, peşini asla bırakmazdı. </st><st c="20058">Ve sen de, bir cevap bulana kadar eşelemeye devam edeceksin. </st><st c="20119">Bugün ormanda toprağı nasıl kazdıysan öyle. </st><st c="20163">Bu senin işin olmadığı gibi burası senin bölgen de değil. </st><st c="20221">Merak dışında, orada olman için hiçbir sebep yoktu. </st><st c="20273">Ve inatçılık. </st><st c="20287">O kemikleri bulman gerekiyordu, buldun. </st><st c="20327">Anna da böyleydi.” Rick içini çekti. </st><st c="20364">“Sadece, Anna aradığını bulduğu için üzgünüm.”  </st></p>
			<p><st c="20411">“Annem kimdi, Rick?”  </st></p>
			<p><st c="20432"> “Tanışmak istemeyeceğin bir kadın.”  </st></p>
			<p><st c="20468">Maura’nın, bu cevabın önemini kavraması biraz zaman aldı. </st><span><st c="20526">Şimdiki zaman</st></span><st c="20539">. “Yani, annem yaşıyor.”  </st></p>
			<p><st c="20564">Rick isteksizce başını salladı.  </st></p>
			<p><st c="20596">“Ve onu nerede bulabileceğimi biliyorsun.”  </st></p>
			<p><st c="20639">Rick cevap vermedi.  </st></p>
			<p><st c="20659">“Lanet olsun Rick!” diye patladı Maura. </st><st c="20699">“Bunu bana neden </st><span><st c="20716">söylemedin</st></span><st c="20726">?”  </st></p>
			<p><st c="20729">Rick, sanki artık kavga etmeye hali kalmamış gibi gidip masaya oturdu. </st><st c="20800">“Çünkü gerçekleri duymanın sana acı vereceğini biliyorum. </st><st c="20858">Özellikle de kimliğin yüzünden. </st><st c="20890">Yaptığın iş yüzünden.”  </st></p>
			<p><st c="20913">“Bunun işimle ne ilgisi var?”  </st></p>
			<p><st c="20943">“Sen polisle birlikte çalışıyorsun. </st><st c="20979">Katillerin adalete teslim edilmesine yardımcı oluyorsun.”  </st></p>
			<p><st c="21037">“Ben kimseyi adalete teslim etmiyorum. </st><st c="21076">Sadece onlara gerçekleri anlatıyorum. </st><st c="21114">Bazen gerçekler, siz polislerin duymak istemediği cinsten olabiliyor.”  </st></p>
			<p><st c="21185">“Ama sen, </st><span><st c="21195">bizim</st></span><st c="21200"> tarafımızda çalışıyorsun.”  </st></p>
			<p><st c="21228">“Hayır, </st><span><st c="21236">kurbanın</st></span><st c="21244"> tarafında.”  </st></p>
			<p><st c="21257">“Tamam, kurbanın tarafında. </st><st c="21285">Bu yüzden, sana onun hakkında söyleyeceğim şeyden hoşlanmayacaksın.”  </st></p>
			<p><st c="21354">“Şimdilik bana hiçbir şey söylemedin.”  </st></p>
			<p><st c="21393">Rick içini çekti. </st><st c="21411">“Tamam. </st><st c="21419">Belki de sana, nerede yaşadığını söyleyerek başlamalıyım.”  </st></p>
			<p><st c="21478">“Söyle.”  </st></p>
			<p><st c="21487">“Amalthea Lank, seni evlatlık olarak veren kadın, Framingham’daki Massachusetts Cezaevi’nde yatıyor.”  </st></p>
			<p><st c="21589">Bacakları aniden tüm gücünü kaybeden Maura, Rick’in karşısındaki bir sandalyeye çöktü. </st><st c="21676">Kolunun, masanın üstüne bulaşmış tereyağına değdiğini hissetti. </st><st c="21740">Bu, bir saatten kısa süre önce, evren tersine dönmeden önce birlikte yedikleri neşeli yemeğin kanıtı.   </st></p>
			<p><st c="21842">“Annem hapishanede mi?”  </st></p>
			<p><st c="21866">“Evet.”  </st></p>
			<p><st c="21874">Maura ona baktı ve bundan sonra sorması gereken soruyu soramadı, çünkü alacağı cevaptan korkuyordu. </st><st c="21974">Ama bu yolda ilk adımını atmıştı bile; bunun onu nereye götüreceğini bilemese de, şu an geri dönemezdi.  </st></p>
			<p><st c="22078">“Suçu ne?” diye sordu Maura. </st><st c="22107">“Neden hapiste?”  </st></p>
			<p><st c="22124">“Müebbet hapis” dedi Rick. </st><st c="22151">“Çifte cinayetten.”  </st></p>
			<p>  </p>
			<p><st c="22171">“İşte, bilmeni istemediğim şey buydu” dedi Ballard. </st><st c="22223">“Annesinin işlediği suçu öğrenmenin, Anna’yı ne hale getirdiğini gördüm. </st><st c="22296">Damarlarında kimin kanını taşıdığını bilmenin. </st><st c="22343">Bu, kimsenin sahip olmak istemeyeceği bir miras; ailede bir katil olması. </st><st c="22417">Elbette, buna inanmak istemedi. </st><st c="22449">Bunda bir yanlışlık olması gerektiğini, belki de annesinin masum olduğunu düşündü. </st><st c="22532">Ve onu gördükten sonra...”  </st></p>
			<p><span><st c="22559">“Bir dakika. </st><st c="22572">Anna, annemizi gördü mü?”  </st></span></p>
			<p><st c="22598">“Evet. </st><st c="22605">Birlikte MCI Framnigham’a gittik. </st><st c="22639">Kadınlar hapishanesi. </st><st c="22661">Bu da bir hataydı, çünkü ziyaretimiz, sadece annesinin suçu konusunda Anna’nın kafasının daha da karışmasına sebep oldu. </st><st c="22782">Kabullenemediği şey, annesinin bir canav...” Rick durdu.  </st></p>
			<p><span><st c="22839">Bir canavar. </st><st c="22852">Annem, bir canavar</st></span><st c="22870">.  </st></p>
			<p><st c="22872">Yağmur, çatının üzerindeki nazik bir trampete dönüşmüştü. </st><st c="22930">Fırtına dinmiş olmasına rağmen Maura denizin üstünden uzaklaşan gümbürtüsünü duyabiliyordu. </st><st c="23022">Ama mutfağın içi tamamen sessizdi. </st><st c="23057">Birbirlerine bakarak, masada karşılıklı oturdular; Rick Maura’yı, dağılmasından korkuyormuş gibi, sessiz bir endişeyle izliyordu. </st><st c="23187">Beni tanımıyor diye düşündü Maura. </st><st c="23222">Ben Anna değilim. </st><st c="23240">Dağılmayacağım. </st><st c="23256">Lanet olası bir bakıcıya ihtiyacım yok.  </st></p>
			<p><st c="23296">“Bana hikâyenin geri kalanını da anlat” dedi.   </st></p>
			<p><st c="23342">“Geri kalanını mı?”  </st></p>
			<p><st c="23362">“Amalthea Lank’in çifte cinayetten hüküm giydiğini söyledin. </st><st c="23423">Bu, ne zaman olmuş?”  </st></p>
			<p><st c="23444">“Yaklaşık beş yıl önce.”  </st></p>
			<p><st c="23469">“Kurbanlar kimmiş?”  </st></p>
			<p><st c="23489">“Bunu sana söylemek hiç kolay değil. </st><st c="23526">Ve bunu duymak, senin için kolay olmayacak.”  </st></p>
			<p><st c="23571">“Şimdilik bana annemin katil olduğunu söyledin. </st><st c="23619">Bence bunu oldukça iyi kaldırdım.”  </st></p>
			<p><st c="23654">“Anna’dan daha iyi” diye kabul etti Rick.  </st></p>
			<p><st c="23696">“O yüzden, bana kurbanların kim olduğunu söyle ve hikâyenin tamamını anlat. </st><st c="23772">Katlanamadığım tek şey Rick; insanların gerçeği benden saklaması. </st><st c="23838">Ben, benden çok fazla sır saklayan bir adamla evliydim. </st><st c="23894">Evliliğimizi bitiren şey, bu oldu. </st><st c="23929">Bir daha asla, kimsenin bunu yapmasına izin vermem.”  </st></p>
			<p><st c="23982">“Tamam.” Rick, Maura’nın gözlerinin içine bakarak öne eğildi. </st><st c="24044">“Detayları duymak istiyorsan, sana acımasızlık derecesinde dürüst davranacağım. </st><st c="24124">Çünkü detaylar çok acımasız. </st><st c="24153">Kurbanlar Fitchburgh, Massachusetts’ten Theresa ve Nikki Wells adında iki kız kardeşti. </st><st c="24241">Tekerlekleri patladığı için yol kenarında mahsur kalmışlardı. </st><st c="24303">Kasım ayının sonlarıydı ve beklenmedik bir kar fırtınası vardı. </st><st c="24367">Onları arabaya almak için biri yanlarına yaklaştığında muhtemelen çok mutlu olmuşlardı. </st><st c="24455">İki gün sonra cesetleri kırk sekiz kilometre uzakta, yakılmış bir kulübede bulundu. </st><st c="24539">Bundan bir hafta sonra Virginia’da bir trafik polisi, kural ihlali yüzünden Amalthea Lank’i durdurdu. </st><st c="24641">Polis, Amalthea’nın arabasındaki plakanın çalıntı olduğunu gördü. </st><st c="24707">Sonra arka çamurlukta kan lekeleri olduğunu fark etti. </st><st c="24762">Polis arabayı aradığında bagajda hem kurbanların cüzdanlarını hem de üzerinde Amalthea’nın parmak izleri bulunan lastik demirini buldu. </st><st c="24898">Daha sonraki testlerde, üzerine kan izlerine de rastlandı. </st><st c="24957">Nikki’nin ve Teresa’nın kanı. </st><st c="24987">Son delil, Massachusetts’taki bir benzincideki güvenlik kamerası tarafından kaydedilmişti. </st><st c="25078">O görüntülerde Amalthea Lank’in plastik bir bidonu benzinle doldurduğu görünüyordu. </st><st c="25162">Kurbanların bedenlerini yakmak için kullanılan benzin.” Rick’in gözleri Maura’nınkilerle buluştu. </st><st c="25260">“İşte. </st><st c="25267">Tamamen acımasız oldum. </st><st c="25291">İstediğin bu muydu?”  </st></p>
			<p><st c="25312">“Ölüm sebebi neydi?” diye sordu Maura. </st><st c="25351">Sesi tuhaf biçimde, ürkütücü derecede sakindi. </st><st c="25398">“Cesetlerin yakıldığını söyledin, ama kadınlar, nasıl öldürülmüştü?”  </st></p>
			<p><st c="25467">Rick kendine bu kadar hâkim olmasını anlayamıyormuş gibi Maura’ya bir süre baktı. </st><st c="25549">“Yanık kalıntıların röntgenlerinde, iki kadının da kafatasında kırıklar olduğu görüldü; muhtemelen o lastik demiriyle yapılmışlardı. </st><st c="25682">Küçük kız kardeş Nikki’nin yüzüne öyle şiddetli bir darbe indirilmişti ki yüz kemikleri içeri çöküp orada bir çukur oluşturmuştu. </st><st c="25812">İşte bu kadar caniceydi.”  </st></p>
			<p><st c="25838">Maura, Rick’in anlattığı senaryoyu düşündü. </st><st c="25882">Karlı yol kenarını ve yolda kalan iki kız kardeşi düşündü. </st><st c="25941">Biri yardım etmek için durduğunda, özellikle de bu yaşlıca bir kadın olduğunda, muhtemelen karşılarındaki kişinin iyi niyetinden şüphe etmemişlerdi. </st><st c="26090">Kır saçlı. </st><st c="26101">Birbirlerine yardım eden kadınlar.  </st></p>
			<p><st c="26136">Maura Ballard’a baktı. </st><st c="26159">“Anna’nın, onun suçlu olduğuna inanmadığını söyledin.”  </st></p>
			<p><st c="26214">“Sana davada sunulan delilleri saydım. </st><st c="26253">Lastik demiri, benzincideki kayıtlar. </st><st c="26291">Çalıntı cüzdanlar. </st><st c="26310">Her jüri onu suçlu bulurdu.”  </st></p>
			<p><st c="26339">“Bu, beş yıl önce oldu. </st><st c="26363">Amalthea kaç yaşındaydı?”  </st></p>
			<p><st c="26389">“Hatırlamıyorum. </st><st c="26406">Altmışlı yaşlarında.”  </st></p>
			<p><st c="26428">“Ve kendinden onlarca yaş genç iki kadını alt edip onları öldürmeyi başardı, öyle mi?”  </st></p>
			<p><st c="26515">“Tanrım, sen de Anna’nın yaptığı şeyi yapıyorsun. </st><st c="26565">Ortadaki gerçekten şüpheleniyorsun.”  </st></p>
			<p><st c="26602">“Çünkü bazen, ortada olan gerçek değildir. </st><st c="26645">Sağlıklı bir vücuda sahip olan herkes ya karşılık verir ya da kaçardı. </st><st c="26716">Theresa ve Nikki neden kaçmadı?”  </st></p>
			<p><st c="26749">“Gafil avlanmış olmalılar.”  </st></p>
			<p><st c="26777">“</st><span><st c="26778">İkisi</st></span><st c="26783"> birden mi? </st><st c="26795">Diğeri neden kaçmadı?”  </st></p>
			<p><st c="26818">“Birinin kaçabilecek halde olduğu söylenemezdi.”  </st></p>
			<p><st c="26867">“Ne demek istiyorsun?”  </st></p>
			<p><st c="26890">“Küçük kardeş Nikki. </st><st c="26911">Dokuz aylık hamileydi.”  </st></p>
		</div>
	<div id="charCountTotal" value="26935"></div></body>
</html>
