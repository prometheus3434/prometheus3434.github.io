<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-17</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-17" xml:lang="tr-TR">
		<div>
			<p>  </p>
			<p id="_idParaDest-17" xml:lang="en-GB"><st c="0">15</st><span>  </span></p>
			<p><st c="2">Jane Rizzoli gerçek bir Bostonlu gibi araba kullanıyordu; eli her an kornaya basmaya hazırdı ve yokuş yukarı dörtyol ağzında ilerlerken Subaru’su, çift sıra halinde park etmiş arabaların yanından ustaca manevralarla ilerliyordu. </st><st c="232">Hamilelik Rizzoli’nin saldırganlığını azaltmamıştı; hatta trafik onları her ışıkta bekletmek için komplo kurmuş gibi görünürken, giderek daha da sabırsızlanıyor gibiydi.   </st></p>
			<p><st c="402">“Bundan hiç emin değilim doktor” dedi. </st><st c="441">Kırmızı ışığın sönmesini beklerlerken parmakları direksiyonun üzerinde ritim tutuyordu. </st><st c="529">“Bu kafanı gerçekten çok karıştıracak. </st><st c="568">Yani, onu görmek sana ne kazandıracak ki?”  </st></p>
			<p><st c="611">“En azından annemin kim olduğunu bileceğim.”  </st></p>
			<p><st c="656">“İsmini biliyorsun. </st><st c="676">İşlediği suçu biliyorsun. </st><st c="702">Bu yeterli değil mi?”  </st></p>
			<p><st c="724">“Hayır, değil.”  </st></p>
			<p><st c="740">Arkalarından bir korna çaldı. </st><st c="770">Yeşil ışık yanmıştı.   </st></p>
			<p><st c="791">“Pislik” dedi Rizzoli; sonra hızla kavşağa doğru ilerledi.  </st></p>
			<p><st c="850">Batıya, Framingham’a doğru giden Massachusetts Otobanı’na girdiler; Rizzoli’nin Subaru’su, TIR’lar ve jiplerden oluşan tehditkâr konvoyların yanında cüce gibi kalmıştı. </st><st c="1019">Maine’in sessiz yollarında bir hafta sonu geçirdikten sonra, yaşamla ölüm arasındaki boşluğun sadece küçücük, tek bir hatadan, anlık bir dikkatsizlikten ibaret olduğu yoğun bir otobanda bulunmak Maura’da bir şok etkisi yaratmıştı. </st><st c="1250">Rizzoli’nin hızlı ve korkusuz araba kullanışı Maura’yı huzursuz ediyordu; o hiçbir zaman işleri şansa bırakmaz, çift hava yastıklı, en güvenli arabayı almakta ısrar eder, asla benzininin çeyrek deponun altına inmesine izin vermez, kontrolü kolayca elden bırakmazdı. </st><st c="1516">Özellikle de penceresinin birkaç santim uzağından iki tonluk kamyonlar geçerken.  </st></p>
			<p><st c="1597">Otobandan çıkıp Framingham’a giden 126. </st><st c="1637">Yol’a döndüklerinde Maura biraz rahatladı; artık elleriyle ön paneli sıkmıyordu. </st><st c="1718">Ama artık TIR’lar ya da yanından hızla geçen çeliklerle değil, başka korkularla yüzleşiyordu. </st><st c="1812">En korktuğu şey, kendisiyle yüz yüze gelmekti.  </st></p>
			<p><st c="1859">Ve gördüğü şeyden nefret etmek.  </st></p>
			<p><st c="1891">“İstediğin an fikrini değiştirebilirsin” dedi Rizzoli, düşüncelerini okumuş gibi. </st><st c="1973">“İstediğin an arabayı geri döndürebilirim. </st><st c="2016">Bunu yerine Friendly’s’e gidip birer fincan kahve içeriz. </st><st c="2074">Belki elmalı turta da yeriz.”  </st></p>
			<p><st c="2104">“Hamile kadınlar sürekli yemek yemeyi mi düşünür?”  </st></p>
			<p><st c="2155">“</st><span><st c="2156">Bu</st></span><st c="2158"> hamile kadın, evet.”  </st></p>
			<p><st c="2180">“Fikrimi değiştirmeyeceğim.”  </st></p>
			<p><st c="2209">“Tamam, tamam.” Rizzoli bir süre hiçbir şey söylemeden ilerledi. </st><st c="2274">“Bu sabah Ballard beni görmeye geldi.”  </st></p>
			<p><st c="2313">Maura ona baktı, ama Rizzoli’nin bakışları önündeki yola kilitlenmişti. </st><st c="2385">“Neden?”  </st></p>
			<p><st c="2394">“Annen hakkında bildiklerini neden bize anlatmadığını açıklamak istemiş. </st><st c="2467">Bak, ona kızgın olduğunu biliyorum doktor. </st><st c="2510">Ama bence gerçekten seni korumaya çalışıyormuş.”  </st></p>
			<p><st c="2559">“Böyle mi söyledi?”  </st></p>
			<p><st c="2579">“Ben ona inanıyorum. </st><st c="2600">Hatta belki de, ona katılıyorum. </st><st c="2633">Ben de bu bilgiyi senden saklamayı düşünmüştüm.”  </st></p>
			<p><st c="2682">“Ama saklamadın. </st><st c="2699">Beni aradın.”  </st></p>
			<p><st c="2713">“Demek istediğim, bunu sana neden söylemek istememiş olabileceğini anlıyorum.”  </st></p>
			<p><st c="2792">“Bu bilgiyi benden saklamak konusunda hiçbir bahanesi olamaz.”  </st></p>
			<p><st c="2855">“Bu, erkeklere has bir şey, tamam mı? </st><st c="2893">Belki de polislere has. </st><st c="2917">Küçük hanımefendiyi korumak isterler ve...”  </st></p>
			<p><st c="2961">“Bu yüzden ona gerçeği söylemezler mi?”  </st></p>
			<p><st c="3001">“Sadece, ne düşündüğünü anlayabildiğimi söylüyorum.”  </st></p>
			<p><st c="3054">“</st><span><st c="3055">Sen</st></span><st c="3058"> buna kızmaz mıydın?”  </st></p>
			<p><st c="3080">“Hem de çok kızardım.”  </st></p>
			<p><st c="3103">“O zaman, neden onu savunuyorsun?”  </st></p>
			<p><st c="3138">“Çünkü seksi bir adam?”  </st></p>
			<p><st c="3162">“Ah, yapma.”  </st></p>
			<p><st c="3175">“Sana sadece, bu konuda gerçekten çok üzgün olduğunu söylüyorum. </st><st c="3240">Ama sanırım, bunu sana kendisi de söylemeye çalışmış.”  </st></p>
			<p><st c="3295">“Özür kabul edecek ruh halinde değildim.”  </st></p>
			<p><st c="3337">“Yani ona kızgın mı kalacaksın?”  </st></p>
			<p><st c="3370">“Neden bunu konuşuyoruz?”  </st></p>
			<p><st c="3396">“Bilmiyorum. </st><st c="3409">Sanırım senden bahsetme biçimi yüzünden. </st><st c="3450">Sanki orada, aranızda bir şeyler olmuş. </st><st c="3490">Oldu mu?”  </st></p>
			<p><st c="3500">Maura, Rizzoli’nin parlak polis gözleriyle onu izlediğini hissetti; yalan söylerse, Rizzoli bunu anlardı.  </st></p>
			<p><st c="3606">“Şu an hayatımda karmaşık ilişkilere hiç ihtiyacım yok.”  </st></p>
			<p><st c="3663">“Bunun neresi karmaşık? </st><st c="3687">Yani, şu an ona kızgın olman dışında?”  </st></p>
			<p><st c="3726">“Bir kızı var. </st><st c="3741">Eski karısı.”  </st></p>
			<p><st c="3755">“Onun yaşındaki erkeklerin hepsi ikinci el. </st><st c="3799">Hepsinin eski karıları olacak.”  </st></p>
			<p><st c="3831">Maura önlerinde uzanan yola baktı. </st><st c="3866">“Biliyor musun Jane, her kadın evlenmek için yaratılmamıştır.”  </st></p>
			<p><st c="3929">“Eskiden ben de böyle düşünürdüm ama başıma gelene bak. </st><st c="3985">Bir gün adama katlanamıyorum, ertesi gün ondan başka hiçbir şey düşünemiyorum. </st><st c="4064">İşlerin böyle sonuçlanacağını hiç düşünmezdim.”  </st></p>
			<p><st c="4112">“Gabriel iyilerden biri.”  </st></p>
			<p><st c="4138">“Evet, düzgün bir adam. </st><st c="4162">Ama o da Ballard’ın çektiği şu numarayı çekmeye çalışmıştı; şu maço, korumacı tavır. </st><st c="4247">Ve ben de ona kızmıştım. </st><st c="4272">Demek istediğim şu; birinin ne zaman hayatında kalacağını bilemezsin.”  </st></p>
			<p><st c="4343">Maura Victor’ı düşündü. </st><st c="4367">Ve felakete dönüşen evliliğini. </st><st c="4399">“Hayır, bilemezsin.”  </st></p>
			<p><st c="4420">“Ama mümkün olana, bir ihtimali olana odaklanarak yeniden başlayabilirsin. </st><st c="4495">Ve imkânsızları unutarak.” İsmini anmamış olsalar da, Maura ikisinin aklında da Daniel Brophy’nin olduğunu biliyordu. </st><st c="4613">İmkânsızın kişileşmiş hali. </st><st c="4641">Maura’yı yıllar, onyıllar boyunca, yaşlanıncaya kadar kandırabilecek baştan çıkarıcı bir serap. </st><st c="4737">Maura’yı, yalnızlığa mahkûm edecek bir serap.  </st></p>
			<p><st c="4783">“Çıkış burası” dedi Rizzoli, Loring Yolu’na dönerken.  </st></p>
			<p><st c="4837">MCI Framingham tabelasını gören Maura’nın kalbi hızla atmaya başladı. </st><span><st c="4907">Gerçekten kim olduğumla yüzleşmenin vakti geldi</st></span><st c="4954">.  </st></p>
			<p><st c="4956">“Hâlâ fikrini değiştirebilirsin” dedi Rizzoli.  </st></p>
			<p><st c="5003">“Bunu daha önce konuştuk.”  </st></p>
			<p><st c="5030">“Evet, sadece dönebileceğimizi bilmeni istiyorum.”  </st></p>
			<p><st c="5081">“Sen döner miydin, Jane? </st><st c="5106">Ömrün boyunca annenin kim olduğunu, nasıl göründüğünü merak ettikten sonra, bu işi burada bırakır mıydın? </st><st c="5212">Sonunda sorduğun bütün soruların yanıtlanmasına bu kadar yaklaşmışken?”  </st></p>
			<p><st c="5284">Rizzoli dönüp ona baktı. </st><st c="5309">Her zaman hareket halinde, her zaman fırtınanın merkezindeymiş gibi görünen Rizzoli şimdi Maura’ya sessiz bir anlayışla bakıyordu. </st><st c="5440">“Hayır” dedi. </st><st c="5454">“Dönmezdim.”   </st></p>
			<p>  </p>
			<p><st c="5467">Betty Cole Smith Binası’nın yönetim kanadında ikisi de kimliklerini gösterip imza attılar. </st><st c="5558">Birkaç dakika sonra, Hapishane Müdürü Barbara Gurley aşağı inip onları danışma masasında karşıladı. </st><st c="5658">Maura azametli bir komutan görmeyi beklemişti, ama gördüğü kadın bir kütüphaneciye benziyordu; kısa saçlarının arasında kahverenginden çok beyaz saç vardı; vücudu inceydi; üzerine kahverengi bir etekle pembe, pamuklu bir bluz giymişti.   </st></p>
			<p><st c="5894">Gurley, “Görüştüğümüze sevindim, Dedektif Rizzoli” dedi. </st><st c="5951">Maura’ya döndü. </st><st c="5967">“Siz de Doktor Isles olmalısınız.”  </st></p>
			<p><st c="6002">“Evet. </st><st c="6009">Benimle görüşmeyi kabul ettiğiniz için teşekkür ederim.” Maura da el sıkışmak için elini uzattı. </st><st c="6106">Karşısındaki kadının elinin serin ve temkinli olduğunu fark etti. </st><st c="6172">Kim olduğumu biliyor diye düşündü. </st><st c="6207">Buraya neden geldiğimi biliyor.  </st></p>
			<p><st c="6239">“Yukarı, ofisime geçelim. </st><st c="6265">Sizin için dosyayı çıkardım.”  </st></p>
			<p><st c="6295">Gurley kıvrak adımlarla yolu gösterdi. </st><st c="6334">Boş yere hareket etmiyor, ziyaretçilerin onu takip edip etmediğini görmek için arkasına bakmıyordu. </st><st c="6434">Asansöre bindiler.  </st></p>
			<p><st c="6453">“Burası, dördüncü seviye güvenlikli bir bina, değil mi?” diye sordu Rizzoli.  </st></p>
			<p><st c="6530">“Evet.”  </st></p>
			<p><st c="6538">“Bu, orta seviyede güvenlik, değil mi?” diye sordu Maura.  </st></p>
			<p><st c="6596">“Deneme sürecinde, altıncı seviye bir koğuşumuz var. </st><st c="6649">Burası Massachussets eyaletindeki tek kadın hapishanesi, bu yüzden şu an, herkes burada. </st><st c="6738">Her tip suçluyla uğraşmamız gerekiyor.”  </st></p>
			<p><st c="6778">“Seri katillerle bile mi?” diye sordu Rizzoli.  </st></p>
			<p><st c="6825">“Bir kadın suç işlediyse, buraya geliyor. </st><st c="6867">Biz, erkekler hapishanesinin uğraşması gereken güvenlik sorunlarıyla o kadar çok uğraşmıyoruz. </st><st c="6962">Ayrıca, yaklaşımımız da biraz farklı. </st><st c="7000">Biz, tedavi ve rehabilitasyonu vurguluyoruz. </st><st c="7045">Mahkûmlarımızın birçoğunun akıl hastalıkları ve madde bağımlılığı problemleri var. </st><st c="7128">Ayrıca, işleri daha da karmaşık hale getiren şey, çoğunluğunun aynı zamanda anne olması, bu yüzden çocuklarından ayrılmanın yarattığı duygusal sorunlarla da uğraşmak zorunda kalıyoruz. </st><st c="7313">Ziyaret saatleri bittiğinde, geride bir sürü ağlayan çocuk kalıyor.”  </st></p>
			<p><st c="7382">“Peki ya Amalthea Lank? </st><st c="7406">Onunla özel sorunlarınız oldu mu?”  </st></p>
			<p><st c="7441">“Şey...” Bakışlarını dümdüz ileri sabitleyen Gurley tereddüt etti. </st><st c="7508">“Birkaç kez.”  </st></p>
			<p><st c="7522">“Ne gibi?”  </st></p>
			<p><st c="7533">Asansör kapısı açıldı ve Gurley aşağı indi. </st><st c="7577">“Burası benim ofisim.”  </st></p>
			<p><st c="7600">Bir antreden geçtiler. </st><st c="7623">İki sekreter Maura’ya baktı, sonra bakışlarını hızla önlerindeki bilgisayarlara çevirdiler. </st><st c="7715">Herkes benimle göz göze gelmekten kaçınmaya çalışıyor. </st><st c="7770">Neyi görmemden korkuyorlar diye düşündü.  </st></p>
			<p><st c="7811">Gurley ziyaretçilerini ofisine alıp kapıyı kapattı. </st><st c="7863">“Lütfen, oturun.”  </st></p>
			<p><st c="7881">Oda şaşırtıcıydı. </st><st c="7899">Maura odanın Gurley’i yansıtacak biçimde pratik ve sade olacağını düşünmüştü. </st><st c="7977">Ama her tarafta gülen yüzlerle dolu fotoğraflar vardı. </st><st c="8032">Kucaklarında bebekleriyle kadınlar, düzgünce ayrılmış saçları ve ütülü gömlekleriyle poz veren çocuklar. </st><st c="8137">Etrafı çocuklarla sarılı bir gelin ve damat.   </st></p>
			<p><st c="8182">“Kızlarım” dedi Gurley, fotoğraf duvarına bakıp gülümserken. </st><st c="8243">“Bunlar, topluma tekrar uyum sağlayabilenler. </st><st c="8289">Doğru seçimleri yapıp hayatlarına devam edenler. </st><st c="8338">Ne yazık ki” dedi gülümsemesi yok olurken, “Amalthea Lank, asla bu duvarda olamayacak.” Masasının arkasına oturup Maura’ya odaklandı. </st><st c="8472">“Burayı ziyaret etmenizin çok iyi bir fikir olduğundan emin değilim Doktor Isles” dedi.   </st></p>
			<p><st c="8560">“Biyolojik annemi hiç görmedim.”  </st></p>
			<p><st c="8593">“Beni endişelendiren şey de bu.” Gurley sandalyesine yaslanıp bir an Maura’yı inceledi. </st><st c="8681">“Hepimiz annemizi sevmek isteriz. </st><st c="8715">Onların özel kadınlar olmalarını isteriz çünkü bu, kızları olarak bizim de özel kadınlar olduğumuz anlamına gelir.”  </st></p>
			<p><st c="8831">“Onu sevmeyi beklemiyorum.”  </st></p>
			<p><st c="8859">“O zaman ne bekliyorsunuz?”  </st></p>
			<p><st c="8887">Bu soru Maura’nın duraksamasına sebep oldu. </st><st c="8931">Çocukluğunda kuzeninin acımasızca ortaya çıkardığı evlatlık olduğu gerçeğinden beri oluşturduğu hayali anneyi düşündü. </st><st c="9050">Sarışınlarla dolu bir ailede siyah saçları olan tek kişi olmasının sebebi de buydu. </st><st c="9134">Saçlarının siyahlığına dayanarak, peri masallarına yaraşır bir anne tasarlamıştı. </st><st c="9216">Bir skandalın örtbas edilmesi için kızından vazgeçmek zorunda kalan, İtalyan bir ailenin vârisi. </st><st c="9313">Ya da sevgilisi tarafından terk edilen, trajik biçimde kalbi kırılan güzel bir İspanyol kadını. </st><st c="9409">Gurley’in söylediği gibi, her zaman özel, hatta sıradışı birini hayal etmişti. </st><st c="9488">Şimdi bu fanteziyi bırakıp gerçek annesiyle karşılaşacaktı ve bu düşünceyle içi çekiliyordu.  </st></p>
			<p><st c="9581">Rizzoli Gurley’e, “Neden onunla görüşmemesi gerektiğini düşünüyorsunuz?” dedi.  </st></p>
			<p><st c="9660">“Ondan sadece bu konuda dikkatli olmasını istiyorum.”  </st></p>
			<p><st c="9714">“Neden? </st><st c="9722">Mahkûm tehlikeli mi?”  </st></p>
			<p><st c="9744">“Üzerinize atlayıp size fiziksel olarak saldırmaz. </st><st c="9795">Hatta, görünürde oldukça uysaldır.”  </st></p>
			<p><st c="9831">“Peki aslında nasıldır?”  </st></p>
			<p><st c="9856">“Yaptığı şeyi düşünün, dedektif. </st><st c="9889">Bir kadının kafatasını parçalamak için, bir lastik demirini nasıl bir öfkeyle savurmak gerekir? </st><st c="9985">Şimdi de şu soruya cevap verin: Amalthea aslında nasıl biri?” Gurley Maura’ya baktı. </st><st c="10070">“Onunla görüşürken çok dikkatli ve karşınızdakinin kim olduğunun tamamen farkında olmalısınız.”  </st></p>
			<p><st c="10166">“Onunla aynı DNA’yı paylaşıyor olabilirim” dedi Maura. </st><st c="10221">“Ama bu kadınla herhangi duygusal bir bağım yok.”  </st></p>
			<p><st c="10271">“Yani sadece merak ediyorsunuz.”  </st></p>
			<p><st c="10304">“Bu meseleyi sonuca ulaştırmam gerek. </st><st c="10342">Hayatıma devam etmeliyim.”  </st></p>
			<p><st c="10369">“Muhtemelen kız kardeşiniz de böyle düşünmüştü. </st><st c="10417">Onun da Amalthea’yı ziyarete geldiğini biliyor muydunuz?”  </st></p>
			<p><st c="10475">“Evet, duymuştum.”  </st></p>
			<p><st c="10494">“Bence bu onun huzura kavuşmasını sağlamadı. </st><st c="10539">Bence bu sadece onu daha fazla üzdü.”  </st></p>
			<p><st c="10577">“Neden?”  </st></p>
			<p><st c="10586">Gurley bir dosyayı masanın üzerinden Maura’ya doğru itti. </st><st c="10644">“Bunlar Amalthea’nın psikiyatrik kayıtları. </st><st c="10688">Hakkında bilmeniz gereken her şey orada yazıyor. </st><st c="10737">Neden bunun yerine dosyayı okumuyorsunuz? </st><st c="10779">Okuyun, buradan gidin ve onu unutun.”  </st></p>
			<p><st c="10817">Maura dosyaya dokunmadı. </st><st c="10842">Dosyayı alıp “Psikiyatrik tedavi mi görüyor?” diyen kişi Rizzoli oldu.   </st></p>
			<p><st c="10913">“Evet” dedi Gurley.  </st></p>
			<p><st c="10933">“Neden?”  </st></p>
			<p><st c="10942">“Çünkü Amalthea şizofren.”  </st></p>
			<p><st c="10969">Maura bakışlarını müdüre çevirdi. </st><st c="11003">“O zaman neden cinayetten hüküm giydi? </st><st c="11042">Şizofren hastasıysa, hapiste olmamalı. </st><st c="11081">Bir hastanede olmalı.”  </st></p>
			<p><st c="11104">“Buradaki birçok mahkûm gibi. </st><st c="11134">Bunu mahkemelere söyleyin Doktor Isles, çünkü ben denedim. </st><st c="11193">Sistem gerçek bir kaos. </st><st c="11217">Cinayet işlerken psikotik bir kriz geçiriyor bile olsan, delilik savunması nadiren jüriyi ikna edebiliyor.”  </st></p>
			<p><st c="11325">Rizzoli yumuşakça, “Akıl hastası olduğundan emin misiniz?” diye sordu.   </st></p>
			<p><st c="11396">Maura Rizzoli’ye döndü. </st><st c="11420">Onun, mahkûmun psikiyatrik dosyasına baktığını gördü. </st><st c="11474">“Teşhis konusunda bir şüphe var mı?”  </st></p>
			<p><st c="11511">“Onunla görüşen psikiyatrı tanıyorum. </st><st c="11549">Doktor Joyce O’Donnell. </st><st c="11573">Genellikle balatayı tamamen sıyırmış şizofrenlerle ilgilenerek zaman kaybetmez.” Gurley’e baktı. </st><st c="11670">“Bu davayla neden ilgilenmiş?”  </st></p>
			<p><st c="11701">“Sanırım bu sizi rahatsız etti” dedi Gurley.  </st></p>
			<p><st c="11746">“Doktor O’Donnell’ı tanısaydınız, siz de rahatsız olurdunuz.” Rizzoli dosyayı gürültüyle kapattı. </st><st c="11844">Derin bir nefes aldı. </st><st c="11866">“Doktor Isles’ın, mahkûmu görmeden önce bilmesi gereken başka bir şey var mı?”  </st></p>
			<p><st c="11945">Gurley Maura’ya baktı. </st><st c="11968">“Sanırım sizi görüşmemeye ikna edemedim, değil mi?”  </st></p>
			<p><st c="12020">“Hayır. </st><st c="12028">Onu görmeye hazırım.”  </st></p>
			<p><st c="12050">“O zaman sizi ziyaretçi görüşme alanına götüreyim.”  </st></p>
		</div>
	<div id="charCountTotal" value="12102"></div></body>
</html>
