<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_11"><span xml:lang="tr">— Azdılar,</span> <span xml:lang="tr">azdılar...</span> <span xml:lang="tr">Bulacaklar belalarını imansız piçler.</span> <span xml:lang="tr">Dönüp baktı. Kara sakallı,</span> <span xml:lang="tr">başı açık,</span> <span xml:lang="tr">imam kılıklı bir herifti;</span> <span xml:lang="tr">şadırvana doğru yürüyordu söylenerek.</span> <span xml:lang="tr">Kimse aldırmamıştı!</span></p>

  <p class="block_11"><span xml:lang="tr">Duymamış gibiydiler.</span> <span xml:lang="tr">Marmara Sineması önünden bakanlarda bir kaynaşma başlamıştı uzaktan uzağa. Aksaray</span><span xml:lang="tr">’</span><span xml:lang="tr">a doğru gidiyordu kalabalık.</span> <span xml:lang="tr">Bir şeyler oluyor orada. Yoksa Edebiyat Fakültesi</span><span xml:lang="tr">’</span><span xml:lang="tr">nde mi olaylar? Alandan doğru geçemezdi, döndü. Çınaraltı</span><span xml:lang="tr">’</span><span xml:lang="tr">ndan Sahaflar</span><span xml:lang="tr">’</span><span xml:lang="tr">dan karşıya geçmek için caminin avlusuna daldı yeniden. Çınaraltı</span><span xml:lang="tr">’</span><span xml:lang="tr">ndan geçerken daha dün oturup kahve içtikleri köşeye baktı.</span> <span xml:lang="tr">Ya bütün eski buluşmala</span><span xml:lang="tr">rı</span><span xml:lang="tr">mız!..</span> <span xml:lang="tr">İlk buluşma</span><span xml:lang="tr">mız o soğuk günde!..</span> <span xml:lang="tr">Niye yan yana değiliz şimdi? Niye onun yanında değilim ben? Burak</span><span xml:lang="tr">’</span><span xml:lang="tr">tan olayları duyunca işyerinden ayrılıp ayrılmamak konusunda kuşkulu kalmıştı uzun süre. Günsel</span><span xml:lang="tr">’</span><span xml:lang="tr">den telefon beklemişti.</span> <span xml:lang="tr">Başını işine eğmiş Matmazel</span><span xml:lang="tr">’</span><span xml:lang="tr">den başka herkes,</span> <span xml:lang="tr">işyerine gelip gidenler,</span> <span xml:lang="tr">konu komşu,</span> <span xml:lang="tr">kitapçılar,</span> <span xml:lang="tr">Burak,</span> <span xml:lang="tr">aşırı ilgi gösteriyordu Beyazıt</span><span xml:lang="tr">’</span><span xml:lang="tr">taki olaylara. Ankara Caddesi</span><span xml:lang="tr">’</span><span xml:lang="tr">nden gelip geçen tanıdık gazetecilere,</span> <span xml:lang="tr">yolu Beyazıt</span><span xml:lang="tr">’</span><span xml:lang="tr">a düşenlere,</span> <span xml:lang="tr">bu arada birkaç resmi polise bile,</span> <span xml:lang="tr">Üniversite</span><span xml:lang="tr">’</span><span xml:lang="tr">den olduğunu yakıştırdıklarına,</span> <span xml:lang="tr">hemen herkese soruyorlardı olayları.</span> <span xml:lang="tr">O içine kapanık, sessiz Burak</span><span xml:lang="tr">’</span><span xml:lang="tr">ın bütün düşüncesi Üniversite</span><span xml:lang="tr">’</span><span xml:lang="tr">deki olaylardı sanki.</span> <span xml:lang="tr">Bir ara gazeteye telefon bile açtı Kenan</span><span xml:lang="tr">’</span><span xml:lang="tr">dan izin alıp;</span> <span xml:lang="tr">bir arkadaşı varmış gazetede. Asıl olanları da o zaman öğrendiler.</span> <span xml:lang="tr">Büyük gürültüler olmuş,</span> <span xml:lang="tr">Rektör dövülmüş filan... Kenan</span><span xml:lang="tr">’</span><span xml:lang="tr">ın kuşkusu kalmamıştı artık Günsel</span><span xml:lang="tr">’</span><span xml:lang="tr">in de olayların içinde olacağından. Bir gün önce bir şeyler demişti.</span> <span xml:lang="tr">Tahkikat Komisyonu Yasası</span><span xml:lang="tr">’</span><span xml:lang="tr">na karşı çıkmak gibi...</span> <span xml:lang="tr">“</span><span xml:lang="tr">Bu gece gelecek çocuklar da,</span> <span xml:lang="tr">yasalaşırsa yarın sabah!..</span><span xml:lang="tr">”</span> <span xml:lang="tr">Durgun,</span> <span xml:lang="tr">tek tek</span> <span xml:lang="tr">söyleyişi gözünün önüne gelmişti Günsel</span><span xml:lang="tr">’</span><span xml:lang="tr">in.</span> <span xml:lang="tr">Fırlamıştı işyerinden.</span> <span xml:lang="tr">“</span><span xml:lang="tr">Telefon ederse,</span> <span xml:lang="tr">ben seni arayacağım,</span><span xml:lang="tr">”</span> <span xml:lang="tr">demişti Burak</span><span xml:lang="tr">’</span><span xml:lang="tr">a,</span> <span xml:lang="tr">“</span><span xml:lang="tr">bir yerde beklesin beni.</span><span xml:lang="tr">”</span> <span xml:lang="tr">Burak giz ortağım artık.</span> <span xml:lang="tr">Saklımız mı kaldı? Bir arabaya adayıp Çarşıkapı</span><span xml:lang="tr">’</span><span xml:lang="tr">da inmiş, önce cami avlusuna koşmak gelmişti içinden.</span> <span xml:lang="tr">En yakın orasıydı üniversite kapısına.</span> <span xml:lang="tr">Şimdi yine koşar gibi gerisin geriye geçiyordu Sahaflar</span><span xml:lang="tr">’</span><span xml:lang="tr">ı. İşyerlerinde demin de pek kalabalık yoktu ya,</span> <span xml:lang="tr">iyice azalmıştı alışveriş edenler. Ya cami avlusuna gidiyorlardı ya da Marmara Sineması</span><span xml:lang="tr">’</span><span xml:lang="tr">na doğru gitmek için yolun karşısına,</span> <span xml:lang="tr">Gedikpaşa</span><span xml:lang="tr">’</span><span xml:lang="tr">ya geçiyorlardı akın akın. Kenan</span> <span xml:lang="tr">da geçti koşarak.</span> <span xml:lang="tr">Yoldaki taşıtlardan birkaçını durdurdular ilerde, çevirdiler. Cipler,</span> <span xml:lang="tr">polis arabaları dolaşıyordu.</span> <span xml:lang="tr">Marmara Sineması</span><span xml:lang="tr">’</span><span xml:lang="tr">nın yanındaki sokağa yaklaşınca Laleli tarafından bağrışmalar gelmeye başladı.</span> <span xml:lang="tr">Polisler ara yolları da tutmuşlardı.</span> <span xml:lang="tr">Halk pencerelerden,</span> <span xml:lang="tr">kahvelerden,</span> <span xml:lang="tr">sokak başlarından, yol kıyılarından merakla bakışıyor,</span> <span xml:lang="tr">önemli şeyler bekliyordu belli ki.</span> <span xml:lang="tr">Kenan aşağı sapıp koşarak Marmara Sineması</span><span xml:lang="tr">’</span><span xml:lang="tr">nın ardındaki sokağa girdi.</span> <span xml:lang="tr">Sesler artık iyice duyuluyordu.</span> <span xml:lang="tr">Yan sokaklardan,</span> <span xml:lang="tr">evlerden Koska</span><span xml:lang="tr">’</span><span xml:lang="tr">ya doğru koşuşanlar arasında, Hasan Paşa Hanı ile Sırmakeş Hanı arasındaki polisçe tutulmamış daracık bir sokaktan anayola çıktı.</span> <span xml:lang="tr">Patrona Hamamı karşısında,</span> <span xml:lang="tr">yolun kıyısında yüksekçe bir yerde bekleşen halkın arasındaydı şimdi.</span> <span xml:lang="tr">Bayraklarla dalgalanan öğrenci yığını Edebiyat Fakültesi</span><span xml:lang="tr">’</span><span xml:lang="tr">ni geçmiş,</span> <span xml:lang="tr">Beyazıt</span><span xml:lang="tr">’</span><span xml:lang="tr">a yürüyordu dev korolarını haykırarak</span> <span xml:lang="tr">“</span><span xml:lang="tr">Hürriyet</span><span xml:lang="tr">”</span> <span xml:lang="tr">diyorlardı,</span> <span xml:lang="tr">“</span><span xml:lang="tr">İstifa</span><span xml:lang="tr">”</span> <span xml:lang="tr">diyorlardı,</span> <span xml:lang="tr">“</span><span xml:lang="tr">Katiller</span><span xml:lang="tr">”</span> <span xml:lang="tr">diyorlardı. Şaşkın ürpertiler içinde donup kalmıştı Kenan.</span> <span xml:lang="tr">Demek iş buraya geldi! Yöresindekilere baktı.</span> <span xml:lang="tr">Sessizdi herkes yine ya,</span> <span xml:lang="tr">cami avlusundakilerden daha yakınlık gösteriyor gibiydiler,</span> <span xml:lang="tr">bakışları,</span> <span xml:lang="tr">yüzleriyle,</span> <span xml:lang="tr">gelen çocuklara.</span> <span xml:lang="tr">Yöredeki hanlardan</span> <span xml:lang="tr">çıkmış, bakırcı,</span> <span xml:lang="tr">kalaycı çırağına benzer tulumlu tulumsuz,</span> <span xml:lang="tr">kir pas içinde oğlanlar da vardı şaşkın bakanlar arasında.</span> <span xml:lang="tr">Beyazıt</span><span xml:lang="tr">’</span><span xml:lang="tr">taki a</span><span xml:lang="tr">tl</span><span xml:lang="tr">ı polisler de alanın alt başında görünmüşlerdi.</span> <span xml:lang="tr">Kenan,</span> <span xml:lang="tr">yolu kaplamış öğrenci seli içinde Günsel</span><span xml:lang="tr">’</span><span xml:lang="tr">i aramaya başladı gözleriyle.</span> <span xml:lang="tr">Bir ara inip hemen önlerinden geçen öğrencilere tek tek bakmaya kalkıştı.</span> <span xml:lang="tr">Öylesine kükreyerek bağırıyorlardı ki hep bir ağızdan,</span> <span xml:lang="tr">öyle iç içeydiler ki coşkuyla,</span> <span xml:lang="tr">gözle bile ayırmak kolay değildi.</span> <span xml:lang="tr">Önünden sel gibi akıp giden yığının yanında yapayalnız,</span> <span xml:lang="tr">ezilmiş gibi kaldı.</span> <span xml:lang="tr">Günsel,</span> <span xml:lang="tr">kızlı oğlanlı bu binlerce gençten biri,</span> <span xml:lang="tr">sen kimsin yolun kıyısındaki? Toparlanmaya çalıştı, bir-iki adım attı öğrencilerin yanı sıra.</span> <span xml:lang="tr">Kolbaşı geçip gitmişti.</span> <span xml:lang="tr">Dönüp bir daha baktı önünden geçenlere,</span> <span xml:lang="tr">hiçbir tanıdık yüz yoktu.</span> <span xml:lang="tr">Bir ara yaya kaldırımından inmiş,</span> <span xml:lang="tr">gençlere karışacak gibi olmuştu.</span> <span xml:lang="tr">Hemen iteleyip uzaklaştırdı öğrenciler. Kimseyi sokmuyorlardı aralarına.</span> <span xml:lang="tr">Dağınık duygular içinde bir</span> <span xml:lang="tr">sarsıntı daha geçirdi Kenan.</span> <span xml:lang="tr">Nasıl girersin onların arasına budala... Alırlar mı? Bağırmak geldi içinden onlarla birlikte,</span> <span xml:lang="tr">olmadı b</span><span xml:lang="tr">i</span><span xml:lang="tr">r türlü.</span> <span xml:lang="tr">Bir-iki denedi.</span> <span xml:lang="tr">“</span><span xml:lang="tr">Hürriyet</span><span xml:lang="tr">”</span> <span xml:lang="tr">dedi,</span> <span xml:lang="tr">“</span><span xml:lang="tr">İstifa</span><span xml:lang="tr">”</span> <span xml:lang="tr">dedi;</span> <span xml:lang="tr">öyle yalnız,</span> <span xml:lang="tr">öyle cılızdı ki sesi,</span> <span xml:lang="tr">kendine bile gülünç geliyordu.</span> <span xml:lang="tr">Peki kiminle birlikte bağıracağım ben? İşçilerin arasına da giremedim.</span> <span xml:lang="tr">Tek basmayım şu yolun kıyısında.</span> <span xml:lang="tr">Yöresine bakındı,</span> <span xml:lang="tr">sanki başka kimsenin yok böyle tasası.</span> <span xml:lang="tr">Öylece bakıyorlardı geçenlere...</span> <span xml:lang="tr">Hepsi tek başına onların.</span> <span xml:lang="tr">Oralı bile değil hiçbiri.</span> <span xml:lang="tr">Onlar gibi bak sen de...</span> <span xml:lang="tr">İki işyeri arasında bir duvara yaslanıp acılı bakınmaya başladı.</span> <span xml:lang="tr">İlerde atlı polislerle öğrenciler birbirlerine girivermişlerdi bir anda.</span> <span xml:lang="tr">Öylesine bir uğraşa dalmıştı ki kendisiyle,</span> <span xml:lang="tr">şaşaladı,</span> <span xml:lang="tr">hiç beklemiyordu sanki.</span> <span xml:lang="tr">Fırlayıp birkaç merdiven tırmandı,</span> <span xml:lang="tr">taşlardan atladı.</span> <span xml:lang="tr">Demin geldiği sokağın köşesindeki bir yapının önüne çıkmıştı.</span> <span xml:lang="tr">Kavgalar kıyasıya gidiyordu alana girişte. Atlasam,</span> <span xml:lang="tr">karışsam mı aralarına? Yöresine bakındı,</span> <span xml:lang="tr">yine seyirciydi herkes.</span> <span xml:lang="tr">Bizim kavgamız değil demek bu.</span> <span xml:lang="tr">Peki kimin kavgası? Günsel</span><span xml:lang="tr">’</span><span xml:lang="tr">in.</span> <span xml:lang="tr">Günsel</span><span xml:lang="tr">’</span><span xml:lang="tr">i aranmaya başladı yeniden. Birbirine girmişti herkes.</span> <span xml:lang="tr">Orada olsa bile nasıl ayırırsın? Kızlar da vardı atların önünde,</span> <span xml:lang="tr">polis coplarının altında.</span> <span xml:lang="tr">Günsel de arala</span><span xml:lang="tr">rı</span><span xml:lang="tr">nda mı? Niye bulamıyorsun? Ne aptal herifim ben!..</span> <span xml:lang="tr">Kavganın akışına kapıldı,</span> <span xml:lang="tr">her şeyi,</span> <span xml:lang="tr">herkesi,</span> <span xml:lang="tr">Günsel</span><span xml:lang="tr">’</span><span xml:lang="tr">i de unuttu bir ara.</span> <span xml:lang="tr">Demin atlı polislerin saldırısı ile kaçışıp toparlanan çocuklar vardı;</span> <span xml:lang="tr">şimdi ise yerlerde sürünen,</span> <span xml:lang="tr">dayak yiyen,</span> <span xml:lang="tr">kaçışan adı polisler... Öğrenciler yürüyüşe geçiyorlardı yeniden.</span> <span xml:lang="tr">Dev koro yine başlamıştı. Sevinçle tıkanır gibi oldu Kenan.</span> <span xml:lang="tr">İşte yürüyorlardı.</span> <span xml:lang="tr">Günsel yok mu? Belki de o katılmadı.</span> <span xml:lang="tr">“</span><span xml:lang="tr">Sen girme,</span><span xml:lang="tr">”</span> <span xml:lang="tr">demişlerdir belki de.</span> <span xml:lang="tr">Dinler mi? Doğru olanı yapar o. Gerekirse dinler.</span> <span xml:lang="tr">Gerekir mi? Kim bilir,</span> <span xml:lang="tr">gerekir belki de.</span> <span xml:lang="tr">Belki de telefon etmiştir. Marmara Sineması</span><span xml:lang="tr">’</span><span xml:lang="tr">na doğru ilerlemeye çalışıyordu kıyılardan,</span> <span xml:lang="tr">duvar diplerinden. Birden silahlar patlamaya başladı.</span> <span xml:lang="tr">İrkilerek kaldı olduğu yerde.</span> <span xml:lang="tr">Bak</span><span xml:lang="tr">tı</span><span xml:lang="tr">, ellerinde tabancalarla yaklaşan dizi dizi sivil polis s</span><span xml:lang="tr">ürekli ateş ediyordu çocukların</span> <span xml:lang="tr">üstüne.</span> <span xml:lang="tr">İnanamadı önce.</span> <span xml:lang="tr">Çığlıklarla düşen öğrencileri görünce ayıldı. Halk kaçışıyordu.</span> <span xml:lang="tr">Çok yakı</span><span xml:lang="tr">nındaki duvarlara,</span> <span xml:lang="tr">yerlere kurşunlar çarpıyor ya da vınlayarak, sekerek geçiyordu önlerinden.</span> <span xml:lang="tr">Sürekli ateş ediyordu polis.</span> <span xml:lang="tr">Birçokları devrilmişti yine. Bilinçsiz bir korkuya düşüverdi birden.</span> <span xml:lang="tr">Kıyılardan,</span> <span xml:lang="tr">duvar diplerinden deli gibi kaçmaya başladı.</span> <span xml:lang="tr">Deminki sokak başına gelince soluk soluğaydı.</span> <span xml:lang="tr">Sokağı döndükten sonra,</span> <span xml:lang="tr">duvarı siper ederek baktı.</span> <span xml:lang="tr">Yaylım ateş yine başlamıştı.</span> <span xml:lang="tr">Birkaç kişi de kaçarak döndüler sokağa.</span> <span xml:lang="tr">Kenan yine tutamamıştı kendini,</span> <span xml:lang="tr">kaçanlarla birlikte, hem onları da geride bırakarak sokağın alt başına doğru koşmaya başlamıştı yeniden.</span> <span xml:lang="tr">Silah sesleri durmuştu.</span> <span xml:lang="tr">Çığlıklar,</span> <span xml:lang="tr">bağ</span><span xml:lang="tr">rı</span><span xml:lang="tr">şmalar geliyordu.</span> <span xml:lang="tr">Birden o zaman vardı bilincine:</span> <span xml:lang="tr">Kaçıyorum!..</span> <span xml:lang="tr">Ter içindeydi.</span> <span xml:lang="tr">Şimdi yeniden ter döküyordu utançla.</span> <span xml:lang="tr">Döndü,</span> <span xml:lang="tr">sokağın başına doğru yürümeye başladı.</span> <span xml:lang="tr">Kızgın,</span> <span xml:lang="tr">yaralı, kendine küskündü ta yürekten.</span> <span xml:lang="tr">Tek tük silah sesiyle duraladı yine,</span> <span xml:lang="tr">ayaklarına baktı suçlayarak,</span> <span xml:lang="tr">silah sesiyle koşullanmışlardı sanki;</span> <span xml:lang="tr">şimdi bile zor tutuyordu. Tıpkı Müdüriyet</span><span xml:lang="tr">’</span><span xml:lang="tr">teki gibi.</span> <span xml:lang="tr">İki tokatta kaçmıştım o zaman,</span> <span xml:lang="tr">şimdi de silah sesiyle... Acılı başkaldırmayla bağıracak gibi oldu.</span> <span xml:lang="tr">Yok orada Günsel,</span> <span xml:lang="tr">yok!.. Varsa,</span> <span xml:lang="tr">yaralıların arasında yatıyorsa o da,</span> <span xml:lang="tr">öldüyse?..</span> <span xml:lang="tr">Tam köşede kaskatı kaldı birden.</span> <span xml:lang="tr">Yaralıları arabalara koyuyorlardı alanın berisinde,</span> <span xml:lang="tr">kavgalar vardı. Bir şoförü dövüyorlardı.</span> <span xml:lang="tr">Niye?..</span> <span xml:lang="tr">Kucakta taşınan bir gencin gömleği, pantolonu kanlar içindeydi.</span> <span xml:lang="tr">İnliyordu.</span> <span xml:lang="tr">Öğrencilerin yeni çığlıklarını duymaya başladı birden.</span> <span xml:lang="tr">Orduya gösteri yapıyorlardı.</span> <span xml:lang="tr">Polislere kargışlar,</span> <span xml:lang="tr">sövgüler yağıyordu. Köşede öylece kalmıştı Kenan. Alana yaklaşacak,</span> <span xml:lang="tr">ortalara çıkacak yüzü mü kalmıştı? Kaçtım.</span> <span xml:lang="tr">Onlar dövüştü.</span> <span xml:lang="tr">Taşla,</span> <span xml:lang="tr">yumrukla,</span> <span xml:lang="tr">kazanmacasına hem. Gözlerinin içi yanıyordu.</span> <span xml:lang="tr">Dudakları,</span> <span xml:lang="tr">dili,</span> <span xml:lang="tr">boğazı yanıyordu.</span> <span xml:lang="tr">Ta uzaktan ileriye atılmış koşan bir kız gördü,</span> <span xml:lang="tr">Günsel</span><span xml:lang="tr">’</span><span xml:lang="tr">di sanki...</span> <span xml:lang="tr">Birkaç adım attı Kenan; kalabalığa ka</span><span xml:lang="tr">rı</span><span xml:lang="tr">şıp gitmişti kız.</span> <span xml:lang="tr">Öğrenci yığınları bağ</span><span xml:lang="tr">rı</span><span xml:lang="tr">şmalar içinde dalgalanıp duruyordu.</span></p>

  <p class="block_11"><span xml:lang="tr">— Taksim</span><span xml:lang="tr">’</span><span xml:lang="tr">e, Taksim</span><span xml:lang="tr">’</span><span xml:lang="tr">e!..</span></p>

  <p class="block_11"><span xml:lang="tr">Bağ</span><span xml:lang="tr">rı</span><span xml:lang="tr">şmalar duyuldu.</span> <span xml:lang="tr">Yığınlar,</span> <span xml:lang="tr">haykı</span><span xml:lang="tr">rı</span><span xml:lang="tr">şmalarla akıp gidiyordu Çarşıkapı</span><span xml:lang="tr">’</span><span xml:lang="tr">ya doğru. Kenan toparlanmaya çalışıyordu? Bakın</span><span xml:lang="tr">dı yöresine,</span> <span xml:lang="tr">telefon arandı.</span> <span xml:lang="tr">Postane neredeydi burada?..</span> <span xml:lang="tr">Evecenlikle yürümeye başladı yol kıyısından. Alanı geçiyordu,</span> <span xml:lang="tr">karşıdan gelen tankları gördü uzaktan. Tanklar durmuştu.</span> <span xml:lang="tr">Bir kaynaşma olmuştu öğrencilerde.</span> <span xml:lang="tr">Telefon</span> <span xml:lang="tr">diyordu Kenan; aranıp duruyordu.</span> <span xml:lang="tr">Burak</span><span xml:lang="tr">’</span><span xml:lang="tr">ta haber vardır. Aramıştır Günsel. Azak Sineması</span><span xml:lang="tr">’</span><span xml:lang="tr">na inen sokağı geçince bir mağaza vardı ya...</span> <span xml:lang="tr">Daha önce de...</span> <span xml:lang="tr">Koşarak gidip daldı içeri. Adamlar ürkek bakıyorlardı.</span> <span xml:lang="tr">Kapıdaydılar Kenan girerken.</span> <span xml:lang="tr">İki yanlı sokaklarda halk;</span> <span xml:lang="tr">belki de polis sandılar beni böyle telaşla atılınca telefona. Hiç iyi bakmıyorlar.</span> <span xml:lang="tr">Elleri titrer gibi çabuk çabuk çevirdi numaraları. Uzun uzun çaldı,</span> <span xml:lang="tr">Burak açtı soluk soluğa.</span> <span xml:lang="tr">Yüreği duracak gibiydi Kenan</span><span xml:lang="tr">’</span><span xml:lang="tr">ın...</span></p>

  <p class="block_11" xml:lang="tr">— Arayan oldu mu?</p>

  <p class="block_11"><span xml:lang="tr">— Nermin Hanım aradı ağbi.</span> <span xml:lang="tr">Sövecekti nerdeyse...</span></p>

  <p class="block_11" xml:lang="tr">— Başka?..</p>

  <p class="block_11" xml:lang="tr">— Yok ağbi...</p>

  <p class="block_11"><span xml:lang="tr">Yıkılmış gibiydi Kenan.</span> <span xml:lang="tr">Bir tıkanma olmuştu boğazında.</span> <span xml:lang="tr">Günsel de içlerinde demek?</span></p>

  <p class="block_11"><span xml:lang="tr">— Ararsa oraya gelip otursun,</span> <span xml:lang="tr">beklesin beni,</span> <span xml:lang="tr">arayacağım yine.</span> <span xml:lang="tr">Ya da yerini söylesin.</span></p>

  <p class="block_11"><span xml:lang="tr">Adını vermemişti Günsel</span><span xml:lang="tr">’</span><span xml:lang="tr">in.</span> <span xml:lang="tr">Bir sessizlik oldu.</span> <span xml:lang="tr">Burak yavaşça:</span></p>

  <p class="block_11" xml:lang="tr">— Peki ağbi, dedi.</p>

  <p class="block_11"><span xml:lang="tr">Kenan kapattı telefonu,</span> <span xml:lang="tr">fırladı</span><span xml:lang="tr">.</span></p>

  <p class="block_11"><span xml:lang="tr">Çarşıkapı</span><span xml:lang="tr">’</span><span xml:lang="tr">dan,</span> <span xml:lang="tr">tankla</span><span xml:lang="tr">rı</span><span xml:lang="tr">n önünden geri dönmüş,</span> <span xml:lang="tr">aynı görkemli haykırışlarla Laleli</span><span xml:lang="tr">’</span><span xml:lang="tr">ye yürüyordu öğrenci yığınları.</span> <span xml:lang="tr">Demek Aksaray</span><span xml:lang="tr">’</span><span xml:lang="tr">dan Taksim</span><span xml:lang="tr">’</span><span xml:lang="tr">e... Yüksekçe bir yerden gözledi geçenleri.</span> <span xml:lang="tr">Kimseyi ayırma olanağı yoktu.</span> <span xml:lang="tr">Nâzım</span><span xml:lang="tr">’</span><span xml:lang="tr">dan dizeler geçti kafasından:</span> <span xml:lang="tr">“</span><span xml:lang="tr">Tek başlı,</span> <span xml:lang="tr">tek yürekli,</span> <span xml:lang="tr">milyon ayaklı Kalküta.</span><span xml:lang="tr">”</span> <span xml:lang="tr">İşçi yığınları onun dediği.</span> <span xml:lang="tr">Nerde o tek başlı,</span> <span xml:lang="tr">tek yürekli,</span> <span xml:lang="tr">milyon ayaklı İstanbul?.. Peşlerine takılmak için birkaç adım atmıştı ki Marmara Sineması</span><span xml:lang="tr">’</span><span xml:lang="tr">nın merdivenlerinden inen Matbaacı İrfan</span><span xml:lang="tr">’</span><span xml:lang="tr">la burun buruna geldi.</span> <span xml:lang="tr">Eskilerden diye tanınırdı,</span> <span xml:lang="tr">alaylı bir gülümseme vardı bakışla</span><span xml:lang="tr">rı</span><span xml:lang="tr">nda.</span></p>

  <p class="block_11"><span xml:lang="tr">— Gördün mü piçleri? dedi Kenan</span><span xml:lang="tr">’</span><span xml:lang="tr">a.</span></p>

  <p class="block_11"><span xml:lang="tr">Kenan anlamadan bakıyordu.</span> <span xml:lang="tr">Yüzü değişti birden İrfan</span><span xml:lang="tr">’</span><span xml:lang="tr">ın,</span> <span xml:lang="tr">sövmeye başladı.</span></p>

  <p class="block_11"><span xml:lang="tr">— Özgürlük istiyorlarmış eşşoğlueşşekler...</span> <span xml:lang="tr">Halk Partisi</span><span xml:lang="tr">’</span><span xml:lang="tr">nin bok yemesi... Y...ımı alırlar özgürlük diye.</span> <span xml:lang="tr">Çok özgürlük kodular da memlekette sanki. Namussuzum Menderes</span><span xml:lang="tr">’</span><span xml:lang="tr">e bağlılık</span> <span xml:lang="tr">telgrafı</span> <span xml:lang="tr">çekeceğim.</span></p>

  <p class="block_11"><span xml:lang="tr">Şaşaladı Kenan.</span> <span xml:lang="tr">Kızamadı,</span> <span xml:lang="tr">ne diyeceğini de bilemedi.</span> <span xml:lang="tr">Halk Partililerin bok yemesi...</span> <span xml:lang="tr">Niye olmasın?..</span> <span xml:lang="tr">Ne oyunlar döndürüyorlar kim bilir?</span></p>

  <p class="block_11"><span xml:lang="tr">— Uğras</span><span xml:lang="tr">ana bizim oraya,</span> <span xml:lang="tr">dedi İrfan.</span> <span xml:lang="tr">Fahir Cemal de gelecek.</span></p>

  <p class="block_11" xml:lang="tr">— Fahir Cemal Bey ne diyor?</p>

  <p class="block_11"><span xml:lang="tr">Soru mu bu da? Belli değil mi ne dediği Cemal Bey</span><span xml:lang="tr">’</span><span xml:lang="tr">in? Çıkar mı bu herif onun ağzından dışa</span><span xml:lang="tr">rı</span><span xml:lang="tr">?</span></p>

  <p class="block_11"><span xml:lang="tr">— Ne diyecek? Ana avrat düz gidiyor o da bu ibnelere...</span> <span xml:lang="tr">Yürüdü Kenan, şaşkına dönmüştü iyice.</span> <span xml:lang="tr">İşin bu yanını niye</span> <span xml:lang="tr">hiç düşünmemişti ki...</span> <span xml:lang="tr">Fahir Cemal bile...</span> <span xml:lang="tr">Yıllarca hapis yatmış,</span> <span xml:lang="tr">ünlü solcu romancı Fahir Cemal karşı olunca...</span> <span xml:lang="tr">Bir bildikleri,</span> <span xml:lang="tr">duydukları vardır. Kulakları deliktir onların.</span> <span xml:lang="tr">Halk Partisi</span><span xml:lang="tr">’</span><span xml:lang="tr">nin bok yemesi.</span> <span xml:lang="tr">İçin şenlendi birden!</span> <span xml:lang="tr">Niye? Hani gözün tutmamıştı o herifi.</span> <span xml:lang="tr">Ters gelmişti ne dediyse.</span> <span xml:lang="tr">Bir kez karşılaşmıştı matbaada Fahir Cemal</span><span xml:lang="tr">’</span><span xml:lang="tr">le..</span> <span xml:lang="tr">Baba</span><span xml:lang="tr">’</span><span xml:lang="tr">ya verip veriştiriyordu o gün;</span> <span xml:lang="tr">sövüp sayıyordu. Sövüp saymadığı kimse de yoktu ya!.. Aykırıya tatlı övgüler düzmek, karşısındakini şaşırmaktı işi gücü sanki herifin.</span> <span xml:lang="tr">Ölçüyü kaçırıp olumsuza kaymakta bir sakınca görmüyordu.</span> <span xml:lang="tr">“</span><span xml:lang="tr">İş yok bu herifte,</span><span xml:lang="tr">”</span> <span xml:lang="tr">demişti Kenan; gösteri adamı bu...</span> <span xml:lang="tr">Şimdi de...</span> <span xml:lang="tr">Demek Halk Partisi</span><span xml:lang="tr">’</span><span xml:lang="tr">nin...</span> <span xml:lang="tr">Niye olmasın?..</span> <span xml:lang="tr">Bizim kavgamız değil bu.</span> <span xml:lang="tr">Niye bulaşır Günsel? Karışık bir yumak dolanıyordu kafasında, Laleli</span><span xml:lang="tr">’</span><span xml:lang="tr">yi inmeye başlayan öğrenci yığınına yetiştiğinde bütün heyecanını yitirmişti.</span> <span xml:lang="tr">Olay,</span> <span xml:lang="tr">çocukların çığlıkları,</span> <span xml:lang="tr">kanlı yaralılar,</span> <span xml:lang="tr">bağrışılan sözler, hepsi yumuşayıp pelteleşmişti sanki.</span> <span xml:lang="tr">Bağırıp çağırıp aşağıya sarktı öğrenci yığınları.</span> <span xml:lang="tr">Bir süre yürüdü</span> <span xml:lang="tr">o da artları sıra.</span> <span xml:lang="tr">Bir yorgunluk çöktü üstüne.</span> <span xml:lang="tr">Özgürlük...</span> <span xml:lang="tr">Özgürlük...</span> <span xml:lang="tr">İstifa... Menderes...</span> <span xml:lang="tr">Katiller...</span> <span xml:lang="tr">Eeee,</span> <span xml:lang="tr">sonra? Menderes gidecek bir başka teres gelecek. Katiller yine o katiller.</span> <span xml:lang="tr">Bunun için mi tabanı kaldırıp kaçtın silahlar patlayınca? Kaçtım mı? Yok kaçmadın?..</span> <span xml:lang="tr">Kaçtım ama...</span> <span xml:lang="tr">Halk Partisi</span><span xml:lang="tr">’</span><span xml:lang="tr">nin... Tamam tamam...</span> <span xml:lang="tr">Nasıl da güller açıyor içinde böyle düşündükçe!..</span> <span xml:lang="tr">İyi ki karışmadın olaylara!..</span> <span xml:lang="tr">Halk Partisi</span><span xml:lang="tr">’</span><span xml:lang="tr">nin bok yemesi...</span> <span xml:lang="tr">Korkak,</span> <span xml:lang="tr">Baha</span><span xml:lang="tr">’</span><span xml:lang="tr">nın dediği yazıyı da yazamadım... Aydın,</span> <span xml:lang="tr">atom bombasını yok eden işyerine mi gitsem bir?.. Günsel gelmiştir belki de...</span> <span xml:lang="tr">Döndü,</span> <span xml:lang="tr">ağır ağır çıktı yokuşu.</span> <span xml:lang="tr">Bir taksiye adadı Beyazıt</span><span xml:lang="tr">’</span><span xml:lang="tr">a...</span> <span xml:lang="tr">Burak</span><span xml:lang="tr">’</span><span xml:lang="tr">ı kapıda buldu.</span></p>

  <p class="block_11"><span xml:lang="tr">— Aramadı ağbi,</span> <span xml:lang="tr">dedi Burak,</span> <span xml:lang="tr">sormasını bırakmadan.</span></p>

  <p class="block_11" xml:lang="tr">Ses çıkarmadı, yukarı çıkıp çöktü koltuğa. Yutkunup durmuştu. Burak bir şeyler sormak için. Çekinmiş, soramamıştı bir türlü. Oğlan fırlayıp gidecek nerdeyse. Gelen giden de pek yok.</p>

  <p class="block_11"><span xml:lang="tr">— Sen istersen git Burak,</span> <span xml:lang="tr">diye seslendi aşağıya.</span> <span xml:lang="tr">Unkapanı</span><span xml:lang="tr">’</span><span xml:lang="tr">na varmışlardır. Bitince dönersin.</span></p>

  <p class="block_11"><span xml:lang="tr">— Dönerim ağbiciğim,</span> <span xml:lang="tr">sağ olun.</span></p>

  <p class="block_11"><span xml:lang="tr">Uçar gibi fırladı oğlan.</span> <span xml:lang="tr">Keşke kapıyı da kapattırsaydım Burak</span><span xml:lang="tr">’</span><span xml:lang="tr">a. İçerde dinlensem şöyle bir.</span> <span xml:lang="tr">Günsel gelir de...</span> <span xml:lang="tr">Gelmez,</span> <span xml:lang="tr">sokaklarda o.</span> <span xml:lang="tr">Halk Par... Amaan sıçmışım Halk Partisi</span><span xml:lang="tr">’</span><span xml:lang="tr">nin de...</span> <span xml:lang="tr">Birden telefona takıldı gözü.</span> <span xml:lang="tr">Niye bir telefon etmem Fakülte</span><span xml:lang="tr">’</span><span xml:lang="tr">ye?..</span> <span xml:lang="tr">Bakarsın...</span> <span xml:lang="tr">Çabucak çevirdi numaralan.</span> <span xml:lang="tr">Uzun uzun çalıyordu, açan yoktu.</span> <span xml:lang="tr">Tam kapatacağı sıra açıldı.</span> <span xml:lang="tr">Odacı ağızlı bir adamdı açan. Günsel</span><span xml:lang="tr">’</span><span xml:lang="tr">e gittiğinde birkaç kez koridorda gördüğü yaşlı adam olmalı.</span> <span xml:lang="tr">Yüreği yine çırpınıp durmuştu Kenan</span><span xml:lang="tr">’</span><span xml:lang="tr">ın.</span> <span xml:lang="tr">Günsel Hanım</span><span xml:lang="tr">’</span><span xml:lang="tr">ı sordu,</span> <span xml:lang="tr">kitaplıkta.</span> <span xml:lang="tr">Kimse yokmuş orada. Günsel Hanım da gelmemiş bugün.</span> <span xml:lang="tr">Telefonu kapatınca yeniden bir bitkinlik çöktü üstüne. Peki şimdi Halk Partisi</span><span xml:lang="tr">’</span><span xml:lang="tr">nin...</span> <span xml:lang="tr">Oydu Beyazıt</span><span xml:lang="tr">’</span><span xml:lang="tr">ta polise doğru koşan. Birileri gelmişti aşağıya.</span> <span xml:lang="tr">İsteksiz indi.</span> <span xml:lang="tr">Bir şeyler istediler,</span> <span xml:lang="tr">verdi,</span> <span xml:lang="tr">aldı, yine başkaları geldi,</span> <span xml:lang="tr">onlara da...</span> <span xml:lang="tr">En iyisi bu,</span> <span xml:lang="tr">bir süre kullanmayayım kafamı. Bir işe mi ya</span><span xml:lang="tr">rı</span><span xml:lang="tr">yor ki?..</span> <span xml:lang="tr">Dikelip kaldı.</span> <span xml:lang="tr">Uğultular,</span> <span xml:lang="tr">haykı</span><span xml:lang="tr">rı</span><span xml:lang="tr">şmalar vardı derinden deri</span><span xml:lang="tr">ne.</span> <span xml:lang="tr">Buraya mı geliyorlar? Niye olmasın? Vilayet</span><span xml:lang="tr">’</span><span xml:lang="tr">e belki.</span> <span xml:lang="tr">Vay canına!.. Tamam Vilayet</span><span xml:lang="tr">’</span><span xml:lang="tr">e... Açık açıktı artık.</span> <span xml:lang="tr">Sürüp gitti uğultular.</span> <span xml:lang="tr">Kazıntı başlamıştı içinde.</span> <span xml:lang="tr">Sabahtan beri bomboş içim,</span> <span xml:lang="tr">kazıntı olmasın mı daha? Gelse de Burak, gidip bir şeyler yesem ben de...</span> <span xml:lang="tr">Bekle...</span> <span xml:lang="tr">Hiç gelir mi Burak?..</span> <span xml:lang="tr">Haykırışlar ağır ağır sönüp durmuştu epeydir.</span> <span xml:lang="tr">Burak koşar gibi girdi.</span></p>

  <p class="block_11"><span xml:lang="tr">— Sıkıyönetim başladı ağbi,</span> <span xml:lang="tr">dedi.</span> <span xml:lang="tr">Köprüleri de açmışlar,</span> <span xml:lang="tr">karşıya geçilmiyor. Evecenlikle anlatıp duruyordu.</span> <span xml:lang="tr">Vilayet</span><span xml:lang="tr">’</span><span xml:lang="tr">i tanklar kuşatmış.</span> <span xml:lang="tr">Subaylar gelmiş, dağılın demiş çocuklara.</span> <span xml:lang="tr">Onlar da parça parça dağılıyorlarmış.</span> <span xml:lang="tr">Burak</span> <span xml:lang="tr">da koşmuş</span> <span xml:lang="tr">onu yalnız bırakmamak için.</span> <span xml:lang="tr">Emniyet</span><span xml:lang="tr">’</span><span xml:lang="tr">in önünde bağırıp çağırmışlar bir süre. Sevinmişti geldiğine Burak</span><span xml:lang="tr">’</span><span xml:lang="tr">ın.</span> <span xml:lang="tr">Günsel</span><span xml:lang="tr">’</span><span xml:lang="tr">i sorsam mı? Görmüş müdür? Görse söylemez mi budala?..</span> <span xml:lang="tr">Oğlan bilmiyor mu senin deli gibi beklediğini? Peki ne yapayım ben? Dağıldılarsa bekleyeyim,</span> <span xml:lang="tr">arar şimdi.</span> <span xml:lang="tr">Burak</span><span xml:lang="tr">’</span><span xml:lang="tr">ı süt,</span> <span xml:lang="tr">sandviç almaya yolladı. Telefon çalıyordu.</span> <span xml:lang="tr">Koşarak çıktı yukarı,</span> <span xml:lang="tr">açtı.</span> <span xml:lang="tr">Nermin</span><span xml:lang="tr">’</span><span xml:lang="tr">di.</span> <span xml:lang="tr">Olayları duymuş. Radyo sıkıyönetimi veriyormuş sürekli.</span> <span xml:lang="tr">Çok korkmuş.</span> <span xml:lang="tr">Nasılmış o?..</span> <span xml:lang="tr">Sana ne? diyecekti. Demedi,</span> <span xml:lang="tr">iyiyim,</span> <span xml:lang="tr">deyip kapatacaktı. Ağlamaklı bir sesle ekledi Nermin:</span></p>

  <p class="block_11"><span xml:lang="tr">— Ne olursun,</span> <span xml:lang="tr">bu akşam olsun erken gel, korkuyorum.</span></p>

  <p class="block_11"><span xml:lang="tr">Bir an durdu Kenan ne diyeceğini bilemeden.</span> <span xml:lang="tr">Yavaşça kapattı telefonu. Allah belanı versin!..</span> <span xml:lang="tr">Korkarsın,</span> <span xml:lang="tr">başka ne yaparsın ki sen? Sen hiç korkmazsın oysa ki!..</span> <span xml:lang="tr">Bil</span><span xml:lang="tr">miyordum ki ben Gün</span><span xml:lang="tr">sel</span><span xml:lang="tr">’</span><span xml:lang="tr">in alanda polislerle silah pat</span><span xml:lang="tr">l</span><span xml:lang="tr">ayınca... Yoksa korkmazdın!..</span> <span xml:lang="tr">Burak</span><span xml:lang="tr">’</span><span xml:lang="tr">ın getirdiği sütü,</span> <span xml:lang="tr">sandviçi isteksiz bitirdi ağır ağır. Koltuğa bıraktı kendini yine,</span> <span xml:lang="tr">gözlerini kapattı. Aşağıda gelip gidenlerin sesleri,</span> <span xml:lang="tr">gürültüleri,</span> <span xml:lang="tr">konuşmalarıyla,</span> <span xml:lang="tr">kafasında tepişen düşünce uğultusu altında uzun bir süre kaldı öylece.</span> <span xml:lang="tr">Biri dürtmüş gibi fırladı birden.</span> <span xml:lang="tr">Beşe geliyordu. İndi çabucak.</span></p>

  <p class="block_11"><span xml:lang="tr">Gidiyorum,</span> <span xml:lang="tr">dedi Burak</span><span xml:lang="tr">’</span><span xml:lang="tr">a.</span> <span xml:lang="tr">Bekle beni.</span> <span xml:lang="tr">Kapatma sakın.</span> <span xml:lang="tr">Geç de olsa bekle.</span></p>

  <p class="block_11" xml:lang="tr">— Olur ağbi.</p>

  <p class="block_11"><span xml:lang="tr">Yokuşta bir arabaya atladı hemen.</span> <span xml:lang="tr">Kocamustafapaşa,</span> <span xml:lang="tr">dedi şoföre. Yaslandı arkasına,</span> <span xml:lang="tr">kımıldamadan kaldı.</span> <span xml:lang="tr">Beyazıt</span><span xml:lang="tr">’</span><span xml:lang="tr">ı geçerken baktı şöyle bir, üniversite kapısında birikme mi vardı ne? İnip uğrasam mı? Şoför de öyle suskun ki... Evlerine gitmek en iyisi.</span> <span xml:lang="tr">Sokağın başında indi arabadan,</span> <span xml:lang="tr">yürüdü.</span> <span xml:lang="tr">İçinde bir eziklik...</span> <span xml:lang="tr">Geri geri gidiyordu sanki ayakları.</span> <span xml:lang="tr">Kötü haberden korkuyordu. Ya yoksa? Ya?..</span> <span xml:lang="tr">Merdivenleri çıkarken yüreği yine küt küt vurmaya başladı. Evde kimse yok!..</span> <span xml:lang="tr">Bastı zile,</span> <span xml:lang="tr">bir süre sonra sürünen ayak sesi duyuldu,</span> <span xml:lang="tr">açıldı kapı. Nahide Hanım şöyle bir baktı loş merdivendeki Kenan</span><span xml:lang="tr">’</span><span xml:lang="tr">a...</span></p>

  <p class="block_11" xml:lang="tr">— Buyrun, dedi.</p>

  <p class="block_11" xml:lang="tr">— Günsel yok mu?</p>

  <p class="block_11" xml:lang="tr">Yine bir süre baktı ihtiyar kadın anlamamış gibi.</p>

  <p class="block_11"><span xml:lang="tr">— Günsel mi? dedi.</span> <span xml:lang="tr">Bu saatte gelmez o.</span></p>

  <p class="block_11"><span xml:lang="tr">Sonra korkar gibi oldu,</span> <span xml:lang="tr">bir şey sezinlemişti sanki.</span></p>

  <p class="block_11" xml:lang="tr">— Fakültede değil mi?</p>

  <p class="block_11"><span xml:lang="tr">Kenan ne diyeceğini bilemedi bir an.</span> <span xml:lang="tr">Bir de buna söz anlat şimdi.</span></p>

  <p class="block_11"><span xml:lang="tr">— Gösteri varmış da bugün,</span> <span xml:lang="tr">dedi;</span> <span xml:lang="tr">çıkmış Fakülte</span><span xml:lang="tr">’</span><span xml:lang="tr">den.</span></p>

  <p class="block_11"><span xml:lang="tr">— Haaa,</span> <span xml:lang="tr">gelir öyleyse, buyursanıza.</span></p>

  <p class="block_11"><span xml:lang="tr">Buyursam mı? Buyurmayıp da ne yapacağım? Girdi içeri.</span> <span xml:lang="tr">Salona geçti. Sessiz, tertemizdi ev.</span> <span xml:lang="tr">Teyze bir süre içerde dolaştı.</span> <span xml:lang="tr">Giysilerini mi değiştiriyordu ne? Şöyle bakındı Kenan,</span> <span xml:lang="tr">Günsel vardı her köşede.</span> <span xml:lang="tr">Hasan</span><span xml:lang="tr">’</span><span xml:lang="tr">la oldukları geceyi yaşadı yeniden.</span> <span xml:lang="tr">Gözleri dolacak gibi oluyordu.</span> <span xml:lang="tr">Pis,</span> <span xml:lang="tr">kirli,</span> <span xml:lang="tr">değersiz buluyordu kendisini.</span> <span xml:lang="tr">Karşı koyamıyordu bir türlü içini kemiren bu duyguya.</span> <span xml:lang="tr">Nahide Hanım gelip bir şeyler soracaktı ki kapı çalındı.</span> <span xml:lang="tr">Yüreği hop etti.</span> <span xml:lang="tr">Kadın adımını atamadan fırladı hemen açtı kapıyı.</span> <span xml:lang="tr">Handan</span><span xml:lang="tr">’</span><span xml:lang="tr">dı. Aşağıda,</span> <span xml:lang="tr">merdivenlerden gelen bir-iki kişi daha mı vardı ne? Soluk soluğaydı Handan.</span> <span xml:lang="tr">Kenan ağzını açtı bir şeyler sormak</span> <span xml:lang="tr">için soramıyordu,</span> <span xml:lang="tr">korkuyordu kötü bir şey diyecek diye.</span> <span xml:lang="tr">Handan da anlamıştı.</span> <span xml:lang="tr">Öylece bakıp kaldı bir an. Arkada,</span> <span xml:lang="tr">yaklaşmış bakan Nahide Hanım</span><span xml:lang="tr">’</span><span xml:lang="tr">ı kollamıştı o da...</span></p>

  <p class="block_11"><span xml:lang="tr">— Merhaba,</span> <span xml:lang="tr">dedi;</span> <span xml:lang="tr">sizin oraya telefon ettim,</span> <span xml:lang="tr">çıktığınızı söylediler, umdum buraya geleceğinizi.</span></p>

  <p class="block_11"><span xml:lang="tr">Kenan anlamıştı bir şeyler olduğunu ya,</span> <span xml:lang="tr">niye hemen söylemiyordu bu kız?.. Arkadan bir oğlan,</span> <span xml:lang="tr">iki kız öğrenci daha daldılar içeri. Girerken:</span></p>

  <p class="block_11"><span xml:lang="tr">— Sıkıyönetim olduğuna göre poliste kalmaz onlar, diyordu biri,</span> <span xml:lang="tr">Harbiye</span><span xml:lang="tr">’</span><span xml:lang="tr">ye yollamışlardır.</span></p>

  <p class="block_11"><span xml:lang="tr">Yakalandı demek.</span> <span xml:lang="tr">Nahide Hanım şaşkın bakmıyordu,</span> <span xml:lang="tr">bir şey anlamamıştı o.</span></p>

  <p class="block_11"><span xml:lang="tr">— Ne oldu? dedi titrek bir sesle.</span> <span xml:lang="tr">Günsel nerde?</span></p>

  <p class="block_11" xml:lang="tr">Handan kendini koltuğa atarken önemsemiyormuş gibi söyledi.</p>

  <p class="block_11"><span xml:lang="tr">— Yok bir şey teyze,</span> <span xml:lang="tr">dedi;</span> <span xml:lang="tr">senin ayağını çiğneyen orospu çocukları götürmüş. Sabaha bırakırlar.</span> <span xml:lang="tr">Belki de birazdan gelir.</span></p>

  <p class="block_11" xml:lang="tr">Turgut nerde?</p>

  <p class="block_11"><span xml:lang="tr">Belli ki kadının ilgisini ba</span><span xml:lang="tr">şka yöne çevirmek için sormuştu</span> <span xml:lang="tr">onu da.</span></p>

  <p class="block_11"><span xml:lang="tr">— Turgut mu? Ne bileyim ben? Bir film varmış dedi,</span> <span xml:lang="tr">para aldı gitti benden.</span></p>

  <p class="block_11"><span xml:lang="tr">— Hadi siz uzanın odanızda,</span> <span xml:lang="tr">dedi Handan,</span> <span xml:lang="tr">biz çay may yapar içeriz. Epey yorulduk.</span></p>

  <p class="block_11"><span xml:lang="tr">Ustaca yönetmişti Handan.</span> <span xml:lang="tr">Üstelemeden,</span> <span xml:lang="tr">uysallıkla çekildi içeri Nahide Hanım. Belli ki güveni vardı Handan</span><span xml:lang="tr">’</span><span xml:lang="tr">a.</span> <span xml:lang="tr">Yalnız kalmışlardı.</span> <span xml:lang="tr">Handan ayağa kalktı hemen, yapmacıktı deminki soğukkanlılığı.</span> <span xml:lang="tr">Kenan</span><span xml:lang="tr">’</span><span xml:lang="tr">a yaklaştı.</span> <span xml:lang="tr">O zaman gördü Kenan kızın yüzündeki çizikleri.</span> <span xml:lang="tr">Üstü başı hırpalanmıştı,</span> <span xml:lang="tr">yırtık,</span> <span xml:lang="tr">toz içindeydi giysileri.</span></p>

  <p class="block_11"><span xml:lang="tr">— Ne yapacağız? dedi.</span> <span xml:lang="tr">Siz arayabilir misiniz müdüriyetten? Öylece kaldılar bir an.</span> <span xml:lang="tr">Kenan ne diyeceğini bilemiyordu.</span></p>

  <p class="block_11"><span xml:lang="tr">Öteki iki kızla bir oğlan da</span> <span xml:lang="tr">(tanıştırmamıştı Handan)</span> <span xml:lang="tr">öylece bakıyorlardı.</span></p>

  <p class="block_11" xml:lang="tr">— Kimsesiz buldular mı iyice yüklenirler diye korkuyorum. Sağlığı da bozuktu, biliyorsunuz.</p>

  <p class="block_11"><span xml:lang="tr">Son sözü söylerken anlamlı bakmıştı.</span> <span xml:lang="tr">Tedirginlik duydu Kenan. Böyledir doktorlar,</span> <span xml:lang="tr">kızında bile utanmak kalmıyor.</span> <span xml:lang="tr">İyi ki aybaşı demedi!</span> <span xml:lang="tr">Geçmedi mi peki?</span></p>

  <p class="block_11"><span xml:lang="tr">— Arayayım,</span> <span xml:lang="tr">dedi Kenan.</span></p>

  <p class="block_11"><span xml:lang="tr">Öylece kaldı yine.</span> <span xml:lang="tr">Bir ağırlık vardı üstünde,</span> <span xml:lang="tr">düşünemiyor,</span> <span xml:lang="tr">ne diyeceğini, ne yapacağını bilemiyordu bir türlü.</span></p>

  <p class="block_11"><span xml:lang="tr">— Akrabasıyım,</span> <span xml:lang="tr">dersiniz.</span> <span xml:lang="tr">Yoksa...</span> <span xml:lang="tr">Çok kötü.</span></p>

  <p class="block_11"><span xml:lang="tr">Başını döndü Handan,</span> <span xml:lang="tr">gözleri mi dolmuştu ne? Sonunu getirememişti.</span> <span xml:lang="tr">Ezik bir sesle,</span> <span xml:lang="tr">sırtı dönük söylenmeye başladı.</span></p>

  <p class="block_11"><span xml:lang="tr">— Eşek karı,</span> <span xml:lang="tr">o kadar da söyledim.</span> <span xml:lang="tr">İçime doğmuştu sanki.</span> <span xml:lang="tr">Kızlardan biri döndü:</span></p>

  <p class="block_11"><span xml:lang="tr">— Sen de büyütüyorsun,</span> <span xml:lang="tr">dedi;</span> <span xml:lang="tr">ölmedi,</span> <span xml:lang="tr">yaralanmadı.</span> <span xml:lang="tr">Neler oldu bugün.</span> <span xml:lang="tr">Yine iyi</span> <span xml:lang="tr">ki...</span></p>

  <p class="block_11" xml:lang="tr">— Belli mi ne olacakları?</p>

  <p class="block_11"><span xml:lang="tr">— Ne olacaklar? Tutuklarlar çok çok.</span> <span xml:lang="tr">Biraz da döverler.</span></p>

  <p class="block_11"><span xml:lang="tr">Konuşmalara daldılar.</span> <span xml:lang="tr">Kenan dinliyordu.</span> <span xml:lang="tr">Günsel</span><span xml:lang="tr">’</span><span xml:lang="tr">i unutmuşlardı artık. Olayları konuşuyorlardı.</span> <span xml:lang="tr">Ölüleri,</span> <span xml:lang="tr">yaralıları kaçırmış polisler.</span></p>

  <p class="block_11"><span xml:lang="tr">— Burda durmamız saçma,</span> <span xml:lang="tr">dedi Handan.</span> <span xml:lang="tr">Hastanelere gitsek.</span> <span xml:lang="tr">Ben bir şeylerini giyeyim Günsel</span><span xml:lang="tr">’</span><span xml:lang="tr">in;</span> <span xml:lang="tr">baksanıza... Aliler Guraba</span><span xml:lang="tr">’</span><span xml:lang="tr">ya gittiler.</span> <span xml:lang="tr">Dokuzda da sokağa çıkma yasağı var.</span></p>

  <p class="block_11"><span xml:lang="tr">Kenan baktı.</span> <span xml:lang="tr">Teşekkür etti,</span> <span xml:lang="tr">çıkacaktı.</span> <span xml:lang="tr">Handan kapıya geldi peşinden.</span></p>

  <p class="block_11"><span xml:lang="tr">— Telefon ederim size ben,</span> <span xml:lang="tr">dedi;</span> <span xml:lang="tr">parası da yoktu onun. Ay sonu. Teyzeyi oyalarım.</span> <span xml:lang="tr">Siz onunla...</span></p>

  <p class="block_11"><span xml:lang="tr">Kenan başını sallıyordu sadece,</span> <span xml:lang="tr">peki anlamına.</span></p>

  <p class="block_11"><span xml:lang="tr">— İyi biliyor musunuz? dedi;</span> <span xml:lang="tr">polisin aldığını?</span></p>

  <p class="block_11"><span xml:lang="tr">— Görenler var,</span> <span xml:lang="tr">dedi Handan;</span> <span xml:lang="tr">Beyazıt</span><span xml:lang="tr">’</span><span xml:lang="tr">tan sonra,</span> <span xml:lang="tr">sokak arasında kavgalar olmuş. Biz arkadaydık daha.</span> <span xml:lang="tr">Polis Sermetl</span><span xml:lang="tr">er</span><span xml:lang="tr">’</span><span xml:lang="tr">e saldırmış galiba.</span> <span xml:lang="tr">Günsel de atılmış. İçinde bir şey kopmuş gibi oldu Kenan</span><span xml:lang="tr">’</span><span xml:lang="tr">ın.</span> <span xml:lang="tr">Handan oralı değildi. İçtenlikle anlatıyordu olayı.</span> <span xml:lang="tr">Sonra ciplere doldurmuşlar beş-on kişiyi.</span> <span xml:lang="tr">Sermet, Günsel, Mahmut...</span> <span xml:lang="tr">Başka kızlar da varmış</span> <span xml:lang="tr">ya,</span> <span xml:lang="tr">tanımıyorlarmış.</span> <span xml:lang="tr">Başka fakültelerden.</span></p>

  <p class="block_11"><span xml:lang="tr">— Ben de arayacağım ya,</span> <span xml:lang="tr">dedi Handan;</span> <span xml:lang="tr">hemen bugün gidersem beni de alırlarmış, dediler.</span> <span xml:lang="tr">Sizin bir tanıdığınız filan var mı sözü geçen?</span></p>

  <p class="block_11"><span xml:lang="tr">Evden çıkıp da yürürken hep bunu düşündü Kenan:</span> <span xml:lang="tr">Sözü geçen bir tanıdığım var mı benim?..</span> <span xml:lang="tr">Var,</span> <span xml:lang="tr">olmaz olur mu?..</span> <span xml:lang="tr">Rasim var.</span> <span xml:lang="tr">Ne diyeceğim Rasim</span><span xml:lang="tr">’</span><span xml:lang="tr">e? Nasıl diyeceğim? Hem gerçekten sözü geçer mi?..</span> <span xml:lang="tr">Kolay mı bunu Rasim</span><span xml:lang="tr">’</span><span xml:lang="tr">e söylemek? Güç, kolay,</span> <span xml:lang="tr">söyleyeceksin.</span> <span xml:lang="tr">Başka kimde umudun var? Hiç...</span> <span xml:lang="tr">Saate baktı,</span> <span xml:lang="tr">altı buçuktu. İşyerindedir daha. Ankara</span><span xml:lang="tr">’</span><span xml:lang="tr">da filan</span> <span xml:lang="tr">değilse...</span> <span xml:lang="tr">Yakalamalı.</span> <span xml:lang="tr">Cerrahpaşa</span><span xml:lang="tr">’</span><span xml:lang="tr">da hastane karşısındaki bir eczaneye daldı.</span> <span xml:lang="tr">Numaraları çevirdi çabucak.</span> <span xml:lang="tr">Tatlı bir kız sesi:</span></p>

  <p class="block_11"><span xml:lang="tr">— Birkas Kollektif.</span> <span xml:lang="tr">İyi akşamlar.</span></p>

  <p class="block_11"><span xml:lang="tr">— Rasim Bey</span><span xml:lang="tr">’</span><span xml:lang="tr">i istiyorum. Kenan.</span></p>

  <p class="block_11" xml:lang="tr">— Bir saniye efendim.</p>

  <p class="block_11"><span xml:lang="tr">Bir saniye bir yıl kadar uzun geldi. Ankara</span><span xml:lang="tr">’</span><span xml:lang="tr">da değildi demek.</span> <span xml:lang="tr">Ya çıktıysa? Kız bilirdi,</span> <span xml:lang="tr">çık</span><span xml:lang="tr">tı</span> <span xml:lang="tr">derdi.</span></p>

  <p class="block_11" xml:lang="tr">— Söyle!..</p>

  <p class="block_11"><span xml:lang="tr">Rasim</span><span xml:lang="tr">’</span><span xml:lang="tr">in hergele sesiydi.</span></p>

  <p class="block_11" xml:lang="tr">— Ben Kenan.</p>

  <p class="block_11"><span xml:lang="tr">— Anladık ulan,</span> <span xml:lang="tr">söyle. Çıkıyordum.</span></p>

  <p class="block_11"><span xml:lang="tr">Söyleyeceğini unutmuş gibiydi Kenan.</span> <span xml:lang="tr">Bir an duraladı.</span> <span xml:lang="tr">Rasim sezmiş olmalıydı Kenan</span><span xml:lang="tr">’</span><span xml:lang="tr">daki evecenliği.</span></p>

  <p class="block_11"><span xml:lang="tr">— Şey,</span> <span xml:lang="tr">dedi Kenan;</span> <span xml:lang="tr">seninle konuşmak istiyorum.</span> <span xml:lang="tr">Telefonda olmaz,</span> <span xml:lang="tr">çok önemli. Rasim durdu bir süre.</span></p>

  <p class="block_11"><span xml:lang="tr">— Peki,</span> <span xml:lang="tr">dedi,</span> <span xml:lang="tr">geliyorum,</span> <span xml:lang="tr">bekle işyerinde.</span> <span xml:lang="tr">Karaköy</span><span xml:lang="tr">’</span><span xml:lang="tr">e uğrayacağım. Arabada konuşuruz dönerken.</span> <span xml:lang="tr">Dokuzdan sonra yasakladılar...</span></p>

  <p class="block_11" xml:lang="tr">— Peki.</p>

  <p class="block_11"><span xml:lang="tr">Bir şey demeden kapattı Kenan.</span> <span xml:lang="tr">Çabucak gitmeli.</span> <span xml:lang="tr">Bir dolmuşa atladı. Çelişkili duygular,</span> <span xml:lang="tr">düşünceler yol boyu döndü dolandı kafasında yine.</span> <span xml:lang="tr">Yanlış bir şey yapmaktan korkuyordu en</span> <span xml:lang="tr">çok.</span> <span xml:lang="tr">Kalkıp doğruca müdüriyete mi gitmeliydi yoksa? Ne diyeceğim heriflere? Korkuyorsun değil mi? Diyelim ki korkuyorum.</span> <span xml:lang="tr">Korkmayıp da gitsem bir yararı mı olacak</span> <span xml:lang="tr">Günsel’e</span><span xml:lang="tr">? Kimsesiz olmadığını anlarlarmış.</span> <span xml:lang="tr">Söz mü bu da? Üniversite bitirecek kızın kimi kimsesi olmaz olur mu? Her yan kapanmıştı işyerine geldiğinde,</span> <span xml:lang="tr">Burak öylece bekliyordu.</span> <span xml:lang="tr">Biraz çekingen:</span></p>

  <p class="block_11"><span xml:lang="tr">— Nermin Hanım, gelince aramanızı rica etti ağbi.</span></p>

  <p class="block_11"><span xml:lang="tr">Ses çıkarmadan kitaplığın yanındaki sete oturdu yorgunca.</span> <span xml:lang="tr">Burak</span><span xml:lang="tr">’</span><span xml:lang="tr">ı gönderdi,</span> <span xml:lang="tr">bir sigara yakıp beklemeye başladı.</span> <span xml:lang="tr">Polis Sermetler</span><span xml:lang="tr">’</span><span xml:lang="tr">e saldırınca Günsel de atlayıp...</span> <span xml:lang="tr">Şimdi de ona tak kafanı.</span> <span xml:lang="tr">Sermet olduğu için mi atıldı? Öyle mi diyorum ben? Dövüşenlerin içinde Sermet de var, ne yapsaydı kız? Kaçsa mıydı? Kaçanlar da var,</span> <span xml:lang="tr">biliyorsun;</span> <span xml:lang="tr">Biliyorum.</span> <span xml:lang="tr">Peki niye öyle anlamlı söyledi Handan?..</span> <span xml:lang="tr">Senin sağlıksız kafandan çıkıyor o anlam? Herkesin yüreği seninki gibi katran kazanı mı? Öyle içten anlattı ki kız.</span> <span xml:lang="tr">Hem o da sevmez Sermet</span><span xml:lang="tr">’</span><span xml:lang="tr">i.</span> <span xml:lang="tr">Biliyorum da...</span> <span xml:lang="tr">Polis Sermetler</span><span xml:lang="tr">’</span><span xml:lang="tr">e saldırınca Günsel de atlayıp...</span> <span xml:lang="tr">Sen bir doktora görün,</span> <span xml:lang="tr">resmen manyaksın. Açıkça anlat doktora her şeyi;</span> <span xml:lang="tr">tutamadım kendimi kaçtım de.</span> <span xml:lang="tr">Kaçmadım.</span> <span xml:lang="tr">İnanmadıktan sonra bizim kavgamız olduğuna?..</span> <span xml:lang="tr">Bir sürü piç,</span> <span xml:lang="tr">neymiş? İstifa!..</span> <span xml:lang="tr">Özgürlük...</span> <span xml:lang="tr">Harcat kendini pisi pisine.</span> <span xml:lang="tr">Halk Partisi</span><span xml:lang="tr">’</span><span xml:lang="tr">nin bok yemesi.</span> <span xml:lang="tr">Belki de el alandan Demokratlar</span><span xml:lang="tr">’</span><span xml:lang="tr">la ortak oynuyorlar.</span> <span xml:lang="tr">Telefon çalmaya başlamıştı,</span> <span xml:lang="tr">fırladı</span> <span xml:lang="tr">birden.</span> <span xml:lang="tr">Merdivene koştu, daha birinci basamakta durdu.</span> <span xml:lang="tr">Nermin</span><span xml:lang="tr">’</span><span xml:lang="tr">dir olsa olsa.</span> <span xml:lang="tr">Döndü ağır ağır;</span> <span xml:lang="tr">telefon çaldı bir süre,</span> <span xml:lang="tr">durdu.</span> <span xml:lang="tr">Ya Günsel</span><span xml:lang="tr">’</span><span xml:lang="tr">se? Bir ateş düştü içine birden.</span> <span xml:lang="tr">Ne yaptım ben? Ya bıraktılarsa? Bırakırlar mı be? Kafasına yumruk atacaktı nerdeyse...</span> <span xml:lang="tr">Tek çare çıkıp Nermin</span><span xml:lang="tr">’</span><span xml:lang="tr">e telefon açmak.</span> <span xml:lang="tr">Hayvanın biriyim ben,</span> <span xml:lang="tr">eşşeğim.</span> <span xml:lang="tr">Hadi bakalım çık da aç telefonu hıyarağası?..</span> <span xml:lang="tr">Bir araba sesiyle durdu,</span> <span xml:lang="tr">çıkıp baktı kapıya. Rasim</span><span xml:lang="tr">’</span><span xml:lang="tr">di gelen.</span></p>

  <p class="block_11" xml:lang="tr">— Merhaba.</p>

  <p class="block_11" xml:lang="tr">— Merhaba.</p>

  <p class="block_11"><span xml:lang="tr">Rasim,</span> <span xml:lang="tr">Kenan</span><span xml:lang="tr">’</span><span xml:lang="tr">ın kalktığı sete ilişti.</span> <span xml:lang="tr">Saatine baktı bir.</span></p>

  <p class="block_11" xml:lang="tr">— Anlat bakalım önemli şeyi.</p>

  <p class="block_11" xml:lang="tr">Ne anlatayım şimdi bu herife? Biraz durdu Kenan, sonra:</p>

  <p class="block_11" xml:lang="tr">— Poliste tanıdığın var mı? dedi.</p>

  <p class="block_11"><span xml:lang="tr">Rasim öylece bakıyordu.</span> <span xml:lang="tr">Sorulacak şey mi ulan bu herife? Sonra açıklamak gereğini duymuş gibi ekledi.</span></p>

  <p class="block_11" xml:lang="tr">— Müdüriyette filan yani.</p>

  <p class="block_11" xml:lang="tr">— Ne oldu? dedi Rasim.</p>

  <p class="block_11"><span xml:lang="tr">Anlat şimdi ne olduğunu.</span> <span xml:lang="tr">Ne duruyorsun? Ne bok yiyeceksin anlatmayıp da? Çağırdın herifi.</span></p>

  <p class="block_11" xml:lang="tr">— Bugün öğrenciler yürüyüş yaptı biliyorsun.</p>

  <p class="block_11" xml:lang="tr">Yine durdu Kenan. Rasim hiçbir tepki göstermeden öylece bakıyordu. Ne halt ettim de herifi çağırdım ben? Yılan gibi bakıyor. Uzattın.</p>

  <p class="block_11"><span xml:lang="tr">— Rektör</span><span xml:lang="tr">’</span><span xml:lang="tr">ü dövmüşler,</span> <span xml:lang="tr">bazılarını polis yakalamış.</span></p>

  <p class="block_11"><span xml:lang="tr">Rasim kalktı,</span> <span xml:lang="tr">bir sigara yaktı,</span> <span xml:lang="tr">arka raftaki kitaplara döndü,</span> <span xml:lang="tr">göz gezdirir gibi. Bu ne demek? Bak başının çaresine demek!</span> <span xml:lang="tr">Herif kıçını döndü.</span> <span xml:lang="tr">Nerde eski şakacı, her şeye yakınlık gösterip takılan Rasim? Döndü Kenan</span><span xml:lang="tr">’</span><span xml:lang="tr">a aynı soğuk bakışlarla:</span></p>

  <p class="block_11"><span xml:lang="tr">— Günsel Hanım</span><span xml:lang="tr">’</span><span xml:lang="tr">ı mı kurtaracağız? dedi birden.</span> <span xml:lang="tr">Şaşaladı Kenan.</span> <span xml:lang="tr">Nerden biliyor bu herif? Yine de hiç bozmadan karşılık verdi:</span></p>

  <p class="block_11"><span xml:lang="tr">— Günsel Hanım</span><span xml:lang="tr">’</span><span xml:lang="tr">ı kurtaracağız.</span></p>

  <p class="block_11"><span xml:lang="tr">Bir an bakışıp durdular.</span> <span xml:lang="tr">Rasim</span><span xml:lang="tr">’</span><span xml:lang="tr">in bakışlarındaki bilmeceyi çözemiyordu bir türlü.</span> <span xml:lang="tr">Rasim sigarayı yere atıp bastı üstüne.</span></p>

  <p class="block_11"><span xml:lang="tr">— Arabada konuşuruz,</span> <span xml:lang="tr">dedi.</span> <span xml:lang="tr">Saat sekize geliyor.</span> <span xml:lang="tr">Sokaklarda kalıp bir de kendimizi kurtarmaya uğraşmayalım sıkıyönetimden.</span> <span xml:lang="tr">Daha seni bırakıp döneceğim. Kenan duruyordu öylece.</span></p>

  <p class="block_11"><span xml:lang="tr">— Ben buradayım bu gece,</span> <span xml:lang="tr">dedi.</span></p>

  <p class="block_11"><span xml:lang="tr">Rasim şaşkın döndü,</span> <span xml:lang="tr">anlamamış gibi baktı.</span></p>

  <p class="block_11"><span xml:lang="tr">— Burda mısın? Sinirli,</span> <span xml:lang="tr">kızgın gülümsedi.</span></p>

  <p class="block_11"><span xml:lang="tr">— Yürü de canımı sıkma Allahını seversen...</span> <span xml:lang="tr">dedi.</span> <span xml:lang="tr">Yine bir soğuk bakışma ile karşılıklı çakılı kaldılar. Kenan</span><span xml:lang="tr">’</span><span xml:lang="tr">ı</span><span xml:lang="tr">n</span> <span xml:lang="tr">büyük bir çabayla saklamaya çalıştığı ikircikliğini sezmiş olmalıydı, kapıya giderken:</span></p>

  <p class="block_11"><span xml:lang="tr">— İyi ya,</span> <span xml:lang="tr">dedi,</span> <span xml:lang="tr">burda kal bu gece,</span> <span xml:lang="tr">oku üfle,</span> <span xml:lang="tr">belki bırakırlar Günsel Hanım</span><span xml:lang="tr">’</span><span xml:lang="tr">ı! Yenilmişti,</span> <span xml:lang="tr">bir kez daha çağrılmasını bekliyordu Kenan.</span> <span xml:lang="tr">Hangi gün yenilmedin ki bu hergeleye? Hiç kaçırır mı zayıf yanımı? Çıkarken döndü Rasim:</span></p>

  <p class="block_11"><span xml:lang="tr">— Ulan bırak saçmalığı da gel,</span> <span xml:lang="tr">dedi. Akıllı bir bok değildin,</span> <span xml:lang="tr">iyice azıttın. Nasıl dövmek geliyordu içinden şu herifi Kenan</span><span xml:lang="tr">’</span><span xml:lang="tr">ın...</span> <span xml:lang="tr">Işıkları söndürdü, pardösüsünü aldı merdiven dibindeki askıdan,</span> <span xml:lang="tr">çıktı.</span> <span xml:lang="tr">Kapıyı çekti hanın önünde bekleyen Rasim</span><span xml:lang="tr">’</span><span xml:lang="tr">in arabasına girince öylesine bitkindi ki bir ara hiçbir şey konuşmadan eve gidip kapanmak geldi içinden.</span> <span xml:lang="tr">O canavarların elinde Günsel şimdi. Bir umut bu herifte.</span> <span xml:lang="tr">Peki,</span> <span xml:lang="tr">Günsel ister mi bunu?..</span> <span xml:lang="tr">Sen nasıl isteyebiliyorsun?.. Ne istedim ki?..</span> <span xml:lang="tr">Ödün karşılığı mı istiyorum? Ödünsüz ne verdi sana bu adam? Günsel</span><span xml:lang="tr">’</span><span xml:lang="tr">i nerden tanıyor,</span> <span xml:lang="tr">hiç sordun mu?</span></p>

  <p class="block_11" xml:lang="tr">— O da senin kafada mı?</p>

  <p class="block_11"><span xml:lang="tr">Rasim</span><span xml:lang="tr">’</span><span xml:lang="tr">in bu yarı alaylı sorusunu usul usul çözdükçe bir sevinç duymaya başladı Kenan.</span> <span xml:lang="tr">Demek tanımıyor Günsel</span><span xml:lang="tr">’</span><span xml:lang="tr">i.</span> <span xml:lang="tr">Yaşamına giren bir kadın sadece duyduğu! Yoksa bilmez miydi polis kanallarından duymuş olsaydı.</span></p>

  <p class="block_11"><span xml:lang="tr">— Tam değil,</span> <span xml:lang="tr">dedi Kenan.</span> <span xml:lang="tr">Okumayı seviyor. Anlayışlı.</span> <span xml:lang="tr">O kadar.</span> <span xml:lang="tr">Biraz daha geliştirdi yalanını:</span></p>

  <p class="block_11"><span xml:lang="tr">— Olayda bulunması da bir rastlantı.</span> <span xml:lang="tr">Hiçbir suçu yok aslında. Çem</span><span xml:lang="tr">b</span><span xml:lang="tr">erlitaş</span><span xml:lang="tr">’</span><span xml:lang="tr">ta buluşacaktık.</span> <span xml:lang="tr">Bana gelirken...</span></p>

  <p class="block_11"><span xml:lang="tr">Durdu,</span> <span xml:lang="tr">nasıl güç şey yalan söylemek... Arabayı Eminönü Alanı</span><span xml:lang="tr">’</span><span xml:lang="tr">na sokarken sırıtarak dönüp baktı Rasim, tamamladı:</span></p>

  <p class="block_11"><span xml:lang="tr">— ...</span> <span xml:lang="tr">Tam o sırada da polislerle öğrenciler geçiyormuş oradan, yanlışlıkla yakalayıp...</span></p>

  <p class="block_11"><span xml:lang="tr">Alaylı kesti o da...</span> <span xml:lang="tr">Dönüp bir daha güldü Kenan</span><span xml:lang="tr">’</span><span xml:lang="tr">a.</span> <span xml:lang="tr">Kenan da gülmüştü dayanamayıp.</span> <span xml:lang="tr">Ne eşşoğlueşşektir bu herif.</span> <span xml:lang="tr">Yalanın bil</span><span xml:lang="tr">mediği türü var mı bunun? Bir sigara yaktı Rasim.</span> <span xml:lang="tr">Düşünceliydi. Akşamın karaltılı,</span> <span xml:lang="tr">ışıklı trafiğinde dalgın gibi sürüyordu arabayı.</span></p>

  <p class="block_11" xml:lang="tr">— İyi etmiş, dedi yavaşça, bu namussuz heriflere ne yapılsa az. Ben de yürürdüm öğrenci olsaydım.</p>

  <p class="block_11"><span xml:lang="tr">Taa içinden irkildi Kenan.</span> <span xml:lang="tr">Vay canına!..</span> <span xml:lang="tr">Bu herifin de katılacağı bir eylemden nasıl kuşku duyulmaz? Rasim de beğeniyor yaptığımızı.</span> <span xml:lang="tr">Neresi iyi bunun?.. Yine allak bullak olmuştu kafası.</span> <span xml:lang="tr">Demek Fahir Cemal</span><span xml:lang="tr">’</span><span xml:lang="tr">in dediği gibi bok yiyor bu ibneler!.. Ah Günselciğim ah!..</span> <span xml:lang="tr">Dönüp bir daha baktı dalgın araba süren Rasim</span><span xml:lang="tr">’</span><span xml:lang="tr">e.</span> <span xml:lang="tr">Hiç şaka yapmışa benziyor mu?</span></p>

  <p class="block_11" xml:lang="tr">— Nasıl tanıştınız bu kızla?</p>

  <p class="block_11"><span xml:lang="tr">Buyur hesap ver. Bir süre ses çıkarmadı Kenan. Rasim de üstelemiyordu. Fındıklı</span><span xml:lang="tr">’</span><span xml:lang="tr">da yol tıkandı.</span> <span xml:lang="tr">Beklemeye başladılar araba selinin ortasında.</span></p>

  <p class="block_11"><span xml:lang="tr">— Bir lokantada tanışmıştık,</span> <span xml:lang="tr">dedi Kenan.</span></p>

  <p class="block_11" xml:lang="tr">Rasim üstelediğini belli etmek istemiyormuş gibi yavaşça:</p>

  <p class="block_11"><span xml:lang="tr">— O sabah yanındaki kız mı bu? Arıyordun.</span> <span xml:lang="tr">Rasim dönüp baktı Kenan</span><span xml:lang="tr">’</span><span xml:lang="tr">a. Hafifçe gülümsüyordu.</span></p>

  <p class="block_11"><span xml:lang="tr">— Sonunda buldun.</span> <span xml:lang="tr">Keşke bıraksaymışım seni o kaldırımın üstünde. Arabayı sürerken:</span></p>

  <p class="block_11" xml:lang="tr">— Bir de sövgü yemiştik, dedi.</p>

  <p class="block_11"><span xml:lang="tr">Sessiz gittiler bir süre daha.</span> <span xml:lang="tr">Rasim aynı önemsemez görünme çabasıyla:</span></p>

  <p class="block_11"><span xml:lang="tr">— Bu kız için mi bırakacaksın Nermin</span><span xml:lang="tr">’</span><span xml:lang="tr">i?..</span> <span xml:lang="tr">dedi.</span> <span xml:lang="tr">Kenan toparlandı birden, sertçe baktı Rasim</span><span xml:lang="tr">’</span><span xml:lang="tr">e:</span></p>

  <p class="block_11" xml:lang="tr">— Bırak şimdi bunu, dedi. Bir şey yapabilecek misin? Biraz durdu üzgün. Umutsuz gibi ekledi.</p>

  <p class="block_11"><span xml:lang="tr">— Kan kustururlar şimdi onlara,</span> <span xml:lang="tr">dedi.</span> <span xml:lang="tr">Bu gece...</span> <span xml:lang="tr">Sonunu getiremedi. Tıkanır gibiydi gerçekten de.</span> <span xml:lang="tr">Rasim susuyordu.</span> <span xml:lang="tr">Bir süre daha sessiz gittiler:</span></p>

  <p class="block_11"><span xml:lang="tr">— Bakalım,</span> <span xml:lang="tr">dedi,</span> <span xml:lang="tr">evden telefon açacağım.</span> <span xml:lang="tr">Olmazsa Ankara</span><span xml:lang="tr">’</span><span xml:lang="tr">yı ararım.</span></p>

  <p class="block_11" xml:lang="tr">— Öyle de bir gece ki...</p>

  <p class="block_11"><span xml:lang="tr">Kime telefon edecekti bu? Ankara</span><span xml:lang="tr">’</span><span xml:lang="tr">da kimi arayacaktı. Atıyor muydu yoksa. Niye atsın? Kim bilir ne kurtlarla ortaktır bu tilki? Ne sırtlanlarla?.. Kaçındı sormaktan.</span> <span xml:lang="tr">Bilmemek daha iyi.</span> <span xml:lang="tr">Bilmek suç ortaklığı olur iyice.</span> <span xml:lang="tr">Kandır kendini bakalım.</span> <span xml:lang="tr">Belki de ajan bu herif.</span> <span xml:lang="tr">Değilse bile çok yakın ilişkileri olabilir üst katlardaki birileriyle.</span> <span xml:lang="tr">Niye olmasın?..</span> <span xml:lang="tr">Senin gibi,</span> <span xml:lang="tr">en büyük onursuzluk değil, en büyük başarı sayar bunu o.</span> <span xml:lang="tr">Nişantaşı</span><span xml:lang="tr">’</span><span xml:lang="tr">na vardıklarında Kenan arabadan inmeyi düşündü bir.</span> <span xml:lang="tr">Teşvikiye</span><span xml:lang="tr">’</span><span xml:lang="tr">de kalsam bu gece.</span> <span xml:lang="tr">Şimdi bu herifle takışmanın sırası mı? Hem belki telefon eder,</span> <span xml:lang="tr">gece sonucu bildirir.</span></p>

  <p class="block_11" xml:lang="tr">— Önemli bir şey olursa sana bildiririm ben.</p>

  <p class="block_11"><span xml:lang="tr">Kenan irkilerek bak</span><span xml:lang="tr">tı</span> <span xml:lang="tr">Rasim</span><span xml:lang="tr">’</span><span xml:lang="tr">e.</span> <span xml:lang="tr">Rastlantı mı bu? İçimden geçeni okuyor itoğluit!..</span></p>

  <p class="block_11"><span xml:lang="tr">— İstediğin saatte açabilirsin,</span> <span xml:lang="tr">dedi.</span> <span xml:lang="tr">Uyuyabileceğimi sanmıyorum pek. Rasim alaylı gülümsedi yine:</span></p>

  <p class="block_11"><span xml:lang="tr">— Biz uyuruz,</span> <span xml:lang="tr">dedi.</span> <span xml:lang="tr">Karasevda</span><span xml:lang="tr">’</span><span xml:lang="tr">ya tutulmadık.</span> <span xml:lang="tr">Uyanmazına yat!..</span></p>

  <p class="block_11" xml:lang="tr">Kenan birden soruverdi:</p>

  <p class="block_11"><span xml:lang="tr">— Nerden duydun Günsel</span><span xml:lang="tr">’</span><span xml:lang="tr">i?</span></p>

  <p class="block_11"><span xml:lang="tr">Rasim şöyle bir dönüp baktı,</span> <span xml:lang="tr">kızmıştı sanki alıklığına:</span></p>

  <p class="block_11"><span xml:lang="tr">— Evimde oturuyor herif,</span> <span xml:lang="tr">sorduğu soruya bak,</span> <span xml:lang="tr">dedi.</span> <span xml:lang="tr">Sonra daha da sert dönüp baktı bir:</span></p>

  <p class="block_11" xml:lang="tr">— Kapıcının bildiğini benden saklayacaksın!..</p>

  <p class="block_11"><span xml:lang="tr">Öyle ya,</span> <span xml:lang="tr">bu kadar basit işte...</span> <span xml:lang="tr">Şişli Alanı</span><span xml:lang="tr">’</span><span xml:lang="tr">na gelinceye kadar sessiz kaldılar. Alanda inmek istedi Kenan.</span> <span xml:lang="tr">Rasim yarı alaylı:</span></p>

  <p class="block_11"><span xml:lang="tr">— Eve girdiğini görmeden olmaz,</span> <span xml:lang="tr">dedi,</span> <span xml:lang="tr">güvenim yok sana.</span></p>

  <p class="block_11"><span xml:lang="tr">Kapıda ininceye kadar da konuşmadılar bir daha.</span> <span xml:lang="tr">İnince teşekkür etti Kenan. Rasim,</span> <span xml:lang="tr">Nermin</span><span xml:lang="tr">’</span><span xml:lang="tr">e selam söyledi.</span> <span xml:lang="tr">Seni ona benim yolladığımı bilsin anlamına bu da!.. Anahtarıyla açtı kapıyı.</span> <span xml:lang="tr">Salonu geçerken Nermin</span><span xml:lang="tr">’</span><span xml:lang="tr">le karşılaştılar. Mutfaktan çıkmış,</span> <span xml:lang="tr">ortaya vurmaktan kaçındığı bir sevinçle bakıyordu Nermin. Ne iyi oldu şu sıkıyönetim diye düşünüyor belki de...</span></p>

  <p class="block_11" xml:lang="tr">— Telefon ettin mi sen bana?</p>

  <p class="block_11"><span xml:lang="tr">— Ettim, dedi Nermin. Burak</span><span xml:lang="tr">’</span><span xml:lang="tr">la konuşmuştum, ses çıkarmayınca bir daha arayayım dedim.</span> <span xml:lang="tr">Çıkmadı kimse.</span></p>

  <p class="block_11" xml:lang="tr">Buydu demek.</p>

  <p class="block_11"><span xml:lang="tr">— Oturalım istersen,</span> <span xml:lang="tr">dedi Nermin. Hazır...</span></p>

  <p class="block_11"><span xml:lang="tr">— Siz oturun,</span> <span xml:lang="tr">dedi. Aç değilim ben.</span></p>

  <p class="block_11"><span xml:lang="tr">Salona geçip çöktü koltuğa.</span> <span xml:lang="tr">Gözü,</span> <span xml:lang="tr">kulağı telefondaydı.</span> <span xml:lang="tr">Daha dur bakalım, evine varmadı herif.</span> <span xml:lang="tr">Gidip banyosunu alacak,</span> <span xml:lang="tr">viskisini yudumlayacak,</span> <span xml:lang="tr">Refiş</span><span xml:lang="tr">’</span><span xml:lang="tr">in hazırladığı sofrasında zıkkımlanacak.</span> <span xml:lang="tr">Niye söyledim sanki ben bu herife? Ah Günselciğim,</span> <span xml:lang="tr">pisi pisine...</span> <span xml:lang="tr">Polis Sermetler</span><span xml:lang="tr">’</span><span xml:lang="tr">e saldırınc</span><span xml:lang="tr">a... Sorguya çekiyorlardır onları</span> <span xml:lang="tr">şimdi.</span> <span xml:lang="tr">Neler yapar şimdi o cellat herifler?.. Ayağa fırladı. Salonda dolandı bir-iki.</span> <span xml:lang="tr">Bir sigara yaktı.</span> <span xml:lang="tr">İçerden Zeynep</span><span xml:lang="tr">’</span><span xml:lang="tr">in sesi geliyordu. Koşarak salona girdi biraz sonra,</span> <span xml:lang="tr">koştu,</span> <span xml:lang="tr">dolandı bacaklarına:</span></p>

  <p class="block_11" xml:lang="tr">— Babacığım benim...</p>

  <p class="block_11"><span xml:lang="tr">Kenan sigarayı bıraktı tablaya,</span> <span xml:lang="tr">oturup sarıldı Zeynep</span><span xml:lang="tr">’</span><span xml:lang="tr">e,</span> <span xml:lang="tr">öptü yanaklarından. Öylesine bir duygululuk vardı ki içinde,</span> <span xml:lang="tr">çocuğa sarılırken dolacak gibi oluyordu.</span> <span xml:lang="tr">Zeynep</span><span xml:lang="tr">’</span><span xml:lang="tr">i içeri gönderip yine koltuğa çöktü,</span> <span xml:lang="tr">başını arkaya yasladı, kapattı gözlerini.</span> <span xml:lang="tr">Biraz sonra bütün sokaklar boşalacak.</span> <span xml:lang="tr">Polis,</span> <span xml:lang="tr">asker cipleri, bekçiler,</span> <span xml:lang="tr">dokunulmazların arabaları dolaşacak bomboş caddelerde, sokaklarda. Müdüriyete kapatılmışlara gidecek bütün yollar sabahlara kadar kesik. Gün ışıyacak nasıl olsa.</span> <span xml:lang="tr">Ne olacak bu işin sonu? Ölü,</span> <span xml:lang="tr">yaralı var.</span> <span xml:lang="tr">Öyle bir karışık ki ortalık,</span> <span xml:lang="tr">ucuz adatabilir mi Günsel? Askerler de el koydu.</span> <span xml:lang="tr">Daha mı iyi oldu ki?..</span> <span xml:lang="tr">Belki de...</span> <span xml:lang="tr">“</span><span xml:lang="tr">Hiçbir asker baskısı bizde sivil baskısı kadar canavarca olmadı,</span><span xml:lang="tr">”</span> <span xml:lang="tr">demişti bir gün Baba.</span> <span xml:lang="tr">Çok eskilerdeydi bu.</span> <span xml:lang="tr">Yine öyle midir ki? Acaba Rasim? Günsel</span><span xml:lang="tr">’</span><span xml:lang="tr">i bırakırlar da Sermetler kalırsa içerde? Kızar mı Günsel? Sermetlere polis saldırınca Günsel...</span> <span xml:lang="tr">Hücrelere koyarlarmış.</span> <span xml:lang="tr">Kızlarla erkekleri ayrı</span> <span xml:lang="tr">hücrelere</span> <span xml:lang="tr">koyarlar!</span> <span xml:lang="tr">Günsel de ayrı hücrededir.</span> <span xml:lang="tr">Sermet de... Açlıktan belki de bu baş ağrısı.</span> <span xml:lang="tr">Ne açlığı? Uyusam mı? Rasim belki de...</span> <span xml:lang="tr">Ya telefon etmezse eşşoğlueşşek,</span> <span xml:lang="tr">güvenilir herif midir o? Nermin</span><span xml:lang="tr">’</span><span xml:lang="tr">e söyle</span><span xml:lang="tr">memiş belli ki...</span> <span xml:lang="tr">Güvenilir bir yanı var demek.</span> <span xml:lang="tr">En iyisi,</span> <span xml:lang="tr">yarın ben</span> <span xml:lang="tr">doğru müdüriyete gidip...</span> <span xml:lang="tr">Eeee...</span> <span xml:lang="tr">Gidip...</span> <span xml:lang="tr">Ne bileyim ben...</span> <span xml:lang="tr">Uzaktan akrabam olur desem? Yuttular da...</span> <span xml:lang="tr">Hem ne olacak? Ne yapabilirim? Beklemekten başka yol yok. Bakarsın Rasim? Şimdi bomboş sokaklarda...</span> <span xml:lang="tr">Şu radyoyu da kapatsa Nermin...</span> <span xml:lang="tr">Hücrede Günsel.</span> <span xml:lang="tr">Nerden bu sigara dumanı? Polis Sermetler</span><span xml:lang="tr">’</span><span xml:lang="tr">e...</span> <span xml:lang="tr">Biri sallıyordu kolunu ağır ağır. Açtı gözlerini:</span> <span xml:lang="tr">Nermin</span><span xml:lang="tr">’</span><span xml:lang="tr">di.</span> <span xml:lang="tr">Şaş</span><span xml:lang="tr">kın bakındı bir süre. Eğilmiş,</span> <span xml:lang="tr">okşar gibi kolunu tutmuş sallıyordu Nermin.</span> <span xml:lang="tr">Dalıp gitmişim demek.</span></p>

  <p class="block_11"><span xml:lang="tr">— Yatağına gitsen,</span> <span xml:lang="tr">dedi,</span> <span xml:lang="tr">aynı sevecenlikle.</span></p>

  <p class="block_11" xml:lang="tr">O kadar oldu mu? Uykulu başını salladı birden.</p>

  <p class="block_11"><span xml:lang="tr">— Hayır,</span> <span xml:lang="tr">dedi Kenan,</span> <span xml:lang="tr">telefon bekliyorum.</span></p>

  <p class="block_11" xml:lang="tr">— Ne telefonu bu zaman? Kim telefon edecek?</p>

  <p class="block_11"><span xml:lang="tr">Saatine baktı Kenan,</span> <span xml:lang="tr">on ikiye geliyordu. Ayılmak ister gibi gözlerini açıp kapadı bir-iki.</span></p>

  <p class="block_11"><span xml:lang="tr">— Rasim,</span> <span xml:lang="tr">dedi,</span> <span xml:lang="tr">Rasim arayacak.</span> <span xml:lang="tr">Sen yat.</span></p>

  <p class="block_11"><span xml:lang="tr">Kuşkuyla bakıyordu Nermin.</span> <span xml:lang="tr">Üzgün bir gülümseme vardı sanki bakışlarında. Sağlıklı bulmuyordu Kenan</span><span xml:lang="tr">’</span><span xml:lang="tr">ın davranışını,</span> <span xml:lang="tr">sözlerini belli ki... Acılı bir sevecenlikle çöküp iyice sokuldu Kenan</span><span xml:lang="tr">’</span><span xml:lang="tr">a...</span> <span xml:lang="tr">Yalvarır gibi yumuşak bir sesle:</span></p>

  <p class="block_11"><span xml:lang="tr">— Hadi canım,</span> <span xml:lang="tr">dedi,</span> <span xml:lang="tr">git yat artık.</span> <span xml:lang="tr">Tüketme kendini böyle,</span> <span xml:lang="tr">ne olursun?.. Yavaşça ilişti koltuğun kıyısına,</span> <span xml:lang="tr">ağır ağır okşamaya başladı Kenan</span><span xml:lang="tr">’</span><span xml:lang="tr">ın başını, eğilip dolgun sıcak göğüslerine doğru çekti,</span> <span xml:lang="tr">yavaşça bas</span><span xml:lang="tr">tı</span><span xml:lang="tr">rdı.</span> <span xml:lang="tr">Önce karşı koyacak gibi oldu Kenan,</span> <span xml:lang="tr">sonra bıraktı kendini o da...</span> <span xml:lang="tr">Uykudan yeni ayılmanın verdiği güçsüzlük,</span> <span xml:lang="tr">bu sıcacık okşanma, —saçma da olsa— mırıl mırıl sevgi sözleriyle öylesine kuşatıvermişti ki Kenan</span><span xml:lang="tr">’</span><span xml:lang="tr">ı,</span> <span xml:lang="tr">karşı koymayı bile düşünemez olmuştu bir süre sonra.</span> <span xml:lang="tr">Okşamalarına ufacık öpücükler de eklemeye başlamıştı Nermin.</span> <span xml:lang="tr">İçtenlikle</span> <span xml:lang="tr">dolu,</span> <span xml:lang="tr">sıcacık bir sesle:</span></p>

  <p class="block_11"><span xml:lang="tr">— Ah bilmesem,</span> <span xml:lang="tr">diyordu,</span> <span xml:lang="tr">bilmesem nasıl altın gibi yüreğin olduğunu... Dinlen biraz.</span> <span xml:lang="tr">Yıkma,</span> <span xml:lang="tr">tüketme kendini böyle.</span> <span xml:lang="tr">Hadi canım.</span> <span xml:lang="tr">Hadi birtanem.</span> <span xml:lang="tr">Sevme beni yine, zararı yok.</span></p>

  <p class="block_11"><span xml:lang="tr">Öyle dokunmaya başlamıştı ki Kenan</span><span xml:lang="tr">’</span><span xml:lang="tr">a,</span> <span xml:lang="tr">dudaklarını büzüp çocuk gibi ağlamaktan korktu birden, fırladı:</span></p>

  <p class="block_11"><span xml:lang="tr">— Peki dedi,</span> <span xml:lang="tr">gidiyorum, peki.</span></p>

  <p class="block_11"><span xml:lang="tr">Koridoru geçerken içkili gibi sallanıyordu.</span> <span xml:lang="tr">Hem ardı sıra ağır ağır gelen Nermin</span><span xml:lang="tr">’</span><span xml:lang="tr">den kaçar gibiydi,</span> <span xml:lang="tr">hem yetişip aynı biçimde sıcacık kucaklamasını, mırıl mırıl konuşmasını istiyordu sanki.</span> <span xml:lang="tr">Daha önce yenildiği de olmuştu.</span> <span xml:lang="tr">(Dün gece sözgelimi.)</span> <span xml:lang="tr">Yine de böyle olmamıştı hiç.</span> <span xml:lang="tr">Odayı bulduğunda kapıyı hemen kilitlemek geldi içinden;</span> <span xml:lang="tr">yoo hiç de öyle bir şey yoktu içinde.</span> <span xml:lang="tr">Dün gece sakladıkları Felsefe Notla</span><span xml:lang="tr">rı</span> <span xml:lang="tr">geldi usuna nedense,</span> <span xml:lang="tr">Nermin geldi.</span> <span xml:lang="tr">Onun yerine gidecekti tutuklanmaya.</span> <span xml:lang="tr">Bu kız inanmıyor benim başkasını sevdiğime,</span> <span xml:lang="tr">yoksa nasıl davranır böyle?..</span> <span xml:lang="tr">Ya da öyle sarsılmaz bir inancı var ki kendisine... Peki Günsel şimdi...</span> <span xml:lang="tr">Vay Puşt Rasim,</span> <span xml:lang="tr">arayacaktı bizi sözde...</span> <span xml:lang="tr">Ulan!..</span> <span xml:lang="tr">Bir sonuç alamamışsa niye arasın? Kesin söz vermedi ki oğlan,</span> <span xml:lang="tr">öyle söyledi.</span> <span xml:lang="tr">Nasıl sonuç alır hem?..</span> <span xml:lang="tr">Kolay mı?..</span> <span xml:lang="tr">Bırakırlar mı Günsel</span><span xml:lang="tr">’</span><span xml:lang="tr">i?..</span> <span xml:lang="tr">İçine bıçak gibi bir sızı saplandı birden.</span> <span xml:lang="tr">Nasıl düşünmedim bunu? Bırakmazlar Günsel</span><span xml:lang="tr">’</span><span xml:lang="tr">i.</span> <span xml:lang="tr">Yıllarca bırakmazlar belki de...</span> <span xml:lang="tr">Kaç yıl verirler kim bilir? Demek artık...</span> <span xml:lang="tr">“</span><span xml:lang="tr">Onların ne olacağı belli mi?</span><span xml:lang="tr">”</span> <span xml:lang="tr">dedi Handan.</span> <span xml:lang="tr">O kız bile senden akıllı.</span> <span xml:lang="tr">Söylemeye dilim varmıyor ya,</span> <span xml:lang="tr">sadece bir düş bundan sonrası.</span> <span xml:lang="tr">Peki ben ne...</span> <span xml:lang="tr">Yatağın kıyısına ilişti yıkılır gibi. Ancak varmıştı gerçeğin acı bilincine...</span> <span xml:lang="tr">Cezaevlerinin karanlık,</span> <span xml:lang="tr">parmaklıklı görüşme yerlerinde birkaç dakika görülebilen soluk bir yüzdü Günsel artık.</span> <span xml:lang="tr">O da bırakırlarsa...</span> <span xml:lang="tr">Yapayalnız Kenan.</span> <span xml:lang="tr">Bitmiş,</span> <span xml:lang="tr">boşalmıştı birden. Anlamsız bakındı yöresine.</span> <span xml:lang="tr">Tutunacak bir şey arıyor gibiydi.</span> <span xml:lang="tr">Peki,</span> <span xml:lang="tr">ben ne yapacağım şimdi? Ne olacağım ben anlamınaydı bu.</span> <span xml:lang="tr">Her şey,</span> <span xml:lang="tr">bütün olaylar,</span> <span xml:lang="tr">Beyazıt Alanı</span><span xml:lang="tr">’</span><span xml:lang="tr">ndaki kavgalardan,</span> <span xml:lang="tr">elektrik direklerinin başını alıp gittiği yolları boşaltıp bekçilere,</span> <span xml:lang="tr">polis ciplerine bırakan sıkıyönetim uygulamasına kadar her şey, Günsel</span><span xml:lang="tr">’</span><span xml:lang="tr">i koparıp götürmek,</span> <span xml:lang="tr">Kenan</span><span xml:lang="tr">’</span><span xml:lang="tr">ı yalnız yılların karanlığına gömmek için uydurulmuş düzmece oyunlardı sadece.</span> <span xml:lang="tr">Beni de alırlar belki.</span> <span xml:lang="tr">Keşke alsalar. Peki beni kim arar müdüriyette? Kim sorar polis</span><span xml:lang="tr">ten? Her türlü kötülüğü yaparlarmış yalnız buldular mı</span><span xml:lang="tr">.</span> <span xml:lang="tr">Öyle dedi ya... Kim dedi?..</span> <span xml:lang="tr">O kız dedi.</span> <span xml:lang="tr">Yıllarca yok artık.</span> <span xml:lang="tr">Yapayalnız bıraktılar beni.</span> <span xml:lang="tr">Kapı açıldı yavaşça.</span> <span xml:lang="tr">Nermin</span><span xml:lang="tr">’</span><span xml:lang="tr">di,</span> <span xml:lang="tr">gecelikleydi saçlarını omuzlarına bırakmıştı.</span> <span xml:lang="tr">Bu var işte, bu arar beni.</span> <span xml:lang="tr">Nermin sevecen bakışıyla bir süre durdu kapıda.</span> <span xml:lang="tr">Sıcak, çekingen bir sesle:</span></p>

  <p class="block_11" xml:lang="tr">— Yalnız mı kalmak istiyorsun? dedi.</p>

  <p class="block_11"><span xml:lang="tr">Kenan</span><span xml:lang="tr">’</span><span xml:lang="tr">ın öylece baktığını görünce,</span> <span xml:lang="tr">daha yüreklenmişti sanki,</span> <span xml:lang="tr">gülümsedi yavaşça:</span></p>

  <p class="block_11"><span xml:lang="tr">— Geleyim mi?.,</span> <span xml:lang="tr">dedi.</span> <span xml:lang="tr">Çekingen,</span> <span xml:lang="tr">utangaç bir</span> <span xml:lang="tr">fısıltı</span> <span xml:lang="tr">ile.</span> <span xml:lang="tr">Omuzları çökmüş, kımıld</span><span xml:lang="tr">amadan bakıyordu Kenan. Diyecek</span> <span xml:lang="tr">ne sözü vardı ki bu kadına?..</span> <span xml:lang="tr">Niye soruyor?..</span></p>

  <p class="block_12"><span class="text_2" xml:lang="tr"><br class="calibre2" /></span><span class="text_2" xml:lang="tr">XXIV</span></p>

  <p class="block_13"></p>

  <p class="block_11"><span xml:lang="tr">Dört öğrenciydiler GMC</span><span xml:lang="tr">’</span><span xml:lang="tr">de.</span> <span xml:lang="tr">Günsel</span><span xml:lang="tr">’</span><span xml:lang="tr">den başka tanımadığı üç oğlan vardı.</span> <span xml:lang="tr">Bir de sayısını bilemediği polisler. Arkadaydı onlar.</span> <span xml:lang="tr">Öğrencileri öne itmişler, ara sıra yumruklar atıyorlardı sırtlarına,</span> <span xml:lang="tr">omuzlarına,</span> <span xml:lang="tr">kafalarına;</span> <span xml:lang="tr">sövüyorlardı bir yandan da.</span> <span xml:lang="tr">Sirkeci</span><span xml:lang="tr">’</span><span xml:lang="tr">ye yaklaşırken sustular bir ara,</span> <span xml:lang="tr">vurmayı da bıraktılar. Birçok yeri ağrı,</span> <span xml:lang="tr">sızı içindeydi Günsel</span><span xml:lang="tr">’</span><span xml:lang="tr">in.</span> <span xml:lang="tr">Seviniyordu yine de; karnında, belinde yoktu ağrı.</span> <span xml:lang="tr">Demek sakatlanmadık daha.</span> <span xml:lang="tr">Geçer ötekiler. Ah karnıma vurmasalar.</span> <span xml:lang="tr">Bir de belime...</span> <span xml:lang="tr">Hep göğsünden yukarılardaydı vurulan, acıyan yerler.</span> <span xml:lang="tr">Bir de sağ eli,</span> <span xml:lang="tr">sağ ayak bileği. Asıl müdüriyette olacaklar önemli. Görürsünüz diyordu herifler yol boyunca.</span> <span xml:lang="tr">Görürüz ne yapalım?.. Olayları toparlamaya çalıştı kafasında.</span> <span xml:lang="tr">Öyle dağınıktı ki...</span> <span xml:lang="tr">Ne sorarlar şimdi? Nasıl yanıtlamak? Yanındakileri de tanımıyordu.</span> <span xml:lang="tr">Geride başka ciplerin de geldiğini görmüştü bir ara içeri tıkılırken.</span> <span xml:lang="tr">Sermet, Arif,</span> <span xml:lang="tr">Hukuk</span><span xml:lang="tr">’</span><span xml:lang="tr">tan bir oğlan yine... Bir de kara kız vardı İktisat</span><span xml:lang="tr">’</span><span xml:lang="tr">tan,</span> <span xml:lang="tr">o da</span> <span xml:lang="tr">yakalandı. Ali de vardı ya,</span> <span xml:lang="tr">bir ara fırladı o.</span> <span xml:lang="tr">Yanındakilere şöyle baktı bir. Üçü de sapsarıydı oğlanların.</span> <span xml:lang="tr">Sinmişler,</span> <span xml:lang="tr">susuyorlardı.</span> <span xml:lang="tr">Birinin kulak memesinde kan vardı.</span> <span xml:lang="tr">Ben de sarardım mı böyle? Ne sararacağım be? Bir şu karnımdaki olmasaydı.</span> <span xml:lang="tr">Oldu ne yapalım? Yakalandın mı en kestirmeden en ağırını düşün, göze al onu;</span> <span xml:lang="tr">başıma geldi çekeceğim,</span> <span xml:lang="tr">çilem bu benim,</span> <span xml:lang="tr">başka yol da yok,</span> <span xml:lang="tr">de!.. Ağabeyinin bir gün gülerek,</span> <span xml:lang="tr">öğüt verir değil de rastgeleymiş gibi söylediği bu sözler hiç çıkmazdı kafasından.</span> <span xml:lang="tr">Günü geldi demek.</span> <span xml:lang="tr">Şimdi işe yarayacak işte. Müdüriyet önünde ite kaka arabadan indirirlerken karnını da düşünmüyordu artık. Bir tekme atarlar,</span> <span xml:lang="tr">düşer bebek.</span> <span xml:lang="tr">Sen de gidersin.</span> <span xml:lang="tr">Giderim.</span> <span xml:lang="tr">Gitmem belki de</span> <span xml:lang="tr">kurtulurum</span><span xml:lang="tr">.</span> <span xml:lang="tr">Kenan...</span> <span xml:lang="tr">Birçok cip,</span> <span xml:lang="tr">GMC giriyordu müdüriyetin önüne. İçeri girerlerken baktı,</span> <span xml:lang="tr">20-25 kadar vardılar.</span> <span xml:lang="tr">Birkaç kız daha vardı.</span> <span xml:lang="tr">Biri ağlıyordu. Üstü başı yırtılmış olanlar,</span> <span xml:lang="tr">yüzleri,</span> <span xml:lang="tr">gözleri kanlılar... Arif,</span> <span xml:lang="tr">Mahmut, Sermet de vardı önleri sıra merdivenlere itilenlerin arasında.</span> <span xml:lang="tr">Topallıyor gibiydi o da...</span> <span xml:lang="tr">Gömleği kanlıydı.</span> <span xml:lang="tr">Yaşlıca bir adamı da sille tokat attılar aralarına. Polislerden biri sövgü arası açıklamıştı suçunu adamın.</span> <span xml:lang="tr">Kışkırtmış,</span> <span xml:lang="tr">taş atmış o da...</span> <span xml:lang="tr">Demek halk da var?..</span> <span xml:lang="tr">Sevindi Günsel.</span> <span xml:lang="tr">Ya Kenan da karışmışsa? Binlerce insan vardı koca alanda.</span> <span xml:lang="tr">Gelmişse duramamıştır o.</span> <span xml:lang="tr">Merdivenlerden çıkarlarken heyecanla bakınmaya başladı yeniden.</span> <span xml:lang="tr">Kenan</span><span xml:lang="tr">’</span><span xml:lang="tr">ı da tıksınlar istiyorsun. Niye isteyeyim?..</span> <span xml:lang="tr">Kaçıncı çıkışım bu merdivenleri? Nerden bileyim sayısını? Ağabeyime çamaşır,</span> <span xml:lang="tr">yemek taşıdık yıllarca.</span> <span xml:lang="tr">Şimdi de...</span> <span xml:lang="tr">En üst katta,</span> <span xml:lang="tr">Birinci Şube</span><span xml:lang="tr">’</span><span xml:lang="tr">nin önünde beklettiler bir süre.</span> <span xml:lang="tr">Sermet</span><span xml:lang="tr">’</span><span xml:lang="tr">le bakıştılar.</span> <span xml:lang="tr">O da sararmıştı. Gömleği yırtıktı,</span> <span xml:lang="tr">kanlıydı.</span> <span xml:lang="tr">Göğsüne sızan ince bir kan vardı boğazında.</span> <span xml:lang="tr">Pek derine benzemiyordu yarası.</span> <span xml:lang="tr">Günsel</span><span xml:lang="tr">’</span><span xml:lang="tr">i görünce göz kırpar gibi bir şey yaptı.</span> <span xml:lang="tr">Ne demekti o? Kanı kaynadı birden Günsel</span><span xml:lang="tr">’</span><span xml:lang="tr">in.</span> <span xml:lang="tr">Kötü oğlan değil bu.</span> <span xml:lang="tr">Niye kötü olsun ben sevmiyorum diye? Bizden...</span> <span xml:lang="tr">En kötümüzün tırnağına kurban olsun şu itlerin topu. Mahmut, Arif bakmıyorlardı Günsel</span><span xml:lang="tr">’</span><span xml:lang="tr">e.</span> <span xml:lang="tr">Kimse bakmıyor ki birbirine.</span> <span xml:lang="tr">Suskun herkes. Yalnız bir kız ağlıyor zır zır.</span> <span xml:lang="tr">Sermet de topallıyordu benim</span> <span xml:lang="tr">gibi,</span> <span xml:lang="tr">merdivenleri çıkarken.</span> <span xml:lang="tr">Şimdi gelsin dayaklar.</span> <span xml:lang="tr">Ne mu</span><span xml:lang="tr">tl</span><span xml:lang="tr">u ona,</span> <span xml:lang="tr">karnında bebek yok!..</span> <span xml:lang="tr">Gülecek gibi oldu.</span> <span xml:lang="tr">Ya Sermet</span><span xml:lang="tr">’</span><span xml:lang="tr">ten olsaydı bebek? Olmazdı.</span> <span xml:lang="tr">Kenan olur ancak benim bebeğimin babası.</span> <span xml:lang="tr">Niye aldırtacakmışız? Söz olsun ki doğuracağım. Eli karnına gitmişti yavaşça.</span> <span xml:lang="tr">Hele bir şunu atlat benim aslan bebeğim!.. Bırak</span><span xml:lang="tr">ır mıyım seni o cellat doktorları</span><span xml:lang="tr">n bıçağına? Kavgaya girip çıkacaksın ananla, sonra o karı seni!..</span> <span xml:lang="tr">Gözü kör olsun öyle kahpe ananın.</span> <span xml:lang="tr">Delirdin sen yine. Akıllının işi ne burada? Kenan</span><span xml:lang="tr">’</span><span xml:lang="tr">la da konuşacağım.</span> <span xml:lang="tr">O dünden deli zaten.</span> <span xml:lang="tr">Yoksa bir daha göremeyecek miyim Kenan</span><span xml:lang="tr">’</span><span xml:lang="tr">ı? Daha neler? Ne zırlıyor bu kız da?.. Gebe olmasın o da? Bereket oğlanlardan ağlayan yok.</span> <span xml:lang="tr">Ne oldu ki ağlayacak? Bir itiş kakışla Birinci Şube</span><span xml:lang="tr">’</span><span xml:lang="tr">ye soktular hepsini.</span> <span xml:lang="tr">Sağda kitaplık denen yere doldurdular önce.</span> <span xml:lang="tr">İçerden</span> <span xml:lang="tr">bağrışmalar,</span> <span xml:lang="tr">sövgüler,</span> <span xml:lang="tr">çığlığa benzer sesler geliyordu.</span> <span xml:lang="tr">Bir de sürekli yükselen,</span> <span xml:lang="tr">alçalan uğultulu telsiz sesi ile karışık boğuk, anlaşılmaz buyruklar,</span> <span xml:lang="tr">karşılıklar.</span> <span xml:lang="tr">Biraz sonra dış kapı yine açıldı.</span> <span xml:lang="tr">Bir sürü öğrenci daha soktular içeri.</span> <span xml:lang="tr">Yara bere içindeydi çoğu.</span> <span xml:lang="tr">Kızlar da vardı yine. Tanımıyordu Günsel.</span> <span xml:lang="tr">İki suratsız sivil polis bekliyordu kitaplığın kapısında.</span> <span xml:lang="tr">Biri Günsel</span><span xml:lang="tr">’</span><span xml:lang="tr">i cipe sokanlardandı.</span> <span xml:lang="tr">Bunun bileğini mi ısırdım ki? Bir güzel bahçe yaptım koluna itin!</span> <span xml:lang="tr">Tuzluydu.</span> <span xml:lang="tr">İçi bulandı birden.</span> <span xml:lang="tr">Korktu,</span> <span xml:lang="tr">yine bulantılar başlayacak diye. Niye düşünürsün böyle pislikleri? Isırdın,</span> <span xml:lang="tr">bitti gitti.</span> <span xml:lang="tr">Birden içeri dalan üç</span> <span xml:lang="tr">sivil erkekleri iteledi dışarı.</span> <span xml:lang="tr">Kızlar bir köşeye</span> <span xml:lang="tr">büzüşmüştü</span> <span xml:lang="tr">korkuyla. Ağlayan kız da susmuştu.</span> <span xml:lang="tr">Hafif iç çekiyordu yalnızca.</span> <span xml:lang="tr">Sermet giderken bir daha baktı Günsel</span><span xml:lang="tr">’</span><span xml:lang="tr">e.</span> <span xml:lang="tr">Sevgi doluydu bakışı.</span> <span xml:lang="tr">Günsel de dostça bakıp gülümsedi.</span> <span xml:lang="tr">Sermet yine göz kırpar gibi bir şey yaptı tam çıkarken.</span> <span xml:lang="tr">Günsel de yaptı aynı şeyi.</span> <span xml:lang="tr">Ne anlama geldiğini bile bilmiyordu ya,</span> <span xml:lang="tr">iyi bir şey.</span> <span xml:lang="tr">Dayanışma bir tür.</span> <span xml:lang="tr">Hay Allah,</span> <span xml:lang="tr">bu da nerden çıktı şimdi? Öyle çişi gelmiş</span><span xml:lang="tr">ti</span> <span xml:lang="tr">ki...</span> <span xml:lang="tr">Korkudan mı?..</span> <span xml:lang="tr">Yoo namussuzum korktuğum filan yok.</span> <span xml:lang="tr">Daha Üniversite</span><span xml:lang="tr">’</span><span xml:lang="tr">deyken vardı;</span> <span xml:lang="tr">keşke Handan söyleyince yapsaydım ya...</span> <span xml:lang="tr">Şimdi bu heriflere söylenir mi? Tutmaya çalış bakalım. Handan nerelerdedir ki? Yaman kız olacak o.</span> <span xml:lang="tr">Söyledi</span><span xml:lang="tr">ğinden daha çoğunu yapanlardan.</span> <span xml:lang="tr">O da gelir mi ki?..</span> <span xml:lang="tr">İstiyorsun gibi.</span> <span xml:lang="tr">Çüş!.. O kadar mı bencilim ben? Ne çok tanımadığım çocuk katılmış.</span> <span xml:lang="tr">Ömrümce görmediğim bir sürü...</span></p>

  <p class="block_11" xml:lang="tr">— Siz de gelin!</p>

  <p class="block_11"><span xml:lang="tr">Kızları da çıkardılar kitaplıktan.</span> <span xml:lang="tr">Koridorda yürüttüler bir süre.</span> <span xml:lang="tr">Bir duvarı dönerlerken apteshane kokusu çarptı burnuna.</span> <span xml:lang="tr">Söylesem mi?..</span> <span xml:lang="tr">Boş ver. Ağlayan kız yine başlıyordu ki bir sivil:</span></p>

  <p class="block_11"><span xml:lang="tr">— Sus!.,</span> <span xml:lang="tr">diye tersledi.</span></p>

  <p class="block_11"><span xml:lang="tr">Kız susmuştu korkusundan.</span> <span xml:lang="tr">Birkaç çalışma masası bulunan,</span> <span xml:lang="tr">iki kocaman pencereli bir büyücek odaya doldurdular kızları. Altı kişiydiler.</span> <span xml:lang="tr">İktisat</span><span xml:lang="tr">’</span><span xml:lang="tr">taki kara kız vardı bir tanıdığı.</span> <span xml:lang="tr">Onunla da konuşmuşlukları yoktu pek.</span> <span xml:lang="tr">Kapının içinde bir genç oğlan durup bunlara bakmaya başladı.</span> <span xml:lang="tr">Öğrenci sanmıştı Günsel,</span> <span xml:lang="tr">sonra anladı gözcü sivil olduğunu.</span> <span xml:lang="tr">Çevresindeki kızlara baktı bir,</span> <span xml:lang="tr">şunlarla bir şeyler konuşup... Kapı açıldı birden,</span> <span xml:lang="tr">arabada sırtlarına,</span> <span xml:lang="tr">kafalarına yumruklar indiren bir herif daldı içeri.</span> <span xml:lang="tr">Şöyle bir baktı:</span></p>

  <p class="block_11"><span xml:lang="tr">— Sen gel,</span> <span xml:lang="tr">dedi Günsel</span><span xml:lang="tr">’</span><span xml:lang="tr">e.</span></p>

  <p class="block_11"><span xml:lang="tr">Vay canına!..</span> <span xml:lang="tr">Bunun bileğini mi dişledik yoksa?..</span> <span xml:lang="tr">Yürüdü Günsel.</span> <span xml:lang="tr">İçinde karşı koyamadığı bir eziklik duymuştu ya,</span> <span xml:lang="tr">toparlandı hemen.</span> <span xml:lang="tr">Ne diyeceğim sorarlarsa? Özgürlük istiyoruz,</span> <span xml:lang="tr">anayasayı çiğnediler...</span> <span xml:lang="tr">Öyle mi,</span> <span xml:lang="tr">yoksa?..</span> <span xml:lang="tr">“</span><span xml:lang="tr">İnkâr yiğidin kalesi!..</span><span xml:lang="tr">”</span> <span xml:lang="tr">Gülerek bunu der ağabeyim ikide bir.</span> <span xml:lang="tr">Çemberlitaş Sineması</span><span xml:lang="tr">’</span><span xml:lang="tr">na bilet almaya gidiyordum.</span> <span xml:lang="tr">O sırada...</span> <span xml:lang="tr">Ya da Kapalıçarşı</span><span xml:lang="tr">’</span><span xml:lang="tr">ya pabuç almaya geçecektim. Bu daha iyi.</span> <span xml:lang="tr">Pabuç alacak para nerde?..</span> <span xml:lang="tr">Koridorda iki sivilin arasında yürürken gittikçe büyüyen acı çığlıklar duymaya başlamıştı.</span> <span xml:lang="tr">Birinci Şube bura,</span> <span xml:lang="tr">müzik sesi duyulacak değil ya...</span> <span xml:lang="tr">Koridor boyu birkaç kapı ilerdeki bir oda önünde durdurup kabaca iterek içeri soktular Günsel</span><span xml:lang="tr">’</span><span xml:lang="tr">i.</span> <span xml:lang="tr">İri yarı birkaç kişi daha vardı içerde. Ayaktaydı hepsi de.</span> <span xml:lang="tr">Kumral,</span> <span xml:lang="tr">Boşnak suratlı bir herifti ortada duran. Koca burunlu,</span> <span xml:lang="tr">küçük mavi gözlü,</span> <span xml:lang="tr">dümdüz arkaya taranmış kızıl saçlı.</span> <span xml:lang="tr">Başları bu. Bir anda öyle yalnızlık duydu ki Günsel.</span> <span xml:lang="tr">İster istemez karnını düşünmüştü yi</span><span xml:lang="tr">ne.</span> <span xml:lang="tr">Parçalar bunlar bizi,</span> <span xml:lang="tr">vah bebeğim!..</span> <span xml:lang="tr">Dik dur be,</span> <span xml:lang="tr">parçalasın itler.</span></p>

  <p class="block_11" xml:lang="tr">— Gel bakalım orospu!..</p>

  <p class="block_11"><span xml:lang="tr">Az kalsın tutamayıp karşılık verecekti. Anandır orospu. Kapılmayacaksın kışkırtmalara,</span> <span xml:lang="tr">der ağabeyim,</span> <span xml:lang="tr">bırak havlasınlar.</span> <span xml:lang="tr">Karşılık verirsen canavarlıklarını artırırsın sadece.</span> <span xml:lang="tr">Heriflere yardımcı</span><span xml:lang="tr">lı</span><span xml:lang="tr">k bir tür.</span></p>

  <p class="block_11"><span xml:lang="tr">— ...</span> <span xml:lang="tr">mınız kaşınıyor değil mi? İlla Moskof</span> <span xml:lang="tr">...ğı mı olacak? Biz de daha kalın</span> <span xml:lang="tr">... k var orospu...</span></p>

  <p class="block_11"><span xml:lang="tr">Ne yapacağını,</span> <span xml:lang="tr">nasıl davranacağını kestirememişti Günsel.</span> <span xml:lang="tr">Sorgu filan değil. Herifler düpedüz kötülük için...</span> <span xml:lang="tr">Neye uğradığını anlayamadan sille, tokat yağmuru içinde buldu kendini birden. Arkadakilerden biri on parmağını vahşice saçlarına geçirmişti.</span> <span xml:lang="tr">Pabuçlarının demirli uçlarıyla bacaklarına vuruyorlardı bir de...</span> <span xml:lang="tr">Çantası fırlamıştı kolundan...</span> <span xml:lang="tr">Tutamamış,</span> <span xml:lang="tr">çığlık çığlığa bağırmaya başlamıştı Günsel...</span></p>

  <p class="block_11"><span xml:lang="tr">— Namussuz herifler... Alçaklar...</span> <span xml:lang="tr">Canavar köpekler!..</span> <span xml:lang="tr">Ötekileri azdırmaktan başka sonuç vermemişti gerçekten</span> <span xml:lang="tr">de...</span> <span xml:lang="tr">Sürekli de sövüyordu herifler.</span> <span xml:lang="tr">Hep aynı şeylerdi sövgüleri.</span></p>

  <p class="block_11"><span xml:lang="tr">— ...mın</span> <span xml:lang="tr">...k istiyor senin orospu,</span> <span xml:lang="tr">kaltak...</span> <span xml:lang="tr">Moskof</span> <span xml:lang="tr">...ğı...</span> <span xml:lang="tr">Bizde daha... kalın</span> <span xml:lang="tr">...k...</span></p>

  <p class="block_11"><span xml:lang="tr">Kalçasına inen taş gibi bir yumrukla sarsıldı Günsel,</span> <span xml:lang="tr">düşecek gibi oldu. Herifler de durdu o sıra.</span> <span xml:lang="tr">Yorulmuşlar mıydı,</span> <span xml:lang="tr">yoksa yeterli mi görmüşlerdi ilk ağızda? Soluk soluğaydılar.</span> <span xml:lang="tr">Günsel de susmuş,</span> <span xml:lang="tr">kendini toparlamaya çalışıyordu. Demin kolundan fırlayan çantasının çarpıp açılarak düştüğü yakınındaki duvar dibine çöktü yavaşça,</span> <span xml:lang="tr">yumuldu korunmak için.</span> <span xml:lang="tr">Kalçasındaki ağrı içine işlemişti ya,</span> <span xml:lang="tr">yine de bir sevinç vardı içinde.</span> <span xml:lang="tr">Sille,</span> <span xml:lang="tr">tokat,</span> <span xml:lang="tr">yumrukları umursamıyordu.</span> <span xml:lang="tr">Omzuna,</span> <span xml:lang="tr">sırtına inmişti yumruklar.</span> <span xml:lang="tr">Bu kadarla a</span><span xml:lang="tr">tl</span><span xml:lang="tr">attıksa iyi.</span> <span xml:lang="tr">Karnımda bir şey yok.</span></p>

  <p class="block_11" xml:lang="tr">— Kalk kaltak!..</p>

  <p class="block_11"><span xml:lang="tr">Başları olacak,</span> <span xml:lang="tr">masa önünde duran sandalyeyi gösteriyordu.</span> <span xml:lang="tr">Ulur gibi bağırdı yine.</span></p>

  <p class="block_11" xml:lang="tr">— Geç şuraya...</p>

  <p class="block_11"><span xml:lang="tr">Günsel ağır ağır kalktı,</span> <span xml:lang="tr">çantasını taktı koluna,</span> <span xml:lang="tr">dik durmaya çalışarak gösterilen sandalyeye geçip oturdu.</span> <span xml:lang="tr">Titriyordu her yanı.</span> <span xml:lang="tr">İki kişi kaldı odada, ötekiler çıktı.</span> <span xml:lang="tr">Biri daktiloya kâğıt taktı hemen.</span> <span xml:lang="tr">Öteki,</span> <span xml:lang="tr">o ilk sövüp vuran herif,</span> <span xml:lang="tr">gözlerini dikmiş,</span> <span xml:lang="tr">hiç ayırmadan sürekli bakıyordu Günsel</span><span xml:lang="tr">’</span><span xml:lang="tr">e. Çığlıklar geliyordu dışardan.</span> <span xml:lang="tr">Yakındaki bir odadan tıkır tıkır daktilo sesi geliyordu. Böyle bakarak korkutacak beni aklı sıra bu kuduz köpek.</span> <span xml:lang="tr">Sinirlerim boşaldı birden,</span> <span xml:lang="tr">korkudan titriyorum sanıyor herif. Ağzında bir tuz tadı vardı. Mendilini çıkardı çantadan,</span> <span xml:lang="tr">tuttu ağzına.</span> <span xml:lang="tr">Mendil kızarmıştı.</span> <span xml:lang="tr">Dişim ya da dudağımın kıyısı kanamış olmalı.</span> <span xml:lang="tr">Hiç önemli değil.</span> <span xml:lang="tr">Herif kimliğini soruyordu. Adını, soyadını, ana,</span> <span xml:lang="tr">baba adını,</span> <span xml:lang="tr">doğum yerini,</span> <span xml:lang="tr">doğum yılını...</span> <span xml:lang="tr">Günsel</span><span xml:lang="tr">’</span><span xml:lang="tr">in sessiz duruşunu korkusuna vermiş olmalıydı.</span></p>

  <p class="block_11"><span xml:lang="tr">— Konuşsana orospu,</span> <span xml:lang="tr">dedi,</span> <span xml:lang="tr">niye sesin çıkmıyor? Sokaklarda</span> <span xml:lang="tr">...mınızı yırtarak bağırmasını biliyorsunuz.</span></p>

  <p class="block_11"><span xml:lang="tr">Günsel bu pis kışkırtmaların üstüne çıkacak kadar durulmuştu artık. Toparladı kendini,</span> <span xml:lang="tr">herifi şaşırtan bir serinkanlılıkla:</span></p>

  <p class="block_11"><span xml:lang="tr">— Hiçbir sorunuzu yanıtlamayacağım,</span> <span xml:lang="tr">dedi.</span> <span xml:lang="tr">Burası devlet dairesi değil, ahlaksızlık yuvası.</span> <span xml:lang="tr">Varsa bir suçum mahkemeye gönderirsiniz. Şaşaladı herif;</span> <span xml:lang="tr">inanmamış gibiydi duyduklarına.</span> <span xml:lang="tr">Gözlerini açtı birden. Daktilodaki adam da başını kaldırmış şaşkın bakıyordu.</span> <span xml:lang="tr">Ya ne sandınız orospu çocukları?..</span> <span xml:lang="tr">Hadi saldırın yine.</span> <span xml:lang="tr">Kaşındık ne yapalım?..</span> <span xml:lang="tr">Beklediği olmadı Günsel</span><span xml:lang="tr">’</span><span xml:lang="tr">in.</span> <span xml:lang="tr">Herif başını salladı yavaşça sen görürsün anlamına.</span> <span xml:lang="tr">Uzandı, çantasını aldı kucağından.</span> <span xml:lang="tr">Şebekeyi çıkardı içinden,</span> <span xml:lang="tr">attı masaya.</span> <span xml:lang="tr">Şöyle bir karıştırıp çantayı Günsel</span><span xml:lang="tr">’</span><span xml:lang="tr">e fırlattı.</span> <span xml:lang="tr">Sonra kolundan tutup çekerek kapıya götürdü, açtı kapıyı,</span> <span xml:lang="tr">sürükleyerek çıkardı koridora,</span> <span xml:lang="tr">oradaki bir sivile iteledi.</span></p>

  <p class="block_11"><span xml:lang="tr">— 2</span><span xml:lang="tr">’</span><span xml:lang="tr">ye koyun bu orospuyu,</span> <span xml:lang="tr">dedi.</span> <span xml:lang="tr">Görüşeceğiz.</span> <span xml:lang="tr">Sonra bir başka yana seslendi:</span></p>

  <p class="block_11" xml:lang="tr">— Getirin!..</p>

  <p class="block_11"><span xml:lang="tr">Günsel</span><span xml:lang="tr">’</span><span xml:lang="tr">i kolundan çekiştirerek götüren sivil,</span> <span xml:lang="tr">yaşlıca bir adamdı. Asık yüzü gece çalışanlarda görülen kirli sarı bir deriyle kaplıydı.</span> <span xml:lang="tr">Yüzüne hiç bakmıyordu Günsel</span><span xml:lang="tr">’</span><span xml:lang="tr">in. Açılıp kapanan kapılarla birlikte çığlıklar doluşuyordu koridorlara. Gelenler,</span> <span xml:lang="tr">gidenler...</span> <span xml:lang="tr">Bir koridoru dönerlerken ağzı burnu kan içinde iki öğrenciyi sürükleyerek bir kapıdan çıkıyorlardı.</span> <span xml:lang="tr">Sövgüler,</span> <span xml:lang="tr">bağrışmalar, alçalıp yükselen telsizdeki anlaşılmaz,</span> <span xml:lang="tr">boğuk uğultulu sesler,</span> <span xml:lang="tr">konuşmalar... Terasa benzer,</span> <span xml:lang="tr">üst yanı camlı bir merdiven başından geçirip bir kapıyı açtı herif,</span> <span xml:lang="tr">Günsel</span><span xml:lang="tr">’</span><span xml:lang="tr">i iteledi içeri,</span> <span xml:lang="tr">kapattı hemen.</span> <span xml:lang="tr">Eski evlerdeki yüklüğe benzer, ancak bir kişinin sıkışacağı bir yerdi burası.</span> <span xml:lang="tr">Raf gibi bir tahta kerevet vardı oturmak için.</span> <span xml:lang="tr">Kapı üstündeki tel kafeste bir ampul sürekli yanıyordu. Tahtaya oturup sırtını kireç badanalı duvara yaslayınca her yanındaki acılar üşüşüvermişti birden.</span> <span xml:lang="tr">Hele kalçasındaki yumruk yeri. Açıp bakmayı düşündü, belli olur mu bu ışıkta? Çürümüş,</span> <span xml:lang="tr">morarmıştır.</span> <span xml:lang="tr">Sırtı,</span> <span xml:lang="tr">yüzü,</span> <span xml:lang="tr">boynu,</span> <span xml:lang="tr">sağ eli, ayak bilekleri,</span> <span xml:lang="tr">omzu.</span> <span xml:lang="tr">Cipteki acılar aşağı yukarı.</span> <span xml:lang="tr">İyice artmış,</span> <span xml:lang="tr">çoğalmıştı yalnız. Bir de yüzünde,</span> <span xml:lang="tr">kulaktozuna doğru şişmeye,</span> <span xml:lang="tr">yanmaya benzer şeyler duymaya başladı ilk olarak.</span> <span xml:lang="tr">İlk birkaç tokattan sonra korundum biraz.</span> <span xml:lang="tr">Saçlarının dibi de sızım sızımdı.</span> <span xml:lang="tr">Canavar herifler!..</span> <span xml:lang="tr">Tel tel saçlarım kaldı ellerinde.</span> <span xml:lang="tr">Mendili yine bastırdı ağzına.</span> <span xml:lang="tr">Kana benzer bir şey görünmüyordu pek.</span> <span xml:lang="tr">Diş eti ile dudağının içinde de sıyrığa benzer bir acı vardı.</span> <span xml:lang="tr">Bir de tekmelenmiş bacak kemiğinde yer yer acılar.</span> <span xml:lang="tr">Sonuç? Şimdilik ucuz sayılır.</span> <span xml:lang="tr">Belimde,</span> <span xml:lang="tr">karnımda bir şey yok. Elini karnına götürüp gezdirdi yavaşça.</span> <span xml:lang="tr">Dayan aslan bebeğim yeneceğiz bu cellatları! Zor yenersin!</span> <span xml:lang="tr">Ne dedi herif? Bırakırlar mıydı? Yanlış mı yaptım yoksa?.. Sakın ha!..</span> <span xml:lang="tr">İkircikli olmak yok burada.</span> <span xml:lang="tr">Kızgınlıklarını körükledin.</span> <span xml:lang="tr">İyi ettim. Başka ne silahım var? Ezik,</span> <span xml:lang="tr">başı yerde bırakılmaktansa...</span> <span xml:lang="tr">Uzatma, saçmalıyorsun. Kendini doygun etmen mi sorun,</span> <span xml:lang="tr">ödün vermeden ellerinden kurtulman mı? Neyse şimdilik bir zararı yok bu kadarının.</span> <span xml:lang="tr">Belki de iyi oldu.</span> <span xml:lang="tr">Dışarda gittikçe artan çığlıkları dinlemeye başladı.</span> <span xml:lang="tr">Kapısının önünde</span><span xml:lang="tr">n iniltiler içinde birilerini</span> <span xml:lang="tr">geçiriyorlardı.</span> <span xml:lang="tr">Sonra bir sessizlik oldu.</span> <span xml:lang="tr">Kapıyı vurdu,</span> <span xml:lang="tr">bekledi.</span> <span xml:lang="tr">Biraz sonra esmer,</span> <span xml:lang="tr">şişmanca,</span> <span xml:lang="tr">yaşlı bir sivil açtı kapıyı.</span> <span xml:lang="tr">Gözlerini dikti,</span> <span xml:lang="tr">dövecek gibi bakmaya başladı.</span></p>

  <p class="block_11" xml:lang="tr">— Tuvalete gitmek istiyorum.</p>

  <p class="block_11"><span xml:lang="tr">Küt diye kapattı herif bir şey demeden.</span> <span xml:lang="tr">Bir daha vursam mı herife inat?.. Biraz bekle bakalım.</span> <span xml:lang="tr">Boyuna da üstlerine gidersen tamamdır.</span> <span xml:lang="tr">Öyle de sıkıştım ki... Sinirden midir,</span> <span xml:lang="tr">nedir? Çok tutarım oysa ki...</span> <span xml:lang="tr">Yine birini dövüyorlar. İnce bir kız sesi çın çın yankılanmaya başladı koridorlarda.</span> <span xml:lang="tr">Deminki mızmız kız olmasın? Daha girerken başlamıştı,</span> <span xml:lang="tr">bir-iki de yediyse...</span> <span xml:lang="tr">Yok canım, ötekilerdendir.</span> <span xml:lang="tr">Vurmazlar bile belki ona.</span> <span xml:lang="tr">Sövgüler,</span> <span xml:lang="tr">itiş kakış sesleri, bağrışmalar yaklaşıp uzaklaştı yeniden.</span> <span xml:lang="tr">Dayaktan,</span> <span xml:lang="tr">işkenceden başka bir şey yok bugün burada. Asıl akşama başlayacaklar.</span> <span xml:lang="tr">Öyle derdi ağabeyim. Akşam beşle sekiz arası falaka başlarmış dayak komisyonları önünde.</span> <span xml:lang="tr">Komisyoncu ülke...</span> <span xml:lang="tr">Her şeyin bir komisyonu olacak.</span> <span xml:lang="tr">Bunlarınki yüzde kaç?.. Aç köpek bunlar,</span> <span xml:lang="tr">bir ufak kemiğe adam parçalarlar.</span> <span xml:lang="tr">Kenan nerdedir şimdi? Duymuş mudur buraya alındığımı? Ne yapar ki duysa? Tam sürpriz oldu!..</span> <span xml:lang="tr">Kötü mü oldu be? Bak neler çıkacak bu işin altından.</span> <span xml:lang="tr">İçerdeki sesler kesildi bir ara.</span> <span xml:lang="tr">Bir sessizlik çökmüştü yapıya. Şaşırdı Günsel.</span> <span xml:lang="tr">Kapıya dayadı kulağını,</span> <span xml:lang="tr">dev bir uğultu vardı sanki derinden derine.</span> <span xml:lang="tr">Bir anlam veremedi önce.</span> <span xml:lang="tr">İrkilir gibi oldu nedenini bilmeden,</span> <span xml:lang="tr">sonra bir mutlulukla algılamaya,</span> <span xml:lang="tr">kavramaya başladı.</span> <span xml:lang="tr">Gaipten gelen ses değil bu. Sirkeci</span><span xml:lang="tr">’</span><span xml:lang="tr">ye indiler demek.</span> <span xml:lang="tr">Öğrenci yığınları bunlar.</span> <span xml:lang="tr">Vay canına!..</span> <span xml:lang="tr">Yanılmıyorum değil mi?.. Çokları ruh sağlığını yitirmiş burada sesler duyarak.</span> <span xml:lang="tr">Kız,</span> <span xml:lang="tr">keçileri kaçırma sen de sakın!..</span> <span xml:lang="tr">Yok canım,</span> <span xml:lang="tr">bal gibi dev bir uğultu bu.</span> <span xml:lang="tr">İşte:</span> <span xml:lang="tr">Katiller...</span> <span xml:lang="tr">Katiller... Katiller...</span> <span xml:lang="tr">Hiç kuşkusu kalmamıştı artık.</span> <span xml:lang="tr">Diretti önce,</span> <span xml:lang="tr">tutmaya çalıştı kendini, beceremedi,</span> <span xml:lang="tr">duvara yasladı başını,</span> <span xml:lang="tr">bıraktı,</span> <span xml:lang="tr">hıçkıra hıçkıra ağlamaya başladı. Utanmıyorsun değil mi?..</span> <span xml:lang="tr">Utanmıyorum işte,</span> <span xml:lang="tr">ne yapayım?..</span> <span xml:lang="tr">İnsan hiç mi ağlamaz</span> <span xml:lang="tr">sevincinden? Ne var sevinecek? Tuttu yine küçük-burjuva duygululuğun! Olsun... Koşuşan bir ayak sesiyle</span> <span xml:lang="tr">toparlandı hemen,</span> <span xml:lang="tr">gözlerini sildi çabucak.</span> <span xml:lang="tr">Bir de açıp beni böyle görürse bu köpekler?..</span> <span xml:lang="tr">Bir türlü tutamadığı kesik kesik iç çekişmelerini ağzına bastırdığı mendile örtbas etmeye çalışarak kulağını tahta kapıya dayadı yeniden? Şimdi daha belirliydi sesler,</span> <span xml:lang="tr">bağrışmalar.</span> <span xml:lang="tr">Bir ara sessizlik oldu.</span> <span xml:lang="tr">Bir hoparlör ya da megafon sesine benzer uğultulu konuşmalara haykırışlar karıştı yeniden. Yapıda tam bir sessizlik vardı.</span> <span xml:lang="tr">Yalnız ara sıra kapı önünde koşuşan tek tük ayak sesleri...</span> <span xml:lang="tr">Epey bir süre geçti böyle.</span> <span xml:lang="tr">Birkaç kez daha haykırışlar oldu derinden. Sonra uzaklaştı gibi...</span> <span xml:lang="tr">Taksim</span><span xml:lang="tr">’</span><span xml:lang="tr">e yürüyorlar.</span> <span xml:lang="tr">Yürüyün çocuklar?..</span> <span xml:lang="tr">Bizim için de yürüyün!..</span> <span xml:lang="tr">Handan da,</span> <span xml:lang="tr">belki Kenan da...</span> <span xml:lang="tr">Yapı eski yaşantısına dönmeye başlamıştı ağır ağır. Ancak dövülen,</span> <span xml:lang="tr">işkence görenlerin bağırması eskisi kadar değildi sanki.</span> <span xml:lang="tr">İyice kuruladı gözlerini,</span> <span xml:lang="tr">durulmuştu.</span> <span xml:lang="tr">Kapıya vurdu yeniden.</span> <span xml:lang="tr">Biraz sonra aynı şişman herif açtı.</span></p>

  <p class="block_11"><span xml:lang="tr">— Bir dakika,</span> <span xml:lang="tr">diye kapattı hemen.</span></p>

  <p class="block_11"><span xml:lang="tr">Sanki herifte daha bir yumuşama varmış gibi geldi Günsel</span><span xml:lang="tr">’</span><span xml:lang="tr">e.</span> <span xml:lang="tr">Sana öyle geliyor. Pek bekletmedi bu kez,</span> <span xml:lang="tr">biraz sonra açtı kapıyı,</span> <span xml:lang="tr">başı ile yol gösterdi çıkması için.</span> <span xml:lang="tr">Önde yürümeye başladı Günsel. Aydınlık gözlerini kamaştırmıştı.</span> <span xml:lang="tr">Üstü camlı bir çatı katı koridorunu üç-beş metre yürüdüler.</span> <span xml:lang="tr">Herif öne geçti birden. Soldaki birkaç basamak merdiveni indirip bir kapıyı açtı,</span> <span xml:lang="tr">başı ile içeriyi gösterdi Günsel</span><span xml:lang="tr">’</span><span xml:lang="tr">e.</span> <span xml:lang="tr">İçerde,</span> <span xml:lang="tr">loşlukla ürkek bakışan birkaç kız daha vardı.</span> <span xml:lang="tr">Çıktığı yerin biraz daha büyüğü bir hücreydi burası.</span> <span xml:lang="tr">Küçük,</span> <span xml:lang="tr">dikdörtgen bir avluya bakan yan yana hücrelerden biri.</span> <span xml:lang="tr">Hepsinin de kapısı üstündeki telli kafeslerde ampuller yanıyordu.</span> <span xml:lang="tr">Duralamıştı Günsel.</span> <span xml:lang="tr">Bir şey diyecek oldu.</span> <span xml:lang="tr">Herif birden tuttu kolunu, içeri savurmak istedi kızgınlıkla.</span> <span xml:lang="tr">Günsel de tutamadığı bir kızgınlığa kaptırmıştı kendini.</span></p>

  <p class="block_11"><span xml:lang="tr">— Bırak kolumu,</span> <span xml:lang="tr">dedi, it...</span></p>

  <p class="block_11"><span xml:lang="tr">Kolunu hırsla çekip almıştı herifin elinden.</span> <span xml:lang="tr">Şişman herif şaşırdı önce, bıraktı kapının kanadını,</span> <span xml:lang="tr">iki eliyle yakalamak için atıldı Günsel</span><span xml:lang="tr">’</span><span xml:lang="tr">e.</span> <span xml:lang="tr">Hemen orada bir sarı oğlan da bitivermişti.</span> <span xml:lang="tr">Lacivert giysili,</span> <span xml:lang="tr">polis yüzlü... Birlikte kollarından yakalayıp itiş kakış</span> <span xml:lang="tr">içeri atmaya çalışıyorlardı.</span> <span xml:lang="tr">Nedenini unutmuştu Günsel,</span> <span xml:lang="tr">diretmek geliyordu içinden sadece.</span></p>

  <p class="block_11" xml:lang="tr">— Ne oluyor?</p>

  <p class="block_11"><span xml:lang="tr">Adamlar çekingen duraladılar.</span> <span xml:lang="tr">Uzun boylu,</span> <span xml:lang="tr">gözlüklü,</span> <span xml:lang="tr">yüzünde tikler olan bir herif koridorda durmuş Günsel</span><span xml:lang="tr">’</span><span xml:lang="tr">e bakıyordu.</span> <span xml:lang="tr">Soluk soluğaydı Günsel. Toparladı kendini,</span> <span xml:lang="tr">acılı başkaldırmayla, kısık:</span></p>

  <p class="block_11" xml:lang="tr">— Tuvalete gitmek istiyorum, dedi.</p>

  <p class="block_11"><span xml:lang="tr">Bir şeyler daha diyecekti ya,</span> <span xml:lang="tr">adam kesip ötekilere döndü, sertçe:</span></p>

  <p class="block_11" xml:lang="tr">— Götürün! dedi.</p>

  <p class="block_11"><span xml:lang="tr">Hemen koridora daldı,</span> <span xml:lang="tr">vakti yoktu belli ki.</span> <span xml:lang="tr">Sarı polis hücrenin kapısını loşlukta ürkek bakışan kızların üstüne kapatırken,</span> <span xml:lang="tr">şişmanı başı ile yol gösterdi yine.</span> <span xml:lang="tr">Dilsiz mi yoksa bu herif?..</span> <span xml:lang="tr">Bir koridor boyu yürüyüp sağda,</span> <span xml:lang="tr">uçta bir apteshaneye soktu Günsel</span><span xml:lang="tr">’</span><span xml:lang="tr">i.</span> <span xml:lang="tr">Kapı camlıydı,</span> <span xml:lang="tr">herif de oracıkta bekliyordu. Önce tedirginlik,</span> <span xml:lang="tr">bir sıkılganlık düştü içine.</span> <span xml:lang="tr">Ne sıkılacak be!..</span> <span xml:lang="tr">Beklesin it!.. Tam bunlara göre iş! Apteshane öyle pisti,</span> <span xml:lang="tr">öyle kokuyordu ki öğürmemek için mendili tıkadı burnuna.</span> <span xml:lang="tr">Zor tuttu kendini.</span> <span xml:lang="tr">Dışarı çıkıp da apteshaneye bitişik daha da pis bir muslukta ellerini yıkayıp yüzünü,</span> <span xml:lang="tr">saçlarını ısla</span><span xml:lang="tr">tı</span><span xml:lang="tr">rken birkaç kez sarsıldı öğürtüyle.</span> <span xml:lang="tr">Kanlı sümükler,</span> <span xml:lang="tr">renk renk balgamlarla sıvaşıktı musluk yalağı.</span> <span xml:lang="tr">Mendili ile kurulanırken döndü,</span> <span xml:lang="tr">adamla göz göze geldiler.</span> <span xml:lang="tr">Dimdik baktı herife,</span> <span xml:lang="tr">adam başını çevirdi.</span> <span xml:lang="tr">Yürüdü Günsel.</span> <span xml:lang="tr">Rahatlamıştı biraz.</span> <span xml:lang="tr">Çiş yapma özgürlüğünü kavgayla ele geçirdik!..</span> <span xml:lang="tr">Çıkarırlar acısını.</span> <span xml:lang="tr">İçerlerden bağrışmalar, çığlıklar gelmeye başlamıştı ya,</span> <span xml:lang="tr">eskisi kadar değildi.</span> <span xml:lang="tr">Bekleyen sarı polis deminki hücrenin kapısını açtı,</span> <span xml:lang="tr">boştu.</span> <span xml:lang="tr">Günsel girer girmez küt diye çarparak kapattı ardından.</span> <span xml:lang="tr">Kapı kapanınca iyice kararmıştı içerisi.</span> <span xml:lang="tr">Kapının üstündeki tel kafesin gölgeli çizgilerle böldüğü zayıf ampul ışığı altındaki loşluğa gözleri alışınca,</span> <span xml:lang="tr">çıplak kirli dört duvar,</span> <span xml:lang="tr">hücreyi hemen de kaplayan boş demir karyola çıkmıştı ortaya.</span> <span xml:lang="tr">Yavaşça ilişti karyolanın demirine. Acıları,</span> <span xml:lang="tr">sızıları artmış gi</span><span xml:lang="tr">biydi.</span> <span xml:lang="tr">Öyle yorgundu ki...</span> <span xml:lang="tr">Bir sürü kız vardı burada,</span> <span xml:lang="tr">hemencecik nereye götürdüler onları? Tek bırakmak istediler beni demek.</span> <span xml:lang="tr">Bir çiş uğruna!.. Kızlarla konuşmaya hazırlanıyordu oysa ki? Patladın,</span> <span xml:lang="tr">biraz tutamadın kendini. Ne bileyim?..</span> <span xml:lang="tr">Nedensiz bir ürperti geçti içinden.</span> <span xml:lang="tr">Rastlantı değil ya beni hücreye yalnız tıkmaları.</span> <span xml:lang="tr">Belli ki bir kolaylık düşünüyorlar bizim için! Toparlandı. Düşünsünler bakalım.</span> <span xml:lang="tr">Duvara ba</span><span xml:lang="tr">kı</span><span xml:lang="tr">ndı.</span> <span xml:lang="tr">Gözü alışmışa loşluğa.</span> <span xml:lang="tr">Boş,</span> <span xml:lang="tr">çıplak sandığı duvarlar,</span> <span xml:lang="tr">yazılar,</span> <span xml:lang="tr">çizilerle doluydu.</span> <span xml:lang="tr">Bir mutluluk yandı içinde birden. Yıllardır sözünü duyduğu hücrelerdeydi.</span> <span xml:lang="tr">Yüzlerce,</span> <span xml:lang="tr">binlerce devrimcinin ilk uğrak,</span> <span xml:lang="tr">ilk sınav yeri. Ateşten geçmek deyimini duymuştu eskilerden. Ağabeyim de kullanırdı. Ateşten geçiyorum ben de. Ağır ol!..</span> <span xml:lang="tr">Kömürlüğü tıkadılar seni, o kadar.</span> <span xml:lang="tr">Daha ateşin yüzünü bile görmedin.</span> <span xml:lang="tr">951</span><span xml:lang="tr">’</span><span xml:lang="tr">de sürekli iki yıl kaldılar bu hücrelerde.</span> <span xml:lang="tr">Hem de her gün işkence baskısı ile delirenler,</span> <span xml:lang="tr">kendine kıyanlar, yıkılanlar,</span> <span xml:lang="tr">sonuna kadar yiğitçe diretip devrimci mutluluğun</span> <span xml:lang="tr">saygı doruğuna varanlar,</span> <span xml:lang="tr">yıllar yılı bu karanlık hücrelerden geçip gitti.</span> <span xml:lang="tr">Daha saat bile olmadı sen buraya gireli.</span> <span xml:lang="tr">Hele günler,</span> <span xml:lang="tr">haftalar,</span> <span xml:lang="tr">aylar geçsin,</span> <span xml:lang="tr">hele çıplak ayaklarını parça parça etsinler bir;</span> <span xml:lang="tr">sonra bir daha,</span> <span xml:lang="tr">bir daha,</span> <span xml:lang="tr">bir daha kan içinde bıraksınlar seni,</span> <span xml:lang="tr">tek sözcük,</span> <span xml:lang="tr">ödün vermeden diretmişsen sonuna dek, yılmamış ezilmemişsen;</span> <span xml:lang="tr">ateşten geçmek dedikleri odur işte.</span> <span xml:lang="tr">Yine bir ürperti dolaştı içinde.</span> <span xml:lang="tr">Şöyle bir dikeldi yeniden.</span> <span xml:lang="tr">Karyolanın ayakucu demirine dayadı sırtını. Yüzünü kapıya döndü,</span> <span xml:lang="tr">başını ağır ağır salladı.</span> <span xml:lang="tr">Güç yıkar beni bu itler? Sonra nasıl bakarım Kenan</span><span xml:lang="tr">’</span><span xml:lang="tr">ın,</span> <span xml:lang="tr">ağabeyimin yüzüne?</span> <span xml:lang="tr">İnanmasa</span> <span xml:lang="tr">bana,</span> <span xml:lang="tr">güvenmese, akıllı kızım der mi hiç? Sakladığım bir giz de yok aslında.</span> <span xml:lang="tr">Ne soracaklarmış ki?.. Hasan</span><span xml:lang="tr">’</span><span xml:lang="tr">ın kardeşi olduğum çıkarsa bir oyunlara kalkabilirler.</span> <span xml:lang="tr">Nasıl saklarım onu da? Sormazlarsa,</span> <span xml:lang="tr">söylemezsen saklanmış olur? Tanımaz mı beni bunlar? Seni tanıyacak durumları mı var be?..</span> <span xml:lang="tr">Peki ya karnıma vururlar da...</span> <span xml:lang="tr">Of</span><span xml:lang="tr">ff</span><span xml:lang="tr">, nerden çıktı bu piç kurusu?..</span> <span xml:lang="tr">Gülümsedi.</span> <span xml:lang="tr">Bayılırdı</span> <span xml:lang="tr">“</span><span xml:lang="tr">piç kurusu</span><span xml:lang="tr">”</span> <span xml:lang="tr">sözüne.</span> <span xml:lang="tr">Piç kurusu... Piç kurusu...</span> <span xml:lang="tr">Piç kurusu...</span> <span xml:lang="tr">Piç kurusu...</span> <span xml:lang="tr">Başladı işte anlamını, tatlılığını yitirmeye.</span></p>

  <p class="block_11"><span xml:lang="tr">Küçükken en çok oynadığı oyundu.</span> <span xml:lang="tr">Bir sözcüğü sürekli yineledi mi tanımaz olurdu. Saçma,</span> <span xml:lang="tr">anlamsız bir ses dizisine dönüşürdü sözcük.</span> <span xml:lang="tr">Bıraktı yinelemeyi. Kıyamamıştı piç kurusuna!</span> <span xml:lang="tr">Elini karnına götürdü.</span> <span xml:lang="tr">Düşüverdiği duygululuğu savuşturmak ister gibi alaylı gülümsedi.</span> <span xml:lang="tr">İstenmeden gelen eşşek kafalı bebek, bu canavarlara da dayatmasını,</span> <span xml:lang="tr">diretmesini bil de anlayayım bizim çocuğumuz olduğunu.</span> <span xml:lang="tr">Yoksa...</span> <span xml:lang="tr">Bir sesle kapıya baktı.</span> <span xml:lang="tr">Kapı üstündeki sürgülü dikiz penceresi birden açılmış,</span> <span xml:lang="tr">bir çift göz dikilmişti içeri.</span> <span xml:lang="tr">Bir an bakıştılar karşılıklı.</span> <span xml:lang="tr">Gözler çekildi,</span> <span xml:lang="tr">küt diye kapandı delik.</span> <span xml:lang="tr">Kalktı Günsel, kapıya yaklaştı,</span> <span xml:lang="tr">ince ışık sızıntıları veren iğne burnu delikleri bakıştırmaya başladı.</span></p>

  <p class="block_11"><span xml:lang="tr">Bir tanesinden şöyle bir görünüyordu dışarısı.</span> <span xml:lang="tr">Kapı önü,</span> <span xml:lang="tr">karşı hücrenin yarı kapısı,</span> <span xml:lang="tr">yandaki koridor duvarının kıyısı...</span> <span xml:lang="tr">Biraz bekledi,</span> <span xml:lang="tr">başka hiçbir şey yok görünürlerde.</span> <span xml:lang="tr">Limanın uğultusu,</span> <span xml:lang="tr">vapur,</span> <span xml:lang="tr">çatana sesleri,</span> <span xml:lang="tr">tramvay çanları, kanat şakırtıları,</span> <span xml:lang="tr">onları birden bölen acı bir çığlık...</span> <span xml:lang="tr">Bu yapının arkasındaki sokaktan geçen tramvaylar.</span> <span xml:lang="tr">O gün buraya yürümüştük Kenan</span><span xml:lang="tr">’</span><span xml:lang="tr">la.</span> <span xml:lang="tr">Nerdedir şimdi o? Duymuş mudur beni? Kimden duyacak?..</span> <span xml:lang="tr">Gerçekten de kimse bilmiyor belki de bizi içeri tıktıklarını,</span> <span xml:lang="tr">gören olmadı ki.</span> <span xml:lang="tr">Herifler amma oyuna getirdiler bizi. Kavga da düzmeceydi belki.</span> <span xml:lang="tr">Yok canım.</span> <span xml:lang="tr">Sermetl</span><span xml:lang="tr">er</span><span xml:lang="tr">’</span><span xml:lang="tr">i kıstırmışlardı sokağın içine.</span> <span xml:lang="tr">İyi ki sen yetiştin de...</span> <span xml:lang="tr">Söz mü bu da?..</span> <span xml:lang="tr">Başını çevirip de geçecek değildim ya. Oyunsa da oyun,</span> <span xml:lang="tr">ne yapalım?..</span> <span xml:lang="tr">İyi ettim.</span> <span xml:lang="tr">Hem burayı gördük,</span> <span xml:lang="tr">kötü mü?..</span> <span xml:lang="tr">Serüvencilik mi oynuyorsun? Evet,</span> <span xml:lang="tr">serüvencilik oynuyorum!..</span> <span xml:lang="tr">Bir soyunsam,</span> <span xml:lang="tr">çürük içinde her yanım.</span> <span xml:lang="tr">Kenan</span><span xml:lang="tr">’</span><span xml:lang="tr">a soyunur gösterirsin.</span> <span xml:lang="tr">Kenan</span><span xml:lang="tr">’</span><span xml:lang="tr">ı da atsalar buraya...</span> <span xml:lang="tr">Ya Sermet</span><span xml:lang="tr">’</span><span xml:lang="tr">i atarlarsa?.. Atarlarsa atsınlar,</span> <span xml:lang="tr">umurumdaydı!..</span> <span xml:lang="tr">Tıpkı plajdaki kabine benzemiyor mu?..</span> <span xml:lang="tr">Hani,</span> <span xml:lang="tr">Sermet</span><span xml:lang="tr">’</span><span xml:lang="tr">le gidip de...</span> <span xml:lang="tr">Üfff,</span> <span xml:lang="tr">sen de bu itlerden yanaşın galiba. Sinirleri bozulunca karanlık hücrede seks bunalımına düşermiş insan. Sonra kendini tutamaz herhangi biriyle... Ayyy,</span> <span xml:lang="tr">o olmasın işte!..</span> <span xml:lang="tr">Sıkıysa olsun. Nasıl olurmuş ben istemezsem? Hepsi,</span> <span xml:lang="tr">bir halt ettikten sonra uydurulan bahaneler bunlar.</span> <span xml:lang="tr">Ne çok insan gelip geçmiş burdan.</span> <span xml:lang="tr">Belki ağabeyim de... Duva</span><span xml:lang="tr">ra yaklaşıp karmakarışık,</span> <span xml:lang="tr">kimisi üst üste silintili,</span> <span xml:lang="tr">düzgün,</span> <span xml:lang="tr">eğri büğrü yazılara baktı,</span> <span xml:lang="tr">isimdi çoğu.</span> <span xml:lang="tr">İbrahim, Arif,</span> <span xml:lang="tr">Mustafa...</span> <span xml:lang="tr">Okuyamadığı bazı sözcükler...</span></p>

  <p class="block_11"><span xml:lang="tr">“</span><span xml:lang="tr">Suçsuz yatıyorum......t...</span> <span xml:lang="tr">aydır</span><span xml:lang="tr">”</span><span xml:lang="tr">.</span> <span xml:lang="tr">Dört</span><span xml:lang="tr">’</span><span xml:lang="tr">ün de,</span> <span xml:lang="tr">altı</span><span xml:lang="tr">’</span><span xml:lang="tr">nın da olabilir bu</span> <span xml:lang="tr">“</span><span xml:lang="tr">t</span><span xml:lang="tr">”</span><span xml:lang="tr">...</span></p>

  <p class="block_11"><span xml:lang="tr">Altında silik bir şeyler daha var.</span> <span xml:lang="tr">Ort...k..ü...</span> <span xml:lang="tr">Ortaköylü belki... Ötekiler okunmuyor? Bu ne? G...</span> <span xml:lang="tr">l</span> <span xml:lang="tr">g...nler</span> <span xml:lang="tr">...c.z</span> <span xml:lang="tr">...çuc.la...</span> <span xml:lang="tr">Güzel günler göreceğiz çocuklar.</span> <span xml:lang="tr">“</span><span xml:lang="tr">Çucuklar</span><span xml:lang="tr">”</span> <span xml:lang="tr">dediğine göre tütüncülerden bu.</span> <span xml:lang="tr">Dramalı,</span> <span xml:lang="tr">Kavalalı... Göreceğiz ya,</span> <span xml:lang="tr">daha epey ilerde kardeş.</span> <span xml:lang="tr">Biraz daha bekleyeceksin.</span> <span xml:lang="tr">Çok şeyler varmış daha,</span> <span xml:lang="tr">okunmuyor;</span> <span xml:lang="tr">silip kazımışlar mı ne? Polisler kazımışlardır.</span> <span xml:lang="tr">Ş</span><span xml:lang="tr">urda ne yazıyor?</span> <span xml:lang="tr">...D...</span> <span xml:lang="tr">Bir şeye benzemiyor pek.</span> <span xml:lang="tr">Dünya mı?..</span> <span xml:lang="tr">Yok canım,</span> <span xml:lang="tr">...ci... var sonunda.</span> <span xml:lang="tr">Devrimci olacak ya.</span> <span xml:lang="tr">Sövgülü bir gürültüyle irkilerek kapıya döndü. Gözünü ufacık deliğe yaklaştırdı.</span> <span xml:lang="tr">İtiş kakış birini sürüklüyordu birkaç polis. Koridordan geçirdiler çabucak.</span> <span xml:lang="tr">Sövgüler,</span> <span xml:lang="tr">gürültüler uzaklaştı.</span> <span xml:lang="tr">Biri yürüyüp geçti çabucak peşleri sıra.</span> <span xml:lang="tr">Sonra yine eski sesler çık</span><span xml:lang="tr">tı</span> <span xml:lang="tr">ortaya.</span> <span xml:lang="tr">Bir de derinden bir tren sesi.</span> <span xml:lang="tr">Sirkeci</span><span xml:lang="tr">’</span><span xml:lang="tr">den geliyor.</span> <span xml:lang="tr">Orada buluşuyorduk her akşam altıda. Niye Kenan</span><span xml:lang="tr">’</span><span xml:lang="tr">a yalan söyledim o akşam,</span> <span xml:lang="tr">gitmedik onunla?..</span> <span xml:lang="tr">Bırak şimdi.</span> <span xml:lang="tr">Kimdi bu geçirdikleri? Kötü dövmüşler. Ayaklarını sürüterek çekiyorlardı. Sermet</span><span xml:lang="tr">’</span><span xml:lang="tr">tir belki.</span> <span xml:lang="tr">İçinde bir acı duydu birden.</span> <span xml:lang="tr">Belki de Kenan da burda...</span> <span xml:lang="tr">Saat kaç? Yanılarak kolundaki saate baktı.</span> <span xml:lang="tr">Oysa cipte bakmıştı;</span> <span xml:lang="tr">camı kırılmış, durmuştu saat.</span> <span xml:lang="tr">11</span><span xml:lang="tr">’</span><span xml:lang="tr">de durmuştu.</span> <span xml:lang="tr">Dönüp kapıya verdi sırtını.</span> <span xml:lang="tr">İçinde bir eziklik vardı. Akşam oluyor nerdeyse,</span> <span xml:lang="tr">yarım fincan sü</span><span xml:lang="tr">tl</span><span xml:lang="tr">e duruyorum.</span> <span xml:lang="tr">Nerden aklıma getirdim şimdi bunu? Baygınlık geldi işte...</span> <span xml:lang="tr">Bayılacak gibi olmuştu gerçekten de...</span> <span xml:lang="tr">Bir ter boşandı hafiften.</span> <span xml:lang="tr">Geçer,</span> <span xml:lang="tr">önemli değil.</span> <span xml:lang="tr">Havasız burası da ondan.</span> <span xml:lang="tr">Heeey, ateşten geçecek karı,</span> <span xml:lang="tr">ne oluyorsun?..</span> <span xml:lang="tr">Bir şey olduğum yok.</span> <span xml:lang="tr">Gerekirse on gün yemem. Bu piç kurusundan.</span> <span xml:lang="tr">İki aylığa yakınmış diyordu Handan.</span> <span xml:lang="tr">Handan nerdedir şimdi. Mendili yüzünde dolaştırdı.</span> <span xml:lang="tr">İyi gelmişti.</span> <span xml:lang="tr">Islak,</span> <span xml:lang="tr">serin.</span> <span xml:lang="tr">Daha kurumamıştı mendil. Bir ufacık kolonya</span> <span xml:lang="tr">bulundursam ya çantamda.</span> <span xml:lang="tr">O da mı burjuvalık?..</span> <span xml:lang="tr">Nasıl işe yarardı şimdi.</span> <span xml:lang="tr">Yanılıp kolundaki saate baktı yine.</span> <span xml:lang="tr">On birde...</span> <span xml:lang="tr">O mer</span><span xml:lang="tr">divene düşerken çarpmıştım,</span> <span xml:lang="tr">sis bombaları atılınca.</span> <span xml:lang="tr">Gerçekten sis bombaları da gördük bugün.</span> <span xml:lang="tr">Ne çok şey yaşadık bir günde be.</span> <span xml:lang="tr">Neydi o? Dur,</span> <span xml:lang="tr">dur,</span> <span xml:lang="tr">dur!</span> <span xml:lang="tr">Hep böyle olmalı.</span> <span xml:lang="tr">Yol aldığını anlıyor insan.</span> <span xml:lang="tr">Kavgadasın.</span> <span xml:lang="tr">Canı öyle sigara istedi birden. Biliyordu olmadığını,</span> <span xml:lang="tr">çantayı açıp bakındı yine.</span> <span xml:lang="tr">İşin kötüsü paramız da yok. Bir beş liralık,</span> <span xml:lang="tr">bir de bu bozuklar...</span> <span xml:lang="tr">Saydı,</span> <span xml:lang="tr">yüz yetmiş beş kuruş.</span> <span xml:lang="tr">675 kuruşumuz var.</span> <span xml:lang="tr">Keşke teyzemden biraz isteseydim sabah.</span> <span xml:lang="tr">Olmuyor işte, yapamıyorum. Aylığımız da var şimdi.</span> <span xml:lang="tr">Evin masrafı da teyzemde.</span> <span xml:lang="tr">Kenan harcıyor çoğu.</span> <span xml:lang="tr">Ona da üzülüyorum.</span> <span xml:lang="tr">Başladın yine küçük-burjuva hesaplarına.</span> <span xml:lang="tr">Yaa,</span> <span xml:lang="tr">küçük-burjuva hesabı, işçi hesap yapmaz çünkü!</span> <span xml:lang="tr">Yazlık bir gömlek alacaktım Kenan</span><span xml:lang="tr">’</span><span xml:lang="tr">a,</span> <span xml:lang="tr">onu da alamadım. Bırak onları da durumuna bak şimdi.</span> <span xml:lang="tr">Kaç gün geçireceğiz bu altı yüz yetmiş beş kuruşla? Gün mü? Bozma kafanı bu saçmalarla.</span> <span xml:lang="tr">Ne belli ki daha?..</span> <span xml:lang="tr">Kim arar beni burda kalırsam?..</span> <span xml:lang="tr">Teyzem gelir.</span> <span xml:lang="tr">Nasıl çıkacak bu merdivenleri o ayakla? Ağlar zavallıcık.</span> <span xml:lang="tr">Kenan gelir.</span> <span xml:lang="tr">Kenan</span><span xml:lang="tr">’</span><span xml:lang="tr">la görüştürürler mi?..</span> <span xml:lang="tr">“</span><span xml:lang="tr">Neyin?</span><span xml:lang="tr">”</span> <span xml:lang="tr">diyecekler. Nişanlım der!</span> <span xml:lang="tr">Zor der.</span> <span xml:lang="tr">Ooh,</span> <span xml:lang="tr">düşündüğü şeylere bak ateşten geçecek karının! Ne derse der.</span> <span xml:lang="tr">Hiç kimse de gelmez. Ağabeyimlerin canı yok muydu?..</span> <span xml:lang="tr">8,5 ay kimseciklerle görüştürmedilerdi.</span> <span xml:lang="tr">Her gün çık</span><span xml:lang="tr">ardık ya bu merdivenleri. Yemek</span> <span xml:lang="tr">getirirdik,</span> <span xml:lang="tr">çamaşır getirirdik.</span> <span xml:lang="tr">Bir kez kanlıydı çamaşırları,</span> <span xml:lang="tr">çorapları.</span> <span xml:lang="tr">Ne çok ağlamıştı annem.</span> <span xml:lang="tr">Onu durultmaya çalışmaktan ağlamak aklıma bile gelmemişti. Ağabeyime yazmasalar bir süre.</span> <span xml:lang="tr">Duyarsa?..</span> <span xml:lang="tr">Çok mu üzülür,</span> <span xml:lang="tr">yoksa övünür mü? Neyinle övünecek be? Sanki bir halt yaptın!..</span> <span xml:lang="tr">Kafamı bozacağım saçma sapan şeylerle.</span> <span xml:lang="tr">Yatsam mı şöyle?..</span> <span xml:lang="tr">Karyolanın demir çemberleri kopuk,</span> <span xml:lang="tr">ortası iyice aralıklıydı. Ayaklarını kapıya verip sırtındaki acıları kollayarak kıyısına uzandı ağır ağır,</span> <span xml:lang="tr">çantasını başının altına koydu.</span> <span xml:lang="tr">Umduğundan rahat olmuştu. Gözlerini kapatıp da öylece bırakınca kendini,</span> <span xml:lang="tr">derinlerdeki uğultuları çığlıklar,</span> <span xml:lang="tr">limandan gelen çatana,</span> <span xml:lang="tr">vapur homurtuları,</span> <span xml:lang="tr">çatıdaki güvercinlerin kanat çırpmaları,</span> <span xml:lang="tr">tren düdükleri,</span> <span xml:lang="tr">dışarda,</span> <span xml:lang="tr">kapı önünde ara sıra yaklaşıp uzaklaşan ayak sesleri,</span> <span xml:lang="tr">bir örtü gibi çekilmişti</span> <span xml:lang="tr">içindeki karmaşık duyguların üstüne.</span> <span xml:lang="tr">Bir de şu ağrılar,</span> <span xml:lang="tr">sızılar olmasa... Onları da duyma...</span> <span xml:lang="tr">Kolaydı...</span> <span xml:lang="tr">Hele şu omzumdan kürek kemiğime doğru...</span> <span xml:lang="tr">Daha sıcak küllerde mi yanıverdi ayağınız,</span> <span xml:lang="tr">ateşten geçecek hanımefendi?..</span> <span xml:lang="tr">Hoşt, anandır hanımefendi. Ah benim garip anacığım!..</span> <span xml:lang="tr">Kenan</span><span xml:lang="tr">’</span><span xml:lang="tr">ın karışıdır.</span> <span xml:lang="tr">Her ay çektiğimiz sancı daha az sanki.</span> <span xml:lang="tr">Kadınlar erkeklerden daha dayanıklı olurmuş acıya. Kenan daha mı dayanıksızdır?..</span> <span xml:lang="tr">Öyle bir dayanır ki...</span> <span xml:lang="tr">Gerçekten inandıktan sonra...</span> <span xml:lang="tr">Gerçekten inanır mı?..</span> <span xml:lang="tr">Bak şimdi şuna?..</span> <span xml:lang="tr">Nasıl üzülür duysa Kenan... Başladık yine;</span> <span xml:lang="tr">sil at şu saçmaları kafandan be!..</span> <span xml:lang="tr">Sildim attım!</span> <span xml:lang="tr">Bazı uykusuz geceler yaptığı gibi sayı saymaya başladı içinden.</span> <span xml:lang="tr">Öyle yorgundu ki karışık düşlere daldı çok geçmeden.</span> <span xml:lang="tr">Bir-iki kez sıçradı,</span> <span xml:lang="tr">şaşkın,</span> <span xml:lang="tr">ürkek, duvarlara bakınıp nerde olduğunun bilincine vardı;</span> <span xml:lang="tr">daldı yine.</span> <span xml:lang="tr">Son kez bir gürültüyle sıçrar gibi gözünü açtığında kaskatı kesilmişti sanki.</span> <span xml:lang="tr">Kalkmaya davrandı, yapamadı.</span> <span xml:lang="tr">Kımıldayınca öylesine bir acı işlemişti ki içine...</span> <span xml:lang="tr">Ne oluyor bu?.. Korkuyla yokladı kendini.</span> <span xml:lang="tr">Dövülen yerlerine oturmuş karyola demirleri sancılı bıçaklar gibiydi sırtında.</span> <span xml:lang="tr">Bir de burkulan ayağı...</span> <span xml:lang="tr">İki eliyle yanlarından tutunarak yavaş yavaş doğruldu.</span> <span xml:lang="tr">Vay canına!..</span> <span xml:lang="tr">Başı da dönmeye başlamıştı. Karnımda,</span> <span xml:lang="tr">belimde bir şey yok ya...</span> <span xml:lang="tr">Bir ürperti ile titredi birden.</span> <span xml:lang="tr">Üşüyor muyum yoksa?.. Ağrıyan ayak bileğine uzandı yavaşça,</span> <span xml:lang="tr">ovaladı.</span> <span xml:lang="tr">Hafif bir şişlik var gibi...</span> <span xml:lang="tr">Yere basarak yokladı,</span> <span xml:lang="tr">ağrıyordu. Ağır ağır kalktı,</span> <span xml:lang="tr">yaklaştı yavaşça kapıya,</span> <span xml:lang="tr">delikten bakmak için eğilecekti ki bir ayak sesiyle doğruldu birden. Kapı açıldı,</span> <span xml:lang="tr">esmer,</span> <span xml:lang="tr">zayıf,</span> <span xml:lang="tr">kara kaş,</span> <span xml:lang="tr">kara göz bir sivil:</span></p>

  <p class="block_11" xml:lang="tr">— Gelin, dedi.</p>

  <p class="block_11"><span xml:lang="tr">Başı ile de yol göstermişti.</span> <span xml:lang="tr">Birden yüreği küt küt etmeye başladı.</span> <span xml:lang="tr">Ne oluyorsun be? Saat kaç ki?..</span> <span xml:lang="tr">Ne bileyim.</span> <span xml:lang="tr">Hadi bebeğim sınava gidiyoruz. Cellatların sınavına.</span> <span xml:lang="tr">Dayan...</span> <span xml:lang="tr">Toparlandı,</span> <span xml:lang="tr">saçlarını sıvazladı yavaşça,</span> <span xml:lang="tr">düzeltmeye çalıştı. Gözlerim de uykulu uykuludur.</span> <span xml:lang="tr">Vah vah,</span> <span xml:lang="tr">güzellik yarışmasında yitireceksin!.. Hücre önüne çıkınca kaçamak baktı yöresine.</span> <span xml:lang="tr">Ondan başka kimse yokmuş gibi geldi hücrelerde.</span> <span xml:lang="tr">Sessiz,</span> <span xml:lang="tr">bazılarının kapısı açık, boş.</span></p>

  <p class="block_11" xml:lang="tr">Birkaç basamaklı merdivenden koridora çıkmışlardı ki döndü sivile:</p>

  <p class="block_11" xml:lang="tr">— Yüzümü yıkamak istiyorum, dedi.</p>

  <p class="block_11"><span xml:lang="tr">Sırasıydı. Al karşılığını şimdi.</span> <span xml:lang="tr">Yooo,</span> <span xml:lang="tr">adam döndü,</span> <span xml:lang="tr">gündüz gittiği yanı gösterdi.</span></p>

  <p class="block_11" xml:lang="tr">— Buyrun, dedi.</p>

  <p class="block_11"><span xml:lang="tr">Günsel önde,</span> <span xml:lang="tr">sivil arkada o iğrenç musluğa gittiler.</span> <span xml:lang="tr">Koridorda ölü gibi ampuller yanıyordu.</span> <span xml:lang="tr">Böylesi daha iyi,</span> <span xml:lang="tr">yalağın pisliği görünmüyor. Yüzünü, saçlarını,</span> <span xml:lang="tr">gözlerini ısladı,</span> <span xml:lang="tr">silindi mendille.</span></p>

  <p class="block_11" xml:lang="tr">— Teşekkür ederim.</p>

  <p class="block_11"><span xml:lang="tr">Adam ses çıkarmadı.</span> <span xml:lang="tr">Niye teşekkür edersin bu itlere? Utanmıyorsun değil mi?.. Ne bileyim alışkanlık işte...</span> <span xml:lang="tr">Terbiyeliyiz ya!..</span> <span xml:lang="tr">Ondan da değil. Şaşkınlıktan. Kendine gelmişti iyice,</span> <span xml:lang="tr">adamın önü sıra giderken dimdik yürüyordu. Ağrılarını, sızılarını da unutmuştu.</span> <span xml:lang="tr">Kutsal bir</span> <span xml:lang="tr">evecenliğin mutluluk atışına döndürmeyi becermişti yüreğinin küt küt çarpmasını.</span> <span xml:lang="tr">Güçlüydü...</span> <span xml:lang="tr">Yıkın bakalım, nasıl yıkacaksınız beni? İtler!..</span> <span xml:lang="tr">Dayan bebeğim.</span> <span xml:lang="tr">Bırak mızmız romantikliği be. Ne bebeği imiş?..</span> <span xml:lang="tr">Çekirge kadar şey.</span> <span xml:lang="tr">Düşürse düşer;</span> <span xml:lang="tr">on tane daha doğururum. Rezil olurmuşum!</span> <span xml:lang="tr">Bu itlere mi?..</span> <span xml:lang="tr">Koridorun sonuna doğru sivil,</span> <span xml:lang="tr">bir-iki adımda öne geçti.</span> <span xml:lang="tr">Dikey bir koridora çıktılar.</span> <span xml:lang="tr">Karşıda,</span> <span xml:lang="tr">gündüz girdiği yan yana kapılardan birine yaklaşırken şöyle bir göz attı;</span> <span xml:lang="tr">uzak aralıklı birkaç ampulün ısıttığı loş koridorlar boşalmış gibiydi,</span> <span xml:lang="tr">gündüzki devinim yoktu.</span> <span xml:lang="tr">Daha çok bakınmasına kalmadan adam kapıyı açıp içeriyi gösterdi. Aydınlıktı içerisi. Ağır ağır, iki yanına bakınarak girdi.</span> <span xml:lang="tr">Kapı kapanmıştı ardından.</span> <span xml:lang="tr">Gündüz alıp dövdükleri oda değil burası,</span> <span xml:lang="tr">yanı belki.</span> <span xml:lang="tr">Hadi başlayın bakalım.</span> <span xml:lang="tr">Oldukça iyi döşenmiş bir</span> <span xml:lang="tr">büroydu.</span> <span xml:lang="tr">Ceviz yazı masası,</span> <span xml:lang="tr">maroken koltuklar,</span> <span xml:lang="tr">pencerelerde kadifeye benzer perdeler.</span> <span xml:lang="tr">Üç adam oturmuş Günsel</span><span xml:lang="tr">’</span><span xml:lang="tr">e bakıyorlardı.</span> <span xml:lang="tr">Biri yazı masasının ardındaydı, ikisi de maroken koltuklara ilişmişlerdi.</span> <span xml:lang="tr">Pek rahat görünmüyorlardı. Sinirli, gergindi yüzleri.</span> <span xml:lang="tr">Nasıl da birbirlerine benzer bu</span> <span xml:lang="tr">herifler.</span> <span xml:lang="tr">Nedir ortak yanları? Polislikleri.</span> <span xml:lang="tr">Sol koltuktaki sıska biraz. Hepsinden de yaşlı olmalı.</span> <span xml:lang="tr">Karşılarında durmuştu Günsel.</span> <span xml:lang="tr">Sıskası öndeki sandalyeyi gösterdi,</span> <span xml:lang="tr">otur anlamına.</span> <span xml:lang="tr">Oturdu.</span> <span xml:lang="tr">Bir süre daha öylece baktı herifler. Bu heriflerde de göz dikip bakma merakı! Akılları sıra ürkütecekler. Ezileceksin bakışlarının altında!..</span> <span xml:lang="tr">Şu masada oturanın gözlerine bak,</span> <span xml:lang="tr">kanlı kanlı. Rum meyhanecilere benziyor.</span> <span xml:lang="tr">Oriste paşam.</span> <span xml:lang="tr">Ne de benzettim ya,</span> <span xml:lang="tr">kurban olmuşlar. Onlar sevimlidir be.</span> <span xml:lang="tr">Gözlerinin içi güler.</span> <span xml:lang="tr">Bunların gözlerinde akrep,</span> <span xml:lang="tr">çiyan yatıyor. Bir bok da yattığı yok.</span> <span xml:lang="tr">Onlar da işte bunu yutturmak için bakıyorlar öyle ya... Pis deyyuslar!.. Ağzınıza hepinizin.</span> <span xml:lang="tr">Ya ağzınıza,</span> <span xml:lang="tr">ya mezarınıza sıçacak bu halk, görürsünüz.</span></p>

  <p class="block_11"><span xml:lang="tr">— Felsefe okumuşsun sen,</span> <span xml:lang="tr">değil mi?..</span></p>

  <p class="block_11"><span xml:lang="tr">Sağ marokendeki orta yaşlısıydı.</span> <span xml:lang="tr">Ne demeli bu herife?..</span> <span xml:lang="tr">Belli sonunun ne geleceği,</span> <span xml:lang="tr">bir de sen kışkırtma.</span></p>

  <p class="block_11"><span xml:lang="tr">— Öğrenciyim Felsefe</span><span xml:lang="tr">’</span><span xml:lang="tr">de,</span> <span xml:lang="tr">dedi yavaşça.</span> <span xml:lang="tr">Herif ekledi hemen:</span></p>

  <p class="block_11" xml:lang="tr">— Vatan hainliği mi öğretir insana felsefe?</p>

  <p class="block_11"><span xml:lang="tr">Buyur da yanıtla bu köpeği!..</span> <span xml:lang="tr">Ses çıkarmadan baktı adama.</span> <span xml:lang="tr">Öylece bakıştılar bir süre.</span> <span xml:lang="tr">Gözlerini hiç kaçırmıyordu adamdan.</span> <span xml:lang="tr">Besili,</span> <span xml:lang="tr">yağlı boyunu,</span> <span xml:lang="tr">kır düşmüş saçları,</span> <span xml:lang="tr">ince dudakları,</span> <span xml:lang="tr">yassı,</span> <span xml:lang="tr">etli burnu,</span> <span xml:lang="tr">ışıksız gözleri... Ah bir suratına tükürsem şu herifin.</span> <span xml:lang="tr">Polisle tartışmaya kalkar bazı aptallar. Ağabeyinden duymadın mı? Hem de kaç kez...</span> <span xml:lang="tr">Gözüne de dik dik bakma herifin öyle.</span></p>

  <p class="block_11"><span xml:lang="tr">— Kışkırtanlar var sizi.</span> <span xml:lang="tr">Hepsini biliyoruz biz.</span></p>

  <p class="block_11"><span xml:lang="tr">Önüne baktı Günsel.</span> <span xml:lang="tr">Bir sessizlik oldu,</span> <span xml:lang="tr">sonra yaşlıca herif,</span> <span xml:lang="tr">garip,</span> <span xml:lang="tr">çatallı bir sesle,</span> <span xml:lang="tr">Kürt, Arap karışığı bir ağızla:</span></p>

  <p class="block_11" xml:lang="tr">— Sizi kim taşviyk etti bu yola? dedi.</p>

  <p class="block_11"><span xml:lang="tr">Bizi kimse</span> <span xml:lang="tr">“</span><span xml:lang="tr">Taşviyyyk</span><span xml:lang="tr">”</span> <span xml:lang="tr">etmedi eşşoğlueşşek!..</span> <span xml:lang="tr">Bağıra çağıra,</span> <span xml:lang="tr">bütün inandığı doğruları söylemek geliyordu içinden.</span> <span xml:lang="tr">Heriflerin suratlarına tükürerek,</span> <span xml:lang="tr">hem de söve saya...</span> <span xml:lang="tr">Yapsana hadi. Ağabeyin de senin yüzüne tükürsün.</span> <span xml:lang="tr">Kendini doygun etmekten başka şey düşünmeyen aptal küçük-burjuva seni!</span> <span xml:lang="tr">Başını kaldırıp baktı yaşlı adama. Amma da ufacık gözleri...</span> <span xml:lang="tr">Yumuk...</span> <span xml:lang="tr">İsteksiz,</span> <span xml:lang="tr">ağır ağır konuşmaya başladı.</span></p>

  <p class="block_11"><span xml:lang="tr">— Kopça,</span> <span xml:lang="tr">düğme bakmaya gidiyordum Kapalıçarşı</span><span xml:lang="tr">’</span><span xml:lang="tr">ya.</span> <span xml:lang="tr">Gedikpaşa</span><span xml:lang="tr">’</span><span xml:lang="tr">dan geçiyordum, cipe sürüklediler sokakta.</span></p>
</body>
</html>
