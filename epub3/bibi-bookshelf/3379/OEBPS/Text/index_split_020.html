<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_11"><span xml:lang="tr">— Elli yeter,</span> <span xml:lang="tr">dedi,</span> <span xml:lang="tr">sağ ol.</span></p>

  <p class="block_11"><span xml:lang="tr">Bir yüzlüğü zorla tutuşturdu eline.</span> <span xml:lang="tr">Gülüyordu Günsel.</span></p>

  <p class="block_11"><span xml:lang="tr">— Kendini Vehbi Koç sanıyorsun galiba,</span> <span xml:lang="tr">dedi alaylı.</span> <span xml:lang="tr">Sonra aynı tatlılıkla, yüzlüğü göstererek ekledi.</span></p>

  <p class="block_11" xml:lang="tr">— Borç.</p>

  <p class="block_11"><span xml:lang="tr">Borç dedi mi kesindi. Maaşı aldığı gün öderdi hemen.</span> <span xml:lang="tr">Boşuna olmuştu Kenan</span><span xml:lang="tr">’</span><span xml:lang="tr">ın bu konudaki diretmeleri.</span> <span xml:lang="tr">Biraz daha yaklaştı duvara...</span> <span xml:lang="tr">Yöresini kollayıp fısıldadı.</span></p>

  <p class="block_11" xml:lang="tr">— Seviyorsun beni değil mi?</p>

  <p class="block_11" xml:lang="tr">Hüzünlü, duygulu baktı Günsel, Kenan güleceğini sanmıştı, şaşaladı. Anlamış gibi gülümsedi Günsel.</p>

  <p class="block_11" xml:lang="tr">— En az senin kadar, dedi.</p>

  <p class="block_11"><span xml:lang="tr">Suskun kaldılar kısa bir an.</span> <span xml:lang="tr">Günsel toparladı çabucak,</span> <span xml:lang="tr">uzattı elini:</span></p>

  <p class="block_11"><span xml:lang="tr">— Hadi güle güle canım,</span> <span xml:lang="tr">dedi.</span> <span xml:lang="tr">İyi şeyler düşün hep.</span> <span xml:lang="tr">Uyanmış gibiydi Kenan da... Sımsıkı tuttu elini Günsel</span><span xml:lang="tr">’</span><span xml:lang="tr">in,</span> <span xml:lang="tr">uzun süre bırakmadı.</span> <span xml:lang="tr">Kararsız bakıştılar yine bir an.</span></p>

  <p class="block_11" xml:lang="tr">— Yasak saatine kadar buradayım, dedi Kenan. Günsel karşı koyacak gibiyken kesin ekledi hemen:</p>

  <p class="block_11"><span xml:lang="tr">— Teşvikiye</span><span xml:lang="tr">’</span><span xml:lang="tr">ye gideceğim sonra da.</span> <span xml:lang="tr">Başını salladı Günsel gözlerini kırpıştırarak.</span></p>

  <p class="block_11" xml:lang="tr">— Seni bekleyeceğim orda.</p>

  <p class="block_11"><span xml:lang="tr">— Olur diyelim,</span> <span xml:lang="tr">dedi Günsel aynı hüzünlü gülümsemeyle,</span> <span xml:lang="tr">el sallayıp kayboldu duvarın ardında.</span></p>

  <p class="block_11"><span xml:lang="tr">Kenan bir süre kımıldamadan,</span> <span xml:lang="tr">dalgın kaldı öylece.</span> <span xml:lang="tr">Olur diyelim.</span> <span xml:lang="tr">Olmazsa? Ya hiç olmayacaksa artık? Duvardan içeri atlamak geçiyordu içinden.</span> <span xml:lang="tr">Güç tutuyordu kendini.</span> <span xml:lang="tr">Gürültüler,</span> <span xml:lang="tr">Çığlıklar,</span> <span xml:lang="tr">derinden bir marş sesi;</span> <span xml:lang="tr">Gazi Osman Paşa marşı, koro</span><span xml:lang="tr">ya benzer uğultular,</span> <span xml:lang="tr">bağ</span><span xml:lang="tr">rı</span><span xml:lang="tr">şmalar geliyordu bahçeden.</span> <span xml:lang="tr">En az senin kadar diyor. Her şeyi öğrenince de mi?..</span> <span xml:lang="tr">Dönüp baktı,</span> <span xml:lang="tr">aynı havadaydı sokak.</span> <span xml:lang="tr">Çocuklara öteberi uzatanlar,</span> <span xml:lang="tr">karşılıklı konuşmalar,</span> <span xml:lang="tr">askerlerde sessizlik.</span> <span xml:lang="tr">Sokak boyunca yürümeye başladı.</span> <span xml:lang="tr">Kapı önünde durup içeriye baktı uzun uzun.</span> <span xml:lang="tr">İçerideki</span> <span xml:lang="tr">her şeye imreniyordu.</span> <span xml:lang="tr">Yaşlanmışa sanki birden.</span> <span xml:lang="tr">Hem de şöyle böyle değil, yıllar bindirmişti üstüne...</span> <span xml:lang="tr">Bunlar genç işte!..</span> <span xml:lang="tr">Günsel genç...</span> <span xml:lang="tr">Sermet...</span> <span xml:lang="tr">İyi oğlan çıktı o da...</span> <span xml:lang="tr">Doğal değil mi?..</span> <span xml:lang="tr">Genç...</span> <span xml:lang="tr">Hem de ne talihli bunlar. Bizim öğrenciliğimizde nerdeydi böyle kavgalar? Bir Hatay sorunu atmışlardı.</span> <span xml:lang="tr">Bir de toplanıp bağıra bağıra yürürlerdi.</span> <span xml:lang="tr">“</span><span xml:lang="tr">Yurttaş Türkçe konuş</span><span xml:lang="tr">”</span> <span xml:lang="tr">diye. Zavallı azınlıklara sataşırlardı Beyoğlu</span><span xml:lang="tr">’</span><span xml:lang="tr">nda.</span> <span xml:lang="tr">Ha,</span> <span xml:lang="tr">bir de bizim fakültede</span> <span xml:lang="tr">ikide bir Mehmet Akif, Abdülhak Hamit törenleri yaparlardı.</span> <span xml:lang="tr">Kendini gösterme peşinde kızlı oğlanlı bir-iki zibidi...</span> <span xml:lang="tr">Hükümete sığıntı işlerdi tümü.</span> <span xml:lang="tr">Sonra gelsin tanışma, ayrılık çayları,</span> <span xml:lang="tr">baloları...</span> <span xml:lang="tr">Ona da biz uğramazdık ya...</span> <span xml:lang="tr">Yalnız bir kez Nermin çok istemişti.</span> <span xml:lang="tr">Daha o zaman belliydi bu kızın ne olduğu.</span> <span xml:lang="tr">Görecek nerde? Şimdi bile yitiriveriyorsun her şeyi bir gömüldün mü sıcak etine...</span> <span xml:lang="tr">Nasıl anlatacağım Günsel</span><span xml:lang="tr">’</span><span xml:lang="tr">e? Perçin... At kafandan.</span> <span xml:lang="tr">Kavgada değilsen bile yakınındasın.</span> <span xml:lang="tr">Bak şurası cephe.</span> <span xml:lang="tr">Çarpışıyor çocuklar.</span> <span xml:lang="tr">Dün de alanda vuruştular da sen...</span> <span xml:lang="tr">İyi oğlan çıktı Sermet.</span> <span xml:lang="tr">Ortalık kararmaya</span> <span xml:lang="tr">başlamıştı</span> <span xml:lang="tr">yavaş yavaş.</span> <span xml:lang="tr">Duvardan konuşan öğrenciler de kalmamıştı pek,</span> <span xml:lang="tr">yakınları da.</span> <span xml:lang="tr">Bir yaşlı kadın ilerde bekleyip duruyordu nedense. Biraz sonra o da uzaklaştı Beyazıt</span><span xml:lang="tr">’</span><span xml:lang="tr">a doğru. Askerler dolaşıyorlardı sert, sessiz.</span> <span xml:lang="tr">Üniversite</span> <span xml:lang="tr">Kitaplığı</span><span xml:lang="tr">’</span><span xml:lang="tr">nın</span> <span xml:lang="tr">kıyısındaki kuytu bir duvar dibine yaslandı Kenan. Ay</span><span xml:lang="tr">rı</span><span xml:lang="tr">lamıyordu bir türlü sokaktan.</span> <span xml:lang="tr">Sekizi geçiyordu.</span> <span xml:lang="tr">Işıklar yanmıştı. Biraz daha beklersem sokakta kalıp sıkıyönetimce tutuklanacağım.</span> <span xml:lang="tr">Nasıl bırakıp giderim? Yürüdü,</span> <span xml:lang="tr">biraz kapıya sokulayım dedi,</span> <span xml:lang="tr">erler karşı çıktılar hemen. Bir asteğmen yaklaştı.</span></p>

  <p class="block_11"><span xml:lang="tr">— Dolaşmayın buralarda,</span> <span xml:lang="tr">dedi.</span> <span xml:lang="tr">Yasak,</span> <span xml:lang="tr">sokulmayın.</span> <span xml:lang="tr">Saatine bir göz attı asteğmen:</span></p>

  <p class="block_11"><span xml:lang="tr">— Ateş emri verdi sıkıyönetim komutanı,</span> <span xml:lang="tr">dedi.</span> <span xml:lang="tr">Sokakta kalmayın,</span> <span xml:lang="tr">vakit doluyor.</span></p>

  <p class="block_11"><span xml:lang="tr">— Peki bunlar ne olacak? dedi Kenan.</span> <span xml:lang="tr">Bahçedekileri göstermişti başıyla sertçe. Asteğmen gözlerini</span> <span xml:lang="tr">kaçı</span><span xml:lang="tr">rı</span><span xml:lang="tr">yordu sürekli.</span> <span xml:lang="tr">Üzgün,</span> <span xml:lang="tr">işkilliydi belli ki...</span></p>

  <p class="block_11"><span xml:lang="tr">— Dağılacaklar,</span> <span xml:lang="tr">dedi yavaşça.</span></p>

  <p class="block_11" xml:lang="tr">— Dağılmayacaklar, dedi Kenan. Yemin ettiler. Asteğmen uzaklara bakıyordu, erler de tedirgindiler.</p>

  <p class="block_11" xml:lang="tr">— Ateş mi edeceksiniz? dedi Kenan.</p>

  <p class="block_11"><span xml:lang="tr">— Böyle şey sormayın,</span> <span xml:lang="tr">dedi sertçe.</span> <span xml:lang="tr">Hem gidin dedik size.</span> <span xml:lang="tr">Yasak işte biliyorsunuz.</span></p>

  <p class="block_11" xml:lang="tr">Sonra yumuşama gereğini duymuş gibi ekledi yavaşça:</p>

  <p class="block_11"><span xml:lang="tr">— Sizin çocukla</span><span xml:lang="tr">rı</span><span xml:lang="tr">nızsa bizim de kardeşlerimiz. Yasak ama!..</span></p>

  <p class="block_11"><span xml:lang="tr">Üniformasının düğmesi ile sinirli sinirli oynayarak uzaklaş</span><span xml:lang="tr">tı</span> <span xml:lang="tr">çabucak.</span> <span xml:lang="tr">Bizim çocuklarımız mı? Ne diyecekti ya? Biraz sıksan çocuğun olmaz mı Günsel senin? Günsel orda.</span> <span xml:lang="tr">Yaşlıları bırakmıyorlar oraya.</span> <span xml:lang="tr">Koca bir duvar çekilmiş aranıza,</span> <span xml:lang="tr">kör müsün? Yaklaşıp bakman bile suç.</span> <span xml:lang="tr">Bir sessizlik vardı içerde.</span> <span xml:lang="tr">İnce bir kız sesi geliyordu.</span> <span xml:lang="tr">Evecenlik dolu...</span> <span xml:lang="tr">Özgürlük, vatan, demokrasi,</span> <span xml:lang="tr">anayasa gibi sözcükler duyuluyordu aralıklı.</span> <span xml:lang="tr">Sonra yine koro başladı. Yine bir sessizlik.</span> <span xml:lang="tr">Birkaç subay bir şeyler söylüyordu çocuklara. Tepkiler, bağ</span><span xml:lang="tr">rı</span><span xml:lang="tr">şmalar,</span> <span xml:lang="tr">Osman Paşa marşı...</span> <span xml:lang="tr">Saate baktı Kenan,</span> <span xml:lang="tr">sekiz buçuğa yaklaşmıştı. Yarım saatte evi bulamazsam sıkıyönetimdeyiz bu gece. Acıya battı. Yıkılacaktı sanki bırakıp giderse.</span> <span xml:lang="tr">Gitmeyeceğim,</span> <span xml:lang="tr">dan dan vursunlar beni de bu sokakta. Bırak aptallığı da çek git burdan,</span> <span xml:lang="tr">gülünç olma!..</span> <span xml:lang="tr">Kimse vurmaz seni.</span> <span xml:lang="tr">Yarım saat sonra ağzına burnuna iki tokat,</span> <span xml:lang="tr">çullanıp cipe attıkları gibi tıkacaklar içeri. Ayılıp döndü,</span> <span xml:lang="tr">ağır ağır,</span> <span xml:lang="tr">koparak uzaklaşmaya başladı.</span> <span xml:lang="tr">Pencerelerde insan vardı. Çıksanıza sokaklara be!..</span> <span xml:lang="tr">Ne bakıyorsunuz ürkek ürkek,</span> <span xml:lang="tr">kapanmışsınız evlerinize? Korkaklar!</span> <span xml:lang="tr">Uzaklaştıkça,</span> <span xml:lang="tr">Osman Paşa marşı derinden yankılanıyordu. Aşağı sokağa saparken katılmış gibi oldu yüreği.</span> <span xml:lang="tr">Kavga filan da değil,</span> <span xml:lang="tr">bir tek Günsel vardı. Hüzünlü gülümseyerek</span> <span xml:lang="tr">öpücük gönderiyordu parmaklığın ardından.</span> <span xml:lang="tr">En az senin kadar diyor.</span> <span xml:lang="tr">Nasıl sever benim kadar? Sermet de iyi oğlan çıktı.</span> <span xml:lang="tr">Niye bıraktılar sanki o oğlanı da? Ne diyorsun? Araba bakacağım.</span> <span xml:lang="tr">Beşiktaş</span><span xml:lang="tr">’</span><span xml:lang="tr">a dönen bir taksi bulduğunda dokuza yirmi vardı.</span> <span xml:lang="tr">Sokaklar boşalmaya başlamıştı iyiden iyiye.</span> <span xml:lang="tr">Kenan</span><span xml:lang="tr">’</span><span xml:lang="tr">ı Teşvikiye</span><span xml:lang="tr">’</span><span xml:lang="tr">ye bırakıp Ihlamur</span><span xml:lang="tr">’</span><span xml:lang="tr">a inecekti adam.</span> <span xml:lang="tr">Hızla giderken şoför yolda birkaç kez söz attı. Bir</span> <span xml:lang="tr">şeyler söylemek,</span> <span xml:lang="tr">boşalmak istiyordu. Asıl gece çalışırmış.</span> <span xml:lang="tr">Çoluk çocuğunun nafakasıyla oynuyormuş bu sıkıyönetim.</span> <span xml:lang="tr">Suç öğrencilerdeymiş ya.</span> <span xml:lang="tr">Ne kadar sürermiş bu? Sen Hanya</span><span xml:lang="tr">’</span><span xml:lang="tr">yı,</span> <span xml:lang="tr">Konya</span><span xml:lang="tr">’</span><span xml:lang="tr">yı öğreninceye kadar,</span> <span xml:lang="tr">budala.</span> <span xml:lang="tr">Kenan gözlerini kapatıp sustu,</span> <span xml:lang="tr">adam dönüp baktı,</span> <span xml:lang="tr">o da sustu.</span> <span xml:lang="tr">Dokuza beş kala kapıdalardı. Apartmana girip de merdivenleri çıkarken bir baygınlık duydu içinde.</span> <span xml:lang="tr">Bir şey yememişti,</span> <span xml:lang="tr">dönecek gibi durdu.</span> <span xml:lang="tr">Her yer kapandı,</span> <span xml:lang="tr">ne yemeği? Uyuyacağım hemen. Başka çare var mı? Nasıl geçer sabaha dek bunca zaman?..</span> <span xml:lang="tr">Hemen uyumalıyım. Niye bir uyku ilacı almadım? Anahtarı kapıya uzatırken merdiven ışığı söndü, yordamla açtı kapıyı,</span> <span xml:lang="tr">girip örttü. Alacakaranlıktı içerisi.</span> <span xml:lang="tr">Camlardan benek benek uzak ışıklar vardı.</span> <span xml:lang="tr">Elektriği yakmak gelmiyordu içinden. Aydınlıkta iyice ortaya çıkacaktı yalnızlığı,</span> <span xml:lang="tr">Günsel</span><span xml:lang="tr">’</span><span xml:lang="tr">in yokluğu.</span> <span xml:lang="tr">Soycak fişli onlar... Günsel</span><span xml:lang="tr">’</span><span xml:lang="tr">i vururlarsa bu gece?..</span> <span xml:lang="tr">Ölümü düşündü.</span> <span xml:lang="tr">İçi yanıyordu.</span></p>

  <p class="block_12"><span class="text_2" xml:lang="tr"><br class="calibre2" /></span><span class="text_2" xml:lang="tr">XXVI</span></p>

  <p class="block_13"></p>

  <p class="block_11"><span xml:lang="tr">Bahçede,</span> <span xml:lang="tr">Beyazıt Alanı</span><span xml:lang="tr">’</span><span xml:lang="tr">na açık kapı yöresinde toplanmış,</span> <span xml:lang="tr">bağırıp çağıran, marşlar söyleyen kızlı erkekli kalabalık anlamsız görünmeye başlamıştı Günsel</span><span xml:lang="tr">’</span><span xml:lang="tr">e. Marşlara,</span> <span xml:lang="tr">bağrışmalara bir-iki o da karışmış,</span> <span xml:lang="tr">kanıksayıvermişti tezden. Daha başkaları da olmalıydı kanıksayan,</span> <span xml:lang="tr">çekip gidiyorlardı.</span> <span xml:lang="tr">Yeni gelenler vardı ardı arkası kesilmeden.</span> <span xml:lang="tr">Bir ateşli devinimle sürekli koşturan kızlı erkekli bir görevli çekirdeği,</span> <span xml:lang="tr">yeni gelenleri kazanıveriyor,</span> <span xml:lang="tr">kesintisiz,</span> <span xml:lang="tr">kopuksuz sürdürüp götürüyordu duygusal devinimi.</span> <span xml:lang="tr">Bir şey arıyor,</span> <span xml:lang="tr">bir şey bekliyor,</span> <span xml:lang="tr">bir şey soruyordu herkes. Arananı,</span> <span xml:lang="tr">bekleneni,</span> <span xml:lang="tr">sorulanı bilen hiç kimse de yoktu sanki!.. Senato sürekli toplantıdaymış köşedeki yapıda.</span> <span xml:lang="tr">Bazı çocuklar yapıya girip çıkıyor haber getiriyorlardı toplantı üstüne.</span> <span xml:lang="tr">Orduyla yazışmalar, söyleşmeler oluyormuş.</span> <span xml:lang="tr">Dünkü ölüleri istiyormuş senato.</span> <span xml:lang="tr">Öldürülmüş yüz öğrenci sözü dolaşıyordu.</span> <span xml:lang="tr">Kimsenin kesin bir şey bildiği yoktu bu konuda da. Fakülte</span><span xml:lang="tr">’</span><span xml:lang="tr">de öğretim üyesi bir bayan</span><span xml:lang="tr">la karşılaştı Günsel.</span> <span xml:lang="tr">Pek yakınlıkları yoktu ya,</span> <span xml:lang="tr">sevip saydığı bir kadındı. Ağlamaktan kıpkırmızıydı gözleri.</span> <span xml:lang="tr">Üzüntüyle başını sallayıp: — Ne olacak? dedi Günsel</span><span xml:lang="tr">’</span><span xml:lang="tr">e...</span></p>

  <p class="block_11"><span xml:lang="tr">Ne diyeceğini bilemedi Günsel.</span> <span xml:lang="tr">Bu da bana soruyor!</span> <span xml:lang="tr">Profesörler de bir şey bilmiyor demek!..</span> <span xml:lang="tr">Bileceklerini mi sanıyordun?..</span> <span xml:lang="tr">Sahneden tanıdığı ünlü tiyatro oyuncusu bir karı-kocayı gördü bir ara;</span> <span xml:lang="tr">kadın,</span> <span xml:lang="tr">saçlarını genç bir öğrenci gibi tepesinde toplayıp bağlayıvermiş,</span> <span xml:lang="tr">dolaşıp duruyordu ortalarda. Acıklı bir panayır havasındaydı her şey.</span> <span xml:lang="tr">Marşlar,</span> <span xml:lang="tr">söylevler, bağrışmalar, ağlaşmalar...</span> <span xml:lang="tr">Hele o ikide bir yinelenen Osman Paşa marşı...</span> <span xml:lang="tr">Nerden çıkmıştı bu da...</span> <span xml:lang="tr">Bir süre diretti söylememek için...</span> <span xml:lang="tr">Kardeş kardeşi vurur mu? Dün alanda üstümüze kurşun yağdıran,</span> <span xml:lang="tr">çocukları takır takır vuran itler kardeşimiz mi bizim?..</span> <span xml:lang="tr">Değil ki vurdular...</span> <span xml:lang="tr">O da katıldı sonunda bir-iki kez marş söyleyenlere.</span> <span xml:lang="tr">Öğrenciler parmaklıklara çıkıp alana,</span> <span xml:lang="tr">halka bağırıyorlardı. Ankara</span><span xml:lang="tr">’</span><span xml:lang="tr">da da kanlı olaylar oluyormuş,</span> <span xml:lang="tr">öğrenciler kurşunlanmış...</span> <span xml:lang="tr">Bir genç kızı kör etmişler...</span> <span xml:lang="tr">Yaralı,</span> <span xml:lang="tr">ölü sayısı değişik biçimlerde ağızdan ağıza dolaşıyordu. Bir kuşku uyanmaya başlamıştı içinde;</span> <span xml:lang="tr">inanamıyordu sanki.</span> <span xml:lang="tr">İnanmaz olur muyum, inanıyorum da...</span> <span xml:lang="tr">Yalancı bir şey dolanıp duruyor orta yerde...</span> <span xml:lang="tr">Sağa sola koşturan tanıdık tanımadık öğrencilere bir süre daha baktı.</span> <span xml:lang="tr">Sıvışır gibi yavaşça uzaklaştı kalabalıktan.</span> <span xml:lang="tr">Gerilerde,</span> <span xml:lang="tr">kuleye yakın bir yerde,</span> <span xml:lang="tr">çamlar altında, gözden uzak kalmış bir banka yorgun bıraktı kendisini.</span> <span xml:lang="tr">Dayak sızılarını bile unutturan bir ağırlık bastı yüreğine.</span> <span xml:lang="tr">Şimdi daha iyi anlıyordu,</span> <span xml:lang="tr">Kenan</span><span xml:lang="tr">’</span><span xml:lang="tr">la konuşup bahçeye döndüğünden beri barışık değildi içi ile.</span> <span xml:lang="tr">Palavramdan geçilmiyor ya, kişisel sorunlarım ağır basıyor hep!..</span> <span xml:lang="tr">Kendine kızıyordu,</span> <span xml:lang="tr">Kenan</span><span xml:lang="tr">’</span><span xml:lang="tr">a kızıyordu, en çok Handan</span><span xml:lang="tr">’</span><span xml:lang="tr">a kızıyordu.</span> <span xml:lang="tr">Zevzek karı,</span> <span xml:lang="tr">bir bok olmaz ondan!..</span> <span xml:lang="tr">Öyle bir etkiledi ki beni,</span> <span xml:lang="tr">güç duruma soktu sonunda...</span> <span xml:lang="tr">Bende sersemlik,</span> <span xml:lang="tr">ne var o yalanı söyleyecek?.. İyice yalana alıştık.</span> <span xml:lang="tr">Çok mu önemli buraya gelirken evden kimlerle çıktığım? Ne olmuş çocuklarla dedikse?.. Asıl sersem, benim</span> <span xml:lang="tr">erkeğim olacak o koca bebek...</span> <span xml:lang="tr">Hemen diker kulaklarını:</span> <span xml:lang="tr">Kim çocuklar? Cehennemin dibi...</span> <span xml:lang="tr">Kimse kim...</span> <span xml:lang="tr">Sermetler deyiverseydim ya,</span> <span xml:lang="tr">ne olurdu sanki.</span> <span xml:lang="tr">Ne bileyim, öyle ballandırdı ki kara domuz,</span> <span xml:lang="tr">üzülüp yıkılmasından korktum;</span> <span xml:lang="tr">yapayalnız da şimdi.</span> <span xml:lang="tr">Sermetler</span><span xml:lang="tr">’</span><span xml:lang="tr">in kavgasına atıldığımı öğrenince bayılacak gibi olmuş koca adam!</span> <span xml:lang="tr">Handan da çok üzülmüş ağzından kaçırdığına.</span> <span xml:lang="tr">Bayılsaydı utanmadan! Çok umurumdaydı Sermetler.</span> <span xml:lang="tr">Ne çirkin,</span> <span xml:lang="tr">ne iğrenç şey be;</span> <span xml:lang="tr">kavgada da kıskançlık kollayacağız.</span> <span xml:lang="tr">Sermet</span><span xml:lang="tr">’</span><span xml:lang="tr">i gördüm mü,</span> <span xml:lang="tr">görmedim mi o kargaşada,</span> <span xml:lang="tr">onu da bilmiyorum ya; görsem atılmayacak mıyım sevgilimi küstürür</span><span xml:lang="tr">üm diye? Küçük -burjuvalığın da</span> <span xml:lang="tr">böylesine aşağılığı...</span> <span xml:lang="tr">Cehenneme öyle sevgili!..</span> <span xml:lang="tr">Nasıl da seviyorum... Daha söylerken o yalanı pişman oldum;</span> <span xml:lang="tr">iş işten geçti yoksa.</span> <span xml:lang="tr">Sonra da bir sürü övgü düzdüm Sermet</span><span xml:lang="tr">’</span><span xml:lang="tr">e o kızgınlıkla...</span> <span xml:lang="tr">İyi ettim. Anlasın o da sevmediğimiz erkeklerin,</span> <span xml:lang="tr">kadınların da yiğit olabileceğini.</span> <span xml:lang="tr">Beş-on saat müdüriyette konakladılar diye yiğit mi oldu Sermet?..</span> <span xml:lang="tr">Ne kolay yiğit devrimci olmak! Baştan beri yürekli davrandı ya...</span> <span xml:lang="tr">Övdü beni,</span> <span xml:lang="tr">onurlandırdı da,</span> <span xml:lang="tr">etkisinde kaldım demiyorsun açıkça da.</span> <span xml:lang="tr">Onun da payı var belki...</span> <span xml:lang="tr">Payı mayı değil... İnsanın güveni artıyor kendine...</span> <span xml:lang="tr">Hele beklemediği bir anda,</span> <span xml:lang="tr">ummadığı birinden gelirse övgü...</span> <span xml:lang="tr">Hele bir de boynuna sarılarak!..</span> <span xml:lang="tr">İtelese miydim çocuğu -iteledik de ya-</span> <span xml:lang="tr">öyle kardeşçe,</span> <span xml:lang="tr">arkadaşça sarıldı ki birden!</span> <span xml:lang="tr">Tıpkı plajdaki odacıkta... İçine şimdi plajdaki odacığının da... Apayrı nitelikte şeyler...</span> <span xml:lang="tr">Kafan metafizik... Kurtulamıyorsun...</span> <span xml:lang="tr">Bilincindeyim işte...</span> <span xml:lang="tr">Birden olmuyor,</span> <span xml:lang="tr">ne yapayım? Teyzesi odaya girip de ürkek seslendiğinde gözlerini açıp şaşkın bakınmıştı Günsel.</span></p>

  <p class="block_11"><span xml:lang="tr">— Ne var? demişti,</span> <span xml:lang="tr">tersler gibi...</span> <span xml:lang="tr">Kadıncağız bir an çekingen kalmış:</span></p>

  <p class="block_11"><span xml:lang="tr">— Uyu istersen, demişti, şey... Sermetler geldi de... Sermetler mi? Saate bakmak için kolunu oynatınca sırtınd</span><span xml:lang="tr">a</span><span xml:lang="tr">,</span> <span xml:lang="tr">omzunda depreşen acılarla birlikte olaylar da canlanıverdi kafasında... Yavaşça doğruldu...</span> <span xml:lang="tr">Bir pike vardı üstünde. Teyzem</span> <span xml:lang="tr">çekmiştir.</span> <span xml:lang="tr">Giysileriyle idi,</span> <span xml:lang="tr">sabah yattığı gibi...</span> <span xml:lang="tr">Herkesi bıraktılar demek... Sevindim buna...</span> <span xml:lang="tr">Gözlerini ovuşturarak havluya uzanırken içine işleyen bir acıyla duraladı yine...</span> <span xml:lang="tr">Vay canına... Acıkmışım da...</span> <span xml:lang="tr">Tok mu olacaktım? Kenan</span><span xml:lang="tr">’</span><span xml:lang="tr">a telefon edip işe gitmeli.</span> <span xml:lang="tr">Kovulacağız sonunda!..</span> <span xml:lang="tr">Omzunda havlu,</span> <span xml:lang="tr">çıktı odadan. Üstündeki ağırlığı atamamıştı daha.</span> <span xml:lang="tr">Hafiften bir bulantı başlamış</span><span xml:lang="tr">tı,</span> <span xml:lang="tr">başı da dönüyordu.</span> <span xml:lang="tr">Salondan sesler geliyordu.</span> <span xml:lang="tr">Sermetler kim? Muslukta yüzüne çabucak su vurup</span> <span xml:lang="tr">kurulandı.</span> <span xml:lang="tr">Islak saçlarını elleriyle geriye attı, yürüdü. Salona girince şaşırdı birden.</span> <span xml:lang="tr">Bir kız,</span> <span xml:lang="tr">üç oğlan ayağa fırlamışlardı. Ciddi, saygılı!..</span> <span xml:lang="tr">İki oğlanı şöyle bir tanıyordu yalnızca.</span></p>

  <p class="block_11"><span xml:lang="tr">— Merhaba,</span> <span xml:lang="tr">dedi Günsel,</span> <span xml:lang="tr">hoş geldiniz...</span></p>

  <p class="block_11"><span xml:lang="tr">Kimsenin bir demesine kalmadan pencere önündeki Sermet takım komutanı gibi yürüdü,</span> <span xml:lang="tr">birden sarıldı.</span> <span xml:lang="tr">Neye uğradığını bilememişti Günsel.</span> <span xml:lang="tr">Öylesine canı yanmışa ki Sermet</span><span xml:lang="tr">’</span><span xml:lang="tr">in kolları sırtına değince,</span> <span xml:lang="tr">güç tuttu kendini bağırmamak için. Tedirgin bir direnişle kurtuldu.</span> <span xml:lang="tr">Bozulur gibi olmuştu Sermet de.</span></p>

  <p class="block_11"><span xml:lang="tr">— Kusura bakma Sermetciğim,</span> <span xml:lang="tr">dedi.</span> <span xml:lang="tr">Sırtım biraz şey de!..</span> <span xml:lang="tr">Bu sözler, Günsel</span><span xml:lang="tr">’</span><span xml:lang="tr">in yüzündeki saklanamayan acılı anlatım,</span></p>

  <p class="block_11"><span xml:lang="tr">Sermet</span><span xml:lang="tr">’</span><span xml:lang="tr">in duygululuğunu daha da artırmıştı:</span></p>

  <p class="block_11"><span xml:lang="tr">— Buluştuğumuzdan beri sözünü ediyoruz senin,</span> <span xml:lang="tr">dedi.</span> <span xml:lang="tr">Duraladı,</span> <span xml:lang="tr">ciddi, saygılı baktı.</span></p>

  <p class="block_11"><span xml:lang="tr">— Çok korktuk senin için,</span> <span xml:lang="tr">dedi.</span> <span xml:lang="tr">Hiç kimse senin kadar yürekli çıkmadı.</span></p>

  <p class="block_11"><span xml:lang="tr">Ne diyeceğini bilmeden şaşkın,</span> <span xml:lang="tr">utangaç kaldı Günsel.</span> <span xml:lang="tr">Gülümsemeye çalışarak kekeler gibi:</span></p>

  <p class="block_11"><span xml:lang="tr">— Büyütme Allah aşkına,</span> <span xml:lang="tr">dedi,</span> <span xml:lang="tr">ne yaptık ki?</span></p>

  <p class="block_11"><span xml:lang="tr">— Hücrelerdeydik biz,</span> <span xml:lang="tr">dedi Sermet.</span></p>

  <p class="block_11" xml:lang="tr">Kapı yanında duran çiçek bozuğu oğlanı gösterdi başı ile:</p>

  <p class="block_11"><span xml:lang="tr">— Özkan da gördü...</span> <span xml:lang="tr">Canavar gibi heriflerle boğuştun,</span> <span xml:lang="tr">ne yapacaktın daha. Bir sırtındaki acıyla kurtuldunsa...</span> <span xml:lang="tr">Gık diyemedik biz...</span></p>

  <p class="block_11"><span xml:lang="tr">Başını önüne eğdi yavaşça,</span> <span xml:lang="tr">içtenlikle mırıldandı:</span></p>

  <p class="block_11" xml:lang="tr">— Utanıyorum vallahi...</p>

  <p class="block_11"><span xml:lang="tr">Yüzü sararmış</span><span xml:lang="tr">tı</span> <span xml:lang="tr">Sermet</span><span xml:lang="tr">’</span><span xml:lang="tr">in.</span> <span xml:lang="tr">Boynuna,</span> <span xml:lang="tr">göğsüne yayılmış tırmıklar, sıyrıklar, çizikler,</span> <span xml:lang="tr">yer yer morluklar vardı...</span> <span xml:lang="tr">İyice şaşaladı Günsel.</span> <span xml:lang="tr">Demek o olayı... Ayrıntılarıyla yeniden anlatmaya başladı Sermet.</span> <span xml:lang="tr">Özkan da karışıyordu arada. Hücrelerdeki deliklerden bakıyorlarmış...</span> <span xml:lang="tr">Günsel kapattırmak,</span> <span xml:lang="tr">kısa kestirmek istedikçe daha da ballandırdılar.</span> <span xml:lang="tr">Hoşlanıyor insan ne olsa!..</span> <span xml:lang="tr">Övgüler</span><span xml:lang="tr">d</span><span xml:lang="tr">en kolla kendini!..</span> <span xml:lang="tr">Bu övgü mü ağbinin dediği? Kendinden başka kimsenin sözünü ettiğini gördün mü Sermet</span><span xml:lang="tr">’</span><span xml:lang="tr">in,</span> <span xml:lang="tr">nerden esti böyle? Etkilenmiş olacak.</span> <span xml:lang="tr">Oyunsa?.. Niye kalksın oyuna? Beni mi avlayacak?..</span> <span xml:lang="tr">Duygulanmış belli ki, içtenlikle konuşuyor.</span> <span xml:lang="tr">Duygulanan sensin asıl!.</span></p>

  <p class="block_11"><span xml:lang="tr">— Bırakın artık da bundan sonrasına bakalım,</span> <span xml:lang="tr">dedi Günsel.</span> <span xml:lang="tr">Kızarmıştı söylerken de. Alçakgönüllülük gösterisi gibi mi</span> <span xml:lang="tr">oluyor?..</span> <span xml:lang="tr">Çocukların hepsi güç tuttukları evecenlik içindeydiler.</span> <span xml:lang="tr">Sabahtan beri bahçedeymişler.</span> <span xml:lang="tr">Yarışır gibi bir solukta özetleyiverdiler o gün olan bitenle</span><span xml:lang="tr">ri.</span> <span xml:lang="tr">Dünkü pısırıklar bile aslanmış bugün!.. Günsel</span><span xml:lang="tr">’</span><span xml:lang="tr">in de gözleri dolacaktı nerdeyse. Öyle bir duygululuk yayıldı ki odaya.</span></p>

  <p class="block_11"><span xml:lang="tr">— Hadi,</span> <span xml:lang="tr">diyordu Sermet,</span> <span xml:lang="tr">hazırlan,</span> <span xml:lang="tr">gidelim...</span> <span xml:lang="tr">Bir sürü iş bekliyor...</span></p>

  <p class="block_11"><span xml:lang="tr">Diyecek söz kalmamıştı Günsel</span><span xml:lang="tr">’</span><span xml:lang="tr">e.</span> <span xml:lang="tr">Kalktı,</span> <span xml:lang="tr">içeri geçecekti ki içindeki kazıntıyla durdu birden;</span> <span xml:lang="tr">kızardı,</span> <span xml:lang="tr">gülmeye vurarak:</span></p>

  <p class="block_11"><span xml:lang="tr">— Yalnız,</span> <span xml:lang="tr">dedi,</span> <span xml:lang="tr">kusura bakmayın çocuklar...</span> <span xml:lang="tr">Çok açım,</span> <span xml:lang="tr">bildiğiniz gibi değil... Dün de bir şey yemedim,</span> <span xml:lang="tr">diyecekti,</span> <span xml:lang="tr">demedi;</span> <span xml:lang="tr">al bir yiğitlik övgüsü daha!.. Odadaki kıza döndü:</span></p>

  <p class="block_11"><span xml:lang="tr">— Yardım ederseniz hep birlikte yiyelim...</span> <span xml:lang="tr">Mutfak orda...</span> <span xml:lang="tr">Ne olduğunu da bilmiyorum ya...</span></p>

  <p class="block_11"><span xml:lang="tr">Çocuklar karşı çıktılar.</span> <span xml:lang="tr">Hemen gitmeleri gerekmiş,</span> <span xml:lang="tr">aç değillermiş. Sermet Sermediğini gösteriverdi o arada...</span></p>

  <p class="block_11"><span xml:lang="tr">— Siz gidin,</span> <span xml:lang="tr">dedi,</span> <span xml:lang="tr">ben Günsel</span><span xml:lang="tr">’</span><span xml:lang="tr">i alıp gelirim...</span> <span xml:lang="tr">Ekledi hemen de:</span></p>

  <p class="block_11" xml:lang="tr">— Zaten ben de çok açım.</p>

  <p class="block_11"><span xml:lang="tr">Ne desindi Günsel? Kalsın,</span> <span xml:lang="tr">ne yapalım,</span> <span xml:lang="tr">hiç mi yemek yemedi burada? Hele böyle bir günde!..</span> <span xml:lang="tr">Masayı hazırlarken Nahide Hanım yadırgamış gibiydi yalnız... Asıl yadırgayan da...</span> <span xml:lang="tr">Tam yemektelerken çat kapı,</span> <span xml:lang="tr">Handan daldı içeri fırtına gibi...</span></p>

  <p class="block_11"><span xml:lang="tr">— Kız rospik,</span> <span xml:lang="tr">diye atıldı.</span></p>

  <p class="block_11" xml:lang="tr">— Aman Handancığım...</p>

  <p class="block_11"><span xml:lang="tr">Elleriyle göğüsleyip karşı çıkarak güç kurtuldu Günsel.</span> <span xml:lang="tr">Nedenini öğrenince bir süre üzgün baktı Handan...</span></p>

  <p class="block_11"><span xml:lang="tr">— Oh olsun eşşek karı,</span> <span xml:lang="tr">dedi,</span> <span xml:lang="tr">dilimde tüy bitti...</span></p>

  <p class="block_11"><span xml:lang="tr">Soğuk soğuk Sermet</span><span xml:lang="tr">’</span><span xml:lang="tr">e baktı bir,</span> <span xml:lang="tr">sonra yine Günsel</span><span xml:lang="tr">’</span><span xml:lang="tr">e dönerken anlamlı:</span></p>

  <p class="block_11" xml:lang="tr">— Ne mutlu ki bu kadarla kurtardın, dedi...</p>

  <p class="block_11"><span xml:lang="tr">Yüreği hop etmişti Günsel</span><span xml:lang="tr">’</span><span xml:lang="tr">in,</span> <span xml:lang="tr">öyle korkuyordu ki bir zevzeklik etmesinden. Sermet</span><span xml:lang="tr">’</span><span xml:lang="tr">le bahçeye gideceklerini öğrenince iyice tepesi atmıştı Handan</span><span xml:lang="tr">’</span><span xml:lang="tr">ın. Vurdu vuracaktı her şeyi ortaya.</span> <span xml:lang="tr">Ne olacağı belli mi imiş bugün de,</span> <span xml:lang="tr">daha kötü olabilirmiş.</span> <span xml:lang="tr">Evden çıkmasınmış Günsel. Aşağıdan aldı,</span> <span xml:lang="tr">övmeye başladı Handan</span><span xml:lang="tr">’</span><span xml:lang="tr">ı. Yürektendi yaptığı övgü aslında ya,</span> <span xml:lang="tr">tam bu sıra</span> <span xml:lang="tr">başlaması bir oyun gibi gelmişti kendine de.</span> <span xml:lang="tr">Etkisi olmadı da değil... Acılı bir mutlulukla karşılıklı anlatarak dünkü olayları yeniden yaşadılar kısa bir süre:</span></p>

  <p class="block_11" xml:lang="tr">— Bir taş indirdim ki herifin beline, canıma değdi oh, diyordu Handan... Vallahi ölüm mölüm hiçbir şey görünmüyor insanın gözüne...</p>

  <p class="block_11"><span xml:lang="tr">Yemekten sonra odaya geçince Handan hemen peşinden geldi Günsel</span><span xml:lang="tr">’</span><span xml:lang="tr">in,</span> <span xml:lang="tr">dün akşam Kenan</span><span xml:lang="tr">’</span><span xml:lang="tr">la karşılaşmalarını,</span> <span xml:lang="tr">Kenan</span><span xml:lang="tr">’</span><span xml:lang="tr">ın bitikliğini öylesine ballandırarak anlattı ki...</span> <span xml:lang="tr">Hele Günsel</span><span xml:lang="tr">’</span><span xml:lang="tr">in Ser</span><span xml:lang="tr">metler</span><span xml:lang="tr">’</span><span xml:lang="tr">i görüp de kavgaya atıldığını söyleyince... Ne bilsinmiş o aslında hiçbir kötülük düşünmemiş söylerken...</span> <span xml:lang="tr">Bir de kötülük düşünseydi bari...</span> <span xml:lang="tr">Öyle belli ki Kenan</span><span xml:lang="tr">’</span><span xml:lang="tr">ı kışkırttığı.</span> <span xml:lang="tr">Biraz söylendi Günsel... Sırtına bakmak istedi Handan.</span> <span xml:lang="tr">Yok önemli bir şey deyip bırakmadı hırsından. Kendi de bilmiyordu daha ne oldu</span><span xml:lang="tr">ğunu.</span> <span xml:lang="tr">Yıkanmak,</span> <span xml:lang="tr">çamaşır değiştirmek geldi aklına...</span> <span xml:lang="tr">Tam sırası!..</span> <span xml:lang="tr">Handan sürekli dırdır edip duruyordu.</span> <span xml:lang="tr">Yatmalıymış bugün;</span> <span xml:lang="tr">i</span><span xml:lang="tr">ş açacakmış başına.</span> <span xml:lang="tr">Olacak şey değildi ya,</span> <span xml:lang="tr">söyleyip duruyordu işte...</span> <span xml:lang="tr">Günsel</span><span xml:lang="tr">’</span><span xml:lang="tr">in aldırmadığını görünce iyice kızdı sonunda.</span></p>

  <p class="block_11"><span xml:lang="tr">— Gidiyorum ben,</span> <span xml:lang="tr">dedi,</span> <span xml:lang="tr">yürüdü kapıya...</span></p>

  <p class="block_11"><span xml:lang="tr">— Saçmalama,</span> <span xml:lang="tr">dedi Günsel,</span> <span xml:lang="tr">dur da çıkalım işte...</span></p>

  <p class="block_11"><span xml:lang="tr">— Durmayacağım, dedi hırsla... Bu oğlanla çık sen!.. Başına bir şey gelsin de o zaman görürüm...</span> <span xml:lang="tr">Katır inadı karı...</span></p>

  <p class="block_11"><span xml:lang="tr">Bazı nasıl da çekilmez oluyor bu kız.</span> <span xml:lang="tr">Saçmacı,</span> <span xml:lang="tr">kıskanç,</span> <span xml:lang="tr">kötü huylu... Asıl kendisi inatçı katırdı ya...</span> <span xml:lang="tr">Hep kendini çirkin sanmaktan bunlar!.. İstemediği olmuştu Günsel</span><span xml:lang="tr">’</span><span xml:lang="tr">in;</span> <span xml:lang="tr">Sermet</span><span xml:lang="tr">’</span><span xml:lang="tr">le çıkıp ikisi gitmişlerdi bahçeye.</span> <span xml:lang="tr">Hem de Handan</span><span xml:lang="tr">’</span><span xml:lang="tr">ın tepkisiyle daha da sivrileşerek...</span> <span xml:lang="tr">Yolda özellikle kuşkulu incelemişti Sermet</span><span xml:lang="tr">’</span><span xml:lang="tr">i; en küçük bir sululuğu,</span> <span xml:lang="tr">sırnaşıklığı olmamıştı.</span> <span xml:lang="tr">Saygılı,</span> <span xml:lang="tr">ağırbaşlı,</span> <span xml:lang="tr">sinirli bir dalgınlıkta ara sıra...</span> <span xml:lang="tr">Tek tük sözcüklerden öte konuşma da geçmemişti. Sonuna kadar diretmekten söz etti bir ara. Aslında kesin bir yargıya varamamanın buna</span><span xml:lang="tr">l</span><span xml:lang="tr">ımındaydı o da.</span> <span xml:lang="tr">Bir şey diyemiyordu Günsel de.</span> <span xml:lang="tr">Öyle bulanık ki her şey... Sonuna kadar diretmek iyi de,</span> <span xml:lang="tr">sonu nedir? Kim biliyor ki onu biz bilelim? Olayların akışına mı bırakacağız? İster istemez.</span> <span xml:lang="tr">Bir şu kara çarşaf yırtılsa altında ne fingir fingir taze yosma çıkacağı belli olmaz demişti,</span> <span xml:lang="tr">Baba bir gün yarı alaylı.</span> <span xml:lang="tr">Kara çarşaflı kadına benzettiği Türkiye</span><span xml:lang="tr">’</span><span xml:lang="tr">ydi.</span> <span xml:lang="tr">Yırtılacak mı bu kara</span> <span xml:lang="tr">çarşaf? Dolmuştan Laleli</span><span xml:lang="tr">’</span><span xml:lang="tr">de inmişler,</span> <span xml:lang="tr">Fen,</span> <span xml:lang="tr">Edebiyat Fakülteleri</span><span xml:lang="tr">’</span><span xml:lang="tr">nin ardındaki sokaklardan Beyazıt</span><span xml:lang="tr">’</span><span xml:lang="tr">a yürüyorlardı.</span> <span xml:lang="tr">Vezneciler</span><span xml:lang="tr">’</span><span xml:lang="tr">de zırhlı araçlar, tanklar, cipler dizilmişti.</span> <span xml:lang="tr">Yollar palet izleriyle oyuk oyuktu.</span> <span xml:lang="tr">Silahlı,</span> <span xml:lang="tr">çelik miğferli askerler dolaşıyordu. Alana yaklaşırlarken Sermet durdu birden:</span></p>

  <p class="block_11" xml:lang="tr">— Sana bir şey diyeceğim, dedi.</p>

  <p class="block_11"><span xml:lang="tr">Canı sıkılmıştı Günsel</span><span xml:lang="tr">’</span><span xml:lang="tr">in.</span> <span xml:lang="tr">Başladı işte...</span> <span xml:lang="tr">Ses çıkarmadan bekledi.</span> <span xml:lang="tr">Bir-iki adım attı Sermet,</span> <span xml:lang="tr">sessiz,</span> <span xml:lang="tr">işkilli...</span> <span xml:lang="tr">Daha da artmıştı Günsel</span><span xml:lang="tr">’</span><span xml:lang="tr">in tedirginliği.</span> <span xml:lang="tr">Ne olur bu tadı havayı bozmasa...</span></p>

  <p class="block_11"><span xml:lang="tr">— Kenan</span><span xml:lang="tr">’</span><span xml:lang="tr">la evlenecek misin?</span></p>

  <p class="block_11"><span xml:lang="tr">Ne demeli şimdi buna? Terslesen olmaz...</span> <span xml:lang="tr">Yumuşak, arkadaşça:</span></p>

  <p class="block_11" xml:lang="tr">— Şimdi sırası mı bunların Sermet? dedi...</p>

  <p class="block_11"><span xml:lang="tr">— Yanlış anlama beni,</span> <span xml:lang="tr">dedi birden...</span> <span xml:lang="tr">Sesi titriyor gibiydi...</span></p>

  <p class="block_11"><span xml:lang="tr">— Çoktandır düşünüyordum söylemeyi ya...</span> <span xml:lang="tr">Kızıyordum da sana...</span> <span xml:lang="tr">Bana ne deyip geçiyordum...</span></p>

  <p class="block_11" xml:lang="tr">Duygululuğunu örtmeye çalışarak yavaşça ekledi:</p>

  <p class="block_11"><span xml:lang="tr">— Diyemiyorum artık...</span> <span xml:lang="tr">Uyarma görevinden kaçıyormuşum gibi... Durup baktı Günsel</span><span xml:lang="tr">’</span><span xml:lang="tr">e...</span> <span xml:lang="tr">Günsel de duygulanmıştı nedenini bilmeden...</span></p>

  <p class="block_11"><span xml:lang="tr">— Evlenin,</span> <span xml:lang="tr">dedi Sermet,</span> <span xml:lang="tr">bir an önce evlenin...</span></p>

  <p class="block_11" xml:lang="tr">Günsel bir şey demedi. Anlamını çözmeye çalışıyordu. Anlamı var mı? İyiliğime konuşuyor kendince.</p>

  <p class="block_11"><span xml:lang="tr">— Her yerde birliktesiniz...</span> <span xml:lang="tr">Sözünü etmeyen yok...</span> <span xml:lang="tr">Bilirsin ben aldırmam böyle şeye...</span></p>

  <p class="block_11" xml:lang="tr">Söyleyip söylememe arası kaldı bir:</p>

  <p class="block_11"><span xml:lang="tr">— Evliymiş,</span> <span xml:lang="tr">çocuğu varmış bir de,</span> <span xml:lang="tr">diye ekledi yavaşça...</span> <span xml:lang="tr">Kötü niyetime verme sakın...</span> <span xml:lang="tr">Sen pek tanımazsın,</span> <span xml:lang="tr">erkekleri...</span> <span xml:lang="tr">Göründükleri gibi değillerdir... Benden kötüleri de var...</span></p>

  <p class="block_11"><span xml:lang="tr">Daha bir şeyler söyleyecekti belki de,</span> <span xml:lang="tr">Günsel tedirginlikle kesip bağladı hemen.</span></p>

  <p class="block_11"><span xml:lang="tr">— Sağ ol,</span> <span xml:lang="tr">uyarın için...</span> <span xml:lang="tr">dedi.</span> <span xml:lang="tr">Sırasında düşüneceğim bunla</span><span xml:lang="tr">rı</span> <span xml:lang="tr">da,</span> <span xml:lang="tr">şimdi işimize gelelim.</span></p>

  <p class="block_11"><span xml:lang="tr">Bozulmuş gibiydi Sermet.</span> <span xml:lang="tr">Gönlünü almak geliyordu içinden</span> <span xml:lang="tr">Günsel’i</span><span xml:lang="tr">n.</span></p>

  <p class="block_11"><span xml:lang="tr">— Nasıl davranacağız? dedi.</span> <span xml:lang="tr">Bir kara</span><span xml:lang="tr">rı</span><span xml:lang="tr">nız filan var mı? Ya da senin bir düşündüğün?..</span></p>

  <p class="block_11"><span xml:lang="tr">Zırhlı araçla</span><span xml:lang="tr">rı</span> <span xml:lang="tr">gösterdi.</span></p>

  <p class="block_11" xml:lang="tr">— Baksana nasıl bekliyor adamlar.</p>

  <p class="block_11"><span xml:lang="tr">Günsel</span><span xml:lang="tr">’</span><span xml:lang="tr">in de tanıdığı birkaç ad verdi çabucak;</span> <span xml:lang="tr">güvenebilirmiş bunlara... Olayları izleyip yerinde bilinçli atılacaklarmış...</span></p>

  <p class="block_11"><span xml:lang="tr">Yuvarlak şeylerdi söylediği.</span> <span xml:lang="tr">Başka ne diyecek? Gönlünü aldık işte Sermet</span><span xml:lang="tr">’</span><span xml:lang="tr">in, kırılmasın!.. Alan kıyılarındaki halk,</span> <span xml:lang="tr">gözlerini Üniversite bahçesine dikmiş bakıyor,</span> <span xml:lang="tr">marş sesleri yayılıyordu alana.</span> <span xml:lang="tr">Biz de geldik işte!.. Aklı Kenan</span><span xml:lang="tr">’</span><span xml:lang="tr">daydı Günsel</span><span xml:lang="tr">’</span><span xml:lang="tr">in.</span> <span xml:lang="tr">Hele Sermet</span><span xml:lang="tr">’</span><span xml:lang="tr">le birlikte yürüyünce sorumlu olacaktı sanki biraz gecikirse.</span> <span xml:lang="tr">Saçma ama,</span> <span xml:lang="tr">öyle işte!..</span> <span xml:lang="tr">İçeri girer girmez kapıdaki postaneye, telefona koştu.</span> <span xml:lang="tr">Burak</span><span xml:lang="tr">’</span><span xml:lang="tr">ın çocuksu coşkulu konuşması,</span> <span xml:lang="tr">Kenan</span><span xml:lang="tr">’</span><span xml:lang="tr">ın durumu</span><span xml:lang="tr">n</span><span xml:lang="tr">u yansıtıyordu içtenlikle.</span> <span xml:lang="tr">Kenan Ağbi iki gündür hep sizi...</span> <span xml:lang="tr">Hele ablacığım, ablacığım deyişi.</span> <span xml:lang="tr">Yadırgayacak oldu önce Günsel.</span> <span xml:lang="tr">Doğru dürüst bir konuşmamız bile yok bu oğlanla.</span> <span xml:lang="tr">Kenan</span><span xml:lang="tr">’</span><span xml:lang="tr">ı çok seviyor belli ki.</span> <span xml:lang="tr">O da hep iyi konuşur bu oğlan için.</span> <span xml:lang="tr">Telefonu kapatıp da bahçeye çıkınca bir düş başladı sanki yeniden. Kıra çıkmış gibiydi bahçede öğrenciler;</span> <span xml:lang="tr">öbek öbek toplanmışlar,</span> <span xml:lang="tr">radyo dinliyor, marşlar söylüyorlar,</span> <span xml:lang="tr">kimileri söylev veriyor;</span> <span xml:lang="tr">arada bir yumuşak tartışmalar oluyordu ara sıra parlasalar da aşırı taşkınlıkla.</span> <span xml:lang="tr">Üniversite kapısının bahçeye bakan duvarlarındaki ateşli sözler kalmıştı daha çok.</span> <span xml:lang="tr">Dişe diş,</span> <span xml:lang="tr">göze göz diyordu birisi sağdaki duvarda.</span> <span xml:lang="tr">Tebeşirle yazılmıştı çabucak.</span> <span xml:lang="tr">Bir de Osman Paşa marşı. Kapı yanındaki duvara yaklaştı;</span> <span xml:lang="tr">alanda çepeçevre bekleşen halk vardı yine... Bir ara çıkıp Kenan</span><span xml:lang="tr">’</span><span xml:lang="tr">a bakmak geldi Beyazıt avlusunda.</span> <span xml:lang="tr">Rastlaşamazsak bir de... Dönüp bahçeye,</span> <span xml:lang="tr">çocuklara bakıştırarak yan sokaktaki kapıya yürüdü.</span> <span xml:lang="tr">“</span><span xml:lang="tr">Geçmiş olsun</span><span xml:lang="tr">”</span> <span xml:lang="tr">diyorlardı tanıdık bazıları.</span> <span xml:lang="tr">Bıraksa halka olacaklardı çevresinde.</span> <span xml:lang="tr">Daha erkendi ya,</span> <span xml:lang="tr">aklı öylesine Kenan</span><span xml:lang="tr">’</span><span xml:lang="tr">daydı ki çocukları bir-iki sözcükle savıp duvarın kıyısına varmıştı hemen.</span> <span xml:lang="tr">Omuzları çökük,</span> <span xml:lang="tr">başı önüne düşmüş,</span> <span xml:lang="tr">ağır ağır uzaklaşan dalgın,</span> <span xml:lang="tr">yaşlıca bir adamdı arkadan Kenan</span><span xml:lang="tr">’</span><span xml:lang="tr">a benzettiği!..</span> <span xml:lang="tr">Tanıdık bir-iki öğrenci de vardı parmaklıklarda dışarıyla konuşan;</span> <span xml:lang="tr">onlardan da utanmıştı nedense. Çekinerek yavaşça seslendi.</span> <span xml:lang="tr">Kenan birden dönüp de şaşkın gözlerini üstüne dikince tanımlayamadığı bir acıyla içi burkuldu.</span> <span xml:lang="tr">Böyle bırakmamıştım bu adamı</span> <span xml:lang="tr">ben.</span> <span xml:lang="tr">Ne olmuş buna? Ayaküstü konuşurlarken Teşvikiye</span><span xml:lang="tr">’</span><span xml:lang="tr">ye koşuvermek; boynuna sarılmak,</span> <span xml:lang="tr">öpmek öpmek,</span> <span xml:lang="tr">acıyan yaralarını göstermek, çektiklerini açık açık anlatmak ona,</span> <span xml:lang="tr">kapkara bir dünyaya birlikte sövmek onunla, ışıklı geleceklerin özlemiyle mutlu olmak,</span> <span xml:lang="tr">mutlu etmek...</span> <span xml:lang="tr">Sarılacakmış gibi eğilen Kenan</span><span xml:lang="tr">’</span><span xml:lang="tr">a,</span> <span xml:lang="tr">“</span><span xml:lang="tr">Sakın ha!..</span> <span xml:lang="tr">“</span> <span xml:lang="tr">derken kendineydi biraz da bu uyarı... Birden söyleyiverdiği yalanın yıkıntısı da büyük olmuştu onun için.</span> <span xml:lang="tr">Baş başa kalınca, söylediğim yalanları açıklamak olacak ilk işim.</span> <span xml:lang="tr">Bebeği de mi? Söylesem mi onu da? Öyle güç ki karar vermek.</span> <span xml:lang="tr">Emniyette,</span> <span xml:lang="tr">hücrede,</span> <span xml:lang="tr">bol keseden atmasını biliyordun.</span> <span xml:lang="tr">“</span><span xml:lang="tr">Seni doğuracağım bebeğim!..</span> <span xml:lang="tr">“</span> <span xml:lang="tr">Kolaydı doğurması!.. Dayanışacak birini arıyordum orda,</span> <span xml:lang="tr">bebekten güç aldım.</span> <span xml:lang="tr">Katı yürekli karı;</span> <span xml:lang="tr">işin bitti ya, kıy şimdi.</span> <span xml:lang="tr">Senin gibi ananın!..</span> <span xml:lang="tr">Off bilmiyorum,</span> <span xml:lang="tr">düşüneceğim.</span> <span xml:lang="tr">Bankın üstüne çöküp kalmıştı;</span> <span xml:lang="tr">sağlıklı,</span> <span xml:lang="tr">kesin yargıya varamıyordu bir türlü.</span> <span xml:lang="tr">Gerçeğin soluğu, hücrenin dumanlı geriliminde verilmiş kararları sararmış yaprak gibi düşürecek güçteydi ya,</span> <span xml:lang="tr">düşüremiyordu yine de.</span> <span xml:lang="tr">Bu sallantı en kötüsü.</span> <span xml:lang="tr">Bulantı yapıyor... Öğürtüyle eğilip birkaç kez tükürdü bankın önünde çam dikenleriyle kaplı kuru toprağa...</span> <span xml:lang="tr">Utanarak bakındı.</span> <span xml:lang="tr">Çamların ötesinde,</span> <span xml:lang="tr">ilerden,</span> <span xml:lang="tr">kapı yöresinden sesler, bağrışmalar,</span> <span xml:lang="tr">marşlar geliyordu durmaksızın.</span> <span xml:lang="tr">Kızlı erkekli öğrenciler çıkıverdi birden ağaçlar arasından.</span> <span xml:lang="tr">Yakınındaki bir banka yerleştiler;</span> <span xml:lang="tr">bir tartışmayı sürdürüyorlardı.</span> <span xml:lang="tr">Görmemiş gibiydiler onu.</span> <span xml:lang="tr">O da ilgilenmedi.</span> <span xml:lang="tr">Uzanıversem şu banka biraz. Amma da daya</span><span xml:lang="tr">nı</span><span xml:lang="tr">ksızmışım ha!..</span> <span xml:lang="tr">Baygınlık duygusundan,</span> <span xml:lang="tr">bulantıdan eskisi kadar korkmuyordu;</span> <span xml:lang="tr">alışmıştı,</span> <span xml:lang="tr">geçiştirmesini biliyordu.</span> <span xml:lang="tr">Kurtulmam gerek bu bencillikten.</span> <span xml:lang="tr">Bir bahçe dolusu insan küçümsenebilir mi? Kenan</span><span xml:lang="tr">’</span><span xml:lang="tr">ın söyledikleri mi etkiledi beni.</span> <span xml:lang="tr">Hiç değil...</span> <span xml:lang="tr">Yabancılık duygusu bir tür...</span> <span xml:lang="tr">Düşünen,</span> <span xml:lang="tr">iyi kötü çözüm arayan başları bunlar ülkemizin.</span> <span xml:lang="tr">Beğenmeyip dışında kalmakla daha mı yararlı olacaksın? Tarihimizin önemli bir anını yaşıyoruz belki de!..</span> <span xml:lang="tr">Bin bir oyun dönüyor Üniversite bahçesinde,</span> <span xml:lang="tr">Beyazıt Alanı</span><span xml:lang="tr">’</span><span xml:lang="tr">nda belki.</span> <span xml:lang="tr">Bizim için de bir olumlu yanı yok mu bunun? Olmaz olur mu? Niye inanmıyorsun? İnanmıyor değilim de...</span> <span xml:lang="tr">Dün başladığımızın bir sonrasıdır bu işte...</span> <span xml:lang="tr">Yarını ne olacak? Ne bileyim? Bugünü kavra önce...</span> <span xml:lang="tr">Kalkıp ağır</span> <span xml:lang="tr">ağır dolaşmaya başladı. Ağaçlar altına dağılmış,</span> <span xml:lang="tr">tartışan,</span> <span xml:lang="tr">kapı yöresinde marşlar,</span> <span xml:lang="tr">söylevler,</span> <span xml:lang="tr">bağrışmalarla kaynaşmış yığın yığın öğrencilere baktı uzun süre.</span> <span xml:lang="tr">Karışmalıyım bunlara...</span> <span xml:lang="tr">Sırtındaki acılar,</span> <span xml:lang="tr">bulantı,</span> <span xml:lang="tr">içindeki ağırlık, yanı sıraydı hepsi;</span> <span xml:lang="tr">birlikte dolaşıyorlardı.</span> <span xml:lang="tr">Sıkıntısına alışılmış tatsız arkadaşlar gibiydiler;</span> <span xml:lang="tr">üstelemiyorlardı, Ali,</span> <span xml:lang="tr">Mahmut,</span> <span xml:lang="tr">Gül,</span> <span xml:lang="tr">Sermet,</span> <span xml:lang="tr">başkaları birkaç kez sokulup bir şeyler söylediler,</span> <span xml:lang="tr">sordular,</span> <span xml:lang="tr">yanıtladı.</span> <span xml:lang="tr">Handan da geldi bir ara,</span> <span xml:lang="tr">küskünlüğünü unutmuştu.</span> <span xml:lang="tr">Hep böyledir bu kız...</span> <span xml:lang="tr">Bir tür ilaç sıkıştırdı eline...</span></p>

  <p class="block_11"><span xml:lang="tr">— Bir tane yut,</span> <span xml:lang="tr">kötülük duyarsan...</span></p>

  <p class="block_11"><span xml:lang="tr">İri yapılı,</span> <span xml:lang="tr">saçları omzuna dökülmüş,</span> <span xml:lang="tr">cırlak sesli bir kız:</span></p>

  <p class="block_11"><span xml:lang="tr">— Arkadaşlaaaar!..</span> <span xml:lang="tr">diye fırlıyordu ikide bir.</span></p>

  <p class="block_11"><span xml:lang="tr">Ona da alışmıştı artık.</span> <span xml:lang="tr">Uğraşıyor kızcağız!..</span> <span xml:lang="tr">Ben niye böyleyim? Nasılım? Pek de iyiyim işte!.. Akşama doğru Beyazıt Alanı</span><span xml:lang="tr">’</span><span xml:lang="tr">ndan askerler seslenmeye başladı megafonla...</span> <span xml:lang="tr">Bahçeyi boşaltmasını istiyorlardı öğrencilerin.</span> <span xml:lang="tr">Önce bir yadırgama oldu,</span> <span xml:lang="tr">sonra karşı çıkmaya başladılar yer yer.</span> <span xml:lang="tr">Çıkmayacaklardı bahçeden. Niye çıkmayacaklardı? Çıkmayacaklardı işte!..</span> <span xml:lang="tr">Gelişine gösteriler yaptıkları ordu ile karşı karşıyaydılar şimdi.</span> <span xml:lang="tr">Şöyle bir bakındı,</span> <span xml:lang="tr">azalmışlar mıydı ne... Salt coşkuya dayanan,</span> <span xml:lang="tr">tutarsız bağırıp çağırmalar dağılıp gitmelerine yol açmıştı birçoklarının.</span> <span xml:lang="tr">Yine her kafadan ses çıkıyordu ya,</span> <span xml:lang="tr">belirli,</span> <span xml:lang="tr">somut bir şey vardı önlerinde:</span> <span xml:lang="tr">Bahçeyi bırakmamak. Ateşli söylevler başladı yeniden.</span> <span xml:lang="tr">İkide bir ortaya atılan,</span> <span xml:lang="tr">iri yapılı,</span> <span xml:lang="tr">incecik sesli kız,</span> <span xml:lang="tr">özgürlük,</span> <span xml:lang="tr">demokrasi, anayasa, Atatürk diye tutturmuştu yine yanık yanık...</span> <span xml:lang="tr">O bırakmadan bir başkası aldı. Bir başkası,</span> <span xml:lang="tr">bir başkası daha!..</span> <span xml:lang="tr">Çıkmayacağız arkadaşlaaaar!</span> <span xml:lang="tr">Biz bugün arkadaşlaaaaar! Atatürk demiştir kiii,</span> <span xml:lang="tr">vatan millet,</span> <span xml:lang="tr">özgürlük,</span> <span xml:lang="tr">demokrasi... Handan sokuldu yine:</span></p>

  <p class="block_11" xml:lang="tr">— Çıkmayalım değil mi? dedi.</p>

  <p class="block_11"><span xml:lang="tr">Dinlemezmiş gibi görünür ya,</span> <span xml:lang="tr">sormadan da edemez...</span> <span xml:lang="tr">Gizli bir alayla:</span></p>

  <p class="block_11"><span xml:lang="tr">— Bilmem,</span> <span xml:lang="tr">sen ne dersin? dedi Günsel. Handan bozulmuş gibiydi.</span></p>

  <p class="block_11" xml:lang="tr">— Çıkılır mı ayol? dedi.</p>

  <p class="block_11"><span xml:lang="tr">Ayıp olur gibisine bir karşı çıkıştı. Direnen bütün öğrencilerin tutumu da böyle gibi...</span> <span xml:lang="tr">Hele kızlarınki,</span> <span xml:lang="tr">kendini gösterme çabası üstelik!..</span> <span xml:lang="tr">Çabanın sonucuna</span> <span xml:lang="tr">baksana sen,</span> <span xml:lang="tr">dedikoducu mahalle karısı!..</span> <span xml:lang="tr">Bakıyoruz işte...</span> <span xml:lang="tr">Sermet yaklaştı. Uğur,</span> <span xml:lang="tr">Nuri daha birileri vardı yanında.</span></p>

  <p class="block_11" xml:lang="tr">— Azıcık gel bizimle, dedi.</p>

  <p class="block_11"><span xml:lang="tr">Yapının ardına doğru yürüdüler.</span> <span xml:lang="tr">Günsel şaşaladı önce;</span> <span xml:lang="tr">yine gizlicilik oynayacak oğlan.</span> <span xml:lang="tr">Sermet yalnız olsa gitmezdi belki de.</span> <span xml:lang="tr">Kalabalıktan ayrılıp arka bahçeye yürüdüler;</span> <span xml:lang="tr">bir kapıdan girdiler,</span> <span xml:lang="tr">koridorumsu bir loşlukta durdular.</span> <span xml:lang="tr">Daha önce gelen başkaları da vardı.</span> <span xml:lang="tr">Günseller</span><span xml:lang="tr">’</span><span xml:lang="tr">i bekliyorlardı belli ki. Ötekiler birbirlerini,</span> <span xml:lang="tr">aralarına yeni giren Günsel</span><span xml:lang="tr">’</span><span xml:lang="tr">i adından tanıyor, güveniyor olmalıydılar.</span> <span xml:lang="tr">Uzatmadan söze girdi birisi.</span></p>

  <p class="block_11"><span xml:lang="tr">— Direniş,</span> <span xml:lang="tr">yardımlaşma,</span> <span xml:lang="tr">ölüleri,</span> <span xml:lang="tr">yaralıları araştırma komiteleri kuracağız. İrkilir gibi oldu Günsel.</span> <span xml:lang="tr">Kim bunlar? Kışkırtmak için yapıyor olmasınlar? Konuşmala</span><span xml:lang="tr">rı</span> <span xml:lang="tr">biraz daha dinleyince duruldu. Akıllı,</span> <span xml:lang="tr">gerçekçi önerilerdi hepsi. Bu gece bahçedekilerin aç kalmamaları için para toplamak,</span> <span xml:lang="tr">yardımlaşmayı en azından yurtlar çapında genişletmek,</span> <span xml:lang="tr">yaralıları,</span> <span xml:lang="tr">ölüleri saptama,</span> <span xml:lang="tr">araştırma komitesi kurmak,</span> <span xml:lang="tr">direnişi örgütlemek...</span> <span xml:lang="tr">Olumlu şeyler hepsi de...</span> <span xml:lang="tr">Niye öyle korktun birden? Bugüne kadar bulunduğu en olumlu öğrenci toplantısıydı. Ayaküstü, tartışmasız,</span> <span xml:lang="tr">gösterişsiz,</span> <span xml:lang="tr">içten...</span> <span xml:lang="tr">Bütün öneriler günün gereklerinden çıkıvermişti,</span> <span xml:lang="tr">bulanık kafaların ürünü değildi.</span> <span xml:lang="tr">Yüzlerini şimdi daha iyi ayırabildiği öğrencilere baktı bir daha.</span> <span xml:lang="tr">Birkaçını dünkü olaylardan tanıyordu. Çeşidi fakültelerdendiler.</span> <span xml:lang="tr">Öğrenci olaylarında ön sırada görünenlerdendi. Kızların biri İktisat</span><span xml:lang="tr">’</span><span xml:lang="tr">ta mıydı ne.</span> <span xml:lang="tr">Dün kara tahtalara yazıları yazarken yan yana dolaşmışlardı sınıfları. Adını çıkaramadı.</span> <span xml:lang="tr">Önemli mi? Herkesin adı bir burda!.. Görev bölümüne geçiverdiler hemencecik.</span> <span xml:lang="tr">İktisat</span><span xml:lang="tr">’</span><span xml:lang="tr">taki kızla iki oğlan,</span> <span xml:lang="tr">bir de Günsel</span><span xml:lang="tr">’</span><span xml:lang="tr">e pa</span><span xml:lang="tr">ra toplama,</span> <span xml:lang="tr">yiyecek aldırma,</span> <span xml:lang="tr">dağıtma görevi düşmüştü.</span> <span xml:lang="tr">Sermet de hem bunlara yardımcı olacak,</span> <span xml:lang="tr">hem de bağlantıyı sağlayacaktı öteki komitelerle. Polise, kışkırtmacılara karşı,</span> <span xml:lang="tr">karşılıklı uyarıda bulundular birkaç kez. Bahçeye çıktıklarında kızlar kapıları tutmuştu,</span> <span xml:lang="tr">kimseyi çıkarmıyorlardı. Cüzdanları açtırdılar ya pek para yoktu çocuklarda.</span> <span xml:lang="tr">Günsel sabahleyin yirmi lira almıştı teyzesinden.</span> <span xml:lang="tr">Sermet</span><span xml:lang="tr">’</span><span xml:lang="tr">te iki yüz lira vardı.</span> <span xml:lang="tr">Telefon açayım Kenan da bir şeyler getirsin.</span> <span xml:lang="tr">Hem görmüş olurum.</span> <span xml:lang="tr">Söz de verdi.</span> <span xml:lang="tr">Gelsin de bir yalan daha uydur adama!..</span> <span xml:lang="tr">Kaldı mı? Dışarı telefon edenler o kadar çoktu ki bir-iki sözcükle kapatıverdi.</span> <span xml:lang="tr">Gece gelemeyeceklerini bildiriyorlardı evlerine, olayları anlatıyorlardı;</span> <span xml:lang="tr">yardım is</span><span xml:lang="tr">ti</span><span xml:lang="tr">yordu bazıları da.</span> <span xml:lang="tr">Öğrencilerin bahçeden çıkmaları için alandan megafonla sürekli sesleniyordu askerler,</span> <span xml:lang="tr">iyiden iyiye artmış gerilim.</span> <span xml:lang="tr">Diretme kararı,</span> <span xml:lang="tr">sigara,</span> <span xml:lang="tr">yiyecek için para toplama,</span> <span xml:lang="tr">bir devinimle yeniden kaynaştırmıştı öğrencileri.</span> <span xml:lang="tr">Örgütlenme coşkusuydu bir tür. Geldiğinden beri bir türlü kurtulamadığı sinsi bezginliğe,</span> <span xml:lang="tr">güvensizliğe dayanan küçümseme duygusu yerini güvenli bir atılıma bırakmıştı Günsel</span><span xml:lang="tr">’</span><span xml:lang="tr">de de.</span> <span xml:lang="tr">Beyazıt Alanı</span><span xml:lang="tr">’</span><span xml:lang="tr">na açılan kapıda askerler görünmeye başladı.</span> <span xml:lang="tr">Öğrenciler ana yapıya,</span> <span xml:lang="tr">heykele doğru çekiliyorlardı ağır ağır.</span> <span xml:lang="tr">Yine megafonda seslenmeler,</span> <span xml:lang="tr">yine söylevler,</span> <span xml:lang="tr">marşlar... Her kafadan bir ses çıkan kargaşalık içinde:</span></p>

  <p class="block_11"><span xml:lang="tr">— Ekmekler geldi arkadaşlaaar!</span> <span xml:lang="tr">diye bir ses duyuldu.</span> <span xml:lang="tr">Onurlarına dokunmuştu sanki.</span> <span xml:lang="tr">Özgürlük,</span> <span xml:lang="tr">demokrasi, vatan,</span> <span xml:lang="tr">millet derken...</span> <span xml:lang="tr">Söylenecek şey miydi bu? Bağrışmalar oldu birden:</span></p>

  <p class="block_11"><span xml:lang="tr">— Ekmek istemiyoruz!..</span> <span xml:lang="tr">Özgürlük istiyoruz!..</span></p>

  <p class="block_11"><span xml:lang="tr">Bir an sessizlikten sonra açlığın mı,</span> <span xml:lang="tr">bilincin mi ağır bastığı bilinemeyen bir tepkiye yer yer karşı çıktılar:</span></p>

  <p class="block_11"><span xml:lang="tr">— Ekmek de istiyoruz!..</span> <span xml:lang="tr">Özgürlük de istiyoruz!..</span></p>

  <p class="block_11"><span xml:lang="tr">Alaylı bağrışmalar birbirine karışıyordu...</span> <span xml:lang="tr">Kalınca bir oğlan sesi de taşralı ağzıyla ağırdan,</span> <span xml:lang="tr">bastıra bastıra,</span></p>

  <p class="block_11"><span xml:lang="tr">— Saçmalamayın lan,</span> <span xml:lang="tr">dedi,</span> <span xml:lang="tr">ekmeksiz olur mu?..</span></p>

  <p class="block_11"><span xml:lang="tr">Öbek öbek toplanıp kopararak bölüştükleri zeytin ekmekle,</span> <span xml:lang="tr">çeşitli toplum katlarından sıyrılıp arınmanın coşkulu düşünde birleşmiş,</span> <span xml:lang="tr">mu</span><span xml:lang="tr">tl</span><span xml:lang="tr">uydular! Yeni yiyecek yardımları geliyordu dışardan.</span> <span xml:lang="tr">Yakınları paltolar,</span> <span xml:lang="tr">kalın giysiler veriyorlardı parmaklıklardan çocuklara.</span> <span xml:lang="tr">Lise öğrencisi kılıklı bir oğlan bahçeye bağırıyordu:</span></p>

  <p class="block_11" xml:lang="tr">— Hadi abla beee! Annem bekliyor!.. Aldıran yoktu...</p>

  <p class="block_11"><span xml:lang="tr">Sanatçılar,</span> <span xml:lang="tr">tiyatrocular sırtlarına çuvalla ekmeği vurup parmaklıklara sokuluyorlardı.</span> <span xml:lang="tr">Zırhlı araçlardaki askerlere,</span> <span xml:lang="tr">duvar diplerindeki erlere parmaklıklardan soruyordu çocuklar:</span></p>

  <p class="block_11" xml:lang="tr">— Bize ateş açacak mısınız?..</p>

  <p class="block_11"><span xml:lang="tr">Üzgün,</span> <span xml:lang="tr">başlarını çeviriyorlardı erler.</span> <span xml:lang="tr">Birkaçının ağladığını söylüyordu çocuklar.</span> <span xml:lang="tr">Biri de dolu dolu bakıp:</span></p>

  <p class="block_11"><span xml:lang="tr">— Get işine,</span> <span xml:lang="tr">demişti,</span> <span xml:lang="tr">kimseye ateş edeceğim yok benim...</span></p>

  <p class="block_11"><span xml:lang="tr">Çocuklardaki şaşkınlık,</span> <span xml:lang="tr">güven,</span> <span xml:lang="tr">doruğuna çıktı birden. Alanda bekleyen zırhlı araçların subayları,</span> <span xml:lang="tr">erlerin tayınlarını,</span> <span xml:lang="tr">sigaralarını göndermişlerdi. Söylevler,</span> <span xml:lang="tr">marşlar yinelendi...</span></p>

  <p class="block_11"><span xml:lang="tr">Günsel duvarda Kenan</span><span xml:lang="tr">’</span><span xml:lang="tr">ı beklerken,</span> <span xml:lang="tr">parmaklıklardan uzanan çocuklara, ekmek, sigara,</span> <span xml:lang="tr">yiyecek taşıyan kadınlı erkekli birçok kişiye duygululukla baktı bir süre.</span> <span xml:lang="tr">Halktan kişilerdi hepsi de.</span> <span xml:lang="tr">Ne güzel şey halk desteği.</span> <span xml:lang="tr">Coşkulu bir güven, bilenmiş bir direnç kazandırıyor.</span> <span xml:lang="tr">Garibi dövmüşler vay arkam demiş!.. Arkamızda halk olsa kim yıkar bizi?..</span> <span xml:lang="tr">Şimdi Kenan da karışacak bunlara. Ama o inanmadan, ben kırılmayayım diye yapıyor belki de...</span> <span xml:lang="tr">Pisi pisine diyordu bugün... Halk Partisi</span><span xml:lang="tr">’</span><span xml:lang="tr">nin oyunu!.. Aşırı kuşkulu biraz.</span> <span xml:lang="tr">Eşref Ağbi</span><span xml:lang="tr">’</span><span xml:lang="tr">yi de polis sandı!..</span> <span xml:lang="tr">Pek de doğal yanılması,</span> <span xml:lang="tr">ne var bunda?..</span> <span xml:lang="tr">Oyuna gelmemden korkuyor.</span> <span xml:lang="tr">Kendinden çok benim için...</span> <span xml:lang="tr">Onun yerinde olsam daha mı az işkilli olurdum ben?..</span> <span xml:lang="tr">Şimdi bile bir sürü olumsuz şeyler saldırıyor kafama. Ajan yok mu şu kalabalıkta? Çocukların bir ara itiş kakış dışarı attıkları bir oğlan vardı ya;</span> <span xml:lang="tr">polis kimliği de çıkmış üstünden...</span> <span xml:lang="tr">Başka yok mu? Polis kışkırtması da var demek.</span> <span xml:lang="tr">Gizli gizli sokulup</span> <span xml:lang="tr">di</span><span xml:lang="tr">renmeyi öğü</span><span xml:lang="tr">tl</span><span xml:lang="tr">eyen genç subaylar da mı kışkırtmacı? Niye olmasın?..</span> <span xml:lang="tr">Bak nasıl bozuluyor insanın kafası...</span> <span xml:lang="tr">Sonra da pırr deyip çek git buradan!..</span> <span xml:lang="tr">Ne de yakışır ya!..</span> <span xml:lang="tr">Bir yüzü de korkaklık bunun...</span> <span xml:lang="tr">Kenan korkak mı?..</span> <span xml:lang="tr">Saçmalama... Sokakta duran arabadan Kenan</span><span xml:lang="tr">’</span><span xml:lang="tr">ın indiğini görünce sevinç doldu içine.</span> <span xml:lang="tr">İşte o da karıştı bizi desteğinden yoksun etmeyen halka!..</span> <span xml:lang="tr">Hele Kenan</span><span xml:lang="tr">’</span><span xml:lang="tr">ın arabadan taşıdığı yiyecekleri,</span> <span xml:lang="tr">sigara pake</span><span xml:lang="tr">tl</span><span xml:lang="tr">erini,</span> <span xml:lang="tr">ekmekleri,</span> <span xml:lang="tr">tanıdığı,</span> <span xml:lang="tr">tanımadığı çocuklarla birlikte duvardan,</span> <span xml:lang="tr">parmaklıklar arkasından alırken mutlulukta yüzüyordu sanki. Birkaç kez kendine de uzanan güçlü kolları,</span> <span xml:lang="tr">dolu elleri,</span> <span xml:lang="tr">sıcak bir gerilim içindeki hafif terlemiş yüzü,</span> <span xml:lang="tr">kır düşmüş saçları,</span> <span xml:lang="tr">bu bahar akşamında acıyla koyulaşmış gözleri,</span> <span xml:lang="tr">tutarlı çelişkilerin uyumundan doğan bir üstünlük veriyordu Kenan</span><span xml:lang="tr">’</span><span xml:lang="tr">ın her davranışına.</span> <span xml:lang="tr">Öylesine yürekten yapıyordu ki her yaptığını. Özentisiz...</span> <span xml:lang="tr">Ben kırılmayayım diye olamaz yalnız...</span> <span xml:lang="tr">Tümüyle inanmıyor demek Halk Partisi oyunu olduğuna,</span> <span xml:lang="tr">öyle söyleyiverdi.</span> <span xml:lang="tr">Niye akla gelmesin o da?..</span> <span xml:lang="tr">Ne iyi etmişim de sevmişim bu adamı!..</span> <span xml:lang="tr">Şu ortalıkta koşturan oğlanların hangisi benzeyebilir buna? Sermet mi? Daha bir şey bildiği de yok,</span> <span xml:lang="tr">aptalcık!.. Bebeği karnımda...</span> <span xml:lang="tr">Söyleyecek miyim? Yine kapılma duygululuğa...</span> <span xml:lang="tr">Hem,</span> <span xml:lang="tr">bir daha görecek misin bakalım?..</span> <span xml:lang="tr">Dünü atlattıktan sonra!..</span> <span xml:lang="tr">Belli mi olur? Bakarsın daha da kızışır bu gece işler...</span> <span xml:lang="tr">Orduya karşı mı? Neler olmuş Ankara</span><span xml:lang="tr">’</span><span xml:lang="tr">da bugün?.. Korkuyor musun? Uff bilmiyorum,</span> <span xml:lang="tr">öyle istiyorum ki bu adamı...</span> <span xml:lang="tr">Umutlu umutsuz duygu alacasında Kenan</span><span xml:lang="tr">’</span><span xml:lang="tr">dan ayrılıp da heykelin oraya geldiğinde,</span> <span xml:lang="tr">ağaç altlarında banklarda oturan,</span> <span xml:lang="tr">yerlere yayılmış,</span> <span xml:lang="tr">ayaküstü dolaşan,</span> <span xml:lang="tr">zeytin,</span> <span xml:lang="tr">peynir, ekmek yiyen,</span> <span xml:lang="tr">sigara içen,</span> <span xml:lang="tr">konuşan,</span> <span xml:lang="tr">tartışan kızlı oğlanlı öğrenci kalabalığı, bahçenin ana kapıya yakın yarısına,</span> <span xml:lang="tr">heykel yöresine çekilmişlerdi.</span> <span xml:lang="tr">Işıklar karartılmıştı, bahçe karanlık</span><span xml:lang="tr">tı</span><span xml:lang="tr">.</span> <span xml:lang="tr">İsteksizce çiğnediği zeytin ekmek iyice büyüdü ağzında, güç yutuyordu lokmaları.</span> <span xml:lang="tr">Demin tayınlarını,</span> <span xml:lang="tr">sigaralarını,</span> <span xml:lang="tr">matarala</span><span xml:lang="tr">rı</span><span xml:lang="tr">ndaki sularını bize verişlerini çocukların duygululukla anlattığı erler bunlar; kardeşlerimiz...</span> <span xml:lang="tr">Şimdi süngüyle çepeçevre kuşattılar bizi.</span> <span xml:lang="tr">Kardeş karde</span><span xml:lang="tr">şi vurur mu? Baş oyunları bu aslında...</span> <span xml:lang="tr">Kardeşi kardeşe vurdurtuyorlar hep... Kızgınlıktan kendini yitirmiş gibi,</span> <span xml:lang="tr">Nuri,</span> <span xml:lang="tr">demir kazıkları söküp çıkarmaya başladı bir yerlerden,</span> <span xml:lang="tr">dövüşeceklerdi.</span> <span xml:lang="tr">Güçlükle geçtiler önüne. Karanlık basmıştı iyice.</span> <span xml:lang="tr">Bahçeye girmiş bir asker aracından megafonla Sıkıyönetim Komutanlığı</span><span xml:lang="tr">’</span><span xml:lang="tr">nın emrini okuyordu subaylar;</span> <span xml:lang="tr">hemen dağılmazlarsa ateş açılacakmış...</span> <span xml:lang="tr">Dağılmayacaklardı...</span> <span xml:lang="tr">Önce yer yer gösterilen tepki,</span> <span xml:lang="tr">bütün yığının malı oluyordu bir anda.</span> <span xml:lang="tr">Bir şeyler daha söyledi subay;</span> <span xml:lang="tr">tepki daha da arttı. Osman Paşa marşına başladılar yine.</span> <span xml:lang="tr">İkircikliği uçup gitmişti</span> <span xml:lang="tr">Günsel’i</span><span xml:lang="tr">n.</span> <span xml:lang="tr">Mızmızlık yok, diretmek var sonuna kadar!.. Akıp giden serin bir ırmağa dalar gibi bütün yüreği ile Osman Paşa marşına katıldı birden. Askerler oldukları yerde kalmışlardı. Saldırıyı başarı ile savuşturmanın coşkusuna kapılmıştı çocuklar. İçerdeki hademelere baskı yapılmış,</span> <span xml:lang="tr">söndürülen ışıklar yeniden yakılmıştı... Gülüşerek bağırıp çağrışıyorlar,</span> <span xml:lang="tr">şarkılar,</span> <span xml:lang="tr">türküler söylüyorlardı. Alevler yükseldi karanlıkta. Ateşin çevresinde sevinçle toplanıverdiler.</span> <span xml:lang="tr">Ha</span><span xml:lang="tr">lay çekenler, dans</span> <span xml:lang="tr">edenler,</span> <span xml:lang="tr">bağıra çağıra türkü söyleyenler vardı.</span> <span xml:lang="tr">Şakalaşıyorlar,</span> <span xml:lang="tr">günün olaylarını</span> <span xml:lang="tr">fıkra gibi anlatıyorlardı.</span> <span xml:lang="tr">Beyazıt Kulesi</span><span xml:lang="tr">’</span><span xml:lang="tr">ne çıkmış çocuklar;</span> <span xml:lang="tr">dünyaya yayın yapacaklarmış ordaki telsizle akıllarınca. Açmışlar bir aygıtı,</span> <span xml:lang="tr">nöbetçi itfaiye eri çıkmış karşılarına.</span> <span xml:lang="tr">Bağırıp dururmuş,</span> <span xml:lang="tr">“</span><span xml:lang="tr">Yangın nerede?</span><span xml:lang="tr">”</span> <span xml:lang="tr">diye.</span> <span xml:lang="tr">“</span><span xml:lang="tr">Demokrasi yanıyor,</span> <span xml:lang="tr">demokrasi!..</span><span xml:lang="tr">”</span> <span xml:lang="tr">demiş çocuklar. Ateş sönmeye başlamıştı, beslemeye çalışıyorlardı.</span> <span xml:lang="tr">Karanlıkta kuru dal aranırken kaçışmalar,</span> <span xml:lang="tr">kaynaşmalarla duraladı Günsel.</span> <span xml:lang="tr">Elindeki kuru dalları atıp koşarak heykel önünde toparlanan öğrenciler arasına karıştı.</span> <span xml:lang="tr">Süngülü erler yaklaşıp iyice kuşattılar öğrencileri: Sıkıyönetim Komutanı general gelmiş.</span> <span xml:lang="tr">Kendini gerilerde kol kola kenetlenmiş bir öğrenci yığını içinde buldu.</span> <span xml:lang="tr">Karanlıkta ağır ağır yaklaştı general. Yanında hazırolda bekleyen başkaları da vardı.</span> <span xml:lang="tr">Yüzü asıktı generalin.</span> <span xml:lang="tr">Bir sessizlik oldu önce.</span></p>

  <p class="block_11"><span xml:lang="tr">— Üniversite öğrencileri,</span> <span xml:lang="tr">diye başladı general!.. Daha da sertleşti birden:</span></p>

  <p class="block_11"><span xml:lang="tr">— Size ihtar ediyorum!..</span> <span xml:lang="tr">Dağılın evlerinize!.. Açlığa,</span> <span xml:lang="tr">susuzluğa, karanlığa mahkûm edeceğim sizi...</span></p>

  <p class="block_11"><span xml:lang="tr">Önce yer yer,</span> <span xml:lang="tr">çekingen başkaldırma biçimindeki tepki bir anda toplu bir gürlemeye dönüşüverdi.</span></p>

  <p class="block_11" xml:lang="tr">— GİTMEYECEĞİİİZ!..</p>

  <p class="block_11"><span xml:lang="tr">Bütün gücüyle bağırıyordu Günsel...</span> <span xml:lang="tr">Gitmeyeceğizzzz!..</span> <span xml:lang="tr">Bir duvarı aştık... Zaman zaman patlayan kocaman bir u</span><span xml:lang="tr">ğultu biç</span><span xml:lang="tr">iminde sürüp gidiyordu başkaldırma!..</span></p>

  <p class="block_11" xml:lang="tr">— GİTMEYECEĞİZZL</p>

  <p class="block_11" xml:lang="tr">— Yapın istediğinizi!..</p>

  <p class="block_11" xml:lang="tr">— Hürriyet...</p>

  <p class="block_11" xml:lang="tr">— Anayasa...</p>

  <p class="block_11"><span xml:lang="tr">Kötü bozulmuştu general,</span> <span xml:lang="tr">allak bullaktı.</span> <span xml:lang="tr">Ön sıradaki kikiyim,</span> <span xml:lang="tr">şişko bir mimarlık öğrencisini hırsla çekip sarstı.</span> <span xml:lang="tr">Öğrenciler üstüne çepeçevre dikilmiş süngülerden birinin saplanıvermesinden kılpayı kurtulmuştu oğlan. General çevresindekilere sertçe bir şeyler söyleyerek dönüp gitti.</span> <span xml:lang="tr">Subayların baskısı artmıştı.</span> <span xml:lang="tr">Işıklar söndü,</span> <span xml:lang="tr">yeniden karanlığa battı bahçe.</span> <span xml:lang="tr">Kaynaşan yığın birden parlayan asker araçlarının farla</span><span xml:lang="tr">rı</span> <span xml:lang="tr">altında kaldı.</span> <span xml:lang="tr">Yasaları çiğniyormuş öğrenciler,</span> <span xml:lang="tr">acımasız davranacaklarmış onlar da...</span> <span xml:lang="tr">Davranın!..</span> <span xml:lang="tr">Hiçbir çözülme belirtisi yoktu çocuklarda.</span> <span xml:lang="tr">İyi bile olmuştu,</span> <span xml:lang="tr">dayanışmayı artırmış, daha görkemli olmuştu haykırışmaları. Askerlerin birden dalarak ön sıradaki çocukları çekip koparmaya çalışmaları da boşuna oluyordu. Askerlerle yüz yüze olan ön sıradakiler,</span> <span xml:lang="tr">kızlı oğlanlı kol kola yere çöküp yayılmışlar,</span> <span xml:lang="tr">ayaklarını öndekilerin bellerinden dolamışlar,</span> <span xml:lang="tr">iç içe birbirine kaynaşmış çelik çemberler oluşturmuşlardı.</span> <span xml:lang="tr">Ne yapacaklarını bilmiyor gibiydi subaylar.</span> <span xml:lang="tr">Psikolojik baskılar denemekten öteye de gidemiyorlardı:</span> <span xml:lang="tr">Sert emirlerle erleri diziyorlar, süngü taktırıyorlar,</span> <span xml:lang="tr">dönüp çocuklara yapacağız,</span> <span xml:lang="tr">edeceğiz söylevleri çekiyorlardı sonunda.</span> <span xml:lang="tr">Ne gösterilerin,</span> <span xml:lang="tr">ne sözlerin hiçbir etkisi olmuyordu. Çözülenler çözülmüş,</span> <span xml:lang="tr">gizlice sıvışanlar daha başlarda çekip gitmişti;</span> <span xml:lang="tr">duygusal ya da bilinçli,</span> <span xml:lang="tr">sonuna kadar diretmek için içtenlikle</span> <span xml:lang="tr">söz verenler kalmıştı.</span> <span xml:lang="tr">İstiklal Marşı söylüyordu öğrenciler.</span> <span xml:lang="tr">Yine bir duraladı askerler.</span> <span xml:lang="tr">Marş bitince gerilim doruğuna varmıştı.</span> <span xml:lang="tr">Hıçkıranlardan birinin, Erdinç</span><span xml:lang="tr">’</span><span xml:lang="tr">in sesi duyuldu birden:</span></p>

  <p class="block_11"><span xml:lang="tr">— Arkadaşlaaar...</span> <span xml:lang="tr">Bir gün evlenip de çocuklarımız olursa...</span> <span xml:lang="tr">Söz verin arkadaşlaaaar,</span> <span xml:lang="tr">ilk doğacak çocuğumuzun adını Hürriyet koyalım...</span></p>

  <p class="block_11"><span xml:lang="tr">Garip bir duygululukla yüzüyordu koca yığın.</span> <span xml:lang="tr">Gülmekle ağlamak arası bir şey geçirdi Günsel...</span> <span xml:lang="tr">Saçma...</span> <span xml:lang="tr">Niye Hürriyet koyacakmışım bebeğimin adını?.. Ne olur koysan? Peki koyalım!..</span> <span xml:lang="tr">Hürriyet gelinceye dek yaşatabilirsek koruz!.. Bir de babasına soracağız!..</span> <span xml:lang="tr">Bebeğin mi olacak senin? Başlama yine...</span> <span xml:lang="tr">Tanımadığı iki erkek öğrenci ile kol kola,</span> <span xml:lang="tr">diz dizeydi...</span> <span xml:lang="tr">Böylesine bir duygululuk içinde farların,</span> <span xml:lang="tr">parçalı alacalı ışıkların altında tanıyıp ayırma olanağı yoktu kimseyi.</span> <span xml:lang="tr">Dişilik,</span> <span xml:lang="tr">erkeklik,</span> <span xml:lang="tr">anlamını yitirmişti.</span> <span xml:lang="tr">Karanlığın içinden, ışıklı noktaların arasından ikide bir çıkıp bağıra çağıra öğrencileri yıldırmaya çalışan görevlilerle,</span> <span xml:lang="tr">diretmek,</span> <span xml:lang="tr">karşı koymak için yürekleri,</span> <span xml:lang="tr">gövdeleri kaynaşmış bir gençlik yığını vardı gecenin ortasında. Aliler,</span> <span xml:lang="tr">Nuriler, Handanlar, Günseller,</span> <span xml:lang="tr">Ergunlar,</span> <span xml:lang="tr">Uğurlar,</span> <span xml:lang="tr">Sermetler,</span> <span xml:lang="tr">Eceler,</span> <span xml:lang="tr">Erdinçler, Aydalar, Mahmutlar, Mehmetler,</span> <span xml:lang="tr">Yurdagüller,</span> <span xml:lang="tr">Günaylar,</span> <span xml:lang="tr">Haticeler, Alpler,</span> <span xml:lang="tr">Raifler,</span> <span xml:lang="tr">Tanseller...</span> <span xml:lang="tr">adları sayılmakla bitmeyen binlerce genç,</span> <span xml:lang="tr">istediğini apaçık bilerek, bilmeyerek ışıklı bir geleceğin bilinçli,</span> <span xml:lang="tr">bilinçsiz özlemiyle çığlık çığlığa idiler karanlığa karşı...</span> <span xml:lang="tr">Bir albay yaklaşıp bağırdı yeniden:</span></p>

  <p class="block_11"><span xml:lang="tr">— Çıkın burdan...</span> <span xml:lang="tr">Uyarıyorum sizi...</span> <span xml:lang="tr">Yasaları çiğniyorsunuz...</span> <span xml:lang="tr">Yeni asker gelecek arka bahçeden!..</span> <span xml:lang="tr">Çıkın diyorum...</span></p>

  <p class="block_11" xml:lang="tr">Sözünü bitirmeden bir kız fırlayıp var gücüyle bağırdı:</p>

  <p class="block_11" xml:lang="tr">— Çıkmayacağız!..</p>

  <p class="block_11"><span xml:lang="tr">Kısa süreli şaşkın sessizlikle bir mırıltı duyuldu.</span> <span xml:lang="tr">Doğru mu,</span> <span xml:lang="tr">eğri mi,</span> <span xml:lang="tr">bir söz dolaşıvermişti ortada.</span> <span xml:lang="tr">Bu albayın kızı değil miymiş meğer bu kız!.. Albay da şaşkın...</span> <span xml:lang="tr">Görevimi</span> <span xml:lang="tr">yapıyorum ben deyip duruyordu... Araçlar kangal kangal dikenli telleri bahçede,</span> <span xml:lang="tr">karşıdaki boşluğa yıkmaya başladılar... Dikenli tellerle çevi</span><span xml:lang="tr">rip çekeceklerdi öğrenci yığınını...</span> <span xml:lang="tr">Gerçekten kanlı bir olay hazırlanıyordu. Farlar çoğaltılıp iyice döndürüldü öğrenci yığınının üzerine. Ana yapının ardından,</span> <span xml:lang="tr">arka bahçeden süngü takmış erler sökün etti birden. Arkada kalanlar geriye dönünce süngülerle yüz yüze buldular kendilerini.</span> <span xml:lang="tr">Kuşatılmışlardı iyice. Hortumlar da vardı askerlerin ellerinde.</span> <span xml:lang="tr">Süngülerin,</span> <span xml:lang="tr">hortumların, farların ortasında tam bir çember içindeydiler şimdi. Arkadan bastıran erlerle yön değişiverince önden ikinci sıraya düşüvermişti Günsel de.</span> <span xml:lang="tr">Kol kola yerlere çöküp ayaklarını,</span> <span xml:lang="tr">bacaklarını öndekilerin koltuk altlarından geçirmişler, kenetlenmişlerdi birden. Arkadaki erkek öğrenci bacaklarıyla sımsıkı sırtına, omuzlarına bastırınca önce öylesine bir acı duydu ki Günsel,</span> <span xml:lang="tr">güç tuttu kendini bağırmamak için.</span> <span xml:lang="tr">Parıl parıl farlar,</span> <span xml:lang="tr">üs</span><span xml:lang="tr">tl</span><span xml:lang="tr">erine dikilmiş süngüler,</span> <span xml:lang="tr">su hortumları altında herkesin daha sıkı kene</span><span xml:lang="tr">tl</span><span xml:lang="tr">enmek için özgürlük diye bağıra çağıra, kımıl kımıl birbirlerine sokulup yapışmaları ossaat silik bir anıya dönüştürdü acıyı. Saldırıverdiler mi çiğneyecekler. Apaçık ortada karnım.</span> <span xml:lang="tr">Parıldayan süngü, bir tokat gibi pa</span><span xml:lang="tr">tl</span><span xml:lang="tr">ayacak hortum suyu,</span> <span xml:lang="tr">çivili asker postalı,</span> <span xml:lang="tr">hepsi karnıma doğru... Bebeğime...</span> <span xml:lang="tr">Yine bebeğin mi oldu? Hürriyet koyacakmışız adını. Kurtulacağız...</span></p>

  <p class="block_11" xml:lang="tr">— Dağılın!..</p>

  <p class="block_11"><span xml:lang="tr">— Hürriyet,</span> <span xml:lang="tr">HÜRRİYET, HÜRRİYET...</span></p>

  <p class="block_11" xml:lang="tr">— Su sıkacağız!..</p>

  <p class="block_11" xml:lang="tr">— Hürriyet, HÜRRİYET...</p>

  <p class="block_11"><span xml:lang="tr">— Kalkın diyoruz gençleer...</span> <span xml:lang="tr">Son uyarı bu...</span></p>

  <p class="block_11"><span xml:lang="tr">— HÜRRİYET,</span> <span xml:lang="tr">HÜRRİYET, HÜRRİYET...</span></p>

  <p class="block_11" xml:lang="tr">— Haydi bittiii. DAĞITIN!..</p>

  <p class="block_11" xml:lang="tr">— HÜRRİYET...</p>

  <p class="block_11"><span xml:lang="tr">Ön sıradakilere saldırıp çekmeye başladılar birden. Askerlerin yakalayıp yerden söker gibi kaldırdıkları çocuklarla birlikte,</span> <span xml:lang="tr">onların bacaklarıyla sardıkları öndekiler de karşılıklı diretme,</span> <span xml:lang="tr">çekişme içinde kalkıp kalkıp hızla yere düşüyorlardı.</span> <span xml:lang="tr">Poposu,</span> <span xml:lang="tr">kalçası birkaç kez yere çarptı Günsel</span><span xml:lang="tr">’</span><span xml:lang="tr">in.</span> <span xml:lang="tr">Tamam,</span> <span xml:lang="tr">bittik bu kez... Çözül</span><span xml:lang="tr">me korkusuyla yıkılacaktı nerdeyse.</span> <span xml:lang="tr">Toparlandı hemen,</span> <span xml:lang="tr">bebeği,</span> <span xml:lang="tr">acıyı macıyı attı kafasından.</span> <span xml:lang="tr">Kopmamak,</span> <span xml:lang="tr">bırakmamaktan başka her şeyi yasaklanmıştı.</span> <span xml:lang="tr">Birkaç kez daha beli,</span> <span xml:lang="tr">kalçası çarptı yere.</span> <span xml:lang="tr">Sağdan soldan,</span> <span xml:lang="tr">gerilerden atılanların da yardımı ile askerlerin elinden kurtulmuş öndekiler.</span> <span xml:lang="tr">Bacaklarının kıskacında sımsıkı tuttuğu oğlanın başı Günsel</span><span xml:lang="tr">’</span><span xml:lang="tr">in yumuşak karnına düştü birden.</span> <span xml:lang="tr">Yasakladığı korku şöyle bir görünüverdi ki tezden kovdu yine.</span> <span xml:lang="tr">Yok bir şeyim... Başardık...</span></p>

  <p class="block_11"><span xml:lang="tr">— HÜRRİYET,</span> <span xml:lang="tr">HÜRRİYET... !</span></p>

  <p class="block_11"><span xml:lang="tr">Evecenlikle titrek,</span> <span xml:lang="tr">bir kız sesi çın çın ötmeye başladı birden:</span></p>

  <p class="block_11"><span xml:lang="tr">— Ey Türk gençliği,</span> <span xml:lang="tr">birinci vazifen...</span></p>

  <p class="block_11"><span xml:lang="tr">Hıçkırık sesleri karışıyordu duygulu söyleve.</span> <span xml:lang="tr">Bütün duyarlılığını yitirmiş gibiydi Günsel.</span> <span xml:lang="tr">Birinci ödevimiz çözülmeden direnmek şimdi...</span> <span xml:lang="tr">Sonu gelmişti onun da... Askerler son kez topluca dalıverdiler bütün güçleriyle.</span> <span xml:lang="tr">Biraz daha diretecek gibi oldu öğrenciler ya boşunaydı,</span> <span xml:lang="tr">çelik halka parçalanıvermişti her yanından.</span> <span xml:lang="tr">Kolundakilerle bir-iki düşüp kalktı Günsel.</span> <span xml:lang="tr">Sırtı yerde sürüklendi bir ara,</span> <span xml:lang="tr">acıya battı.</span> <span xml:lang="tr">Sonra çekip ayağa kaldırdılar alacakaranlıkta. Askerler çekip sürüklüyordu herkesi birer ikişer. Ana baba gününe dönmüştü alan bir anda. Kızların çığlıkları duyuluyordu.</span> <span xml:lang="tr">Kolundan tutup Günsel</span><span xml:lang="tr">’</span><span xml:lang="tr">i de sürüklemeye başlamışları.</span> <span xml:lang="tr">Kaçışanlar vardı. Askerlerin sesi duyulmaya başladı:</span></p>

  <p class="block_11"><span xml:lang="tr">— Kızlar kalsın,</span> <span xml:lang="tr">evlerine gidecek...</span> <span xml:lang="tr">Erkekler kışlaya...</span></p>

  <p class="block_11"><span xml:lang="tr">Gecenin içinde ışıklı farlardan burun delikleriyle garip canavarlar gibi hırlaşan asker taşıt araçlarına,</span> <span xml:lang="tr">kamyonlara,</span> <span xml:lang="tr">GMC</span><span xml:lang="tr">’</span><span xml:lang="tr">lere,</span> <span xml:lang="tr">ciplere doldurmaya başlamışlardı erkek öğrencileri.</span> <span xml:lang="tr">Günsel</span><span xml:lang="tr">’</span><span xml:lang="tr">i bırakmışlardı şimdi.</span> <span xml:lang="tr">Ne yapacağını bilemeden bir an kalıverdi öylece...</span> <span xml:lang="tr">Bakındı,</span> <span xml:lang="tr">tanıdık arandı itiş kakış çekip sürüklenen,</span> <span xml:lang="tr">ışıklı karanlıklı kalabalıkta.</span> <span xml:lang="tr">Gördü,</span> <span xml:lang="tr">görmedi birilerini. GMC</span><span xml:lang="tr">’</span><span xml:lang="tr">lerden birine doluşan erkekler arasında bir-iki kız da vardı.</span> <span xml:lang="tr">Ben niye eve gideceğim? Kısık bir ses,</span> <span xml:lang="tr">Sermet</span><span xml:lang="tr">’</span><span xml:lang="tr">in sesi gibi:</span> <span xml:lang="tr">“</span><span xml:lang="tr">Kimse dağılmasın arkadaşlaaar,</span> <span xml:lang="tr">hep birlikte gidelim!..</span><span xml:lang="tr">”</span> <span xml:lang="tr">diyordu.</span> <span xml:lang="tr">Birkaç kişi daha yineledi bu sözleri. Kaçılmasını istemiyorlardı.</span> <span xml:lang="tr">Doğru bel</span><span xml:lang="tr">ki de...</span> <span xml:lang="tr">Kızlar niye ayrılacakmış?..</span> <span xml:lang="tr">Bırakılmak,</span> <span xml:lang="tr">geride kalmak duygusuyla ürktü birden,</span> <span xml:lang="tr">bir kamyona doluşanların arasına dalıverdi. Askerlerin gözünden kaçırır gibi aralardan kamyona çektiler onu da. Araçlar yola çıkar çıkmaz marşlar başlamıştı.</span> <span xml:lang="tr">Yenilgiden çok şenlik dönüşünde gibiydiler. Aksaray</span><span xml:lang="tr">’</span><span xml:lang="tr">a doğru konvoy biçiminde sokaklardan geçerken HÜRRİYET diye var güçleriyle bağırıyorlar, marşlarla inletiyorlardı ara vermeksizin her yeri.</span> <span xml:lang="tr">Evlerde, apartmanlarda ışıklar yanıyor,</span> <span xml:lang="tr">halk pencerelere doluşuyordu.</span> <span xml:lang="tr">Kamyonda,</span> <span xml:lang="tr">kucak kucağa oğlanlar arasında,</span> <span xml:lang="tr">kendine açtıkları bir köşeye ilişip kalmıştı Günsel. Bağrışmalara katılmak</span> <span xml:lang="tr">gelmiyordu içinden.</span> <span xml:lang="tr">Yorgundu,</span> <span xml:lang="tr">uyumak istiyordu.</span> <span xml:lang="tr">Çocuklara karışmakla iyi edip etmediğini düşündü bir ara,</span> <span xml:lang="tr">onu bile sürdüremedi. Ağrı sızı içindeydi her yanı.</span> <span xml:lang="tr">Kenan bekleyip duruyordu.</span> <span xml:lang="tr">Uyusaydım gidip.</span> <span xml:lang="tr">Kentten çıkıp da karanlık yollara dalınca bir sessizlik başladı kamyonda da. Adayıp kaçalım diyordu bazıları.</span> <span xml:lang="tr">Hızla uçup giden kamyondan atlamak da kolay değildi.</span> <span xml:lang="tr">Dönüp Günsel</span><span xml:lang="tr">’</span><span xml:lang="tr">e de önerdiler,</span> <span xml:lang="tr">karşı çıktı. Atlayacaktıysam binmezdim.</span> <span xml:lang="tr">Kandırmaya da çalışmadı atlamak isteyenleri.</span> <span xml:lang="tr">Bir yokuşta öylesine ağırlaşmıştı ki kamyon,</span> <span xml:lang="tr">işten değildi inip binmek. Arkadaki iki oğlan atlayıp kayboldular karanlıkta.</span> <span xml:lang="tr">Günsel</span><span xml:lang="tr">’</span><span xml:lang="tr">in karşı çıkması oğlanları da etkilemişti ne olsa.</span> <span xml:lang="tr">Başka atlayan olmadı. Araçlar durmaya başlamıştı.</span> <span xml:lang="tr">Yavaşlayıp durdu Günseller</span><span xml:lang="tr">’</span><span xml:lang="tr">in kamyonu da.</span> <span xml:lang="tr">Davutpaşa Kışlası diyorlardı.</span> <span xml:lang="tr">Yandaki muşambanın aralığından söyle uzanıp baktı Günsel. Farların alacasında içeri sokuyorlardı öğrencileri.</span> <span xml:lang="tr">Onlar da indiler.</span> <span xml:lang="tr">Gecenin ıslak serinliği ile ürperdi;</span> <span xml:lang="tr">pardösüsünün yakalarını kaldırıp büzüldü.</span> <span xml:lang="tr">Yemekhane gibi büyücek bir salona kadar yürüdüler ağır ağır.</span> <span xml:lang="tr">Salonda tahta masalar, sıralar vardı dizi dizi.</span> <span xml:lang="tr">Erler dolaşıyordu arada.</span> <span xml:lang="tr">Masalara,</span> <span xml:lang="tr">sıralara ilişti çocuklar. Subaylar bırakıp gidiyorlardı.</span> <span xml:lang="tr">Günsel de bir sıraya oturmuş,</span> <span xml:lang="tr">tanıdık birine bakınıyordu.</span> <span xml:lang="tr">Yandaki bir sigara yakmıştı.</span> <span xml:lang="tr">Günsel istekle bakmış olmalıydı, ona da uzattı. Aldı Günsel,</span> <span xml:lang="tr">öyle sarmıştı ki sigara.</span> <span xml:lang="tr">Derin bir soluk çekti. Karşı sıraya oturmuş gözlüklü,</span> <span xml:lang="tr">alaycı bir oğ</span><span xml:lang="tr">lanla bakıştılar.</span> <span xml:lang="tr">Olup biten her şeyle dalga geçiyor gibiydi oğlan. Erlere takılıyordu:</span></p>

  <p class="block_11"><span xml:lang="tr">— Kumandan Bey nerde kardeşim,</span> <span xml:lang="tr">gelip bir hoş geldin demek yok mu? Erler öylece bakıyorlar,</span> <span xml:lang="tr">karşılık vermiyorlar,</span> <span xml:lang="tr">uzaklaşıyorlardı. Korku, çekingenlik izi bile yoktu kimsede.</span> <span xml:lang="tr">Nerde dünkü emniyet,</span> <span xml:lang="tr">nerde bu kışla!.. Biraz sonra bir çavuş gelip Günsel</span><span xml:lang="tr">’</span><span xml:lang="tr">e el etti kapıdan:</span></p>

  <p class="block_11" xml:lang="tr">— Bayanları istiyor kumandan!..</p>

  <p class="block_11"><span xml:lang="tr">Sigarayı yere atıp çiğneyerek yürüdü Günsel.</span> <span xml:lang="tr">Salondakiler saygı ile bakıyorlardı.</span> <span xml:lang="tr">Erkek kız mı diyorlardı ne? Övün bakalım.</span> <span xml:lang="tr">Koridorda bir kapıda altı kız buluştular.</span> <span xml:lang="tr">Şişmanca,</span> <span xml:lang="tr">uzun boylu,</span> <span xml:lang="tr">ince sesli kızdı biri. Ötekileri tanımıyordu.</span> <span xml:lang="tr">Handan yok demek.</span> <span xml:lang="tr">Er kapıyı vurup içeri soktu kızları.</span> <span xml:lang="tr">Bir masa çevresinde üç subay oturmuşlardı. Albaydı biri.</span></p>

  <p class="block_11"><span xml:lang="tr">— Sizi evlerinize göndereceğiz,</span> <span xml:lang="tr">dedi albay,</span> <span xml:lang="tr">bayanlar için yerimiz yok burda. Hepsi de karşı çıktılar sözleşmiş gibi.</span> <span xml:lang="tr">Erkek arkadaşlarını bırakmak istemiyorlardı hiçbiri. Albay onları da salıvereceklerini söylüyordu.</span></p>

  <p class="block_11"><span xml:lang="tr">— Üç bin kişiyi ne yapacağız,</span> <span xml:lang="tr">zimmetimize geçirecek değiliz ya!., diyordu. Hemencecik olmazmış yalnız!..</span> <span xml:lang="tr">Yarısı yumuşamıştı kızların!..</span> <span xml:lang="tr">Direten iki kızla</span> <span xml:lang="tr">Günsel’i</span> <span xml:lang="tr">ayırdılar,</span> <span xml:lang="tr">ötekileri yollayıverdiler hemen.</span> <span xml:lang="tr">Diretmenin yararını, anlamını düşünmeye başlamıştı Günsel.</span> <span xml:lang="tr">Kesin yargıya varamıyordu birden. Karşı çıkan öteki kızlara baktı,</span> <span xml:lang="tr">onlarda da ikircilik var gibiydi.</span> <span xml:lang="tr">Dışarı çıkmışlardı, koridorda ayaküstü konuşmaya başladılar. Akıllı uslu sözler ediyordu biri ya, ötekinin ne dediğini,</span> <span xml:lang="tr">ne istediğini anlayan beri gelsin.</span> <span xml:lang="tr">Söyleve kalkıyordu ikide bir:</span> <span xml:lang="tr">O ki özgürlük için bu yola baş koyduk,</span> <span xml:lang="tr">gerekirse,</span> <span xml:lang="tr">zindanlara kadar...</span></p>

  <p class="block_11"><span xml:lang="tr">— İyi kardeşim ya,</span> <span xml:lang="tr">dedi öteki,</span> <span xml:lang="tr">zindanlara filan göndermiyorlar işte!.. Yararı var mı,</span> <span xml:lang="tr">yok mu kışlada kalmanın,</span> <span xml:lang="tr">sorun bu. Ka</span><span xml:lang="tr">lıp ne yapacağız? Gidip de sağa sola haber yaysak, çocukların evlerine durumu bildirsek;</span> <span xml:lang="tr">rektörlere,</span> <span xml:lang="tr">dekanlara çıkıp olaya ilgilerini çeksek...</span></p>

  <p class="block_11"><span xml:lang="tr">Günsel</span><span xml:lang="tr">’</span><span xml:lang="tr">e de iyi gelmeye başlamıştı bu.</span> <span xml:lang="tr">Ordan da Teşvikiye</span><span xml:lang="tr">’</span><span xml:lang="tr">ye gidip Kenan</span><span xml:lang="tr">’</span><span xml:lang="tr">ın kollarına atılsak!..</span> <span xml:lang="tr">Onu mu düşünüyorum şimdi? Yok düşünmüyorsun?..</span></p>

  <p class="block_11"><span xml:lang="tr">— Merhaba,</span> <span xml:lang="tr">sen burda mısın?</span></p>

  <p class="block_11"><span xml:lang="tr">Yanında birkaç arkadaşı ile Sermet</span><span xml:lang="tr">’</span><span xml:lang="tr">ti.</span> <span xml:lang="tr">Kısılmış sesi ile ekledi hemen:</span></p>

  <p class="block_11" xml:lang="tr">— Kızlar gittiler de...</p>

  <p class="block_11"><span xml:lang="tr">— Biz de gidiyoruz,</span> <span xml:lang="tr">dedi,</span> <span xml:lang="tr">olumlu bir önerisi var arkadaşın.</span> <span xml:lang="tr">Buğdaysı, temiz bakışlı kızı gösterdi. Az konuşan bir kızdı,</span> <span xml:lang="tr">susuyordu.</span> <span xml:lang="tr">Günsel özetleyiverdi kızın söylediklerini.</span> <span xml:lang="tr">Sermet pek beğenmemişti ya yanındakilere iyi gelmişti.</span> <span xml:lang="tr">Günsel</span><span xml:lang="tr">’</span><span xml:lang="tr">in kalmasını istiyordu belli ki Sermet. Açıkça söyleyemezdi.</span> <span xml:lang="tr">Kuramsal bir neden de uyduramamıştı birden;</span> <span xml:lang="tr">hık mık edip kaldı.</span> <span xml:lang="tr">Çocuklardan ufak pusulalar,</span> <span xml:lang="tr">telefon numaraları toplamaya başladılar hemen.</span> <span xml:lang="tr">Kısa sürede Günsel</span><span xml:lang="tr">’</span><span xml:lang="tr">in cebi,</span> <span xml:lang="tr">kâğıtçıklarla dolmuştu.</span> <span xml:lang="tr">Sonunda Sermet de evin telefon numarasını yazıp uzattı:</span></p>

  <p class="block_11"><span xml:lang="tr">— Seni tanırlar,</span> <span xml:lang="tr">dedi,</span> <span xml:lang="tr">adını verirsin.</span></p>

  <p class="block_11"><span xml:lang="tr">Ötekiler dolaşıyordu daha.</span> <span xml:lang="tr">Er gelip kızları götürecek cipin hazır olduğunu söyleyinceye kadar ayaküstü kaldılar Sermet</span><span xml:lang="tr">’</span><span xml:lang="tr">le.</span> <span xml:lang="tr">Günsel</span><span xml:lang="tr">’</span><span xml:lang="tr">in kamyona bindiğini görmüş.</span> <span xml:lang="tr">Bir suç açıklar gibi gözlerini kaçırarak ekledi yavaşça:</span></p>

  <p class="block_11"><span xml:lang="tr">— Arkandaydım bahçede... Yaralarını biliyordum, kolladım canın yanmasın diye ya, olmuyor.</span> <span xml:lang="tr">Her şeyi unutuyor insan.</span></p>

  <p class="block_11"><span xml:lang="tr">Günsel şaşırmıştı,</span> <span xml:lang="tr">bir şey diyemedi.</span> <span xml:lang="tr">Sermet savunma gereği duymuştu sanki:</span></p>

  <p class="block_11"><span xml:lang="tr">— Rastlantı,</span> <span xml:lang="tr">dedi yavaşça...</span></p>

  <p class="block_11"><span xml:lang="tr">Bunu söylemese daha çok inanacaktı rastlantı olduğuna.</span> <span xml:lang="tr">Konuyu değiştirmek için bir şeyler araştırıyordu ki er gelip cipin hazır olduğunu söyledi.</span> <span xml:lang="tr">El sıkışıp ayrıldılar.</span> <span xml:lang="tr">Cip avludan çıkarken şöyle bir göz attı,</span> <span xml:lang="tr">Sermet içerde, bıraktığı yerde öylece ba</span><span xml:lang="tr">kıyordu.</span> <span xml:lang="tr">Oğlan iyice duygulu âşık rolüne verdi kendini!..</span> <span xml:lang="tr">Sen de bayılıyordun ya...</span> <span xml:lang="tr">Hiç değil...</span> <span xml:lang="tr">Böyle saygılı kaldıkça zararı yok.</span> <span xml:lang="tr">Onun bacaklarıydı demek... Uff</span> <span xml:lang="tr">öyle acıyor ki sırtım.</span> <span xml:lang="tr">Kışlaya girip çıkan araçların farları daha soluk yalıyordu karanlığı,</span> <span xml:lang="tr">sabah alacası başlamıştı.</span></p>

  <p class="block_12"><span class="text_2" xml:lang="tr"><br class="calibre2" /></span><span class="text_2" xml:lang="tr">XXVII</span></p>

  <p class="block_13"></p>

  <p class="block_11"><span xml:lang="tr">Anahtarı kilitte usulca çevirirken yüreği küt küt atıyordu Günsel</span><span xml:lang="tr">’</span><span xml:lang="tr">in. Yavaşça araladı kapıyı.</span> <span xml:lang="tr">Nedeni belirsiz bir korkuyla yapıyordu her şeyi.</span> <span xml:lang="tr">Ne var şimdi böyle olacak? Ya erkenden çıkıp gittiyse Kenan...</span> <span xml:lang="tr">Ya evine gitmişse dün gece... Bekleyeceğim dedi ya... Aynı ürkeklikle kapıyı biraz daha açınca sevinçli bir soluk aldı yavaşça.</span> <span xml:lang="tr">Kenan öylece yatıyordu biraz ilerdeki kanepede.</span> <span xml:lang="tr">Pardösü ile uzanmıştı.</span> <span xml:lang="tr">Pabuçla</span><span xml:lang="tr">rı</span> <span xml:lang="tr">bile ayağındaydı.</span> <span xml:lang="tr">Yine bir korku doldu içine.</span> <span xml:lang="tr">Niye böyle yatıyor? Duymadı da;</span> <span xml:lang="tr">çıt olsa gözünü açar oysa ki.</span> <span xml:lang="tr">Uyandırmaktan çekinir gibi daha da yavaş kapattı kapıyı,</span> <span xml:lang="tr">tırk diye.</span> <span xml:lang="tr">Sessiz odaya,</span> <span xml:lang="tr">duvarlara,</span> <span xml:lang="tr">perdesi aralık pencerelere baktı.</span> <span xml:lang="tr">Havasız içersi,</span> <span xml:lang="tr">kokuyor.</span> <span xml:lang="tr">Kenan</span><span xml:lang="tr">’</span><span xml:lang="tr">a baktı yine.</span> <span xml:lang="tr">Öyle derin uykuda ki;</span> <span xml:lang="tr">gece uyumadı mı yoksa...</span> <span xml:lang="tr">Parmaklarının ucuna basarak ağır ağır yaklaştı kanepeye.</span> <span xml:lang="tr">Sevinç vardı içinde.</span> <span xml:lang="tr">Yalnız sevinç de değil,</span> <span xml:lang="tr">acılık. Niye acılık? Ne bileyim öyle ka</span><span xml:lang="tr">rı</span><span xml:lang="tr">şık ki...</span> <span xml:lang="tr">Gülümseyerek baktı Kenan</span><span xml:lang="tr">’</span><span xml:lang="tr">a.</span> <span xml:lang="tr">Yavaşça çömeldi başucuna.</span> <span xml:lang="tr">Uyandırmaya kıyamadan bakıp kaldı bir süre.</span> <span xml:lang="tr">Yüzü yorgundu Kenan</span><span xml:lang="tr">’</span><span xml:lang="tr">ın. Solunumu belli belirsizdi.</span> <span xml:lang="tr">Kuytu bir karaltıyla çevrelenmiş gözkapaklarında sinirli titreşimler vardı. Alt dudağını,</span> <span xml:lang="tr">bir şeye kızdığında sık sık yaptığı gibi yavaşça sarkıttı bir ara.</span> <span xml:lang="tr">Düş görüyor belki de...</span> <span xml:lang="tr">Kötü düşler mi yoksa?.. Nasıl uyandırayım...</span> <span xml:lang="tr">Sokaklar daha tam ağarmamış.</span> <span xml:lang="tr">Yüreğinde bir eziklikle eğilip yavaşça uzandı,</span> <span xml:lang="tr">dudaklarının kıyısına değdiriverdi dudaklarını. Birden gözlerini açtı Kenan.</span> <span xml:lang="tr">Şaşkın,</span> <span xml:lang="tr">kıpkırmızıydı gözleri.</span></p>

  <p class="block_11" xml:lang="tr">— Bu ne uykusu?</p>

  <p class="block_11"><span xml:lang="tr">Günsel çekilmiş, gülerek bakıyordu hemencecik karşısında... Kısa bir süre acılı gibi kaldı Kenan. Sonra doğruldu yavaşça. İnanamamıştı sanki. Coşkuyla</span> <span xml:lang="tr">fırladı</span><span xml:lang="tr">, kollarıyla saracaktı ki Günsel ürkek,</span> <span xml:lang="tr">çekingen ellerini tuttu birden:</span></p>

  <p class="block_11"><span xml:lang="tr">— Ne olursun yavaş Kenancığım,</span> <span xml:lang="tr">canım acıyor.</span> <span xml:lang="tr">Nedenini anlamamıştı belli ki ya, üstelemedi,</span> <span xml:lang="tr">sormadı da.</span></p>

  <p class="block_11"><span xml:lang="tr">Yavaşça kucakladı Günsel</span><span xml:lang="tr">’</span><span xml:lang="tr">i,</span> <span xml:lang="tr">çekti yanına,</span> <span xml:lang="tr">dudaklarını dudaklarına yapıştırdı, soluk soluğa,</span> <span xml:lang="tr">içiyor gibi uzun uzun öptü.</span> <span xml:lang="tr">Kısa bir aralıkla bakışıp yine</span> <span xml:lang="tr">başladılar öpüşmeye,</span> <span xml:lang="tr">kanamıyorlardı.</span> <span xml:lang="tr">İyice unutup yitirdi yitiriyorlardı ki her şeyi,</span> <span xml:lang="tr">Kenan</span><span xml:lang="tr">’</span><span xml:lang="tr">ın hoyratça sarılışı ile kendini tutamadı,</span> <span xml:lang="tr">kısık bir çığlıkla çekiliverdi Günsel.</span> <span xml:lang="tr">Kenan ürkek bakıyordu. Acıya dayanıksızlığından utanmış gibi gülümsemeye vurdu Günsel...</span> <span xml:lang="tr">Soluk soluğa mırıldandı:</span></p>

  <p class="block_11"><span xml:lang="tr">— Sırtım çok acıyor...</span> <span xml:lang="tr">Kus</span><span xml:lang="tr">u</span><span xml:lang="tr">ra bakma...</span></p>

  <p class="block_11"><span xml:lang="tr">Bir şeyler daha diyecekti,</span> <span xml:lang="tr">sustu.</span> <span xml:lang="tr">Geçiştirmek ister gibi, pardösüsünü çıkarmaya çalıştı yavaşça.</span> <span xml:lang="tr">Kenan uzandı,</span> <span xml:lang="tr">yardım ederken:</span></p>

  <p class="block_11" xml:lang="tr">— Ne oldu sırtına? dedi.</p>

  <p class="block_11"><span xml:lang="tr">Günsel kızarır gibiydi.</span> <span xml:lang="tr">Sözünü etmek istemiyordu ya,</span> <span xml:lang="tr">mutluluk duyuyordu belli ki Kenan</span><span xml:lang="tr">’</span><span xml:lang="tr">ın sormasından,</span> <span xml:lang="tr">ilgilenmesinden. Anlamıştı Kenan da.</span> <span xml:lang="tr">Öyle yavaş, öyle yumuşak tutuyordu ki artık. Acılaşmıştı yüzü:</span></p>

  <p class="block_11"><span xml:lang="tr">— Neyin var,</span> <span xml:lang="tr">dedi,</span> <span xml:lang="tr">söylesene...</span> <span xml:lang="tr">Müdüriyette mi yoksa?..</span></p>

  <p class="block_11" xml:lang="tr">Kenan pardösüyü kanepeye atarken Günsel yün kazağını çıkarmaya davrandı yavaşça. Suskundu.</p>

  <p class="block_11"><span xml:lang="tr">— Namussuz herifler,</span> <span xml:lang="tr">demek sana da...</span></p>

  <p class="block_11"><span xml:lang="tr">Acı gülümsedi Günsel.</span> <span xml:lang="tr">Bana da yaa!..</span> <span xml:lang="tr">Ne demek sana da?..</span> <span xml:lang="tr">Bu kıza yapmazlar da kime yaparlar.</span> <span xml:lang="tr">Soycak fişli...</span> <span xml:lang="tr">İyi ki Rasim</span><span xml:lang="tr">’</span><span xml:lang="tr">e başvurdum...</span> <span xml:lang="tr">Yoksa... Uzandı, incitmemek için kollayarak yardımcı oldu Günsel</span><span xml:lang="tr">’</span><span xml:lang="tr">in kazağı çıkarmasına.</span></p>

  <p class="block_11"><span xml:lang="tr">— Daha bakamadım ben de neyim olduğuna,</span> <span xml:lang="tr">diyordu Günsel,</span> <span xml:lang="tr">eğilip sıyırdığı kazağını başından çıkarırken.</span></p>

  <p class="block_11"><span xml:lang="tr">Saçları dağılmış,</span> <span xml:lang="tr">yüne takılan bir tokayı el yordamıyla kurtarmaya çalışıyordu. İrkilerek kaldı Kenan.</span> <span xml:lang="tr">Kadife gibi sırtı yer yer morluklar,</span> <span xml:lang="tr">çürükler içindeydi Günsel</span><span xml:lang="tr">’</span><span xml:lang="tr">in.</span> <span xml:lang="tr">Beyaz sutyeninin kancası kürek kemiklerinin arasını derince çizmişti. Kurumuş,</span> <span xml:lang="tr">pıhtılaşmış bir kan çizgisi vardı.</span> <span xml:lang="tr">Ensesi ile sol kürek kemiği arasında ciğer gibi kızarmış yol yol kabarıklar vardı.</span> <span xml:lang="tr">Kırbaçlanmış sanki. Kısık dişlerinin arasından tükürür gibi:</span></p>

  <p class="block_11"><span xml:lang="tr">— Namussuzlar!.,</span> <span xml:lang="tr">dedi Kenan.</span></p>

  <p class="block_11"><span xml:lang="tr">Kuduz bir kızgınlıkla sövüp saymak geliyordu içinden.</span> <span xml:lang="tr">Günsel kazağından kurtardığı kan yürümüş eğik başını kaldırıp gözlerini merakla yüzüne dikince utanç duydu.</span> <span xml:lang="tr">Biliyor musun,</span> <span xml:lang="tr">ben korktum? Senin gibi değilim.</span> <span xml:lang="tr">Bir sövmek geliyor elimden.</span></p>

  <p class="block_11"><span xml:lang="tr">— Çürümüş mü?.,</span> <span xml:lang="tr">dedi Günsel.</span> <span xml:lang="tr">Bir türlü geçmedi acısı. Arttı sanki. Daha da kızardı birden,</span> <span xml:lang="tr">gülmeye vurdu.</span></p>

  <p class="block_11"><span xml:lang="tr">— Ne de tatlı canım var değil mi? dedi. Alay edeceksin benimle.</span> <span xml:lang="tr">Pamuğa diken batmış,</span> <span xml:lang="tr">derdi annem.</span></p>

  <p class="block_11"><span xml:lang="tr">Günsel</span><span xml:lang="tr">’</span><span xml:lang="tr">in dupduru gülümseyen bakışlarından kurtulmak ister gibi uzandı Kenan, dağınık saçlı başını göğsüne çekip yavaşça bastırdı.</span> <span xml:lang="tr">Bir şeyler demek istiyor, beceremiyordu.</span> <span xml:lang="tr">Ne desem küçük düşeceğim.</span> <span xml:lang="tr">Şu sırta bak,</span> <span xml:lang="tr">minik kızı ne duruma sokmuş canavar herifler?..</span> <span xml:lang="tr">İçi titrer gibi eğildi yavaşça, çürüklerin, morlukların üstüne dudaklarını değdirmeye başladı usul usul.</span> <span xml:lang="tr">Sırtında dolaşan dudakla</span><span xml:lang="tr">rı</span><span xml:lang="tr">n,</span> <span xml:lang="tr">sıcak soluğun dayanılmaz yalazası bir</span> <span xml:lang="tr">anda içini kaplayıvermişti Günsel</span><span xml:lang="tr">’</span><span xml:lang="tr">in.</span> <span xml:lang="tr">Kenan</span><span xml:lang="tr">’</span><span xml:lang="tr">ı kuşatan giysilerden kurtulmak, etine,</span> <span xml:lang="tr">göğsüne,</span> <span xml:lang="tr">güçlü kolların çıplak kıskacına kavuşmak için duyduğu ürpertilerle biraz daha sokuldu.</span> <span xml:lang="tr">Bir de bebek var şimdi.</span> <span xml:lang="tr">Derin derin soluyordu Kenan da.</span> <span xml:lang="tr">Doğruldu,</span> <span xml:lang="tr">pardösüsünü,</span> <span xml:lang="tr">ceketini sıyırıp attı birden. Gömleğinin düğmelerini koparırcasına açtı.</span> <span xml:lang="tr">Yavaşça çekti Günsel</span><span xml:lang="tr">’</span><span xml:lang="tr">i.</span> <span xml:lang="tr">Sert göğüslerini göğsüne bastırdı.</span> <span xml:lang="tr">Tam sıcak solukları birbirine karışaca</span><span xml:lang="tr">k</span><span xml:lang="tr">tı ki irkilerek kaldılar birden. Kapı vurulmuştu sanki.</span> <span xml:lang="tr">Dönüp ürkek bakakaldılar bir an.</span> <span xml:lang="tr">Oynamış gibiydi kapı. Günsel korkuyla çekilip yün kazağını geçiriverdi başından.</span> <span xml:lang="tr">Kenan da gömleğinin düğmelerini iliklerken ayağa kalkmıştı kapıya bakarak.</span> <span xml:lang="tr">Günsel de kalktı. Gözleri kapıda öylece kaldılar.</span> <span xml:lang="tr">Kenan dönüp Günsel</span><span xml:lang="tr">’</span><span xml:lang="tr">e baktı.</span> <span xml:lang="tr">Durulmaya çalışıyor gibiydi.</span> <span xml:lang="tr">Kapıya yürüdü sessizce,</span> <span xml:lang="tr">ağır;</span> <span xml:lang="tr">dinler gibi önünde durup bekledi bir süre.</span> <span xml:lang="tr">Sonra birden açtı kapıyı.</span> <span xml:lang="tr">Kimse yoktu.</span> <span xml:lang="tr">Kuruntularından utanmış gibiydiler. Koridoru yürüdü Kenan,</span> <span xml:lang="tr">merdiven başından aşağılara baktı;</span> <span xml:lang="tr">loştu,</span> <span xml:lang="tr">sessizdi. Niye bu kadar ürkek olduk biz?..</span> <span xml:lang="tr">İçeri döndü.</span> <span xml:lang="tr">Günsel bir camı açmış, Kenan</span><span xml:lang="tr">’</span><span xml:lang="tr">a bakıyordu pencere önünde.</span></p>

  <p class="block_11"><span xml:lang="tr">— Bu acıkmış,</span> <span xml:lang="tr">dedi,</span> <span xml:lang="tr">cereyan yaptı belki,</span> <span xml:lang="tr">kapı sallandı.</span></p>

  <p class="block_11"><span xml:lang="tr">Bir şey demeden kapattı kapıyı Kenan.</span> <span xml:lang="tr">Irgaladı,</span> <span xml:lang="tr">gerçekten de sallanıyor ya, bu ses değildi deminki.</span> <span xml:lang="tr">Neydi peki?..</span> <span xml:lang="tr">Bir şimşek çaktı kafasında. Birisi saklanmıştı sanki deminki loş sessiz merdivenlerde.</span> <span xml:lang="tr">Bir katın kapısına çekilmişse nereden görürüm?..</span> <span xml:lang="tr">Nedenini bilmediği</span> <span xml:lang="tr">ürperti dolaştı içinde. Aşağıya</span> <span xml:lang="tr">inip baksam...</span> <span xml:lang="tr">Seni bekleyecekti çünkü!..</span> <span xml:lang="tr">Ne diyeceksin?..</span> <span xml:lang="tr">Bekledi diyelim, gördün.</span> <span xml:lang="tr">Kim?..</span> <span xml:lang="tr">Ne bileyim kim? Pencere önünde öylece duran Günsel de toparlandı birden.</span> <span xml:lang="tr">Görünmez kişilerden korkuyoruz artık.</span> <span xml:lang="tr">Gülümsemeye çalışarak yaklaştı.</span></p>

  <p class="block_11"><span xml:lang="tr">— Yakında gözümüze de görünürler,</span> <span xml:lang="tr">dedi,</span> <span xml:lang="tr">iyi saatte olsunlar!.. Durgunluktan kurtulamamışlardı yine de.</span> <span xml:lang="tr">Gizli polis izlemesi, Nermin</span><span xml:lang="tr">’</span><span xml:lang="tr">in, Rasim</span><span xml:lang="tr">’</span><span xml:lang="tr">in bir oyunu,</span> <span xml:lang="tr">çözmeye ürktükleri karanlık</span> <span xml:lang="tr">bir yumaktı içlerinde.</span> <span xml:lang="tr">Odaya girip de yatağa yaklaşınca sığındıkları durgun bölgede yeni başlıyorlarmış gibiydi her şey.</span></p>

  <p class="block_11"><span xml:lang="tr">— Kışlaya götürdüler bizi,</span> <span xml:lang="tr">diye mırıldanmıştı Günsel.</span></p>

  <p class="block_11"><span xml:lang="tr">Yasaksızdı artık.</span> <span xml:lang="tr">Kuruntudan,</span> <span xml:lang="tr">acıdan tutkularla soyunuk düşüverdiler. Yorgun dalıp gittiler sonra.</span> <span xml:lang="tr">Kenan gözlerini açınca kolundaki saate baktı. İkiye geliyordu.</span> <span xml:lang="tr">Cumartesi bugün. Ar</span><span xml:lang="tr">tı</span><span xml:lang="tr">k gitmem işe.</span> <span xml:lang="tr">Pazartesiye kadar burdayız. Günsel gitmek isterse?..</span> <span xml:lang="tr">İstemesin.</span> <span xml:lang="tr">Yanında çıplak yatan Günsel</span><span xml:lang="tr">’</span><span xml:lang="tr">e baktı.</span> <span xml:lang="tr">Tedirgin bir yüz bu.</span> <span xml:lang="tr">Niye tedirgin olsun,</span> <span xml:lang="tr">dupduru.</span> <span xml:lang="tr">Tedirginlik senin içinde.</span> <span xml:lang="tr">Nasıl söyle</span><span xml:lang="tr">ye</span><span xml:lang="tr">ceğim Nermin</span><span xml:lang="tr">’</span><span xml:lang="tr">in benden çocuk türettiğini?..</span> <span xml:lang="tr">Ne çok şey var anlatacak.</span> <span xml:lang="tr">Çok mok değil, bir şey var,</span> <span xml:lang="tr">benim yenilgim o da...</span> <span xml:lang="tr">Nasıl anlatırım?..</span> <span xml:lang="tr">Bırakıp kaçmaz mı beni?.. Kaçmaz da yüzüme tükürür belki.</span> <span xml:lang="tr">Bırakayım da Sermet</span><span xml:lang="tr">’</span><span xml:lang="tr">e mi gitsin?..</span> <span xml:lang="tr">Nermin</span><span xml:lang="tr">’</span><span xml:lang="tr">e mi kalayım ben?..</span> <span xml:lang="tr">Doğrusu bu belki de...</span> <span xml:lang="tr">Doğrusu bu mu?..</span> <span xml:lang="tr">İyice çürümeye başladın, aşşağılık herif?..</span> <span xml:lang="tr">Bana göre doğru demedim ki.</span> <span xml:lang="tr">Birçokları öyle düşünür. Sen değil!..</span> <span xml:lang="tr">Ben değil.</span> <span xml:lang="tr">Hiçbir gün öyle düşünmedim ben.</span> <span xml:lang="tr">Yalnız sabahleyin kapı vurulur gibi olunca korktum doğrusu.</span> <span xml:lang="tr">Korkmak değil de,</span> <span xml:lang="tr">birden...</span> <span xml:lang="tr">Gerçekten neydi o?..</span> <span xml:lang="tr">Soycak fişli bunlar.</span> <span xml:lang="tr">Belki de polis izliyor bizi.</span> <span xml:lang="tr">Ya da Nermin</span><span xml:lang="tr">’</span><span xml:lang="tr">le Rasim. İçim kazınıyor.</span> <span xml:lang="tr">Çıkıp yiyecek bir şeyler alayım.</span> <span xml:lang="tr">Nasıl kestirirsin ne olacağını?..</span> <span xml:lang="tr">Dün gece buraya gelip de kanepeye yıkılınca</span> <span xml:lang="tr">(gerçekten de yıkılmak</span><span xml:lang="tr">tı</span> <span xml:lang="tr">o)</span> <span xml:lang="tr">hiç aklıma gelir miydi gözlerimi açınca Günsel</span><span xml:lang="tr">’</span><span xml:lang="tr">i bulacağım?.. Bitti, diyordum.</span> <span xml:lang="tr">Demek yeniden başlıyor her şey.</span> <span xml:lang="tr">“</span><span xml:lang="tr">Her şey değişip akmada,</span> <span xml:lang="tr">bu hal beni hayran bırakmada...</span><span xml:lang="tr">”</span> <span xml:lang="tr">Ne güzel demiş Nâzım.</span> <span xml:lang="tr">Karyoladan yavaşça kaydı. Fanilasına uzandı.</span> <span xml:lang="tr">Pantolonu,</span> <span xml:lang="tr">gömleği,</span> <span xml:lang="tr">çorapları,</span> <span xml:lang="tr">iç giysileri odaya saçılmıştı. Günsel</span><span xml:lang="tr">’</span><span xml:lang="tr">in giysileriyle karışıktı yerlerde.</span> <span xml:lang="tr">Sabırsızca soyunurken Günsel</span><span xml:lang="tr">’</span><span xml:lang="tr">inkileri de çekip atmıştı.</span> <span xml:lang="tr">Günsel</span><span xml:lang="tr">’</span><span xml:lang="tr">e baktı,</span> <span xml:lang="tr">uyuyordu.</span> <span xml:lang="tr">Yer yer morarmış çıplak kolla</span><span xml:lang="tr">rı</span><span xml:lang="tr">, omuzla</span><span xml:lang="tr">rı</span><span xml:lang="tr">, uçlarına kadar dolgun göğüsleri,</span> <span xml:lang="tr">yastığın,</span> <span xml:lang="tr">örtülerin beyazlığında, oportadaydı. Yeniden bir özlemle atılmak geldi içinden.</span> <span xml:lang="tr">Tuttu kendini.</span> <span xml:lang="tr">Sessizce, çabucak giyinip banyoya geçti.</span> <span xml:lang="tr">Biraz sonra su sesiyle gözünü açmıştı Günsel de. Şaşkın</span> <span xml:lang="tr">ba</span><span xml:lang="tr">kı</span><span xml:lang="tr">ndı önce. Çıplaklığından utanır gibi kollarını</span> <span xml:lang="tr">sokup çenesine kadar çekti örtüyü. Kenan saçlarını tarayarak odaya girince gözlerini kapadı oyun yapar gibi.</span> <span xml:lang="tr">Uzanıp öpmesini bekliyordu.</span> <span xml:lang="tr">Hep böyle yapar.</span></p>

  <p class="block_11" xml:lang="tr">— Çıkıp da bir şeyler alayım, dedi Kenan. Çok açım. Gözlerini açtı Günsel. Kenan kapıda durmuş bakıyordu. Yine gözlerini kapatırken:</p>

  <p class="block_11"><span xml:lang="tr">— Olur,</span> <span xml:lang="tr">dedi.</span> <span xml:lang="tr">Uyuyacağım ben.</span></p>

  <p class="block_11" xml:lang="tr">— Bir isteğin var mı?..</p>

  <p class="block_11" xml:lang="tr">— Çabucak dönmen.</p>

  <p class="block_11"><span xml:lang="tr">Kenan bir şey demeden çıktı odadan.</span> <span xml:lang="tr">Dış kapının açılıp kapanma sesiyle gözlerini açtı Günsel.</span> <span xml:lang="tr">Yadırgamıştı öpmeden gitmesini.</span> <span xml:lang="tr">Bir durgunluğu var.</span> <span xml:lang="tr">Bir şeyler mi saklıyor yoksa?..</span> <span xml:lang="tr">Sen saklamıyor musun?..</span> <span xml:lang="tr">Bugün söylerim belki de.</span> <span xml:lang="tr">Bir piçimiz olacak derim!..</span> <span xml:lang="tr">İyice şaşkına dönsün adam.</span> <span xml:lang="tr">Dönsün,</span> <span xml:lang="tr">ne yapalım?..</span> <span xml:lang="tr">Tek başıma nasıl çözerim?..</span> <span xml:lang="tr">Sorumluluğu bölüşürüz hiç değilse.</span> <span xml:lang="tr">Uyuyamayacağım, kalkıp yıkanayım.</span> <span xml:lang="tr">Saat ikiyi geçmiş,</span> <span xml:lang="tr">bugün çıkmayız artık.</span> <span xml:lang="tr">Çıkmaz mıyız?.. Karyolada doğrulmuştu ki birden donup kaldı. Allah belamı versin benim!</span> <span xml:lang="tr">Bir sürü adres aldım çocuklardan,</span> <span xml:lang="tr">telefon numaraları aldım,</span> <span xml:lang="tr">haber iletecektim.</span> <span xml:lang="tr">Fırladı birden. Çabucak yıkanıp giyiniverdi.</span> <span xml:lang="tr">Delice kızgınlığa kapılmıştı,</span> <span xml:lang="tr">sürekli suçluyordu kendini.</span> <span xml:lang="tr">Pencere önünde sinirli beklemeye başladı.</span> <span xml:lang="tr">Dışarıya bakıyordu ya, bir şey gördüğü yoktu.</span> <span xml:lang="tr">Kışladan görevli ayrıldıktı sözde.</span> <span xml:lang="tr">Sevgilimin kollarına attım kendimi,</span> <span xml:lang="tr">oooh!..</span> <span xml:lang="tr">Kapı açılıp da Kenan bir sürü yiyecekle girince atıldı hemen:</span></p>

  <p class="block_11"><span xml:lang="tr">— Ben çıkıyorum Kenancığım,</span> <span xml:lang="tr">dedi,</span> <span xml:lang="tr">sen ye.</span> <span xml:lang="tr">Bir-iki saate gelirim sanıyorum. Şaşaladı Kenan,</span> <span xml:lang="tr">diretecek oldu.</span></p>

  <p class="block_11"><span xml:lang="tr">— Saçmalama,</span> <span xml:lang="tr">dedi,</span> <span xml:lang="tr">nereye gideceksin şimdi.</span> <span xml:lang="tr">Daha yeni...</span> <span xml:lang="tr">Birden sözünü kesti Günsel:</span></p>

  <p class="block_11"><span xml:lang="tr">— Sevişmeye dalıp gittik,</span> <span xml:lang="tr">sabahtan haber vereceğim yerler vardı, çocuklar kışladan görevli bıraktılar beni.</span></p>

  <p class="block_11"><span xml:lang="tr">Bir şey diyemeden kalmıştı Kenan.</span> <span xml:lang="tr">Günsel uzanıp çabucak bir öpücük kondurdu yanağına.</span> <span xml:lang="tr">Kapıdan çıkarken:</span></p>

  <p class="block_11"><span xml:lang="tr">— Hoşçakal canım,</span> <span xml:lang="tr">dedi,</span> <span xml:lang="tr">gece buradayız.</span> <span xml:lang="tr">Yarın da pazar.</span></p>

  <p class="block_11"><span xml:lang="tr">Fırlayıp çekti kapıyı;</span> <span xml:lang="tr">koridorda,</span> <span xml:lang="tr">merdivenlerde koşuşan ayak sesleri uzaklaştı, bitti çabucak.</span> <span xml:lang="tr">Neye uğradığını anlayamamış,</span> <span xml:lang="tr">paketler elinde öylece kalmıştı Kenan.</span> <span xml:lang="tr">Çocuklar kışladan görevli bıraktılar.</span> <span xml:lang="tr">Çocuklar...</span> <span xml:lang="tr">Gidip mutfaktaki masaya koydu elindekileri.</span> <span xml:lang="tr">Bütün açlığı dağılmış,</span> <span xml:lang="tr">bir acılık yayılmıştı ağzına. Taze francalanın ucundan kopardı biraz,</span> <span xml:lang="tr">bir parça peynir aldı ısırdı.</span> <span xml:lang="tr">Salona geçti, pencere önündeki koltuğa bıraktı kendini.</span> <span xml:lang="tr">Pardösüsünün cebinden gazeteleri çıkarıp bakmaya başladı.</span> <span xml:lang="tr">Üniversite bahçesindeki dünkü olaylara şöyle bir değiniyordu sıkıyönetim bildirisi. Ankara</span><span xml:lang="tr">’</span><span xml:lang="tr">da da olaylar olmuş. Tutuklananlar varmış Ankara</span><span xml:lang="tr">’</span><span xml:lang="tr">da,</span> <span xml:lang="tr">İstanbul</span><span xml:lang="tr">’</span><span xml:lang="tr">da.</span> <span xml:lang="tr">Niye bıraksınlar? Yoksa? Doğru dürüst bir şey de anlatmadı ki...</span> <span xml:lang="tr">Bıraktın mı anlatmaya?..</span> <span xml:lang="tr">Kızı yemekten,</span> <span xml:lang="tr">uyumaktan başka bir şey bildiğin yok ki...</span> <span xml:lang="tr">Soğutacaksın kendinden.</span> <span xml:lang="tr">Kalktı,</span> <span xml:lang="tr">dolaşmaya başladı salonda. Radyoyu açtı,</span> <span xml:lang="tr">parazitli bir müzik başlayınca kapattı.</span> <span xml:lang="tr">Mutfağa geçip bir şeyler arandı.</span> <span xml:lang="tr">Bilmiyordu ne aradığını,</span> <span xml:lang="tr">öylece dolaşıyordu.</span> <span xml:lang="tr">Kesekâğıdından birkaç maltaeriği alıp yıkadı muslukta.</span> <span xml:lang="tr">Birini ısırıp bıraktı.</span> <span xml:lang="tr">Yıkanayım en iyisi. Yoksa çıkıp Burak</span><span xml:lang="tr">’</span><span xml:lang="tr">a telefon mu etsem?..</span> <span xml:lang="tr">Ne olacak edeceğim de?..</span> <span xml:lang="tr">Banyoya geçip şofbeni yak</span><span xml:lang="tr">tı</span><span xml:lang="tr">. Ağır ağır soyunup ılık duşun altına geçti.</span> <span xml:lang="tr">Nasıl kurtulurum bu kargaşadan?..</span> <span xml:lang="tr">Kışladan bırakmışlar çocuklar ki Sermet,</span> <span xml:lang="tr">Nermin</span><span xml:lang="tr">’</span><span xml:lang="tr">in de karnında canavar,</span> <span xml:lang="tr">herifler mosmor kızın sırtı...</span> <span xml:lang="tr">Nasıl çekip gitti?..</span> <span xml:lang="tr">Hep çekip gider bu kız.</span> <span xml:lang="tr">Soycak fişli.</span> <span xml:lang="tr">Kapattı duşu,</span> <span xml:lang="tr">kurulandı.</span> <span xml:lang="tr">Giysilerini alıp banyodan çıktı; yatak odasında sandalyeye bıraktı.</span> <span xml:lang="tr">Yatağa çırılçıplak girip battaniyeyi çekti üstüne.</span> <span xml:lang="tr">Ya gelmezse?..</span> <span xml:lang="tr">İzleyip yakalarlarsa?..</span> <span xml:lang="tr">Belki de benden sakladığı bir şeyler var?..</span> <span xml:lang="tr">Gizli bir örgütten görev alıyordur.</span> <span xml:lang="tr">Niye saklasın benden?.. Saklayacaksın demişlerse saklar.</span> <span xml:lang="tr">Böyle sürüp gider evlensek de...</span> <span xml:lang="tr">Kötü mü?.. Değil de yoruyor insanı.</span> <span xml:lang="tr">Nasıl evleneceğiz?..</span> <span xml:lang="tr">Uyusam.</span> <span xml:lang="tr">Dudaklarıyla uyandırır belki yine.</span> <span xml:lang="tr">Uyusam uyusam uyusam...</span> <span xml:lang="tr">Niye saklıyor benden?..</span> <span xml:lang="tr">Güveni yok.</span> <span xml:lang="tr">Güvenilecek adam mısın sen?.. Bir Nermin</span><span xml:lang="tr">’</span><span xml:lang="tr">e diretemedin.</span> <span xml:lang="tr">Yine kazıntı duydu içinde.</span> <span xml:lang="tr">Kalkıp iç giysilerini, gömleğini geçirdi çabucak.</span> <span xml:lang="tr">Mutfağa gidip paketleri açtı.</span> <span xml:lang="tr">Çabuk çabuk yemeye koyuldu,</span> <span xml:lang="tr">soluk almadan,</span> <span xml:lang="tr">sanki kızgınlıkla tıkıştırıyordu.</span> <span xml:lang="tr">Kesekâğıdından bir yumurta düşüp de kabuğu,</span> <span xml:lang="tr">akı,</span> <span xml:lang="tr">sarısı yere dağılınca durdu.</span> <span xml:lang="tr">Süt şi</span><span xml:lang="tr">şesini açıp</span> <span xml:lang="tr">yarısına kadar dikti başına,</span> <span xml:lang="tr">bıraktı.</span> <span xml:lang="tr">Yere yayılmış kırık yumurtayı kaldırdı, kıyıdaki yer beziyle sildi.</span> <span xml:lang="tr">Ellerini yıkadı.</span> <span xml:lang="tr">Geriye kalan sütü de dikti başına, boş şişeyi bıraktı.</span> <span xml:lang="tr">Çıktı mutfaktan.</span> <span xml:lang="tr">Şimdi ne yapmalı?..</span> <span xml:lang="tr">Okumalı en iyisi. Okuyacağım da ne olacak?..</span> <span xml:lang="tr">O ne demek?..</span> <span xml:lang="tr">Cehennemin dibi demek.</span> <span xml:lang="tr">Yorgunum işte. Bezginlik bu;</span> <span xml:lang="tr">bezginim,</span> <span xml:lang="tr">ne yapalım?..</span> <span xml:lang="tr">Düzenin bozuldu değil mi?..</span> <span xml:lang="tr">Düzenim mi? Yok ki bir düzenim.</span> <span xml:lang="tr">Karışık,</span> <span xml:lang="tr">her şey karmakarışık.</span> <span xml:lang="tr">Neye varır,</span> <span xml:lang="tr">nasıl düzelir?.. Ne oluruz sonunda belli mi?..</span> <span xml:lang="tr">Niye buradasın öyleyse?..</span> <span xml:lang="tr">Git işine,</span> <span xml:lang="tr">para kazan, akşamları da evine,</span> <span xml:lang="tr">karıcığına,</span> <span xml:lang="tr">yavrucuğuna dönersin!..</span> <span xml:lang="tr">Bir düzenin olur!.. Çok</span> <span xml:lang="tr">özendiğim şeyler sanki...</span> <span xml:lang="tr">Özenmiyorsun da bu çöküş niye çizginin dışına çıkınca?...</span> <span xml:lang="tr">Çizginin dışına mı?..</span> <span xml:lang="tr">Ne çizgisi? Ne çöküşü?..</span> <span xml:lang="tr">Uykum var belki de... Biraz da yorgunum,</span> <span xml:lang="tr">o kadar.</span> <span xml:lang="tr">Saat üçe geliyor.</span> <span xml:lang="tr">Yatak odasına girip karyolaya bıraktı kendini,</span> <span xml:lang="tr">gözlerini kapattı.</span> <span xml:lang="tr">Uykum filan yok.</span> <span xml:lang="tr">Belki de iyi oldu Günsel</span><span xml:lang="tr">’</span><span xml:lang="tr">in gitmesi.</span> <span xml:lang="tr">Tek başıma kalıp düşüneyim biraz.</span> <span xml:lang="tr">Bir bastırsalar bizi burada, cezaevini boylarız.</span> <span xml:lang="tr">Yapar mı Nermin?..</span> <span xml:lang="tr">Niye yapmaz?..</span> <span xml:lang="tr">Günsel</span><span xml:lang="tr">’</span><span xml:lang="tr">i izliyorsa polis bile doldurabilir Nermin</span><span xml:lang="tr">’</span><span xml:lang="tr">i.</span> <span xml:lang="tr">Doldurabilir.</span> <span xml:lang="tr">O zaman da...</span> <span xml:lang="tr">Ne yaparız o zaman da?.. Kuzu kuzu bekleriz böyle,</span> <span xml:lang="tr">başka ne yaparız?.. At şunu kafandan be... Askerler geldi,</span> <span xml:lang="tr">sıkıyönetim var,</span> <span xml:lang="tr">senin kafan nelere çalışıyor?..</span> <span xml:lang="tr">Ya Selim?.. Çarpılmışa döndü.</span> <span xml:lang="tr">Tamam işte,</span> <span xml:lang="tr">o puşt öğrenirse burayı tamamdır işimiz! Allak bullak oldu bir anda.</span> <span xml:lang="tr">Gezinip dolandı bir süre,</span> <span xml:lang="tr">camdan dışarılara baktı. Durulamıyordu. Kapıya baktı yaklaşıp,</span> <span xml:lang="tr">açıp koridora baktı.</span> <span xml:lang="tr">Herif kapıda bekliyor çünkü!.. Hırsla çarptı kapıyı. Ağır ağır gidip kanepeye oturdu.</span> <span xml:lang="tr">Nasıl düşünemedim şimdiye kadar?.. Asıl tehlike bu oğlan.</span> <span xml:lang="tr">Yoluna çıkar</span><span xml:lang="tr">sa uyma demişti Nermin.</span> <span xml:lang="tr">Yolumu gözleyeceğini biliyor demek.</span> <span xml:lang="tr">Öyle bulanıktı ki içi,</span> <span xml:lang="tr">ne yapacağını bilmeden sırtüstü yattı kanepeye,</span> <span xml:lang="tr">gözlerini kapadı. Yum gözlerini,</span> <span xml:lang="tr">kapat içindeki ışıkları da,</span> <span xml:lang="tr">görülmeye değer bir şey yok;</span> <span xml:lang="tr">dışarda da yok,</span> <span xml:lang="tr">içerde de yok.</span> <span xml:lang="tr">Günsel de yok.</span> <span xml:lang="tr">Belki de hiç gelmez artık.</span> <span xml:lang="tr">Sıkıyönetim var,</span> <span xml:lang="tr">yakalayıp</span> <span xml:lang="tr">götürürler onu da...</span> <span xml:lang="tr">Selim?..</span> <span xml:lang="tr">O orospu çocuğu var.</span> <span xml:lang="tr">Uykuda mı, uyanık mı,</span> <span xml:lang="tr">tıkanıp kalmıştı öylece.</span> <span xml:lang="tr">Kapıdaki ayak ses</span><span xml:lang="tr">leriyle fırladığında oda loştu,</span> <span xml:lang="tr">saat altıya geliyordu.</span> <span xml:lang="tr">Zil sesiyle içi eziliverdi birden.</span> <span xml:lang="tr">Ne oluyorsun be?.. Günsel</span><span xml:lang="tr">’</span><span xml:lang="tr">dir...</span> <span xml:lang="tr">Günsel</span><span xml:lang="tr">’</span><span xml:lang="tr">di.</span> <span xml:lang="tr">Yorgun,</span> <span xml:lang="tr">soluk soluğa gülümseyerek baktı kapıda. Yavaşça kapatıp boynuna sarıldı Kenan</span><span xml:lang="tr">’</span><span xml:lang="tr">ın.</span></p>

  <p class="block_11"><span xml:lang="tr">— Gene mi uyudun? dedi.</span> <span xml:lang="tr">Uykucu.</span> <span xml:lang="tr">Kenan</span><span xml:lang="tr">’</span><span xml:lang="tr">ın dudaklarından kurtulma çabasıyla:</span></p>

  <p class="block_11"><span xml:lang="tr">— Tanklar dolaşıyor,</span> <span xml:lang="tr">dedi,</span> <span xml:lang="tr">sokaklarda çocuklar yürüyor,</span> <span xml:lang="tr">biz burada...</span></p>

  <p class="block_11"><span xml:lang="tr">Demin yarım yamalak kurtarabildiği ağzını dudaklarıyla iyice kapatmıştı Kenan. Bıraktı bırakacaktı o da,</span> <span xml:lang="tr">kanepeye düşüyorlardı ki direndi.</span> <span xml:lang="tr">Soluk soluğa:</span></p>

  <p class="block_11"><span xml:lang="tr">— Dur Kenancığım,</span> <span xml:lang="tr">dedi,</span> <span xml:lang="tr">ne olursun dur.</span> <span xml:lang="tr">Öyle yorgunum ki...</span></p>

  <p class="block_11"><span xml:lang="tr">Yan yana oturdular kanepede,</span> <span xml:lang="tr">bir süre bakışıp kaldılar.</span> <span xml:lang="tr">Neyi örtüyordu bu gözler?..</span></p>

  <p class="block_11" xml:lang="tr">— Sevmiyorsun artık beni?..</p>

  <p class="block_11"><span xml:lang="tr">Donuk,</span> <span xml:lang="tr">küskün bakan Kenan</span><span xml:lang="tr">’</span><span xml:lang="tr">a hüzünlü gülümsedi. Günsel:</span></p>

  <p class="block_11" xml:lang="tr">— Delisin, dedi.</p>

  <p class="block_11" xml:lang="tr">Paltosunu kanepeye atarken takıldı:</p>

  <p class="block_11" xml:lang="tr">— Bu kadar gürültü içinde düşündüğün şeye bak.</p>

  <p class="block_11"><span xml:lang="tr">Neresi şaka bunun?..</span> <span xml:lang="tr">Bakışı iyice acılaşmıştı Kenan</span><span xml:lang="tr">’</span><span xml:lang="tr">ın.</span> <span xml:lang="tr">Savunmak için bir şeyler diyecekti,</span> <span xml:lang="tr">beceremedi.</span> <span xml:lang="tr">Doğru söylüyor.</span> <span xml:lang="tr">Örtbas etmek için hızla tutup çekti Günsel</span><span xml:lang="tr">’</span><span xml:lang="tr">i.</span> <span xml:lang="tr">Kendini yitirmiş gibi öptü öptü.</span> <span xml:lang="tr">Yine yarım bıraktı Günsel. Yavaşça sıyrılır gibi kanepenin köşesine çekilip yaslandı.</span> <span xml:lang="tr">Sırtı mı acımıştı yine?.. Kadınca bir oyun sanki...</span> <span xml:lang="tr">Gülümseyerek bakıyordu.</span></p>

  <p class="block_11"><span xml:lang="tr">— Bırak,</span> <span xml:lang="tr">dedi,</span> <span xml:lang="tr">açlıktan öleceğim.</span> <span xml:lang="tr">Bir sandviçle duruyorum.</span> <span xml:lang="tr">Gülerek ekledi birden:</span></p>

  <p class="block_11"><span xml:lang="tr">— Hem biraz kollasak ar</span><span xml:lang="tr">tı</span><span xml:lang="tr">k.</span> <span xml:lang="tr">Bir de gebe kalırsam?..</span></p>

  <p class="block_11"><span xml:lang="tr">Öylesine alaylı söylemişti ki pek de inanmıyor gibiydi olacağına.</span> <span xml:lang="tr">Yüzünden bir bulut geçti Kenan</span><span xml:lang="tr">’</span><span xml:lang="tr">ın.</span> <span xml:lang="tr">Bir bu eksikti gibisine acı bir gülümseme.</span> <span xml:lang="tr">Bütün tutkusu sönüvermişti.</span> <span xml:lang="tr">Yavaşça dönüp koltuğa yaslandı,</span> <span xml:lang="tr">gözleri bir nokta</span><span xml:lang="tr">ya takılı kaldı. Şaşkın bakakal</span><span xml:lang="tr">mıştı Günsel de...</span> <span xml:lang="tr">Bir şeyler demesini bekliyordu sanki. Gözleri doldu dolacak,</span> <span xml:lang="tr">ayağa kalktı hemen.</span> <span xml:lang="tr">İyi ki bakmıyor.</span></p>

  <p class="block_11" xml:lang="tr">— Bir şeyler hazırlayayım ben.</p>

  <p class="block_11"><span xml:lang="tr">Mutfakta yiyecek paketlerini açarken bir bulantıyla duraladı birden. Elini ağzına bastırarak öğürtüsünü kapatmaya çalıştı.</span> <span xml:lang="tr">Kenan</span><span xml:lang="tr">’</span><span xml:lang="tr">ın duymasından daha da korkar olmuştu şimdi.</span> <span xml:lang="tr">Yandaki banyonun musluğuna dar attı kendini. Ne çıkaracaktı...</span> <span xml:lang="tr">Yolda aldığı bir sandviçle duruyordu sabahtan beni. Tükürdü, ağzını çalkaladı.</span> <span xml:lang="tr">Yüzüne su vurdu.</span> <span xml:lang="tr">Geçirmişti.</span> <span xml:lang="tr">Yine başlarsa?..</span> <span xml:lang="tr">Hele Kenan</span><span xml:lang="tr">’</span><span xml:lang="tr">ın yanında?..</span> <span xml:lang="tr">Handan</span><span xml:lang="tr">’</span><span xml:lang="tr">ın verdiği ilacı düşündü.</span> <span xml:lang="tr">Birkaç kez denemişti,</span> <span xml:lang="tr">iyi geliyordu ya,</span> <span xml:lang="tr">salona gidip çantasından almak gerekti.</span> <span xml:lang="tr">Nasıl da bıraktım orada?.. Çantamı karıştırmaya bayılır.</span> <span xml:lang="tr">Bir de görürse,</span> <span xml:lang="tr">anlar ossaat.</span> <span xml:lang="tr">İlk kez görecek çantamda ilaç taşıdığımı,</span> <span xml:lang="tr">açıp bakmadan,</span> <span xml:lang="tr">prospektüsünü okumadan kor mu?..</span> <span xml:lang="tr">Salona girerken Kenan</span><span xml:lang="tr">’</span><span xml:lang="tr">la karşılaştı.</span></p>

  <p class="block_11"><span xml:lang="tr">— Hadi yardım et,</span> <span xml:lang="tr">masayı açıyorum.</span></p>

  <p class="block_11"><span xml:lang="tr">Öylesine yersiz ki şu sözlerim.</span> <span xml:lang="tr">Bereket Kenan oralı değil.</span> <span xml:lang="tr">Yine bir şeyler var kafasında.</span> <span xml:lang="tr">Sermet mi yoksa?..</span> <span xml:lang="tr">Tamam,</span> <span xml:lang="tr">odur.</span> <span xml:lang="tr">Niye unuttum?..</span> <span xml:lang="tr">Bana çatmaya mı kalkacak?..</span> <span xml:lang="tr">Hele bir çatsın.</span> <span xml:lang="tr">İlacı gizlice yutup şişeyi paltosunun cebine koydu. Tedirgindi yine de.</span> <span xml:lang="tr">Belli olur mu hiç,</span> <span xml:lang="tr">buraya da el atar.</span> <span xml:lang="tr">Bir şeyciğimi bile saklayacak hiçbir şeyim yok şu adamdan,</span> <span xml:lang="tr">yine de kuşkuda...</span> <span xml:lang="tr">Yokmuş!.. Koskoca bebek saklıyorsun karnında!..</span> <span xml:lang="tr">Düşse de kurtulsam.</span> <span xml:lang="tr">Babasız çocuk mu olurmuş?.. Niye babasız olsun?.</span><span xml:lang="tr">.</span> <span xml:lang="tr">Aman ne babalık?..</span> <span xml:lang="tr">Şakası bile ağır geldi adama. Söyle gitsin açıkça.</span> <span xml:lang="tr">Dünyada söylemem.</span> <span xml:lang="tr">Derdi ona da bulaştırmanın ne ya</span><span xml:lang="tr">rarı var? Pencereye</span> <span xml:lang="tr">yaklaşıp dalıp gitti dışarılara.</span> <span xml:lang="tr">Ne olacağımız belli değil daha.</span> <span xml:lang="tr">En iyisi Handan</span><span xml:lang="tr">’</span><span xml:lang="tr">la konuşmak.</span> <span xml:lang="tr">Bir an önce kurtulayım şu piçten. Allah belanı versin senin.</span> <span xml:lang="tr">Versin ne yapayım? O da bu sırayı mı buldu...</span> <span xml:lang="tr">Bir ara düşeceğim sandım bugün yollarda.</span> <span xml:lang="tr">Böyle miydim ben?..</span> <span xml:lang="tr">Hep bu piçin yüzünden. Otobüste gelirken Radyoevi</span><span xml:lang="tr">’</span><span xml:lang="tr">ne yürüyen gençleri görmüş,</span> <span xml:lang="tr">Taksim Harbiye Bulva</span><span xml:lang="tr">rı</span><span xml:lang="tr">’</span><span xml:lang="tr">nda otobüsten inip arala</span><span xml:lang="tr">rı</span><span xml:lang="tr">na katılmak istemişti.</span> <span xml:lang="tr">Harbiye</span><span xml:lang="tr">’</span><span xml:lang="tr">ye doğru yürüyen Teknik Üniversiteli öğrencilerdi.</span> <span xml:lang="tr">Yüz metre bile yürümeden bitkin kalmıştı. Başı dönüyor,</span> <span xml:lang="tr">içi bulanıyor,</span> <span xml:lang="tr">soğuk terler döküyordu.</span> <span xml:lang="tr">Sokak başında duran taksiye binmek zorunda kaldı.</span> <span xml:lang="tr">Şoför Elmadağ</span><span xml:lang="tr">’</span><span xml:lang="tr">ın altlarından,</span> <span xml:lang="tr">Dolapdere</span><span xml:lang="tr">’</span><span xml:lang="tr">den Osmanbey</span><span xml:lang="tr">’</span><span xml:lang="tr">e çıkmıştı.</span> <span xml:lang="tr">Bomonti</span><span xml:lang="tr">’</span><span xml:lang="tr">de,</span> <span xml:lang="tr">Bulgar Çarşısı</span><span xml:lang="tr">’</span><span xml:lang="tr">ndaki bir apartmanın kapıcısına bir öğrencinin pusulasını bırakacaktı.</span> <span xml:lang="tr">İki adımlık yol büyüdükçe büyümüştü gözünde. Telefonla bile,</span> <span xml:lang="tr">evlere haber vermenin böylesine güç olacağını düşünmemişti. Çoğu ağlamaklı oluyordu telefonun ötesindeki seslerin,</span> <span xml:lang="tr">haberi alınca.</span> <span xml:lang="tr">Kışlaya mı</span> <span xml:lang="tr">götürdüler?..</span> <span xml:lang="tr">Yalnız bir adam ile bir anne sevinmiş gibi oldular kışla sözünü duyunca. Adam askerdi belki de,</span> <span xml:lang="tr">kadın da subay karısı...</span> <span xml:lang="tr">Birkaç pusulayı da postaya atmıştı.</span> <span xml:lang="tr">Öyle demişlerdi.</span> <span xml:lang="tr">Pendik,</span> <span xml:lang="tr">Beykoz filan vardı içlerinde. Cibali</span><span xml:lang="tr">’</span><span xml:lang="tr">de bir eczanedeki kalfa da nasıl kuşkulu bakmıştı pusulayı uzatınca. Teşekkür bile etmeden aldı;</span> <span xml:lang="tr">içeri giren bir kadının reçetesine uzandı hemen, rafta ilaç aramaya koyuldu.</span> <span xml:lang="tr">Etiler</span><span xml:lang="tr">’</span><span xml:lang="tr">deki kasap da öyle...</span> <span xml:lang="tr">Her yanda korku. Bir Beyazıt</span><span xml:lang="tr">’</span><span xml:lang="tr">ta bahçedeki çocuklar mı aştılar korkuyu?..</span> <span xml:lang="tr">Boşuna değil birçoklarının bizden hem çekinmeleri,</span> <span xml:lang="tr">hem de saygı duymaları. Ar daman derler,</span> <span xml:lang="tr">bizim de korku dama</span><span xml:lang="tr">rı</span><span xml:lang="tr">mız mı ça</span><span xml:lang="tr">tl</span><span xml:lang="tr">amış nedir?..</span> <span xml:lang="tr">Öyle de değil ya.</span> <span xml:lang="tr">Biz korkmuyor muyuz?.. Öyle anlamsız şeylerden korkuyorlar ki bizi kahraman görüyorlar.</span> <span xml:lang="tr">Sanki çok önemli şeyler yapıyoruz da...</span> <span xml:lang="tr">Önemsiz mi olanlar? Biz mi yaptık? Kim yaptı? Kökü bizde yine.</span> <span xml:lang="tr">Övünmeye kalkma,</span> <span xml:lang="tr">kökünün kimde olduğu da belli değil daha.</span> <span xml:lang="tr">Bir kez bile görmedim ağabeyimin övündüğünü.</span> <span xml:lang="tr">Övüneceği kalmış.</span> <span xml:lang="tr">Eziklik,</span> <span xml:lang="tr">ürkeklik öyle bir bastırmıştı ki üstlerine!</span></p>

  <p class="block_11"><span xml:lang="tr">Kolaydı yıllar yılı cezaevlerinde,</span> <span xml:lang="tr">Birinci Şube işkencelerinde... Nişantaşı</span><span xml:lang="tr">’</span><span xml:lang="tr">na inerken Hukuk</span><span xml:lang="tr">’</span><span xml:lang="tr">tan bir oğlana rastlamıştı.</span> <span xml:lang="tr">Dün gece bahçedeydi o da. Kaçmış demek.</span> <span xml:lang="tr">Halk Partiliydi. Adını çıkaramadı bir türlü.</span> <span xml:lang="tr">Oğlan sokulmuştu, yanına yöresine bakınarak.</span> <span xml:lang="tr">Pazartesi Şehzadebaşı</span><span xml:lang="tr">’</span><span xml:lang="tr">nda toplantı varmış. Nato</span><span xml:lang="tr">’</span><span xml:lang="tr">cular Belediye</span><span xml:lang="tr">’</span><span xml:lang="tr">de olacaklarmış da...</span> <span xml:lang="tr">Bunlara gösteri!</span> <span xml:lang="tr">Sözünü tamamlayamadan uzaklaştı.</span> <span xml:lang="tr">Birini görmüş olmalıydı.</span> <span xml:lang="tr">Günsel</span><span xml:lang="tr">’</span><span xml:lang="tr">in içine de bir korku düşmüştü. Eve gelmeden Nişantaşı,</span> <span xml:lang="tr">Teşvikiye yöresinde arkasına bakınarak dolaştı durdu uzun süre.</span> <span xml:lang="tr">Nato</span><span xml:lang="tr">’</span><span xml:lang="tr">culara gösteri!..</span> <span xml:lang="tr">Türkiye</span><span xml:lang="tr">’</span><span xml:lang="tr">ye kıyanlardan mı yardım isteyeceğiz?..</span></p>

  <p class="block_11" xml:lang="tr">— Niye daldın?..</p>

  <p class="block_11"><span xml:lang="tr">İrkilir gibi döndü Kenan</span><span xml:lang="tr">’</span><span xml:lang="tr">a.</span></p>

  <p class="block_11"><span xml:lang="tr">— Hiç,</span> <span xml:lang="tr">dedi,</span> <span xml:lang="tr">karanlıkta ışıkların parıltısı...</span> <span xml:lang="tr">Hep severim. Çabucak döndü mutfağa.</span> <span xml:lang="tr">Yiyecekleri taşıyıverdiler.</span> <span xml:lang="tr">Konuşmaya istekli görünmüyorlardı.</span> <span xml:lang="tr">Kenan,</span> <span xml:lang="tr">Günsel</span><span xml:lang="tr">’</span><span xml:lang="tr">in radyoyu açmasına da karşı çıktı. Sarıldı birden,</span> <span xml:lang="tr">sımsıkı bastırdı göğsüne.</span> <span xml:lang="tr">Sıcak soluğu saçlarından dolaşıp durdu bir süre.</span></p>

  <p class="block_11" xml:lang="tr">— Hiç göremeyeceğim sanmıştım artık seni, dedi.</p>

  <p class="block_11"><span xml:lang="tr">Aşırı duygululuk Günsel</span><span xml:lang="tr">’</span><span xml:lang="tr">i de kuşatıvermişti bir anda.</span> <span xml:lang="tr">Yanağını, sıcak dudaklarını yumuşak gömleğin üstünden ağır ağır göğsüne sürttü Kenan</span><span xml:lang="tr">’</span><span xml:lang="tr">ın.</span></p>

  <p class="block_11" xml:lang="tr">— Bana da öyle gelmişti, dedi.</p>

  <p class="block_11"><span xml:lang="tr">Hiç de öyle gelmemişti oysa ki.</span> <span xml:lang="tr">Söylemekten hoşlanacağını söylemeye başladım, istediklerimi değil.</span> <span xml:lang="tr">Masada şarap içmekte de hem istekli,</span> <span xml:lang="tr">hem çekinceliydi. Ya söylemek istemediklerimi söylersem?..</span> <span xml:lang="tr">Bunca mı yabancılaştık?..</span></p>

  <p class="block_11" xml:lang="tr">— Bugün de olaylar var mıydı?..</p>

  <p class="block_11"><span xml:lang="tr">— Çocuklar yürüyordu.</span> <span xml:lang="tr">Elmadağ</span><span xml:lang="tr">’</span><span xml:lang="tr">da inip bir süre izledim.</span> <span xml:lang="tr">Kenan şaraptan bir yudum aldı,</span> <span xml:lang="tr">sessiz baktı Günsel</span><span xml:lang="tr">’</span><span xml:lang="tr">e:</span></p>

  <p class="block_11" xml:lang="tr">— Bakalım ne olacak? dedi.</p>

  <p class="block_11"><span xml:lang="tr">Başını önüne eğmiş,</span> <span xml:lang="tr">bir şeyler yiyordu Günsel.</span> <span xml:lang="tr">Duymamış gibiydi Kenan</span><span xml:lang="tr">’</span><span xml:lang="tr">ı. Açmak, tartışmak istiyor,</span> <span xml:lang="tr">göze alamıyordu Kenan.</span> <span xml:lang="tr">Ne diyecekti?..</span> <span xml:lang="tr">Yaptığımız iş saçma, yanlış,</span> <span xml:lang="tr">C.H.P. kışkırt</span><span xml:lang="tr">ması.</span> <span xml:lang="tr">Kullanıyorlar sizi.</span> <span xml:lang="tr">Pisi pisine gidecektin az kalsın.</span> <span xml:lang="tr">Bereket Rasim... Bir şey tıkanıyordu içine.</span> <span xml:lang="tr">Nasıl söylerim bunu?..</span> <span xml:lang="tr">İnandığı bir kavgadan yeni çıkmış daha.</span> <span xml:lang="tr">Sen inanmıyor musun?..</span> <span xml:lang="tr">Niye inanayım?.,</span> <span xml:lang="tr">inanmak değil de...</span></p>

  <p class="block_11"><span xml:lang="tr">— Ne yapsak?.,</span> <span xml:lang="tr">dedi birden.</span></p>

  <p class="block_11"><span xml:lang="tr">Ağzından bilinçsiz çıkıvermişti.</span> <span xml:lang="tr">Sesli düşünür gibi.</span> <span xml:lang="tr">Neyi ne yapsak?..</span> <span xml:lang="tr">Yine bir tepki göstermedi Günsel.</span> <span xml:lang="tr">Duymamıştı sanki.</span> <span xml:lang="tr">Niye böyle dalgın bu kız?.. Yorgun belki de...</span> <span xml:lang="tr">Daha da mı olmasın?..</span> <span xml:lang="tr">Nasıl seviyorum bu kızı.</span> <span xml:lang="tr">Niye böyle karmakarışığım ben?..</span></p>

  <p class="block_11" xml:lang="tr">— Şarap da içmiyorsun?</p>

  <p class="block_11"><span xml:lang="tr">Bir yudum alıp bırakmıştı Günsel.</span> <span xml:lang="tr">Başını yavaşça kaldırıp yorgun gülümseyerek baktı.</span></p>
</body>
</html>
