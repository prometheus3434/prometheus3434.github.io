<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_11"><span xml:lang="tr">— Bu pislik ortasında yuva ha... Annenin malıyla yoksul milleti kazıklatalım. Rasimler</span><span xml:lang="tr">’</span><span xml:lang="tr">in,</span> <span xml:lang="tr">Selimler</span><span xml:lang="tr">’</span><span xml:lang="tr">in kemik kavgasından pay çıksın bize.</span> <span xml:lang="tr">Neyi açıklayayım sana?..</span> <span xml:lang="tr">O ki doğal görüyorsun bunları,</span> <span xml:lang="tr">git yolunda.</span> <span xml:lang="tr">Yönümüz ayrı.</span> <span xml:lang="tr">Ne senin beni sürüklemeye gücün yeter,</span> <span xml:lang="tr">ne benim seni...</span> <span xml:lang="tr">Bu iş bitmiş. Düşüncelerimi paylaştığını söylemekle yaklaştığımızı sanıyorsun.</span> <span xml:lang="tr">Düşmanlığım tiksintiyle büyüyor;</span> <span xml:lang="tr">o kadar...</span></p>

  <p class="block_11" xml:lang="tr">Denetimi yitirip sövüp saymaya başlamaktan alamayacaktı ki kendini, Nermin bağırarak kesti:</p>

  <p class="block_11"><span xml:lang="tr">— Suç mu annemin arsasından yararlanmak? Allahın dağındaki topraktan nasılsa birkaç kuruş kazanacağız.</span> <span xml:lang="tr">Kimse beş para vermez bugün oraya.</span> <span xml:lang="tr">Ne istiyorsun anlamıyorum. Ağbime mi bırakalım?</span></p>

  <p class="block_11"><span xml:lang="tr">Kekeler gibi konuşuyordu. Kesik kesik solumaya başlamıştı. Niye bırakalım. Kimselere bırakmayalım. Mal bizim! Benim!.. Kenan üstelemenin boş olduğunu biliyordu.</span> <span xml:lang="tr">Üstelemek için de söylememişti.</span></p>

  <p class="block_11"><span xml:lang="tr">— Yok canım,</span> <span xml:lang="tr">dedi.</span> <span xml:lang="tr">Niye bırakacaksın?..</span> <span xml:lang="tr">Sakınca görmüyorsun o ki,</span> <span xml:lang="tr">Selim</span><span xml:lang="tr">’</span><span xml:lang="tr">le yap bu işi...</span> <span xml:lang="tr">Kardeşin ne de olsa...</span> <span xml:lang="tr">Rasim</span><span xml:lang="tr">’</span><span xml:lang="tr">den de becerikli olduğunu Rasim bile söylüyor...</span></p>

  <p class="block_11" xml:lang="tr">Nermin deliye dönmüştü birden:</p>

  <p class="block_11"><span xml:lang="tr">— Sen aptalsın,</span> <span xml:lang="tr">dedi. Aptalsın...</span> <span xml:lang="tr">Taş atıyorsun aklın sıra... Aslında kanıverdin ağbimin sözlerine...</span> <span xml:lang="tr">Deli değilim ben. Nesi</span><span xml:lang="tr">ne inanılır onun?..</span> <span xml:lang="tr">Etmeyeceği kötülük var mı? Babasının oğlu...</span> <span xml:lang="tr">Sırf anneme kötülük olsun diye kaç kez beni kaçırtmaya kalktı babam,</span> <span xml:lang="tr">biliyor musun bunu? Durdu birden.</span> <span xml:lang="tr">Söylediğine pişman gibiydi. Ağzından kaçırmıştı sanki.</span> <span xml:lang="tr">Kenan oralı olmadı önce,</span> <span xml:lang="tr">biraz sonra da içinde bir irkilme duydu.</span> <span xml:lang="tr">Durulmaya çalıştı. Neden kaçırsın Zeynep</span><span xml:lang="tr">’</span><span xml:lang="tr">i? Ben yokken bir şeyler mi geçti ağbisiyle arala</span><span xml:lang="tr">rı</span><span xml:lang="tr">nda? Sorsam mı? Ne soracağım? Her soru bir ilişki!</span> <span xml:lang="tr">Nermin sessizlikten bir şeyler kazanmış gibiydi.</span> <span xml:lang="tr">Güvenli,</span> <span xml:lang="tr">dik bakıyordu.</span> <span xml:lang="tr">Bir şeyler açıklayacak gibi söze başladı yavaşça:</span></p>

  <p class="block_11"><span xml:lang="tr">— Çözemeyeceğin sorunları yükleniyorsun Kenan,</span> <span xml:lang="tr">dedi.</span> <span xml:lang="tr">Hep birden ezileceğiz. Öyle de olsa bırakmayacağım seni.</span> <span xml:lang="tr">Tek başına daha kolay ezileceğini biliyorum. Bir şeyler sanıyorsun kendini,</span> <span xml:lang="tr">toysun oysa ki...</span> <span xml:lang="tr">Bazı bir çocuk gibi... Telefon çalmaya başlamıştı.</span> <span xml:lang="tr">Nermin yarım bıraktı sözünü,</span> <span xml:lang="tr">Kenan</span><span xml:lang="tr">’</span><span xml:lang="tr">a bakmaya başladı.</span> <span xml:lang="tr">Telefon çalıp duruyordu.</span></p>

  <p class="block_11"><span xml:lang="tr">— Açsana,</span> <span xml:lang="tr">dedi.</span> <span xml:lang="tr">Seni a</span><span xml:lang="tr">rı</span><span xml:lang="tr">yorlardır belki...</span></p>

  <p class="block_11" xml:lang="tr">Bir acılık vardı sesinde, bakışlarında. Telefon ona daha yakındı oysa ki. Üçüncü çalışında kalktı ağır ağır, giderken:</p>

  <p class="block_11"><span xml:lang="tr">— Bıktım günlerdir yüzüme telefon kapatılmasından,</span> <span xml:lang="tr">dedi.</span> <span xml:lang="tr">Kenan sarsılmıştı. Demek anladı...</span> <span xml:lang="tr">Biliyor...</span> <span xml:lang="tr">İyi ya, konuşup</span> <span xml:lang="tr">bitirmek gerek.</span> <span xml:lang="tr">Belki de bir kuşku yalnızca;</span> <span xml:lang="tr">ağzımı arıyor,</span> <span xml:lang="tr">çekinecek bir şeyim mi var,</span> <span xml:lang="tr">öyle de olsa?..</span></p>

  <p class="block_11"><span xml:lang="tr">— Benim anneciğim,</span> <span xml:lang="tr">dedi Nermin...</span> <span xml:lang="tr">Yooo...</span> <span xml:lang="tr">Bilmem,</span> <span xml:lang="tr">uyuyup kalmışım...</span> <span xml:lang="tr">Ben de şimdi seni arayacaktım.</span> <span xml:lang="tr">O da iyi...</span> <span xml:lang="tr">Hepimiz iyiyiz.</span> <span xml:lang="tr">Üzme kendini tatlım... Öperim canım...</span> <span xml:lang="tr">Onun da saygıları var...</span></p>

  <p class="block_11"><span xml:lang="tr">Kenan gözlerini kapattı.</span> <span xml:lang="tr">Kulaklarını tıkamak istiyordu.</span> <span xml:lang="tr">Saygılarını sunan ben oluyorum.</span> <span xml:lang="tr">Saygı ha...</span> <span xml:lang="tr">Her şeye,</span> <span xml:lang="tr">herkese sövüp saymak geliyordu içinden. Telefonda bir şeyler söyleyip duran Nermin</span><span xml:lang="tr">’</span><span xml:lang="tr">e baktı.</span> <span xml:lang="tr">Nasıl değişebiliyor bu kadın? Annesine mutluluk masalı yutturabilmek için sesini bile nasıl değiştirebiliyor böyle.</span> <span xml:lang="tr">Bu kadar sürekli nasıl</span> <span xml:lang="tr">oynar insan? Her şeyi yalan üs</span><span xml:lang="tr">tüne kuruyor.</span> <span xml:lang="tr">Sen çok mu doğrucusun?.,</span> <span xml:lang="tr">içinde bir şey düğümlendi birden. Tıkanır gibi oldu.</span> <span xml:lang="tr">Nermin telefonu kapatıp yerine geçmiş,</span> <span xml:lang="tr">gözlerini Kenan</span><span xml:lang="tr">’</span><span xml:lang="tr">a dikmişti. Sessiz bakışıp duruyorlardı.</span> <span xml:lang="tr">Yeniden kapışmak gerekiyordu;</span> <span xml:lang="tr">yorgun, bitkindiler oysa ki...</span> <span xml:lang="tr">Güçlü görünmeye de çalışıyorlardı.</span> <span xml:lang="tr">Suçlamayla dolu acı bakıştan öte bir şeye kalkışmak boş geliyordu ikisine de.</span> <span xml:lang="tr">Belki de karşısındakini yenik saymaktan gelen bir güvendi bu.</span> <span xml:lang="tr">Sessizliği daha da soğutan bir sesle Nermin aldı:</span></p>

  <p class="block_11"><span xml:lang="tr">— Kolay kurtulacağını sanıyordun,</span> <span xml:lang="tr">dedi...</span> <span xml:lang="tr">Görüyorsun ki olmayacak.</span> <span xml:lang="tr">Başka yollar aramalısın!</span></p>

  <p class="block_11"><span xml:lang="tr">Bir an durdu,</span> <span xml:lang="tr">sonra acı,</span> <span xml:lang="tr">alaylı başladı yavaşça:</span></p>

  <p class="block_11"><span xml:lang="tr">— Her işin kolayına gittin;</span> <span xml:lang="tr">durumunu biliyorum,</span> <span xml:lang="tr">kitapçılığımız da sallantıda. Zeynep yetişti.</span> <span xml:lang="tr">Eve bağlanmanın da bir zorunluğu kalmadı artık.</span> <span xml:lang="tr">Okullar bitsin ben de çalışacağım...</span> <span xml:lang="tr">Matmazel</span><span xml:lang="tr">’</span><span xml:lang="tr">e maaş verecek durumumuz yok.</span></p>

  <p class="block_11"><span xml:lang="tr">Ayağa kalktı,</span> <span xml:lang="tr">elinde kırbacı ile dimdik duran vahşi hayvan eğiticisi gibi sert, güvenli bakıyordu.</span></p>

  <p class="block_11"><span xml:lang="tr">— Konuşacak bir şeyimiz kalmadı sanırım,</span> <span xml:lang="tr">dedi.</span> <span xml:lang="tr">Zeynep</span><span xml:lang="tr">’</span><span xml:lang="tr">i çağırayım,</span> <span xml:lang="tr">geç oldu... Geç oldu,</span> <span xml:lang="tr">haydi kafese!</span> <span xml:lang="tr">Oyun bitti!..</span></p>

  <p class="block_11"><span xml:lang="tr">Kenan kızgınlıktan tı</span><span xml:lang="tr">kanıvermişt</span><span xml:lang="tr">i</span> <span xml:lang="tr">birden.</span> <span xml:lang="tr">Sözden ne olur;</span> <span xml:lang="tr">elinden kırbacını alıp başında paralamak gerek bu kadının.</span></p>

  <p class="block_11"><span xml:lang="tr">— Otur,</span> <span xml:lang="tr">dedi,</span> <span xml:lang="tr">daha bitmedi...</span> <span xml:lang="tr">Nermin aldırmamış,</span> <span xml:lang="tr">öylece bakıyordu.</span></p>

  <p class="block_11" xml:lang="tr">— Başka birini de sevdiğimi biliyor musun?</p>

  <p class="block_11"><span xml:lang="tr">Bıçak gibi sessizlikle yeniden bölünüvermişti her şey.</span> <span xml:lang="tr">Nermin kımıldamadan bakıyordu.</span> <span xml:lang="tr">Bir süre kaldı öylece,</span> <span xml:lang="tr">içinde kopanları örtbas etmesini ustalıkla becerebilmişti yine.</span> <span xml:lang="tr">Yavaşça,</span> <span xml:lang="tr">mırıldanır gibi:</span></p>

  <p class="block_11"><span xml:lang="tr">— Kimseyi sevemeyecek kadar bencil olduğunu biliyorum,</span> <span xml:lang="tr">dedi.</span> <span xml:lang="tr">Hangi zavallıysa onun bunu anlayacağı güne kadar beklemesini de bilirim...</span></p>

  <p class="block_11"><span xml:lang="tr">Tekerleme gibi</span> <span xml:lang="tr">söyleyivermişti</span> <span xml:lang="tr">ya çöküşünü,</span> <span xml:lang="tr">yine de saklayamamıştı.</span> <span xml:lang="tr">Son gücünü yitirmiş gibi gevşedi,</span> <span xml:lang="tr">yavaşça oturdu yerine.</span> <span xml:lang="tr">Kenan</span><span xml:lang="tr">’</span><span xml:lang="tr">ın bir şey demesine bırakmadan aldı:</span></p>

  <p class="block_11" xml:lang="tr">— Benden kurtulmak için uyduruyorsan boş, dedi...</p>

  <p class="block_11"><span xml:lang="tr">İşin aslını öğrenmek,</span> <span xml:lang="tr">Kenan</span><span xml:lang="tr">’</span><span xml:lang="tr">ı yakalayıvermek ister gibi sürekli baktı, sonra yavaşça ekledi:</span></p>

  <p class="block_11"><span xml:lang="tr">— Böyle bir ilişki var da kurtulmak istiyorsan benden,</span> <span xml:lang="tr">o da boş...</span></p>

  <p class="block_11"><span xml:lang="tr">Akşam karanlığı basıyordu.</span> <span xml:lang="tr">Loştu oda.</span> <span xml:lang="tr">Nermin bütün saldırı kapılarını sımsıkı kapadığına inanmanın güvencesiyle susmuş bekliyordu.</span> <span xml:lang="tr">Kenan,</span> <span xml:lang="tr">iyice kararmaya başlayan odada Nermin</span><span xml:lang="tr">’</span><span xml:lang="tr">in yüzünü ayrıntılarıyla göremeden, bakışlarının, gözlerinin anlamını değerlendiremeden konuşmaya kalkışmanın sıkıntısını duymaya başladı.</span> <span xml:lang="tr">Ne diye konuşacağım hem? Belli ki işleri biraz daha güçleştirmekten başka sonuç vermeyecek.</span> <span xml:lang="tr">Belki her şeyi yalan kadının ya,</span> <span xml:lang="tr">bu gerçek.</span> <span xml:lang="tr">Etime -etime ne söz,</span> <span xml:lang="tr">ciğerime belki- ta içime,</span> <span xml:lang="tr">benliğime yapışmış bir sülük bu. Öylesine yapışmış ki,</span> <span xml:lang="tr">bir parçam,</span> <span xml:lang="tr">hem de ayrılması olanaksız bir parçam sayıyor kendini. Neyle kazıyıp atabilirim ki? Gerçekten bir parçam belki de!..</span> <span xml:lang="tr">Hangi usta operatör eli kurtarır beni? Hem nereye vuracak bıçağı? Bir umudum Günsel...</span></p>

  <p class="block_11" xml:lang="tr">— Kimmiş bu kadın?</p>

  <p class="block_11"><span xml:lang="tr">Dümdüzdü Nermin</span><span xml:lang="tr">’</span><span xml:lang="tr">in sesi.</span> <span xml:lang="tr">Kızgınlık,</span> <span xml:lang="tr">başkaldırma,</span> <span xml:lang="tr">ola ki soru bile yoktu söyleyişinde.</span> <span xml:lang="tr">Duymamış gibi uzun süre sustu Kenan.</span> <span xml:lang="tr">Bir şeyler daha söylemesini bekliyor gibiydi.</span> <span xml:lang="tr">Tepki süresini değerlendiriyor sanki Nermin</span><span xml:lang="tr">’</span><span xml:lang="tr">in.</span> <span xml:lang="tr">Başka türlü nasıl tanırsın düşmanım bu karanlık odada?..</span> <span xml:lang="tr">Birden pencereden gelen bir ışıkla Nermin</span><span xml:lang="tr">’</span><span xml:lang="tr">in yüzü aydınlanıverdi,</span> <span xml:lang="tr">karşı apartmanda elektrikleri yakmış olmalıydılar.</span> <span xml:lang="tr">Suskun bakıyordu Nermin.</span> <span xml:lang="tr">Kurulan tuzağı sezip sinmiş gibiydi. Tepkisini yüzünden belli etmeyecek kadar ustalıkla sinmişti.</span> <span xml:lang="tr">Saklandığı yerden çıkarmak ister gibi Kenan yavaşça:</span></p>

  <p class="block_11"><span xml:lang="tr">— Önemli mi,</span> <span xml:lang="tr">dedi,</span> <span xml:lang="tr">kim olduğu?</span></p>

  <p class="block_11"><span xml:lang="tr">Yine uzunca bir sessizlikten sonra Nermin birden ayağa kalk</span><span xml:lang="tr">tı.</span></p>

  <p class="block_11"><span xml:lang="tr">— Hiçbir şey önemli değil benim için, dedi... Yıkıldım yıkılacağım kadar. Bundan ötesi olmaz...</span> <span xml:lang="tr">Sen düşün...</span></p>

  <p class="block_11"><span xml:lang="tr">Gidip elektriği yaktı.</span> <span xml:lang="tr">Kapı çalınmaya başlamıştı...</span> <span xml:lang="tr">Çalışından belliydi Zeynep olduğu.</span> <span xml:lang="tr">Nermin açtı.</span></p>

  <p class="block_11"><span xml:lang="tr">— Canım anneciğim...</span> <span xml:lang="tr">Kucaklaşma,</span> <span xml:lang="tr">öpücük sesleri...</span></p>

  <p class="block_11" xml:lang="tr">— Nerde kaldın canım?</p>

  <p class="block_11"><span xml:lang="tr">— Anneciğim,</span> <span xml:lang="tr">bugün öğretmen bize...</span></p>

  <p class="block_11"><span xml:lang="tr">Kenan fırlayıp çıktı,</span> <span xml:lang="tr">koşar gibi gitti yatak odasına,</span> <span xml:lang="tr">kapıyı kilitledi. İçerden sesler geliyordu.</span> <span xml:lang="tr">Nermin</span><span xml:lang="tr">’</span><span xml:lang="tr">in,</span> <span xml:lang="tr">Zeynep</span><span xml:lang="tr">’</span><span xml:lang="tr">in sesleri.</span> <span xml:lang="tr">Kurtulamamıştı. Yeniğim. Yenemediğim sürece yenik olacağım hep.</span> <span xml:lang="tr">Nasıl yenerim? Yenildiğini bilmeyen kişiyi yenemezsin.</span> <span xml:lang="tr">Bir dövmem kaldı gerçekten.</span> <span xml:lang="tr">İyi ki söylemedim;</span> <span xml:lang="tr">ele vermek olacaktı</span> <span xml:lang="tr">Günsel’i</span> <span xml:lang="tr">söylemek.</span> <span xml:lang="tr">Umursamıyor gibi görünüyor ya,</span> <span xml:lang="tr">belli ki her şeyi göze almış.</span> <span xml:lang="tr">İşyerine de gelip oturacak.</span> <span xml:lang="tr">Nasıl karşı korum? İyice gösterdi dişlerini. Biraz daha ilerisi:</span> <span xml:lang="tr">Nankör köpek,</span> <span xml:lang="tr">annemin parası ile adam oldun da...</span> <span xml:lang="tr">Yapar mı? Öteye bile gider...</span> <span xml:lang="tr">Ben de bir malım onun için,</span> <span xml:lang="tr">kolay bırakır mı? Kulakları zonklamaya başladı.</span> <span xml:lang="tr">İyi bulmuyordu kendini,</span> <span xml:lang="tr">gidip yatağa uzandı sırtüstü. Durgun suda batık olmak,</span> <span xml:lang="tr">yitmek istiyordu yine;</span> <span xml:lang="tr">bir türlü başaramıyordu. Ağzı acı, kupkuruydu.</span> <span xml:lang="tr">Bir akıl veren var buna.</span> <span xml:lang="tr">Başta Rasim. Açıkça söyledi onu tuttuğunu. Niye tutmasın? Yüz binler var ucunda.</span> <span xml:lang="tr">İki haftadır Ankara</span><span xml:lang="tr">’</span><span xml:lang="tr">daymış yine. Bakalım ne mavallarla gelir?..</span> <span xml:lang="tr">Ne diyeyim şu herife? Hiiiç,</span> <span xml:lang="tr">ne diyeceksin? Yeni düşman mı edinelim? Asıl düşmanın o,</span> <span xml:lang="tr">budala...</span> <span xml:lang="tr">Bilmiyor muydun malını? Hıyarağası, inandığın büyük doğrular bu gerçeği öğretmedi mi sana?..</span> <span xml:lang="tr">Biliyordun da! Biliyordun da sana gelince iş değişiyor değil mi? Bana yapmaz Rasim! Doğrunun kuralları değişiyor sana gelince. Ayrıcalık içindesin sen!</span> <span xml:lang="tr">Doğru mu kadının dediği;</span> <span xml:lang="tr">çok mu toyum yoksa? Kaçıp gitsem bu evden.</span> <span xml:lang="tr">Nereye? Günsel</span><span xml:lang="tr">’</span><span xml:lang="tr">e anlatırım her şeyi.</span> <span xml:lang="tr">Günse</span><span xml:lang="tr">l’</span><span xml:lang="tr">le ikimiz Teşvikiye</span><span xml:lang="tr">’</span><span xml:lang="tr">deki evde...</span> <span xml:lang="tr">Rasim</span><span xml:lang="tr">’</span><span xml:lang="tr">in ulan orası!</span> <span xml:lang="tr">Peki, ben ne yapacağım şimdi? Karanlık odada yatağa arkaüstü uzanıp çok uzun bir süre kaldı.</span> <span xml:lang="tr">Düşünemiyorum da...</span> <span xml:lang="tr">Kapı vuruldu bir ara.</span> <span xml:lang="tr">Nermin yemeğe çağırıyor olmalıydı.</span> <span xml:lang="tr">Ses çıkarmadı.</span> <span xml:lang="tr">O da üstelemedi.</span> <span xml:lang="tr">Bir ara derinlerden telefon sesi, kapı sesi geldi.</span> <span xml:lang="tr">Sonra dalıp gitti.</span> <span xml:lang="tr">Ürpermeyle uyandığında oda alacakaranlıktı. Ortalık işiyordu.</span> <span xml:lang="tr">Önce anlamadan bakındı.</span> <span xml:lang="tr">Üşümüştü.</span> <span xml:lang="tr">Nasıl da uyumuşum. Gördüğü karmakarışık düşleri anımsamaya çalıştı,</span> <span xml:lang="tr">olmadı.</span> <span xml:lang="tr">Yorganın altına girip ısınmak istedi bir ara;</span> <span xml:lang="tr">doğrulunca tuvalete gitmek için kalktı.</span> <span xml:lang="tr">Oda kapısını açtı yavaşça,</span> <span xml:lang="tr">evi dinledi.</span> <span xml:lang="tr">Tam bir sessizlik vardı.</span> <span xml:lang="tr">Tuvalete geçti,</span> <span xml:lang="tr">aynada yüzünü gördü birden.</span> <span xml:lang="tr">Sevindi.</span> <span xml:lang="tr">Bugün çıkacağım.</span> <span xml:lang="tr">Ne bugünü,</span> <span xml:lang="tr">şimdi...</span> <span xml:lang="tr">Dayağın izleri tam geçmiş değil ya,</span> <span xml:lang="tr">insan içine çıkacak duruma geldik.</span> <span xml:lang="tr">Daha da sevinecekti, olmadı; bir burkulma duydu içinde.</span> <span xml:lang="tr">İyi ki bugün değil</span> <span xml:lang="tr">Günsel’le</span> <span xml:lang="tr">buluşmamız;</span> <span xml:lang="tr">yarına kadar da...</span> <span xml:lang="tr">Unuturum!</span> <span xml:lang="tr">Değil de,</span> <span xml:lang="tr">biraz daha eskir hiç değilse. Anlatmam mı gerek? İyice güvenini yitireceğim!</span> <span xml:lang="tr">Çok güvenli de.</span> <span xml:lang="tr">Bırak romantikliği.</span> <span xml:lang="tr">Karın. Kafasından atmaya çalıştı kara düşünceleri.</span> <span xml:lang="tr">Çabucak tıraş oldu.</span> <span xml:lang="tr">Tarandı.</span> <span xml:lang="tr">Odaya geçti yavaşça.</span> <span xml:lang="tr">Saate baktı.</span> <span xml:lang="tr">Yediye geliyordu.</span> <span xml:lang="tr">Çok erken;</span> <span xml:lang="tr">olsun yürürüm, günlerdir kapandıktan sonra...</span> <span xml:lang="tr">Perdeyi açıp baktı;</span> <span xml:lang="tr">yağmur filan yoktu.</span> <span xml:lang="tr">Yine bir sevinç doldu içine.</span> <span xml:lang="tr">Yeni gömlek çıkardı,</span> <span xml:lang="tr">sevdiği benekli kravatı bağladı.</span> <span xml:lang="tr">Her işini bitirip de odadan çıkarken ünlü dizeleri söylüyordu içinden.</span> <span xml:lang="tr">“</span><span xml:lang="tr">Gömleğim yeni, tıraş olmuşum,</span> <span xml:lang="tr">sokağa çıkmışım.</span> <span xml:lang="tr">Bahar gelmiş.</span> <span xml:lang="tr">Sulh olmuş...</span><span xml:lang="tr">”</span> <span xml:lang="tr">Daha ba</span><span xml:lang="tr">rı</span><span xml:lang="tr">ş uzaklarda.</span> <span xml:lang="tr">Bakalım savaşı nasıl bitireceğiz? Bitirecek miyiz? Tam salona geçiyordu ki usulca Zeynep</span><span xml:lang="tr">’</span><span xml:lang="tr">in odası açıldı,</span> <span xml:lang="tr">Nermin dikildi karşısına. İrkilir gibi kaldı Kenan.</span> <span xml:lang="tr">Loş koridorda birden burun buruna geldiği Günsel, omuzlarına dökülmüş saçları,</span> <span xml:lang="tr">tatlı bir şaşkınlıkla dolu uykudan yeni açılmış gözleriyle nasıl yaptı bunu?</span></p>

  <p class="block_11"><span xml:lang="tr">— Çok erken,</span> <span xml:lang="tr">dedi Nermin.</span></p>

  <p class="block_11"><span xml:lang="tr">Biraz durdu,</span> <span xml:lang="tr">sonra karşı koymak istemezmiş gibi ekledi yavaşça:</span></p>

  <p class="block_11"><span xml:lang="tr">— Salonda otur biraz,</span> <span xml:lang="tr">şimdi hazırlarım kahvaltıyı...</span> <span xml:lang="tr">Kenan ne diyeceğini bilemiyor gibi kaldı bir an.</span></p>

  <p class="block_11" xml:lang="tr">— Etmeyeceğim kahvaltı, dedi.</p>

  <p class="block_11"><span xml:lang="tr">Nermin de kalmıştı öylece.</span> <span xml:lang="tr">İnce geceliğinin belirlediği çıplaklığının bilincine varmış gibi kımıldadı yavaşça.</span> <span xml:lang="tr">Öylece bakıyordu Kenan</span><span xml:lang="tr">’</span><span xml:lang="tr">a. Üstünlüğünü sezinlemişti sanki.</span></p>

  <p class="block_11"><span xml:lang="tr">— Gerçek mi? dedi birden.</span> <span xml:lang="tr">Kenan ayılamamıştı daha.</span></p>

  <p class="block_11" xml:lang="tr">— Başkasını sevdiğin?</p>

  <p class="block_11"><span xml:lang="tr">Önce geçip gitmek geldi içinden.</span> <span xml:lang="tr">İyice ayılmıştı artık.</span> <span xml:lang="tr">Gülünçtü.</span> <span xml:lang="tr">Bu saatte, karşısında böyle yan çıplak dikilmiş bir kadına.</span> <span xml:lang="tr">Peki,</span> <span xml:lang="tr">kaçmak niye? O ki öğrenmek istiyor!</span></p>

  <p class="block_11"><span xml:lang="tr">— Evet,</span> <span xml:lang="tr">dedi yavaşça...</span></p>

  <p class="block_11"><span xml:lang="tr">Nermin daha bir şeyler bekliyor gibiydi.</span> <span xml:lang="tr">Suskun kaldı bir süre.</span> <span xml:lang="tr">Sonra çok doğal bir şeyden söz ediyormuş gibi:</span></p>

  <p class="block_11" xml:lang="tr">— Tanımak istiyorum, dedi.</p>

  <p class="block_11"><span xml:lang="tr">Şaşırır gibi oldu Kenan.</span> <span xml:lang="tr">Tanımak mı istiyorsun? Peki,</span> <span xml:lang="tr">ne olacak sonra? Kenan</span><span xml:lang="tr">’</span><span xml:lang="tr">a da doğal gelmeye başlamıştı.</span> <span xml:lang="tr">Belki de bir çözüm bu!..</span> <span xml:lang="tr">Tam bir şeyler diyecekti ki kuşkular</span> <span xml:lang="tr">doluverdi içine.</span> <span xml:lang="tr">Romantik budala!</span> <span xml:lang="tr">Hıyarağası...</span> <span xml:lang="tr">Ya Günsel</span><span xml:lang="tr">’</span><span xml:lang="tr">in başına çoraplar örerse? Artık yapmayacağı var mı bu kadı</span><span xml:lang="tr">nı</span><span xml:lang="tr">n? Daha doğrusu ne yapacağını kendi de bilmez.</span> <span xml:lang="tr">Dengesizlikler içinde.</span> <span xml:lang="tr">Biraz daha yakından baktı Nermin</span><span xml:lang="tr">’</span><span xml:lang="tr">e. Yavaş yavaş ışıyan ortalıkta yüzü daha belirliydi şimdi.</span> <span xml:lang="tr">Göz altla</span><span xml:lang="tr">rı</span> <span xml:lang="tr">yorgun, halkalı,</span> <span xml:lang="tr">bakışları saplantılı gibi dalgındı.</span></p>

  <p class="block_11" xml:lang="tr">— Uyumamışsın sen...</p>

  <p class="block_11"><span xml:lang="tr">— Nasıl da bildin!.,</span> <span xml:lang="tr">dedi Nermin.</span> <span xml:lang="tr">Bırak uykumu...</span> <span xml:lang="tr">Tanımak istiyorum...</span></p>

  <p class="block_11" xml:lang="tr">— Ne yapacaksın tanıyıp?</p>

  <p class="block_11" xml:lang="tr">Nermin aynı saplantılı bakışla kalmıştı.</p>

  <p class="block_11"><span xml:lang="tr">— Konuşmak istiyorum,</span> <span xml:lang="tr">dedi yavaşça...</span> <span xml:lang="tr">Hemen ekledi:</span></p>

  <p class="block_11"><span xml:lang="tr">— Korkma,</span> <span xml:lang="tr">tatsızlık çıkaracak değilim...</span> <span xml:lang="tr">Sıkılmaya başlamıştı Kenan.</span></p>

  <p class="block_11"><span xml:lang="tr">— Bırak bunları,</span> <span xml:lang="tr">dedi birden...</span> <span xml:lang="tr">Gülünç oluyoruz...</span></p>

  <p class="block_11" xml:lang="tr">— Olduk olacağımız kadar...</p>

  <p class="block_11"><span xml:lang="tr">Acılık da yoktu sesinde Nermin</span><span xml:lang="tr">’</span><span xml:lang="tr">in.</span> <span xml:lang="tr">Kenan bir şeyler daha diyecekti, demedi; yavaşça omuzlayıp geçti Nermin</span><span xml:lang="tr">’</span><span xml:lang="tr">i.</span> <span xml:lang="tr">Salonda aranır gibi şöyle bir bakındı; kapıya gitti hemen,</span> <span xml:lang="tr">çabucak giyinip çıktı.</span> <span xml:lang="tr">Sokağa adımını atar atmaz derin bir soluk aldı.</span> <span xml:lang="tr">Kalorifer dumanına bulanmış serin sabah havasını ciğerlerine çekti. Yaşama mutluluğu bu işte!</span> <span xml:lang="tr">Bu karışım!</span> <span xml:lang="tr">Sokakta bir-iki adım atınca</span> <span xml:lang="tr">önseziyle dönüp katlarının penceresine baktı.</span> <span xml:lang="tr">Nermin oradaydı.</span> <span xml:lang="tr">Kenan</span><span xml:lang="tr">’</span><span xml:lang="tr">daydı gözleri.</span> <span xml:lang="tr">Bir burkulma duydu içinde,</span> <span xml:lang="tr">dönüp yola koyuldu hemen.</span> <span xml:lang="tr">İyi değil bu kızın durumu!</span> <span xml:lang="tr">Sen çok mu iyisin? Ben delirmem...</span> <span xml:lang="tr">O da delirmez;</span> <span xml:lang="tr">üzülme!</span> <span xml:lang="tr">Kadınca oyunlar çoğu... Şişli Alanı</span><span xml:lang="tr">’</span><span xml:lang="tr">na çıkınca bir açlık duydu. Akşam da yemedim.</span> <span xml:lang="tr">Sevindi.</span> <span xml:lang="tr">Sağlıklı bir şey bu.</span> <span xml:lang="tr">Muhallebiciye girdi.</span> <span xml:lang="tr">Süt,</span> <span xml:lang="tr">kahvaltı getirtti. Alana bakarak yemeye başladı. Koşuşan trafik içinde Rasim</span><span xml:lang="tr">’</span><span xml:lang="tr">in Citroen</span><span xml:lang="tr">’</span><span xml:lang="tr">ini arandı.</span> <span xml:lang="tr">H</span><span xml:lang="tr">op diye bir yerden fırlayacakmış gibi geliyordu nedense.</span> <span xml:lang="tr">Çabucak çıktı muhallebiciden,</span> <span xml:lang="tr">bir dolmuşa atladı.</span> <span xml:lang="tr">Şoförün yanında akıp giden insan,</span> <span xml:lang="tr">araç,</span> <span xml:lang="tr">olay seline dalgın bakıp gitti. Karaköy</span><span xml:lang="tr">’</span><span xml:lang="tr">e geldiğinde indi arabadan.</span> <span xml:lang="tr">Niye indiğini de bilmiyordu.</span> <span xml:lang="tr">Yoo, biliyorum! Daha çok erken;</span> <span xml:lang="tr">sekiz bile olmamış.</span> <span xml:lang="tr">İşyerine kadar hem yürür,</span> <span xml:lang="tr">hem para durumunu düşünürüm.</span> <span xml:lang="tr">Dönmemem gerek artık o eve.</span> <span xml:lang="tr">Dört bin kadar bankada var... 3850 filan...</span> <span xml:lang="tr">En son beş yüz çekmiştim.</span> <span xml:lang="tr">Bonolar var bir de.</span> <span xml:lang="tr">Ödenecekler de var... Karşılar...</span> <span xml:lang="tr">Ola ki bin kadar da elde kalır...</span> <span xml:lang="tr">Öderlerse... Ankara</span><span xml:lang="tr">’</span><span xml:lang="tr">daki herif protesto olacaktı,</span> <span xml:lang="tr">uzattık.</span> <span xml:lang="tr">Ödeyeceğim diyor ya...</span> <span xml:lang="tr">Ödemezse kâğıtçıya 1670... Bir de dizgi için bono verdikti...</span> <span xml:lang="tr">Bir de İzmir</span><span xml:lang="tr">’</span><span xml:lang="tr">de...</span> <span xml:lang="tr">Uff,</span> <span xml:lang="tr">gel de çık içinden!.. Matmazel’l</span><span xml:lang="tr">e konuşmak gerek.</span> <span xml:lang="tr">Matmazel</span><span xml:lang="tr">’</span><span xml:lang="tr">e yol verip o geçecekmiş yerine! Aptal bu kadın...</span> <span xml:lang="tr">Nasıl yaparsın sen o işi? Yapar!</span> <span xml:lang="tr">Küçük-burjuvazide,</span> <span xml:lang="tr">hele böyle kadınlarda gömülü yatan mal hırsı öyle beceriler,</span> <span xml:lang="tr">yetenekler yaratır ki sen de şaşarsın budala!..</span> <span xml:lang="tr">Ben o günü görmeyeceğim.</span> <span xml:lang="tr">Tek başına geçip otursun işin başına.</span> <span xml:lang="tr">Köprü üstünde balık tutan bir adamın yanında durdu.</span> <span xml:lang="tr">Haliç</span><span xml:lang="tr">’</span><span xml:lang="tr">e</span> <span xml:lang="tr">baktı uzun uzun.</span> <span xml:lang="tr">Bir çatana geçiyordu köprünün al</span><span xml:lang="tr">tından.</span> <span xml:lang="tr">Sonra bir motor.</span> <span xml:lang="tr">Sahpaza</span><span xml:lang="tr">rı</span><span xml:lang="tr">’</span><span xml:lang="tr">na doğru yığılmış mavnalar,</span> <span xml:lang="tr">martılar... Sisler arasından yeni çıkmış Süleymaniye,</span> <span xml:lang="tr">Beyazıt Kulesi,</span> <span xml:lang="tr">vapur sesleri... Uyanmış şehirdeki her şey sabah uğultusu içinde yüzüyordu.</span> <span xml:lang="tr">Havada bulut yoktu. Köprüdeki taşı</span><span xml:lang="tr">tl</span><span xml:lang="tr">ara döndü,</span> <span xml:lang="tr">vıcık vıcık insandı,</span> <span xml:lang="tr">devinimdi.</span> <span xml:lang="tr">Herkes,</span> <span xml:lang="tr">her şey koşuyordu.</span> <span xml:lang="tr">Yürümeye koyuldu birden araçlarla yarışır gibi.</span> <span xml:lang="tr">Eminönü</span><span xml:lang="tr">’</span><span xml:lang="tr">ne varmıştı. Çekeyim bankadan paralan,</span> <span xml:lang="tr">işi de bırakayım;</span> <span xml:lang="tr">alıp başımı...</span> <span xml:lang="tr">Ne cehenneme gidersin budala?</span> <span xml:lang="tr">Günsel’le</span> <span xml:lang="tr">konuşmadan kalkma böyle soyta</span><span xml:lang="tr">rı</span><span xml:lang="tr">lıklara.</span> <span xml:lang="tr">Peki,</span> <span xml:lang="tr">yine ben nasıl o eve?..</span> <span xml:lang="tr">Şimşek gibi bir düşünce geçti kafasından.</span> <span xml:lang="tr">Niye düşünemedim bugüne kadar? Rasim</span><span xml:lang="tr">’</span><span xml:lang="tr">le anlaşmak en iyisi!</span> <span xml:lang="tr">Şimdi çıkıyor hergelenin neden Nermin</span><span xml:lang="tr">’</span><span xml:lang="tr">i tuttuğu. Vurgun peşindeydi demek.</span> <span xml:lang="tr">Başka türlüsünü senin gibi salaklar düşünür ancak... Açıkça söylerim ona.</span> <span xml:lang="tr">Çıkarlarına dokunmayacağım,</span> <span xml:lang="tr">yardımcı bile olacağım! Güldüreceksin iti.</span> <span xml:lang="tr">Bir de öteki yol var:</span> <span xml:lang="tr">Selim</span><span xml:lang="tr">’</span><span xml:lang="tr">le işbirliği!</span> <span xml:lang="tr">Delirsen nasıl düşünürdün ki? Hem nerden bulursun Selim</span><span xml:lang="tr">’</span><span xml:lang="tr">i? İş,</span> <span xml:lang="tr">bulmasına mı kaldı? Neler konuştular Nermin</span><span xml:lang="tr">’</span><span xml:lang="tr">le.</span> <span xml:lang="tr">Ne sersem herifim ben!..</span> <span xml:lang="tr">Pa</span><span xml:lang="tr">tl</span><span xml:lang="tr">adındı...</span> <span xml:lang="tr">İyice konuşturup ay</span><span xml:lang="tr">rı</span><span xml:lang="tr">ntıla</span><span xml:lang="tr">rı</span><span xml:lang="tr">yla öğrenmek varken,</span> <span xml:lang="tr">kestirip at sen!</span> <span xml:lang="tr">Meraklan dur şimdi de!</span> <span xml:lang="tr">Çok ters, çok bilinmez yanla</span><span xml:lang="tr">rı</span> <span xml:lang="tr">var daha sorunun.</span> <span xml:lang="tr">Bir garip aile bunlar!</span> <span xml:lang="tr">Öğrenecektim... Üff...</span> <span xml:lang="tr">Öğrenip de ne olacaktı? Pis yaşantı içinde çırpınıp giden insancıklar... Ay</span><span xml:lang="tr">rı</span> <span xml:lang="tr">yanla</span><span xml:lang="tr">rı</span><span xml:lang="tr">ndan çok ortak yanla</span><span xml:lang="tr">rı</span> <span xml:lang="tr">var;</span> <span xml:lang="tr">önemlisi de o...</span> <span xml:lang="tr">Kendilerini ay</span><span xml:lang="tr">rı</span> <span xml:lang="tr">sanırlar hepsi de!</span> <span xml:lang="tr">Üstün sanırlar!..</span> <span xml:lang="tr">Önemli değiller onun için!..</span> <span xml:lang="tr">Mısırçarşısı</span><span xml:lang="tr">’</span><span xml:lang="tr">na daldı. Ketenciler kapısına doğru yürüdü.</span> <span xml:lang="tr">İki yana dizilmiş bakkallar,</span> <span xml:lang="tr">kasaplar, karışık</span> <span xml:lang="tr">işyerleri,</span> <span xml:lang="tr">gidip gelen kalabalık,</span> <span xml:lang="tr">bütün düşüncelerine bir örtü çekti yavaş yavaş.</span> <span xml:lang="tr">Vitrinlerde asık duran pastırma,</span> <span xml:lang="tr">sucuk kangalların</span><span xml:lang="tr">a,</span> <span xml:lang="tr">etlere, bakkallardaki çeşitli yiyeceklere takılmaya başlamıştı.</span> <span xml:lang="tr">Ketenciler kapısındaki helvacının vitrininin önünde durdu bir süre.</span> <span xml:lang="tr">Fakültedeyken gelir,</span> <span xml:lang="tr">tahin helvası alıp köprü altında palamut tava satan balıkçılara giderdi.</span> <span xml:lang="tr">Bir kez de Nermin</span><span xml:lang="tr">’</span><span xml:lang="tr">le ilk tanıştıkla</span><span xml:lang="tr">rı</span><span xml:lang="tr">nda böyle bir gün akşamüstü gidip yemişlerdi.</span> <span xml:lang="tr">Ertesi günü fakülteye hasta gelmişti Nermin.</span> <span xml:lang="tr">Daha o zamandan belliydi bu</span> <span xml:lang="tr">aptal kızın... Asıl aptal sensin ki bu kızın köprü alt</span><span xml:lang="tr">ın</span><span xml:lang="tr">da balık yiyemeyeceğini anlamadın...</span> <span xml:lang="tr">Hem de yıllar boyu anlamadın.</span> <span xml:lang="tr">Yine nerden takıldı bu kadın? Defol git be!</span> <span xml:lang="tr">Peki,</span> <span xml:lang="tr">Günsel</span><span xml:lang="tr">’</span><span xml:lang="tr">e olayı nasıl?.</span><span xml:lang="tr">.</span> <span xml:lang="tr">Unutmak,</span> <span xml:lang="tr">en iyisi unutmak...</span> <span xml:lang="tr">Sorarsa bir gün;</span> <span xml:lang="tr">ha o iş mi,</span> <span xml:lang="tr">unuttumdu valla dersin!..</span> <span xml:lang="tr">Tek çözüm bu... Yalana sığınacaksın...</span> <span xml:lang="tr">Niye yalan olsun unuttuğum? Ne kaldı o işten? Tiksinti, kızgınlık...</span> <span xml:lang="tr">Demek unutmuştum!..</span> <span xml:lang="tr">Yok canım... Anlatsana böylece Günsel</span><span xml:lang="tr">’</span><span xml:lang="tr">e...</span> <span xml:lang="tr">Niye olmasın.</span> <span xml:lang="tr">O da sana anlatır belki de... Anlatacak nesi olur onun? Evli mi? Alçal bakalım!..</span> <span xml:lang="tr">Utanmıyor musun? Niye bugün buluşmuyoruz? İstemiyor da ondan...</span> <span xml:lang="tr">Niye istemiyor? Ya</span><span xml:lang="tr">rı</span><span xml:lang="tr">na kadar ne yapacağım ben? Sokaklarda, parklarda mı sabahlayayım? Ya bugün akşama kadar...</span> <span xml:lang="tr">O pis kitapçıda... Vardığında işyeri açıktı.</span> <span xml:lang="tr">Burak sevinçle karşıladı.</span> <span xml:lang="tr">Geçmiş olsunlar,</span> <span xml:lang="tr">yakın ilgi dolu sorulardan sonra utana sıkıla:</span></p>

  <p class="block_11"><span xml:lang="tr">— Ben de bugün izin isteyecektim ağbi,</span> <span xml:lang="tr">dedi...</span> <span xml:lang="tr">Hastalıktan yeni kalktınız ya... Sözleşmişler de bu cumartesi. Arkadaşla</span><span xml:lang="tr">rı</span><span xml:lang="tr">yla toplu olarak bilmem nereye... Kızardı birden:</span></p>

  <p class="block_11"><span xml:lang="tr">— Ben kesin söz vermedim,</span> <span xml:lang="tr">dedi.</span> <span xml:lang="tr">Sakınca varsa gitmem...</span></p>

  <p class="block_11"><span xml:lang="tr">— Git,</span> <span xml:lang="tr">dedi Kenan...</span> <span xml:lang="tr">Ne sakıncası olacak? Sen de çok bunaldın. Sevindi,</span> <span xml:lang="tr">teşekkür edip bir yere telefon açtı.</span> <span xml:lang="tr">Öğle yemeğinde çıkıp bir arkadaşıyla buluşacaktı.</span> <span xml:lang="tr">Kenan bir ara öğlende kapayıp gitmeyi düşündü. Olmayacak.</span> <span xml:lang="tr">Niye olmayacak? Nereye gideceksin kapayıp da? Burada işe dalarsan, akşamı bulursun.</span> <span xml:lang="tr">Peki akşam? Hele bir akşam olsun...</span> <span xml:lang="tr">Yukardaki maroken koltuğa yerleşip kaldı bir süre.</span> <span xml:lang="tr">Durgun suda batık oldu yine.</span> <span xml:lang="tr">Derinden sesler geliyordu. Burak</span><span xml:lang="tr">’</span><span xml:lang="tr">ın sesi,</span> <span xml:lang="tr">gelen giden alıcıla</span><span xml:lang="tr">rı</span><span xml:lang="tr">n kadınlı erkekli,</span> <span xml:lang="tr">inceli kalınlı sesleri. Bir ara her şey silinir gibi oldu.</span> <span xml:lang="tr">Sıçradı birden koltukta. Ayağı kaymıştı. Dalmışım...</span> <span xml:lang="tr">Cumartesileri Matmazel gelmez.</span> <span xml:lang="tr">Ne iyi eder.</span> <span xml:lang="tr">Hiç gelmese. Nermin oturacak yerinde.</span> <span xml:lang="tr">Yirmi dört saat burnumun dibinde olacak.</span> <span xml:lang="tr">Olmayacak.</span> <span xml:lang="tr">Çünkü ben olmayacağım.</span> <span xml:lang="tr">Öff.</span> <span xml:lang="tr">Fırladı,</span> <span xml:lang="tr">aşağı indi...</span></p>

  <p class="block_11"><span xml:lang="tr">— Hadi sen git,</span> <span xml:lang="tr">dedi Burak</span><span xml:lang="tr">’</span><span xml:lang="tr">a.</span></p>

  <p class="block_11"><span xml:lang="tr">— Daha erken ağbi...</span> <span xml:lang="tr">On iki bile olmadı...</span></p>

  <p class="block_11"><span xml:lang="tr">— Olmasın...</span> <span xml:lang="tr">Ben bakarım...</span> <span xml:lang="tr">Çok yoruldun sen...</span></p>

  <p class="block_11"><span xml:lang="tr">Burak,</span> <span xml:lang="tr">kızdırdım mı gibisine bakındı,</span> <span xml:lang="tr">tezgâha geçen Kenan</span><span xml:lang="tr">’</span><span xml:lang="tr">ın yüzündeki anlamı yorumlayamamanın tedirginliği içinde pardösüsünü alıp çıktı.</span></p>

  <p class="block_11" xml:lang="tr">— Sağ olun ağbi... Allahaısmarladık...</p>

  <p class="block_11"><span xml:lang="tr">Ses çıkarmadı Kenan.</span> <span xml:lang="tr">Uzun boylu düşünmeye sıra kalmadan iki kişi girip kitap istediler. Akşama kadar da aralıklı biçimde sürüp gitti bu istekler.</span> <span xml:lang="tr">Birkaç kez Günsel</span><span xml:lang="tr">’</span><span xml:lang="tr">e,</span> <span xml:lang="tr">fakülteye gitmek geçmişti içinden.</span> <span xml:lang="tr">Fakülteye gitmemiştir bugün. Ağbisi yolcu.</span> <span xml:lang="tr">Öyle bir şey de dedi ya...</span> <span xml:lang="tr">Ne dedi? Nerden bozayım bu beş yüzlüğü? Öğleden sonra bir ara seyrelir gibi oldu,</span> <span xml:lang="tr">sonra yine sıklaştı;</span> <span xml:lang="tr">beşten sonra artık tek tük uğrayanlar oluyordu. Ara sıra telefona çıkmak,</span> <span xml:lang="tr">geçmiş olsuna uğrayan bir-iki tanıdıkla ayaküstü çene çalmak,</span> <span xml:lang="tr">kazayı anlatmak! (Yalan söylemenin ne zor bir işi olduğunu iyice anlamıştı.)</span> <span xml:lang="tr">Kitap paketi açmak, satılan kitapları paketlemek,</span> <span xml:lang="tr">para almak,</span> <span xml:lang="tr">para vermek öylesine doldurmuştu ki saatin altı olduğunu görünce şaşırdı.</span> <span xml:lang="tr">Kasadaki banka oturup kaldı bir süre.</span> <span xml:lang="tr">Son gelen bir-iki kişiyi de yok diye savdı. Ağır ağır hazırlandı. Altı buçuğa doğru kepenkleri çekip çıktı.</span> <span xml:lang="tr">Babıâli yokuşundan aşağı dalgın,</span> <span xml:lang="tr">yorgun inmeye başladı. Ne yapacağını,</span> <span xml:lang="tr">nereye gideceğini bilmiyordu,</span> <span xml:lang="tr">içinde kurşun gibi bir ağırlık gittikçe büyüyor,</span> <span xml:lang="tr">taşınamaza doğru gidiyordu.</span> <span xml:lang="tr">Karanlık bir köşe başından Rasim değil,</span> <span xml:lang="tr">Günsel çıkacak korkusu vardı içinde.</span> <span xml:lang="tr">Ne derim? İyi ki yarın... Peki yarına kadar...</span> <span xml:lang="tr">İki yol var yarına kadar:</span> <span xml:lang="tr">Her şeyi unutmak...</span> <span xml:lang="tr">Bir de karar verip...</span> <span xml:lang="tr">Sirkeci</span><span xml:lang="tr">’</span><span xml:lang="tr">de,</span> <span xml:lang="tr">köşede durdu birden.</span> <span xml:lang="tr">Niye karar verip toparlayamıyordu bir türlü? Eve gidemem.</span> <span xml:lang="tr">Günsel</span><span xml:lang="tr">’</span><span xml:lang="tr">i göremem...</span> <span xml:lang="tr">Hem görsem de alay eder...</span> <span xml:lang="tr">Karın der. Söyleyemem ki.</span> <span xml:lang="tr">İçinde bir eziklik duydu.</span> <span xml:lang="tr">Öğlende de bir şey yememişti doğru dürüst.</span> <span xml:lang="tr">Bir sandviçle bir-iki çay. Ağır</span> <span xml:lang="tr">ağır yürümeye başladı. İstasyon</span> <span xml:lang="tr">Lokantası</span><span xml:lang="tr">’</span><span xml:lang="tr">na yollanmıştı.</span> <span xml:lang="tr">Belki eşten dosttan birileri vardır.</span> <span xml:lang="tr">Bir süre sonra bakarsın:</span> <span xml:lang="tr">“</span><span xml:lang="tr">İşte Gün</span><span xml:lang="tr">sel de geldi!</span><span xml:lang="tr">”</span> <span xml:lang="tr">Lokanta yeni dolmaya başlamıştı.</span> <span xml:lang="tr">O gece oturdukları masa doluydu. Tanıdık hiçbir yüz de yoktu görünürde.</span> <span xml:lang="tr">Yalnız uzaktaki masalardan birinde, handaki Ermeni</span><span xml:lang="tr">’</span><span xml:lang="tr">ye benzetti birini;</span> <span xml:lang="tr">iki kişiyle gülüşerek içiyorlardı. İstasyon yanındaki masalardan birine oturdu.</span> <span xml:lang="tr">Garsona bir şeyler ısmarladı.</span> <span xml:lang="tr">Tam bilincinde bile değildi ne söylediğinin,</span> <span xml:lang="tr">rakı söylediğini biliyordu.</span> <span xml:lang="tr">Masalara bakmıyordu; gözleri kapıdaydı.</span> <span xml:lang="tr">Sanki birini arıyor, bekliyordu.</span> <span xml:lang="tr">Arıyorum da,</span> <span xml:lang="tr">bekliyorum</span> <span xml:lang="tr">da...</span> <span xml:lang="tr">Bir</span> <span xml:lang="tr">tanıdık,</span> <span xml:lang="tr">ne olur...</span> <span xml:lang="tr">Sait sanatoryumdaymış.</span> <span xml:lang="tr">Sadi, Engin gelmez mi? Sermet? Gerçekten Sermet de olabilirdi...</span> <span xml:lang="tr">Birisi,</span> <span xml:lang="tr">birisi... Sermet gelir mi? Belki de Günsel</span><span xml:lang="tr">’</span><span xml:lang="tr">le şimdi onlar...</span> <span xml:lang="tr">Öyle saplantıya düştü ki, birden, bir ürperme duydu.</span> <span xml:lang="tr">Nasıl düşünmedim bunu? Bekâr kız,</span> <span xml:lang="tr">istediği delikanlıyla çıkar,</span> <span xml:lang="tr">niye hesap versin sana?..</span> <span xml:lang="tr">Ya senin dün yediğin bok...</span> <span xml:lang="tr">Karın değil mi? Kafasından atmaya çalıştıkça daha çok yapışıyordu sanki. Ağzı kurumuştu... Yapmaz Günsel...</span> <span xml:lang="tr">Benim biriciğim o...</span> <span xml:lang="tr">Kendi çirkefliğini sıçratma ona da... İçmeye başladı.</span> <span xml:lang="tr">İçtikçe daha çok batıyordu karışık duygulara...</span> <span xml:lang="tr">Kalkıp tuvalete gitti.</span> <span xml:lang="tr">Yüzüne su vurdu muslukta. Aynaya baktı uzun uzun.</span> <span xml:lang="tr">Kirli,</span> <span xml:lang="tr">pisti ayna. Masaya döndü.</span> <span xml:lang="tr">Birilerine bakıp durdu yine.</span> <span xml:lang="tr">Yoktu,</span> <span xml:lang="tr">kimsecikler yoktu... Aynanın pis yüzündeki kirle o Mustafa</span><span xml:lang="tr">’</span><span xml:lang="tr">nın vurduğu yara belli değil daha.</span> <span xml:lang="tr">Bütün gün ağbisiyleydi.</span> <span xml:lang="tr">Saat dokuzu yirmi beş geçiyor.</span> <span xml:lang="tr">Birazdan evde olur. Teyzesinin</span> <span xml:lang="tr">konuklarıyla...</span> <span xml:lang="tr">Boğazı kurudu yine.</span> <span xml:lang="tr">Rakı içti,</span> <span xml:lang="tr">peynirden aldı biraz.</span> <span xml:lang="tr">Bu gece nerde kalacağım? Tamam.</span> <span xml:lang="tr">Teşvikiye</span><span xml:lang="tr">’</span><span xml:lang="tr">deki evde.</span> <span xml:lang="tr">Hem akşamdan bir şeyler alıp giderim.</span> <span xml:lang="tr">Erkenden kalkar kahvaltı hazırlarım.</span> <span xml:lang="tr">Dokuza doğru gelir o,</span> <span xml:lang="tr">önce her şeyi anlatırım...</span> <span xml:lang="tr">Yalan yok...</span> <span xml:lang="tr">Ne kadar pis olsa gerçek gerçektir...</span> <span xml:lang="tr">Bir çözüme varmamızda etkisi olur belki de.</span> <span xml:lang="tr">Kıskanır mı? Ya çarpar yüzüme kapıyı giderse... Gitmez...</span> <span xml:lang="tr">Peki bu gece nasıl sabahlayacağım? İçip sızmak en iyisi.</span> <span xml:lang="tr">Sabah oldu mu da...</span> <span xml:lang="tr">Bir küçük şişe,</span> <span xml:lang="tr">iki de duble içtikten sonra sallanmamak için kendini zor tutarak kalkarken saat ona geliyordu.</span> <span xml:lang="tr">Kesin kararlıydı.</span> <span xml:lang="tr">Her şeyi anlatacağım Günsel</span><span xml:lang="tr">’</span><span xml:lang="tr">e...</span> <span xml:lang="tr">Böyle sürüp gidemez bu...</span> <span xml:lang="tr">Pislendiğimi, leke</span><span xml:lang="tr">lendiğimi,</span> <span xml:lang="tr">çürüdüğümü duyuyorum.</span> <span xml:lang="tr">Ya bir kez daha olsa böyle bir şey... Olmayacak.</span> <span xml:lang="tr">Lokantadan çıktı.</span> <span xml:lang="tr">Sirkeci</span><span xml:lang="tr">’</span><span xml:lang="tr">de taksiye bindi.</span></p>

  <p class="block_11" xml:lang="tr">— Kocamustafapaşa...</p>

  <p class="block_11"><span xml:lang="tr">Kocamustafapaşa sözünü birisi</span> <span xml:lang="tr">fısıldayıvermişti</span> <span xml:lang="tr">de karşı koyamamıştı...</span> <span xml:lang="tr">Yine de karşı koyamıyordu.</span> <span xml:lang="tr">Beyazıt</span><span xml:lang="tr">’</span><span xml:lang="tr">a çıktıklarında hiç kuşkusu kalmamıştı en doğrusunu yaptığına.</span> <span xml:lang="tr">Sabahı bekleyemem...</span> <span xml:lang="tr">Kapıya çağırırım Günsel</span><span xml:lang="tr">’</span><span xml:lang="tr">i...</span> <span xml:lang="tr">Sokakta ayaküstü de olsa anlatırım her şeyi...</span> <span xml:lang="tr">Teşvikiye</span><span xml:lang="tr">’</span><span xml:lang="tr">ye gidiyorum,</span> <span xml:lang="tr">istersen hemen gel, istersen yarın.</span> <span xml:lang="tr">Dönmeyeceğim o eve...</span> <span xml:lang="tr">Yok tiksiniyorsan benden;</span> <span xml:lang="tr">aptal, iradesiz, güçsüz buluyorsan,</span> <span xml:lang="tr">Yenikapı</span><span xml:lang="tr">’</span><span xml:lang="tr">da,</span> <span xml:lang="tr">Beyazıt</span><span xml:lang="tr">’</span><span xml:lang="tr">ta,</span> <span xml:lang="tr">nasıl bırakıp gittinse...</span> <span xml:lang="tr">Ya yine giderse!</span> <span xml:lang="tr">Ne yapa</span><span xml:lang="tr">rı</span><span xml:lang="tr">m? Yalana mı sığınacaksın? Bin kez hayır.</span> <span xml:lang="tr">Derim ki</span> <span xml:lang="tr">Günsel’e</span><span xml:lang="tr">... Evin sokağına kadar söyleyeceği sözleri ezberlemişti nerdeyse...</span> <span xml:lang="tr">Hangi sözler üstüne basacağını bile. Araba ana caddeden karanlık sokaklarda kıvrılınca yüreği küt küt vurmaya başladı. Ayılır gibiydi.</span> <span xml:lang="tr">Şimdi evde bir sürü kadın merakla kapıya bakacaklar...</span> <span xml:lang="tr">Yanlış mı yapıyorum? Sokağın başında indi arabadan, parayı verdi şoföre.</span> <span xml:lang="tr">Eve doğru yaklaşmaya başladı.</span> <span xml:lang="tr">Pencerelere baktı.</span> <span xml:lang="tr">Sönük bir ışık vardı içerlerde.</span> <span xml:lang="tr">Konukla</span><span xml:lang="tr">rı</span> <span xml:lang="tr">gittiler belki...</span> <span xml:lang="tr">Ya uyudularsa.</span> <span xml:lang="tr">Uyusunlar... Daha iyi.</span> <span xml:lang="tr">Günsel açar kapıyı... Apartmanın kapısı kapalıydı.</span> <span xml:lang="tr">Zile bastı,</span> <span xml:lang="tr">bir kadın gelip açtı aşağı merdivenlerden.</span> <span xml:lang="tr">Günseller</span><span xml:lang="tr">’</span><span xml:lang="tr">e çıktığını söyledi.</span> <span xml:lang="tr">Kadın bir şey sormamıştı.</span> <span xml:lang="tr">Günseller</span><span xml:lang="tr">’</span><span xml:lang="tr">in kapısına gelince bir an durdu.</span> <span xml:lang="tr">Yoksa yanlış mı? Birden bastı zile.</span> <span xml:lang="tr">içerde hiçbir ses yoktu.</span> <span xml:lang="tr">Biraz bekledi.</span> <span xml:lang="tr">Çekinerek bir daha bastı. Biraz sonra içerlerden ağır ağır sürtülen bir terlik sesi duyulmaya başladı... Bir ışık yandı içerde.</span> <span xml:lang="tr">Teyze açtı kapıyı.</span> <span xml:lang="tr">Şaşkın,</span> <span xml:lang="tr">uykulu,</span> <span xml:lang="tr">çekingen gözlerle baktı.</span> <span xml:lang="tr">Tanınmamış gibiydi.</span> <span xml:lang="tr">Yavaşça toparlandı...</span></p>

  <p class="block_11" xml:lang="tr">— Buyrun, dedi...</p>

  <p class="block_11"><span xml:lang="tr">Kenan ne yapacağını bilemeden kaldı birden.</span> <span xml:lang="tr">Dili tutulmuştu sanki... Durum öylesine karşı çıkmıştı ki her şeyine...</span></p>

  <p class="block_11"><span xml:lang="tr">— Günsel</span><span xml:lang="tr">’</span><span xml:lang="tr">i,</span> <span xml:lang="tr">diyebildi ancak... Teyze bön,</span> <span xml:lang="tr">şaşkın baktı bir süre...</span></p>

  <p class="block_11" xml:lang="tr">— Yok Günsel, dedi.</p>

  <p class="block_11"><span xml:lang="tr">Sonra yeni akıl etmiş gib</span><span xml:lang="tr">i dikildiği kapıdan çekildi...</span></p>

  <p class="block_11" xml:lang="tr">— Buyursanıza, dedi.</p>

  <p class="block_11" xml:lang="tr">Donup kalmış gibiydi Kenan. Düşünemiyordu.</p>

  <p class="block_11"><span xml:lang="tr">— Hasan gitti bugün,</span> <span xml:lang="tr">dedi teyze...</span> <span xml:lang="tr">Günsel</span><span xml:lang="tr">’</span><span xml:lang="tr">in de işi varmış,</span> <span xml:lang="tr">beklemeyin beni dedi.</span> <span xml:lang="tr">Birlikte değil miydiniz?</span></p>

  <p class="block_11"><span xml:lang="tr">Birlikte değil miydiniz? Değiliz işte...</span> <span xml:lang="tr">Bir şey demeden döndü Kenan. Merdivenlerden inmeye başladı...</span> <span xml:lang="tr">Teyze peşinden şaşkın bakmıyordu.</span> <span xml:lang="tr">Kenan birkaç basamak inmişti ki:</span></p>

  <p class="block_11"><span xml:lang="tr">— Güle güle!</span> <span xml:lang="tr">dediğini duydu.</span> <span xml:lang="tr">Durup baktı.</span> <span xml:lang="tr">Teyze yavaşça kapatmıştı kapıyı... O zaman birden fırlamak,</span> <span xml:lang="tr">kapıyı yumruklamak,</span> <span xml:lang="tr">kırmak geldi içinden. Bağırmalıydı. Olmaz.</span> <span xml:lang="tr">İçerdedir Günsel...</span> <span xml:lang="tr">Yalan söylüyor acuze!</span> <span xml:lang="tr">Karanlık merdivenlerde anlamsız bakınmaya başladı.</span> <span xml:lang="tr">Şimdi kapı açılacak,</span> <span xml:lang="tr">Günsel çıkıverecek,</span> <span xml:lang="tr">koşarak inip sa</span><span xml:lang="tr">rı</span><span xml:lang="tr">lacak,</span> <span xml:lang="tr">hem sımsıcak sarılacak,</span> <span xml:lang="tr">dudaklarını yapıştırıp...</span> <span xml:lang="tr">Başı dönüyordu...</span> <span xml:lang="tr">“</span><span xml:lang="tr">Birlikte değil miydiniz?</span><span xml:lang="tr">”</span> <span xml:lang="tr">Değiliz işte.</span> <span xml:lang="tr">Yalan söyledi.</span> <span xml:lang="tr">Sermet</span><span xml:lang="tr">’</span><span xml:lang="tr">le. Kollarıyla, sımsıcak dudakları...</span> <span xml:lang="tr">Boğulacak gibi oldu birden.</span> <span xml:lang="tr">Kapıya çıkınca sallanıyordu, içkili olmaktan değil,</span> <span xml:lang="tr">Günsel</span><span xml:lang="tr">’</span><span xml:lang="tr">in yıkılıvermesinden.</span> <span xml:lang="tr">Tutunacak bir şeyler aranır gibi bakınmaya başladı karanlık sokağa.</span> <span xml:lang="tr">İçki satan bir yer yok mu buralarda? Aksaray</span><span xml:lang="tr">’</span><span xml:lang="tr">da var bir sürü.</span> <span xml:lang="tr">Günsel...</span> <span xml:lang="tr">Peki ben nereye gideyim şimdi? Kapkaraydı sokaklar.</span></p>

  <p class="block_12"><span class="text_2" xml:lang="tr"><br class="calibre2" /></span><span class="text_2" xml:lang="tr">XVIII</span></p>

  <p class="block_13"></p>

  <p class="block_11"><span xml:lang="tr">Günsel kaza sözünü duyunca donup kalmıştı telefonda.</span> <span xml:lang="tr">Burak</span><span xml:lang="tr">’</span><span xml:lang="tr">tı telefondaki. Biraz önce yarı komada gelmiş Kenan ağbi,</span> <span xml:lang="tr">duramamış.</span> <span xml:lang="tr">Konuşamıyormuş;</span> <span xml:lang="tr">yüzü gözü kan içinde. Arabayla baygın gitmiş eve!</span> <span xml:lang="tr">Nasıl olduğunu da söylememiş kazanın. Günsel ötesini dinleyemeden kapatmıştı telefonu. Aksaray postanesinden ediyordu. Telefondan çekildi,</span> <span xml:lang="tr">duvara yaslanıp kaldı.</span> <span xml:lang="tr">Ne yapacağım şimdi? Bir gün önce Beyazıt</span><span xml:lang="tr">’</span><span xml:lang="tr">ta kavgalı ayrıldıklarından beri içi içini yiyordu... Alanın ortasında o sözleri sayıp da yürümeye başladığı anda pişman olmuştu. Hem yürüyor,</span> <span xml:lang="tr">hem de Kenan</span><span xml:lang="tr">’</span><span xml:lang="tr">ın arkasından koşup gelmesini istiyor,</span> <span xml:lang="tr">bekliyordu.</span> <span xml:lang="tr">Geçen arabalardan birikişini atlatmış,</span> <span xml:lang="tr">oyalamıştı.</span> <span xml:lang="tr">Gelmediğini görünce yeni bir kızgınlığa batıvermiş,</span> <span xml:lang="tr">arkasına bakmadan binmişti dolmuşa.</span> <span xml:lang="tr">Bu kez bekleyip durdu bütün gece.</span> <span xml:lang="tr">Gelir o;</span> <span xml:lang="tr">bilmem mi ne delidir? Neşesizliği,</span> <span xml:lang="tr">sinirliliği,</span> <span xml:lang="tr">her kapı sesinde</span> <span xml:lang="tr">fırlayıvermesi</span> <span xml:lang="tr">Hasan</span><span xml:lang="tr">’</span><span xml:lang="tr">ın</span> <span xml:lang="tr">gözünden kaçmamış,</span> <span xml:lang="tr">bir ara takılacak gibi olmuş;</span> <span xml:lang="tr">fakat Günsel</span><span xml:lang="tr">’</span><span xml:lang="tr">in şaka götürmez suskunluğu üstelemesini önlemişti.</span> <span xml:lang="tr">Erken yatmışlar,</span> <span xml:lang="tr">çok kötü bir geceden sonra sabahleyin erkenden</span> <span xml:lang="tr">fırlamış</span><span xml:lang="tr">tı</span> <span xml:lang="tr">Günsel.</span> <span xml:lang="tr">Kahval</span><span xml:lang="tr">tı</span><span xml:lang="tr">ya yeni oturan ağbisi şaşkın bakmıştı ardından.</span></p>

  <p class="block_11"><span xml:lang="tr">Aksaray postanesinden birkaç kez aramıştı kitapçıyı.</span> <span xml:lang="tr">Çok erkendi, biliyordu, yine de alamıyordu kendini telefon etmekten.</span> <span xml:lang="tr">Çok kötü duygular vardı içinde! Bu saatte gelmez Kenan ya.</span> <span xml:lang="tr">Daha iyi,</span> <span xml:lang="tr">Burak</span><span xml:lang="tr">’</span><span xml:lang="tr">a haber bırakırım kitabını Çınaraltı</span><span xml:lang="tr">’</span><span xml:lang="tr">na almaya gelsin diye.</span> <span xml:lang="tr">Öğlende birlikte yeriz.</span> <span xml:lang="tr">Özür de dilerim.</span> <span xml:lang="tr">Hiç yakışmıyor bize.</span> <span xml:lang="tr">Suç onda!</span> <span xml:lang="tr">ikimizden başka bir şeyi görmüyor.</span> <span xml:lang="tr">Üçüncü arayışında bulmuştu Burak</span><span xml:lang="tr">’</span><span xml:lang="tr">ı.</span> <span xml:lang="tr">Kötü bir düş gibi gelmişti söyledikleri.</span></p>

  <p class="block_11"><span xml:lang="tr">Yaslandığı duvardan ay</span><span xml:lang="tr">rı</span><span xml:lang="tr">lamıyordu;</span> <span xml:lang="tr">inmeliydi sanki.</span> <span xml:lang="tr">Gelip geçenlerin bakışlarıyla ayılır gibi oldu;</span> <span xml:lang="tr">toparlandı.</span> <span xml:lang="tr">Yüzü gözü kan içinde,</span> <span xml:lang="tr">komada...</span> <span xml:lang="tr">Kendini acımasız suçlamaya başladı.</span> <span xml:lang="tr">Sensin asıl küçük-burjuva...</span> <span xml:lang="tr">Söv,</span> <span xml:lang="tr">say,</span> <span xml:lang="tr">alanda bırak,</span> <span xml:lang="tr">çek git. Daha anlayışlı,</span> <span xml:lang="tr">daha yumuşak</span> <span xml:lang="tr">olamaz mıydın?. Acı</span> <span xml:lang="tr">çekiyor adam,</span> <span xml:lang="tr">kör müsün? Eşşek kafam benim!</span> <span xml:lang="tr">Bir şeyler seziyordu,</span> <span xml:lang="tr">doğal bulmuyordu olayı!</span> <span xml:lang="tr">Dudaklarını ısırdı, tutamayacaktı,</span> <span xml:lang="tr">çabucak sokağa attı kendini.</span> <span xml:lang="tr">Gelip geçenlere bakıp kaldı bir süre.</span> <span xml:lang="tr">Şimdi evde,</span> <span xml:lang="tr">kan içinde...</span> <span xml:lang="tr">Niye başında değilim ben? Neyisin ki? Karısı var onun...</span> <span xml:lang="tr">O başındadır şimdi. Acıyla,</span> <span xml:lang="tr">başkaldırmayla doluydu.</span> <span xml:lang="tr">Döndü, hızla postaneye girdi yeniden.</span> <span xml:lang="tr">Kenan</span><span xml:lang="tr">’</span><span xml:lang="tr">ın artık ezberlediği ev numarasını çevirirken başkaldırma çekingenliğe dönüşmüş,</span> <span xml:lang="tr">içindeki acı taşımayacağı kadar ağırlaşmıştı. Zil sesleri,</span> <span xml:lang="tr">sonra bir sessizlik,</span> <span xml:lang="tr">sonra,</span> <span xml:lang="tr">“</span><span xml:lang="tr">Aloo,</span> <span xml:lang="tr">buyrun efendim.</span><span xml:lang="tr">”</span> <span xml:lang="tr">Tıkanır gibi olmuştu.</span> <span xml:lang="tr">Bağırmak,</span> <span xml:lang="tr">kötü şeyler söylemek geliyordu içinden.</span> <span xml:lang="tr">Yalvarmak bile... Bırak bu adamı!</span> <span xml:lang="tr">Sen iyileştiremezsin.</span> <span xml:lang="tr">Başında olmak istiyorum.</span> <span xml:lang="tr">Çek git artık ne olursun?</span> <span xml:lang="tr">“</span><span xml:lang="tr">Aloo,</span> <span xml:lang="tr">buyrun efendim!</span><span xml:lang="tr">”</span> <span xml:lang="tr">Telefonu çarpar gibi kapattı.</span> <span xml:lang="tr">Kızgındı, her şeye,</span> <span xml:lang="tr">dünyaya kızg</span><span xml:lang="tr">ın</span><span xml:lang="tr">dı.</span> <span xml:lang="tr">Çıktı,</span> <span xml:lang="tr">caddeyi geçti,</span> <span xml:lang="tr">Laleli</span><span xml:lang="tr">’</span><span xml:lang="tr">liye,</span> <span xml:lang="tr">fakülteye yaklaş</span><span xml:lang="tr">tı</span><span xml:lang="tr">ğında toparlanıp bir şeyler düşünebiliyordu.</span> <span xml:lang="tr">Nasıl bırakırım öylece? Aklına Handan geldi.</span> <span xml:lang="tr">Yurtta mıdır? Hastanededir belki.</span> <span xml:lang="tr">Kim bilir ne cehennemdedir!</span> <span xml:lang="tr">Nöbeti bırakacaktı bu sabah.</span> <span xml:lang="tr">Hem ne yapacak? Doktor o, gider görür.</span> <span xml:lang="tr">Saçmalama!</span> <span xml:lang="tr">Hastaneye yatırdılarsa,</span> <span xml:lang="tr">niye olmasın? O zaman ben de... Bir umut,</span> <span xml:lang="tr">bir sevinç duymaya başlamıştı.</span> <span xml:lang="tr">Hastaneye yatması için ağır olması gerekir. Olsun,</span> <span xml:lang="tr">iyileştiririm ben onu.</span> <span xml:lang="tr">O kadının elinde kalmasın da...</span> <span xml:lang="tr">Daha ağır olsun! Onu mu demek istiyorum? Bilmiyorum.</span> <span xml:lang="tr">Görmek istiyorum,</span> <span xml:lang="tr">o kadar.</span> <span xml:lang="tr">Komada,</span> <span xml:lang="tr">yüzü gözü</span> <span xml:lang="tr">kan... Aklına ağbisi geldi birden.</span> <span xml:lang="tr">Öğlene doğru,</span> <span xml:lang="tr">Kapalıçarşı</span><span xml:lang="tr">’</span><span xml:lang="tr">da,</span> <span xml:lang="tr">bir handa, eski bir arkadaşına,</span> <span xml:lang="tr">ayakkabıcı İbrahim</span><span xml:lang="tr">’</span><span xml:lang="tr">e gideceğini söylemişti.</span> <span xml:lang="tr">Saat dokuz bile değil.</span> <span xml:lang="tr">Fakülteye geldiğinde uyurgezer gibiydi.</span> <span xml:lang="tr">Öylesine ilg</span><span xml:lang="tr">isiz</span><span xml:lang="tr">di her şeye. Kitap isteyen birkaç öğrencinin de gözünden kaçmamıştı durumu.</span> <span xml:lang="tr">Birisi hasta olup olmadığını sordu.</span> <span xml:lang="tr">Saat on ikiyi güç etti.</span> <span xml:lang="tr">Fırladı fakülteden.</span> <span xml:lang="tr">Beyazıt</span><span xml:lang="tr">’</span><span xml:lang="tr">a doğru koşar gibi yürümeye başladı.</span> <span xml:lang="tr">Hana çok yıllar önce gitmişti bir kez.</span> <span xml:lang="tr">Orada mıdır ki? Hem ne diyeceğim? Çarşıkapı</span><span xml:lang="tr">’</span><span xml:lang="tr">da,</span> <span xml:lang="tr">Sebil</span><span xml:lang="tr">’</span><span xml:lang="tr">in yanından girilen,</span> <span xml:lang="tr">sonra sapılan ara sokağı;</span> <span xml:lang="tr">karanlık pis han merdivenlerini içgüdüsel bir uyanıklıkla bulup çıkarmıştı.</span> <span xml:lang="tr">Dokuma makineleri homurtularıyla dolu loş koridorda açık kapalı, çeşitli tezgâh kapısının önünden iki yana bakınıp çekingen yürürken koridorun başından gelen ağbisi ile arkadaşını görünce sevinçli,</span> <span xml:lang="tr">şaşkın,</span> <span xml:lang="tr">acı içinde kaldı. Hasan da şaşırmıştı.</span> <span xml:lang="tr">Yemeğe çıkıyorlarmış İbrahim</span><span xml:lang="tr">’</span><span xml:lang="tr">le.</span> <span xml:lang="tr">Günsel</span><span xml:lang="tr">’</span><span xml:lang="tr">in bir-iki sözü, durumu yetmişti her şeyi anlamasına.</span> <span xml:lang="tr">Üzülmüştü.</span> <span xml:lang="tr">Günsel</span><span xml:lang="tr">’</span><span xml:lang="tr">in istemesine bırakmadan:</span></p>

  <p class="block_11" xml:lang="tr">— Telefonu biliyor musun? dedi.</p>

  <p class="block_11"><span xml:lang="tr">Ağbisinin boynuna sarılıp öpmek,</span> <span xml:lang="tr">hıçkıra hıçkıra ağlamak geliyordu içinden. İbrahim de olayı tam anlamamakla birlikte kaza ile ilgilenmişti.</span></p>

  <p class="block_11"><span xml:lang="tr">— Bir arkadaşı var da,</span> <span xml:lang="tr">dedi Hasan.</span></p>

  <p class="block_11"><span xml:lang="tr">Daha sormasını önledi.</span> <span xml:lang="tr">Döndüler.</span> <span xml:lang="tr">Kir pas içinde,</span> <span xml:lang="tr">yorgun,</span> <span xml:lang="tr">sapsarı benizleriyle bir tezgâhın dört yanına sıralanmış çalışan beş ayakkabı işçisinin bulunduğu odadaydı telefon.</span> <span xml:lang="tr">Hasan telefonu Günsel</span><span xml:lang="tr">’</span><span xml:lang="tr">e verince işçilere dönmüş. Günsel</span><span xml:lang="tr">’</span><span xml:lang="tr">in rahat konuşabilmesi için ölçülü bir sesle,</span> <span xml:lang="tr">trafik kazaları üstüne günlük sözler edip telefonu dinlemelerini önlemeye çalışmıştı. Acı bir mutlulukla telefonu bırakırken ağbisine bir kez daha borçluluk duymuştu Günsel.</span> <span xml:lang="tr">Handan çıkarlarken İbrahim yemeğe birlikte gitmelerini söyledi. Ankara Cezaevi</span><span xml:lang="tr">’</span><span xml:lang="tr">nde ağbisiyle görüşmeye geldiğinde annesinin elinden tutan bir damla çocukmuş! Anımsıyor muymuş? Anımsıyordu.</span> <span xml:lang="tr">Uzatmadan özür dileyip ayrıldı.</span> <span xml:lang="tr">Yalnız kalmam gerek... Mu</span><span xml:lang="tr">tl</span><span xml:lang="tr">u mu,</span> <span xml:lang="tr">üzgün mü olduğunu anlayamadan yürüdü bir süre.</span> <span xml:lang="tr">İki sandviç aldı Beyazıt</span><span xml:lang="tr">’</span><span xml:lang="tr">ta.</span> <span xml:lang="tr">Girip bir kahvede çayla yemeyi tasarlıyordu ki isteksizleşti birden. Ayılır gibi olmuştu.</span> <span xml:lang="tr">Yetmemişti telefon konuşması.</span> <span xml:lang="tr">Öğrenmek istediği o kadar çok şey vardı ki.</span> <span xml:lang="tr">Bir hafta çıkma,</span> <span xml:lang="tr">demiş doktor.</span> <span xml:lang="tr">Bir iyiliği oldu,</span> <span xml:lang="tr">uzak kalacağız bugünlerde!</span> <span xml:lang="tr">Hafta sonuna doğru da Handan</span><span xml:lang="tr">’</span><span xml:lang="tr">ın gebelik için tehlikeli saydığı günler bitiyor.</span> <span xml:lang="tr">Utanır gibi oldu.</span> <span xml:lang="tr">Ne varmış utanacak? Peki,</span> <span xml:lang="tr">nereye varacak bu? Fakülteye</span> <span xml:lang="tr">doğru ağır ağır indi Beyazıt</span><span xml:lang="tr">’</span><span xml:lang="tr">tan.</span> <span xml:lang="tr">İsteksiz ısırdı sandviçi. Beklemek gerek.</span> <span xml:lang="tr">Yıllarca cezaevlerinde yatıp umutla bekleyenler gibi.</span> <span xml:lang="tr">Bütün ülke kocaman bir cezaevi!</span> <span xml:lang="tr">Birisi etmişti bu sözü,</span> <span xml:lang="tr">kimdi? Nazım</span><span xml:lang="tr">’</span><span xml:lang="tr">ın hapisten çıkması sırasındaydı...</span> <span xml:lang="tr">Demek bizden başkaları için de cezaevi bu ülke...</span> <span xml:lang="tr">Kimler için? Kimin için değil ki? Çok küçük bir azınlığı çıkardın mı geri kalan herkes için cezaevi.</span> <span xml:lang="tr">Yalnız kimileri bilincinde,</span> <span xml:lang="tr">kimileri değil. Acı çektiğinin bile bilincinde değil kimileri! Acı çektiğini belli etmeden yaşamasını bilmek gerek? Ağbim gibi...</span> <span xml:lang="tr">Ben acı çekiyor muyum? Çekmiyor muyum? Sen daha acının ne olduğunu bilmiyorsun kızım!</span> <span xml:lang="tr">Ben de bilmiyorsam!</span> <span xml:lang="tr">Sınırı mı var acının?..</span> <span xml:lang="tr">Falakada bütün iş ilk beş-on sopaya dayanmakmış.</span> <span xml:lang="tr">Sonucu duygusuzluk.</span> <span xml:lang="tr">Şunu da bir konuşayım ağbimle;</span> <span xml:lang="tr">neler etmişler ona.</span> <span xml:lang="tr">Söylemez ki,</span> <span xml:lang="tr">acı bir gülümsemeyle geçiştirir. Niye kendinden hiç söz etmez bu adam? Bu kadarı çok...</span> <span xml:lang="tr">Muratlar ikide gelecek... Daha var...</span> <span xml:lang="tr">Önce kendimi antmalıyım.</span> <span xml:lang="tr">Yeter karışıklık...</span> <span xml:lang="tr">Kenan yok bir hafta. Tamam, bu bitti... Alooo,</span> <span xml:lang="tr">buyrun efendim!..</span> <span xml:lang="tr">Pis karı!</span> <span xml:lang="tr">Geber!</span> <span xml:lang="tr">Fakültede kitaplığa girince Murat</span><span xml:lang="tr">’</span><span xml:lang="tr">ı,</span> <span xml:lang="tr">yanında ilk kez gör</span><span xml:lang="tr">düğü iki erkek öğrenciyi bekler buldu.</span> <span xml:lang="tr">Erken gelmişler.</span> <span xml:lang="tr">Kitaplık boş gibiydi. Derste değillerse,</span> <span xml:lang="tr">kahvede ya da sinemadaydı Psikoloji</span><span xml:lang="tr">’</span><span xml:lang="tr">de öğrenciler. İlerde pencere yanındaki her günkü yerinde yüzü ergenlikle dolu Yahudi kız, dünyaya sırtını dönmüş,</span> <span xml:lang="tr">dalıp gitmişti kitabına.</span> <span xml:lang="tr">Başka masalarda birkaç öğrenci de aynı dalgınlıkla çalışıyorlardı.</span> <span xml:lang="tr">Murat iki arkadaşı tanıttı.</span> <span xml:lang="tr">Biri İktisat</span><span xml:lang="tr">’</span><span xml:lang="tr">tan biri Dişçi</span><span xml:lang="tr">’</span><span xml:lang="tr">den.</span> <span xml:lang="tr">Haydar</span><span xml:lang="tr">’</span><span xml:lang="tr">la,</span> <span xml:lang="tr">Sabahattin.</span> <span xml:lang="tr">Murat da Hukuk</span><span xml:lang="tr">’</span><span xml:lang="tr">taydı.</span> <span xml:lang="tr">Sermet tanıtmıştı; küçüklük arkadaşıymış.</span> <span xml:lang="tr">Son günlerde sık arar olmuştu.</span> <span xml:lang="tr">Epeyi öğrenci vardı yöresinde.</span> <span xml:lang="tr">Babası CHP</span><span xml:lang="tr">’</span><span xml:lang="tr">nin parti başkanıymış Ege</span><span xml:lang="tr">’</span><span xml:lang="tr">de bir kasabada...</span> <span xml:lang="tr">Murat biraz daha ilerdeydi.</span> <span xml:lang="tr">Köy enstitüleri,</span> <span xml:lang="tr">toprak reformu,</span> <span xml:lang="tr">eğitimde eşitlik, özgürlük deyip duruyordu yerli yersiz.</span> <span xml:lang="tr">Bütün bunları da ülkenin komünis</span><span xml:lang="tr">tl</span><span xml:lang="tr">ikten kurtulması için gerekli çözüm araçları olarak öne sürüyordu.</span> <span xml:lang="tr">DP</span><span xml:lang="tr">’</span><span xml:lang="tr">nin,</span> <span xml:lang="tr">Menderes</span><span xml:lang="tr">’</span><span xml:lang="tr">in tutumuna kızgınlıkla karşı çıkıyor;</span> <span xml:lang="tr">kendini tutamıyor,</span> <span xml:lang="tr">sövüp saymaya başlıyordu ara sıra. Öğrenciler arasında birçokları vardı böyle.</span> <span xml:lang="tr">Günsel bu tutarsız,</span> <span xml:lang="tr">kafaları az</span> <span xml:lang="tr">buçuk karışık,</span> <span xml:lang="tr">bütün sorunları,</span> <span xml:lang="tr">yordamla,</span> <span xml:lang="tr">bölük pörçük kavramış gençlerle hiçbir aşırı tartışmaya girmemeye bakıyor,</span> <span xml:lang="tr">çoğu kez düştükleri çelişkilere, tersliklere duyduğu kızgınlığı,</span> <span xml:lang="tr">patlamayı zorla örtbas ediyordu.</span> <span xml:lang="tr">Hiçbir şey öğrenmemişse sabırlı olmasını öğrenmişti ağbisinden.</span> <span xml:lang="tr">Düşündüklerini çok zorunlu olmadıkça açıklamamayı,</span> <span xml:lang="tr">herkesten sonra konuşmayı,</span> <span xml:lang="tr">kısa konuşmayı huy edinmişti. Sabırlı olma</span><span xml:lang="tr">nı</span><span xml:lang="tr">n özenti bir seçim değil,</span> <span xml:lang="tr">bir zorunluk olduğunu öğrenmişti.</span> <span xml:lang="tr">Bir tür yaşamak sorunu.</span> <span xml:lang="tr">Sabırlı olmayıp da ne edeceksin bu çocuklarla? İşte yine bilinen şeyleri geveleyip durmaya başladılar.</span> <span xml:lang="tr">Bir istifa etse Menderes her şey düzelecek! İsmet Paşa demiş ki... Artık kanıksamışa Günsel.</span> <span xml:lang="tr">Dağıtmamak gerek çocukları,</span> <span xml:lang="tr">tek doğru bu.</span> <span xml:lang="tr">Gerisine de katlanacağız!</span> <span xml:lang="tr">Yalnız bir ara Sabahattin birleşmekten söz etti. Öteki fakültelerin öğrenci derneklerinin ileri gelenlerini toplayıp iktidarın tutumuna karşı ortak bir cephe kurmanın yararlı olacağını söyledi.</span> <span xml:lang="tr">Günsel kulak kesilmişti.</span> <span xml:lang="tr">Bundan yararlı ne alabilir? Yalnız sonunda gizlilik önerince, birden kalıverdi. Yoksa</span> <span xml:lang="tr">oğlan...</span> <span xml:lang="tr">Öyle bir durumu yoktu,</span> <span xml:lang="tr">içten görünüyordu.</span> <span xml:lang="tr">Kuşku uyandırmayan kişilere karşı uyanık ol,</span> <span xml:lang="tr">demişti ağbim. Aptallığımız</span> <span xml:lang="tr">provokatörleri</span><span xml:lang="tr">,</span> <span xml:lang="tr">ajanları aptal sanmamızla başlıyor.</span> <span xml:lang="tr">Murat da karıştı konuşmaya.</span> <span xml:lang="tr">Birleşip bir cephe olmanın yararları üstüne heyecanla bir şeyler söyledi.</span> <span xml:lang="tr">Biraz daha sessiz konuşmaları için uyarmak zorunda kaldı Günsel.</span> <span xml:lang="tr">Haydar susuyordu.</span> <span xml:lang="tr">Bu ara bazı öğrenciler gelip kitap istediler,</span> <span xml:lang="tr">Günsel kalktı,</span> <span xml:lang="tr">kitap verdi.</span> <span xml:lang="tr">Dönünce Sabahattin baklayı çıkardı ağzından.</span> <span xml:lang="tr">Daha önce Tıp</span><span xml:lang="tr">’</span><span xml:lang="tr">ta,</span> <span xml:lang="tr">Eczacılık</span><span xml:lang="tr">’</span><span xml:lang="tr">ta da konuşulmuş bu konu; şimdi bir tür nabız yoklaması yapılıyormuş çeşitli kanallarla.</span> <span xml:lang="tr">O da görevle... Günsel</span><span xml:lang="tr">’</span><span xml:lang="tr">in düşüncesini öğrenmek istemişler.</span> <span xml:lang="tr">Bu konuda yararlı olmak için ne yapabilir yöresindeki arkadaşlarıyla?</span></p>

  <p class="block_11"><span xml:lang="tr">— İyi bir şey,</span> <span xml:lang="tr">dedi Günsel.</span> <span xml:lang="tr">Nasıl gerçekleştirilir bilmem ya...</span> <span xml:lang="tr">Çocukların en küçük işlerde nasıl dınldlar çıkardıkları,</span> <span xml:lang="tr">küçük burjuva kişilik tutkularına kapıldıkları çok gördüğü şeylerdi.</span> <span xml:lang="tr">Perşembeye buluşmak,</span> <span xml:lang="tr">o güne kadar da gerekli ilişkileri kurmak,</span> <span xml:lang="tr">soruşturmak üzere ayrıldılar.</span> <span xml:lang="tr">Günsel düşünmeye başlamış</span><span xml:lang="tr">tı</span><span xml:lang="tr">. Sevindirici bir olaydı. Ağbimle de konuşayım.</span> <span xml:lang="tr">Kenan</span><span xml:lang="tr">’</span><span xml:lang="tr">la da.</span> <span xml:lang="tr">Yok Kenan... Yüzü gözü kan içinde...</span> <span xml:lang="tr">Düşünmeyeceğim.</span> <span xml:lang="tr">İyileşir nasıl olsa.</span> <span xml:lang="tr">Ölüm yok ya... Sabahattin</span><span xml:lang="tr">’</span><span xml:lang="tr">den kuşkulanmak yersiz.</span> <span xml:lang="tr">Belki de kışkırtıcılar da haberliler; belki de onların parmağı var;</span> <span xml:lang="tr">olsun,</span> <span xml:lang="tr">yine de iyi bir birleşme için toplanıp konuşmak. Akşama kadar kafası bununla dolup boşaldı.</span> <span xml:lang="tr">Hasan biraz geç geldi akşam. Düşünceliydi.</span> <span xml:lang="tr">Nedenini soracaktı,</span> <span xml:lang="tr">vazgeçti Günsel.</span> <span xml:lang="tr">Yorgunluktandır. Sormamaya alışıktı.</span> <span xml:lang="tr">Sorsa da bir-iki sözden başka bir şey çıkmayacaktı ağbisinin ağzından. Yoksa bir şeyler mi dönüyor? Örgütlenmek için gerekli görüşmelere mi geldi buraya? Atmaya çalıştı kafasından.</span> <span xml:lang="tr">Düşünmemem gerekir.</span> <span xml:lang="tr">O ki bana söylemiyor. Belki de kuruntu ediyorum.</span> <span xml:lang="tr">Hasta adamcağız.</span> <span xml:lang="tr">Yarın hastaneye gidip her türden incelemesini yaptıracak.</span> <span xml:lang="tr">Handan çarşambaya bekleyecekti Cerrahpaşa</span><span xml:lang="tr">’</span><span xml:lang="tr">da. Bakalım ne çıkacak?</span></p>

  <p class="block_11"><span xml:lang="tr">— Çocuklar gizlice toplanıp konuşalım diyorlar,</span> <span xml:lang="tr">dedi Günsel.</span></p>

  <p class="block_11"><span xml:lang="tr">Saat ona geliyordu.</span> <span xml:lang="tr">Yemekten yeni kalkmışlardı.</span> <span xml:lang="tr">Hasan divana uzanır gibi yaslanmış,</span> <span xml:lang="tr">kahvesini içiyordu.</span> <span xml:lang="tr">Masayı toplamış,</span> <span xml:lang="tr">karşıdaki koltuğa ilişmiş Günsel</span><span xml:lang="tr">’</span><span xml:lang="tr">e ses çıkarmadan baktı.</span></p>

  <p class="block_11" xml:lang="tr">— Ortak cephe kuralım derler...</p>

  <p class="block_11"><span xml:lang="tr">— İyi derler,</span> <span xml:lang="tr">dedi Hasan yavaşça.</span></p>

  <p class="block_11"><span xml:lang="tr">Dalgın durdu biraz,</span> <span xml:lang="tr">sonra yine aynı yorgunlukla ağır ağır ekledi:</span></p>

  <p class="block_11" xml:lang="tr">— Gizli olması da doğal. Açıkça yaptırırlar mı?</p>

  <p class="block_11"><span xml:lang="tr">Yine dalgın kaldı bir süre.</span> <span xml:lang="tr">Günsel</span><span xml:lang="tr">’</span><span xml:lang="tr">e de bir çekingenlik gelmişti. Üstelemedi.</span></p>

  <p class="block_11" xml:lang="tr">— Hasta mısınız?</p>

  <p class="block_11"><span xml:lang="tr">Hasan duyamamış gibi kaldı bir an,</span> <span xml:lang="tr">sonra ayılır gibi:</span></p>

  <p class="block_11"><span xml:lang="tr">— Yooo,</span> <span xml:lang="tr">dedi.</span> <span xml:lang="tr">İyiyim</span><span xml:lang="tr">.</span></p>

  <p class="block_11"><span xml:lang="tr">Gülümseyerek baktı Günsel</span><span xml:lang="tr">’</span><span xml:lang="tr">e.</span> <span xml:lang="tr">Eski babacan Hasan olma çabasıyla:</span></p>

  <p class="block_11"><span xml:lang="tr">— Biraz yorulduk,</span> <span xml:lang="tr">dedi.</span> <span xml:lang="tr">Yaşlılık da var.</span> <span xml:lang="tr">Terslikler de eksik olmuyor.</span> <span xml:lang="tr">Hangi gün eksik oldu ki?</span></p>

  <p class="block_11" xml:lang="tr">Tersliklerin neler olduğunu açıklamıyordu. Yine suskun kaldılar bir süre. Günsel yandaki bir kitaba uzanacaktı ki Hasan önlemek ister gibi:</p>

  <p class="block_11" xml:lang="tr">— Epeyi korkuttu bizi Kenan Bey, dedi.</p>

  <p class="block_11"><span xml:lang="tr">Doğruldu,</span> <span xml:lang="tr">yandaki koltuğa geçti.</span> <span xml:lang="tr">Bir sigara yaktı.</span> <span xml:lang="tr">Bir şeyler konuşmaya hazırlandığını hem belli ediyor,</span> <span xml:lang="tr">hem de saklamaya çalışıyor gibiydi.</span> <span xml:lang="tr">Hiç böyle</span> <span xml:lang="tr">görmemişti ağbisini Günsel.</span> <span xml:lang="tr">Her söze dimdik,</span> <span xml:lang="tr">dosdoğru girer bu adam. Ağbisine yardımcı olmak ister gibi:</span></p>

  <p class="block_11"><span xml:lang="tr">— Evet,</span> <span xml:lang="tr">dedi.</span> <span xml:lang="tr">Daha da geçmiş değil korkum.</span></p>

  <p class="block_11"><span xml:lang="tr">Bir sessizlik daha oldu.</span> <span xml:lang="tr">Hasan oyunu beceremeyeceğini anlamış gibi durup dimdik baktı.</span></p>

  <p class="block_11" xml:lang="tr">— Nasıl tanıştınız? dedi birden.</p>

  <p class="block_11" xml:lang="tr">Nasıl mı tanıştık? Anlatmamıştım değil mi bunu? Hele bu konuda hiç konuşmak gelmiyordu içinden.</p>

  <p class="block_11" xml:lang="tr">— Lokantaya gittik bir gece. Oradaydı.</p>

  <p class="block_11"><span xml:lang="tr">Sustu.</span> <span xml:lang="tr">Hasan öylece bakıyor,</span> <span xml:lang="tr">bir şeyler daha söylemesini bekliyordu belli ki. Günsel oralı değildi.</span> <span xml:lang="tr">Uzunca bir sessizlikten sonra:</span></p>

  <p class="block_11"><span xml:lang="tr">— Ne oldu? dedi gülümseyerek.</span> <span xml:lang="tr">İyi izlenimleriniz silinmeye mi başladı? Hasan hemen:</span></p>

  <p class="block_11"><span xml:lang="tr">— Yoo,</span> <span xml:lang="tr">dedi.</span> <span xml:lang="tr">İzlenimlerimi silecek bir şey olmadı ki.</span></p>

  <p class="block_11"><span xml:lang="tr">Günsel</span><span xml:lang="tr">’</span><span xml:lang="tr">in şakayla söylediği sözü ciddiye almıştı;</span> <span xml:lang="tr">Günsel gülerek şakayla karşılamasını bekliyordu oysa ki...</span> <span xml:lang="tr">Ne oldu bu adama? Bir şey var ya!</span> <span xml:lang="tr">Yine susup kaldılar bir süre.</span> <span xml:lang="tr">Günsel sormak,</span> <span xml:lang="tr">bir şeyler öğrenmek için yanıyordu. Sormanın boşluğunu da biliyordu.</span> <span xml:lang="tr">Söyleyeceğini söyler,</span> <span xml:lang="tr">söylemeyeceğini de öldür Allah alamazsın ağzından!</span></p>

  <p class="block_11"><span xml:lang="tr">— Ben senin mutlu olmanı isterim canım,</span> <span xml:lang="tr">dedi birden.</span> <span xml:lang="tr">Sonra gülümseyerek baktı bir süre.</span></p>

  <p class="block_11" xml:lang="tr">— Mutluluk da öyle güç ki!</p>

  <p class="block_11"><span xml:lang="tr">Hasan sonra genel konulara döndü birden.</span> <span xml:lang="tr">Günlük olaylara geçti.</span> <span xml:lang="tr">Rektör Sıddık Sami</span><span xml:lang="tr">’</span><span xml:lang="tr">nin İsmet İnönü</span><span xml:lang="tr">’</span><span xml:lang="tr">yü evinde görmeye gittiğini yazıyordu gazeteler...</span></p>

  <p class="block_11"><span xml:lang="tr">— Önemli şey,</span> <span xml:lang="tr">dedi.</span> <span xml:lang="tr">Boşuna çene çalmaya buluşmadılar ya...</span></p>

  <p class="block_11"><span xml:lang="tr">Dalgın,</span> <span xml:lang="tr">tedirgin gibiydi.</span> <span xml:lang="tr">İşçilere gitmesini,</span> <span xml:lang="tr">öğrencilerin birleşmeleri için çaba göstermesini,</span> <span xml:lang="tr">yön vermesini sevinerek dinlemişti daha önce.</span> <span xml:lang="tr">Yine o konuya değindi bir ara:</span></p>

  <p class="block_11"><span xml:lang="tr">— Yalnız çok uyanık ol Günselciğim,</span> <span xml:lang="tr">dedi.</span> <span xml:lang="tr">Öylesine kalleş ki düşman, kızmak, sövmek bile gülünç.</span> <span xml:lang="tr">Sen çalışacaksın da o boş mu duracak? O da görevini yapıyor. Bizim de bir şey yaptığımız yok ya!</span></p>

  <p class="block_11" xml:lang="tr">Bir sessizlik oldu yine.</p>

  <p class="block_11"><span xml:lang="tr">— Nasıl anlaşılır ağbi? Bunca yıllık denemeniz oldu.</span> <span xml:lang="tr">İyi kötü bir ölçü vardır elinizde.</span></p>

  <p class="block_11"><span xml:lang="tr">Hasan öylece kaldı bir süre.</span> <span xml:lang="tr">Düşünüyor muydu? Başka şeylere mi dalmıştı?</span></p>

  <p class="block_11"><span xml:lang="tr">— Yok Günselciğim,</span> <span xml:lang="tr">dedi. Yok... Üzgün baktı.</span></p>

  <p class="block_11"><span xml:lang="tr">— Namuslu kişilerde de var onların özellikleri.</span> <span xml:lang="tr">Öyle karışık ki kolay çıkılmaz içinden.</span></p>

  <p class="block_11"><span xml:lang="tr">Yine sustu bir süre,</span> <span xml:lang="tr">sonra ağır ağır ekledi:</span></p>

  <p class="block_11"><span xml:lang="tr">— Tek ölçü:</span> <span xml:lang="tr">Yanlış olduğunu gördüğün bir yere sürüklemek istiyorsa kuşkulanırsın.</span> <span xml:lang="tr">Gel gör ki namuslu kişi de içtenlikle yapabilir bunu!</span></p>

  <p class="block_11"><span xml:lang="tr">Bir acılık vardı sesinde.</span> <span xml:lang="tr">Başını kaldırıp şöyle bir baktı, öylece söylüyormuş gibi:</span></p>

  <p class="block_11"><span xml:lang="tr">— Özellikle yeni tanıştıklarımıza karşı,</span> <span xml:lang="tr">hele yakınımıza sokulmuşlarsa, çok, pek çok uyanık olmak gerek, dedi.</span></p>

  <p class="block_11"><span xml:lang="tr">Günsel önce anlamamışa,</span> <span xml:lang="tr">sonra bir şimşek çak</span><span xml:lang="tr">tı</span> <span xml:lang="tr">kafasında. Ağbisine dikti gözlerini.</span> <span xml:lang="tr">Daha bir şeyler söylemesini beklemeden ya</span><span xml:lang="tr">rı</span> <span xml:lang="tr">alaylı:</span></p>

  <p class="block_11"><span xml:lang="tr">— Söz gelimi,</span> <span xml:lang="tr">dedi.</span> <span xml:lang="tr">Kenan</span><span xml:lang="tr">’</span><span xml:lang="tr">dan da mı kuşkulanacağım? Tutamamış, kızgınlığa, başkaldırmaya dönmüştü söyleyişi.</span> <span xml:lang="tr">Hasan babacan gülümsemeyle:</span></p>

  <p class="block_11"><span xml:lang="tr">— Bilmem,</span> <span xml:lang="tr">dedi yavaşça.</span> <span xml:lang="tr">Yargı sana düşer bu konuda!</span> <span xml:lang="tr">Gülmeden bakıyor şimdi.</span></p>

  <p class="block_11"><span xml:lang="tr">— Ne yitirirsin,</span> <span xml:lang="tr">dedi,</span> <span xml:lang="tr">uyanık olmakla? Bana karşı bile...</span> <span xml:lang="tr">Daha eskiden de tartışmaları olmuştu bu konuda.</span> <span xml:lang="tr">Saçma buluyordu Günsel.</span></p>

  <p class="block_11"><span xml:lang="tr">— Bir sınırı olmalı bu işin.</span> <span xml:lang="tr">Sizden de kuşkulanacağıma yaşamayayım daha iyi, dedi birden.</span></p>

  <p class="block_11"><span xml:lang="tr">Ses çıkarmadı Hasan.</span> <span xml:lang="tr">Çok düşünceli olduğunda yaptığı gibi önüne dalmış, parmaklarıyla oynuyordu ağır ağır.</span> <span xml:lang="tr">Bir süre sonra:</span></p>

  <p class="block_11"><span xml:lang="tr">— Haklısın belki Günselciğim, dedi. Biz başka bir kuşağız. Ölçülerimiz başka. O ölçülerle de çok aldattılar bizi ya...</span> <span xml:lang="tr">Yine de uyanık ol</span> <span xml:lang="tr">diyeceğim. Senin</span> <span xml:lang="tr">yanılman,</span> <span xml:lang="tr">hele kendini bir tuzağa kaptırman,</span> <span xml:lang="tr">benim yanılmamdan çok yıkar beni. Güç şey tanımak.</span> <span xml:lang="tr">Tanımadıklarımızdan da çekiniriz.</span></p>

  <p class="block_11"><span xml:lang="tr">Ağbisini hiç böyle duygulu görmemişti Günsel. Şaşırdı. Öylece kaldılar bir süre. Hasan doğruldu birden,</span> <span xml:lang="tr">kalkacaktı ki:</span></p>

  <p class="block_11"><span xml:lang="tr">— Başka şey yok mu bana söyleyeceğiniz,</span> <span xml:lang="tr">dedi Günsel.</span> <span xml:lang="tr">Hasan durmuş bakıyordu. Günsel karşılıksız bırakılmaktan</span> <span xml:lang="tr">korkarak yavaşça:</span></p>

  <p class="block_11"><span xml:lang="tr">— Kenan üstüne,</span> <span xml:lang="tr">dedi.</span> <span xml:lang="tr">Sanki bir şeyler duydunuz da...</span> <span xml:lang="tr">Hasan gülerek kalktı ayağa.</span></p>

  <p class="block_11"><span xml:lang="tr">— Üstüne bir şeyler duyulmayan kaldı mı bu ülkede, dedi. Eski babacan Hasan</span><span xml:lang="tr">’</span><span xml:lang="tr">dı. Gülerek:</span></p>

  <p class="block_11"><span xml:lang="tr">— Yatsak,</span> <span xml:lang="tr">dedi.</span> <span xml:lang="tr">Yarın erken kalkacağız.</span> <span xml:lang="tr">Hastanede olacağız ya yedi buçukta. Günsel üzgündü.</span> <span xml:lang="tr">Tam bir şey anlamamıştı ağbisinin sözlerinden.</span> <span xml:lang="tr">Neler duydu ki böyle tedirgin? Tehlikeli bir şey olsa söylemez mi bana? Ne olabilir ki? Kenancığım bir duysa kahrolur. Ağbim de önemsememiş ki.</span> <span xml:lang="tr">Üstüne bir şeyler duyulmayan kaldı mı derken gülüyordu ya;</span> <span xml:lang="tr">nasıl acıydı sesi.</span> <span xml:lang="tr">Pis herifler... Dilleri nasıl varır? Ne pislikler yığılmış bizimkilerde de...</span> <span xml:lang="tr">Daha pek konuşmadan yat</span><span xml:lang="tr">tı</span><span xml:lang="tr">lar.</span> <span xml:lang="tr">Uzun saatler uyuyamadı Günsel.</span> <span xml:lang="tr">Hep ağbisinin sözlerine takılıyor,</span> <span xml:lang="tr">her biri üstünde şifre çözer gibi tek tek duruyor,</span> <span xml:lang="tr">her kez yeni bir anlam veriyordu sözcüklere.</span> <span xml:lang="tr">Sonra daldı bir ara.</span> <span xml:lang="tr">Karışık düşlerle uyandı. Hep Kenan</span><span xml:lang="tr">’</span><span xml:lang="tr">la uğraşmıştı.</span> <span xml:lang="tr">Yüzü gözü kan içindeydi.</span> <span xml:lang="tr">Bıçakla vuruyordu birisi. Bağırmak,</span> <span xml:lang="tr">koşmak istiyordu Günsel.</span> <span xml:lang="tr">Düşün etkisinden uyandıktan sonra da kurtulamadı bir süre.</span> <span xml:lang="tr">Düşlerle bozduk!</span> <span xml:lang="tr">Saçma.</span> <span xml:lang="tr">Handan bayılır düş yormaya. Anlatayım da geleceğimizi söylesin bari!</span> <span xml:lang="tr">Utanmaz karı,</span> <span xml:lang="tr">doktor olacak bir de! Yüzü gözü kan içinde...</span> <span xml:lang="tr">Ortalık ışıyıncaya kadar uyuyamamıştı.</span> <span xml:lang="tr">Bir gün önceki olaylar,</span> <span xml:lang="tr">ağbisinin konuşması,</span> <span xml:lang="tr">hepsinin üstünde de Kenan bırakmıyordu yakasını. Bir de ajanmış Kenan!</span> <span xml:lang="tr">Sinirli güldü.</span> <span xml:lang="tr">Şakası bile çirkin.</span> <span xml:lang="tr">Bir hafta göremeyeceğim.</span> <span xml:lang="tr">Dalmıştı;</span> <span xml:lang="tr">uyandığında saat dokuza geliyordu.</span> <span xml:lang="tr">Teyzesinin koridorda sürüdüğü terlikleri,</span> <span xml:lang="tr">sokaktaki satıcı sesleri,</span> <span xml:lang="tr">yandaki damda boğuşan kedilerin cırlak bağrışmaları,</span> <span xml:lang="tr">odaya dolmuş güneş.</span> <span xml:lang="tr">Fırladı yataktan,</span> <span xml:lang="tr">saat dokuz buçuğu geçiyordu fakülteye geldiğinde. Arayan olmamıştı bereket.</span> <span xml:lang="tr">Tembel, isteksiz oturdu bir süre.</span> <span xml:lang="tr">Tek tüktü öğrenciler.</span> <span xml:lang="tr">Birkaçına kitap</span> <span xml:lang="tr">verdi.</span> <span xml:lang="tr">Osmanlı tarihini açtı.</span> <span xml:lang="tr">Okuyamıyordu. Ateşi çıkmış mıdır? Geceyi nasıl geçirdi? Ağbimi hiç böyle görmedim.</span> <span xml:lang="tr">Nedir sakladığı? Önemli bir şey olsa söylemez mi? Söyler...</span> <span xml:lang="tr">Telefon edip konuşsam bir;</span> <span xml:lang="tr">sesini duysam.</span> <span xml:lang="tr">Şimdi</span> <span xml:lang="tr">“</span><span xml:lang="tr">Aloo, buyrun efendim</span><span xml:lang="tr">”</span> <span xml:lang="tr">mızmız karı.</span> <span xml:lang="tr">Buyurduk!</span> <span xml:lang="tr">Kocanızı istiyoruz!</span> <span xml:lang="tr">Ne yapar ki? Zeynep yok mu bu evde;</span> <span xml:lang="tr">niye o çıkmaz telefona?..</span> <span xml:lang="tr">O da hastaydı.</span> <span xml:lang="tr">O karı niye hasta olmaz? Kenan</span><span xml:lang="tr">’</span><span xml:lang="tr">a kim bakar sonra!</span> <span xml:lang="tr">Yoksa o kadını seviyor mu? Yalan mı söylüyor bana? Ajan...</span> <span xml:lang="tr">Fırladı yerinden,</span> <span xml:lang="tr">neden yaptığını bilmeden kitap dolaplarına doğru yürüdü.</span> <span xml:lang="tr">Camlı kapıların ardındaki kitaplara bakarken kendine gelmeye, durulmaya çalışıyordu.</span> <span xml:lang="tr">Geçirdiği bunalımı anlayacaklar diye korktu birden.</span> <span xml:lang="tr">Bir dolabı açtı,</span> <span xml:lang="tr">aranır gibi kitapları elden geçirdi bilinçsiz biçimde.</span> <span xml:lang="tr">Saklar mı hiç ağbim önemli olsa? Uyanık ol,</span> <span xml:lang="tr">dedi.</span> <span xml:lang="tr">Kendileri baksın uyanık olmaya!</span> <span xml:lang="tr">Her tutuklamada bir dünya ajan çıkar arala</span><span xml:lang="tr">rı</span><span xml:lang="tr">ndan!</span> <span xml:lang="tr">Bir de Kenan</span><span xml:lang="tr">’</span><span xml:lang="tr">dan kuşkulanacaklar! Nerden çıka</span><span xml:lang="tr">rı</span><span xml:lang="tr">yorsun;</span> <span xml:lang="tr">kuşkuluyum mu dedi adamcağız!</span> <span xml:lang="tr">Nasıl der?</span></p>

  <p class="block_11" xml:lang="tr">— Günsel Hanım, sizi istiyorlar.</p>

  <p class="block_11"><span xml:lang="tr">Öylesine irkilerek fırladı ki kapıda seslenen hademe de alıklaştı. Aldırmadan hızla geçmiş;</span> <span xml:lang="tr">loş koridorda Kenan</span><span xml:lang="tr">’</span><span xml:lang="tr">ı aranıyordu.</span> <span xml:lang="tr">Teknik Üniversite</span><span xml:lang="tr">’</span><span xml:lang="tr">den, Akademi</span><span xml:lang="tr">’</span><span xml:lang="tr">den;</span> <span xml:lang="tr">biri kız,</span> <span xml:lang="tr">üç öğrenciydi bekleyen.</span> <span xml:lang="tr">Bir tanesini tanıyordu. Kızla, öteki oğlanı ilk görüyordu.</span> <span xml:lang="tr">Sermet göndermiş.</span> <span xml:lang="tr">Konuşmak istiyorlardı</span> <span xml:lang="tr">Günsel’le</span><span xml:lang="tr">. Bozulduğunu belli etmemeye çalıştıysa da bir şeyler sezinledi çocuklar;</span> <span xml:lang="tr">belki de kendilerine güvensizliğe yordular.</span> <span xml:lang="tr">Kısa bir süre durup ayrıldılar.</span> <span xml:lang="tr">Bir şey demediler ya,</span> <span xml:lang="tr">Mura</span><span xml:lang="tr">tl</span><span xml:lang="tr">ar</span><span xml:lang="tr">’</span><span xml:lang="tr">ın gelişinden de,</span> <span xml:lang="tr">perşembeye buluşmalarından da haberli gibiydiler.</span> <span xml:lang="tr">Birisi,</span> <span xml:lang="tr">bir perşembe günkü buluşma sözü kaçırdı ağzından. Birleşip Demokrat Parti,</span> <span xml:lang="tr">Menderes iktidarına karşı çıkmak</span><span xml:lang="tr">tı</span> <span xml:lang="tr">istedikleri. Çocuklar gittikten sonra kendi kendini yemeye başladı.</span> <span xml:lang="tr">Soğuk davrandım. Aklın onda. Başka şeye işlemez oldu kafan.</span> <span xml:lang="tr">Küçük-burjuva bencilliği!</span> <span xml:lang="tr">Bu kadarcık düşünmeye de mi hakkım yok benim,</span> <span xml:lang="tr">onu...</span> <span xml:lang="tr">Yüzü gözü kan içinde.</span> <span xml:lang="tr">Hem artık bıktım bu çocukların çene çalmalarından.</span> <span xml:lang="tr">Söz,</span> <span xml:lang="tr">söz,</span> <span xml:lang="tr">söz...</span> <span xml:lang="tr">Menderes istifa eder</span><span xml:lang="tr">se...</span> <span xml:lang="tr">Etmiyor işte,</span> <span xml:lang="tr">herif.</span> <span xml:lang="tr">Enayi mi? Belki de Menderes kışkırtıyor gençleri. Kim bilir ne mallar var içimizde. Ağbim boşuna demiyor...</span> <span xml:lang="tr">Uyanık ol.</span> <span xml:lang="tr">Uyanık olun.</span></p>

  <p class="block_11"><span xml:lang="tr">Nasıl olunur,</span> <span xml:lang="tr">ne bileyim ben.</span> <span xml:lang="tr">Ona karşı da kuşkulu olacakmışım. Olmayacağım. Ağbim de ölçüyü kaçırıyor bazı.</span> <span xml:lang="tr">Neydi dün akşamki tedirginliği? Kesinlikle öğrenmem gerek akşama,</span> <span xml:lang="tr">kesinlikle! Akşamı etmek de büyük sorun.</span> <span xml:lang="tr">Saat daha on bir filan.</span> <span xml:lang="tr">Öğlende bir telefon edeyim.</span> <span xml:lang="tr">Telefonu aklına takınca bir daha kurtaramadı kendini bu düşünceden.</span> <span xml:lang="tr">Daha öğlene kalmadan fakülte postanesine inip Kenan</span><span xml:lang="tr">’</span><span xml:lang="tr">ı aradı. Aloo,</span> <span xml:lang="tr">buyrun efendim... Artık kızmıyordu da.</span> <span xml:lang="tr">Sadist bir zevk olmuştu telefonda Nermin</span><span xml:lang="tr">’</span><span xml:lang="tr">in sesini duyup küt diye kapatıvermek.</span> <span xml:lang="tr">O gün öğlende aralıklarla,</span> <span xml:lang="tr">üç dört kez,</span> <span xml:lang="tr">işten ayrılınca da bir o kadar açtı telefonu. Akşam eve gelince yaptığı bu oyundan pek yararlı çıkmadığını,</span> <span xml:lang="tr">kendi sinirlerinin de karşısındaki kadar yıprandığını anladı.</span> <span xml:lang="tr">Fakat tutkulu bir inada dönüşmüştü oyun. Köşedeki bakkala gidip açmak geliyordu içinden.</span> <span xml:lang="tr">Bir umuttu sonra,</span> <span xml:lang="tr">ya Kenan çıkıverirse.</span> <span xml:lang="tr">Çıkmadığını görmekle daha kötü düşünceler doluşuyordu kafasına. Demek ağır.</span> <span xml:lang="tr">Kalkamıyor. Allah belasını versin bu kadının. Akşama Hasan, Günsel</span><span xml:lang="tr">’</span><span xml:lang="tr">in de tanıdığı iki işçi arkadaşı ile geldi.</span> <span xml:lang="tr">Ortaköylü tütüncülerdi: Salih</span><span xml:lang="tr">’</span><span xml:lang="tr">le,</span> <span xml:lang="tr">Muammer. Ağbisi ile doğru dürüst konuşamadı Günsel.</span> <span xml:lang="tr">Hastane ya</span><span xml:lang="tr">rı</span><span xml:lang="tr">n verecekmiş sonuçları.</span> <span xml:lang="tr">Film de almışlar.</span> <span xml:lang="tr">Oradan da Baba</span><span xml:lang="tr">’</span><span xml:lang="tr">ya gitmiş.</span> <span xml:lang="tr">O da pek iyi değilmiş.</span> <span xml:lang="tr">Yemekte biraz Turgut</span><span xml:lang="tr">’</span><span xml:lang="tr">a takıldılar.</span> <span xml:lang="tr">Cezaevi anılarını konuştular uzun süre.</span> <span xml:lang="tr">Mahkemede geçen güldürücü olaylar anlatıldı.</span> <span xml:lang="tr">Cezaları indirilsin diye savcıya yardımcı olan,</span> <span xml:lang="tr">yargıçlara yalvaran birkaç kişiyi tiksinti ile andılar. Oyuncuydu sözü edilen birisi.</span> <span xml:lang="tr">Günsel birkaç kez görmüştü sahnede. Ötekileri tanımıyordu.</span> <span xml:lang="tr">Öğrencilermiş;</span> <span xml:lang="tr">çeşitli işlerdeymişler şimdi,</span> <span xml:lang="tr">birisi de doktor olmuş.</span> <span xml:lang="tr">Hasan dinliyordu daha çok.</span> <span xml:lang="tr">Yine bir dalgınlığı vardı sanki. Günlük olaylar,</span> <span xml:lang="tr">politik sorunlar konuşuldu bir ara.</span> <span xml:lang="tr">Hasan daha çok genel şeylere değindi.</span> <span xml:lang="tr">Stalin</span><span xml:lang="tr">’</span><span xml:lang="tr">in suçlanmala</span><span xml:lang="tr">rı</span><span xml:lang="tr">na şaşıyordu Salih.</span> <span xml:lang="tr">Yirminci Kongre</span><span xml:lang="tr">’</span><span xml:lang="tr">de ortaya atılan şeyleri nereye koyacağını bilemiyordu.</span></p>

  <p class="block_11"><span xml:lang="tr">Yalan söylemiyorlardı kuşkusuz,</span> <span xml:lang="tr">bu kötülükleri yapmıştı</span> <span xml:lang="tr">Stalin</span><span xml:lang="tr">... de</span><span xml:lang="tr">,</span> <span xml:lang="tr">peki o zaman nasıl olup da örtbas edilmişti.</span> <span xml:lang="tr">Muammer hiçbir şey demeden dalgın dinliyordu.</span> <span xml:lang="tr">Hasan</span><span xml:lang="tr">’</span><span xml:lang="tr">ın ne diyeceğini beklediler bir süre.</span> <span xml:lang="tr">Bu konuda konuşmaya pek istekli görünmüyordu Hasan da...</span></p>

  <p class="block_11"><span xml:lang="tr">— Bırakın bunları da,</span> <span xml:lang="tr">dedi yavaşça.</span> <span xml:lang="tr">Bize bakalım.</span> <span xml:lang="tr">İşçi ne durumda? Bir sessizlik oldu önce.</span> <span xml:lang="tr">Sonra doğru bulmuşlar gibi tütün işçileri üstüne konuşmalara başladılar.</span> <span xml:lang="tr">İşçi diyorlardı,</span> <span xml:lang="tr">işçiler değil!</span> <span xml:lang="tr">Daha çok yakınmaydı söyledikleri.</span> <span xml:lang="tr">Daha haklarını istemesini bilmiyorlar.</span> <span xml:lang="tr">Bilenler var ya, geniş yığın çok çekingen.</span> <span xml:lang="tr">Çok ister daha!</span> <span xml:lang="tr">Menderes</span><span xml:lang="tr">’</span><span xml:lang="tr">e karşı CHP</span><span xml:lang="tr">’</span><span xml:lang="tr">lilerin durumu... Günsel</span><span xml:lang="tr">’</span><span xml:lang="tr">in artık alıştığı konuşmalardı bunlar.</span> <span xml:lang="tr">İlginç de gelmiyordu.</span> <span xml:lang="tr">Bir ara korktu şiir okumasını isteyecekler diye.</span> <span xml:lang="tr">Öyle yorgundu ki...</span> <span xml:lang="tr">Bu konuda, konuşmaya pek istekli gömmüyordu Hasan da.</span> <span xml:lang="tr">Yorgundu,</span> <span xml:lang="tr">bir şey konuşabilecek durum yoktu.</span> <span xml:lang="tr">Yalnız, yatarlarken:</span></p>

  <p class="block_11"><span xml:lang="tr">— Sinirli,</span> <span xml:lang="tr">bezgin bir görünüşün var Günselciğim,</span> <span xml:lang="tr">dedi.</span> <span xml:lang="tr">Üzülüyorum.</span> <span xml:lang="tr">Her şeyi büyütme.</span> <span xml:lang="tr">Gerçekten büyük şeyler çıkınca ne yaparsın sonra?</span></p>

  <p class="block_11"><span xml:lang="tr">Günsel birden yakalanmış gibiydi.</span> <span xml:lang="tr">Ne diyeceğini bilemedi.</span> <span xml:lang="tr">Mırıldanır gibi:</span></p>

  <p class="block_11"><span xml:lang="tr">— Konuşmak istediğim şeyler var sizinle,</span> <span xml:lang="tr">dedi.</span> <span xml:lang="tr">Hasan anlamıştı sanki. Babacan gülümsedi.</span></p>

  <p class="block_11"><span xml:lang="tr">— Konuşuruz,</span> <span xml:lang="tr">dedi.</span> <span xml:lang="tr">Daha gitmiyorum.</span> <span xml:lang="tr">Üç kocaman günümüz var.</span> <span xml:lang="tr">Hadi,</span> <span xml:lang="tr">iyi uykular.</span></p>

  <p class="block_11"><span xml:lang="tr">O gece de,</span> <span xml:lang="tr">ertesi gece de pek iyi uykuları olmadı Günsel</span><span xml:lang="tr">’</span><span xml:lang="tr">in.</span> <span xml:lang="tr">Ertesi günü yemekte Beyazıt</span><span xml:lang="tr">’</span><span xml:lang="tr">taki bir kebapçıda Muratlar</span><span xml:lang="tr">’</span><span xml:lang="tr">la buluştular.</span> <span xml:lang="tr">El altından yapılan soruşturma iyi gelişiyormuş.</span> <span xml:lang="tr">Yönetici birçok genç öneriyi olumlu karşılamış. Günsel de o sabah birkaç kişiyle görüşmüştü fakültede.</span> <span xml:lang="tr">Daha ayrıntılı, geniş konuşma için cumartesi akşamı toplantı sözüne de karşı çıkmadı. Süleymaniye</span><span xml:lang="tr">’</span><span xml:lang="tr">de, Haydarlar</span><span xml:lang="tr">’</span><span xml:lang="tr">ın evinde buluşacaklardı.</span> <span xml:lang="tr">Bir isteksizlik vardı içinde ya, belli nedene bağladığı için üstünde durmuyor</span><span xml:lang="tr">du. Ayrıca da görev sayıyordu üstüne gitmeyi.</span> <span xml:lang="tr">Her şeyi büyütme!</span> <span xml:lang="tr">Gerçekten büyük şeyler çıkarsa ne yaparsın sonra? Sinirli,</span> <span xml:lang="tr">bezgin görünüşte olmam kötü bir şey. Kurtulmayalım.</span> <span xml:lang="tr">Öğlende çocuklardan ayrılır ayrılmaz telefona koşmuştu.</span> <span xml:lang="tr">Sabah iki kez</span> <span xml:lang="tr">“</span><span xml:lang="tr">Alooo,</span> <span xml:lang="tr">buyrun efendim</span><span xml:lang="tr">”</span><span xml:lang="tr">.</span> <span xml:lang="tr">Üç de şimdi,</span> <span xml:lang="tr">beş.</span> <span xml:lang="tr">Hiç sinirlenmiyor karı.</span> <span xml:lang="tr">Hep aynı tonda.</span> <span xml:lang="tr">Kolay mı hanımefendi olmak!</span> <span xml:lang="tr">İki de akşamüstü,</span> <span xml:lang="tr">biri Beyazıt</span><span xml:lang="tr">’</span><span xml:lang="tr">tan,</span> <span xml:lang="tr">biri eve girerken köşedeki bakkaldan. Akşam yemeğe doğru,</span> <span xml:lang="tr">ağbisi gelmeden Handan damladı. Röntgen filmini,</span> <span xml:lang="tr">laboratuvar sonuçlarını alıp gelmiş.</span> <span xml:lang="tr">Genellikle iyi imiş Hasan</span><span xml:lang="tr">’</span><span xml:lang="tr">ın sağlık durumu. Ağırca bir sistit geçirmiş.</span> <span xml:lang="tr">Biraz perhiz yapmalıymış. Bazı ilaçlar da getirmişti.</span> <span xml:lang="tr">Kenan</span><span xml:lang="tr">’</span><span xml:lang="tr">ın kaza geçirdiğini o gün Hasan</span><span xml:lang="tr">’</span><span xml:lang="tr">dan öğrenmiş. Sorup durmaya başladı.</span> <span xml:lang="tr">Pek bir şey bilmiyordu Günsel de!</span> <span xml:lang="tr">Meraksızlıkla suçlamaya</span> <span xml:lang="tr">kalkıştı Handan,</span> <span xml:lang="tr">Günsel sinirlenmişti.</span> <span xml:lang="tr">Ne yapabilirdi? Sen olsan ne halt ederdin?</span></p>

  <p class="block_11"><span xml:lang="tr">— Bilmiyorum,</span> <span xml:lang="tr">dedi.</span> <span xml:lang="tr">Ben değilim ki.</span> <span xml:lang="tr">Olsaydım bir halt ederdim.</span> <span xml:lang="tr">Hiç yolu yok! İçime atıp durmazdım senin gibi.</span> <span xml:lang="tr">Mıymıntı,</span> <span xml:lang="tr">sen de!</span></p>

  <p class="block_11"><span xml:lang="tr">Günsel karşılık vermedi.</span> <span xml:lang="tr">Yapabileceğini yapmıştı.</span> <span xml:lang="tr">Cumartesi toplantısından, çeşitli fakültelerdeki öğrencilerin önerilerinden açtı.</span> <span xml:lang="tr">Pek üstünde durmadı Handan;</span> <span xml:lang="tr">umursamamıştı.</span> <span xml:lang="tr">Hasan geç geldi biraz.</span> <span xml:lang="tr">Yine yorgun,</span> <span xml:lang="tr">neşesiz görünüyordu. Handan</span><span xml:lang="tr">’</span><span xml:lang="tr">la konuştular;</span> <span xml:lang="tr">gerekli bilgileri,</span> <span xml:lang="tr">ilaçları aldı.</span> <span xml:lang="tr">Yarım saat kadar sonra Handan kalktı,</span> <span xml:lang="tr">evdeki belli belirsiz gergin havadan sıkılmıştı sanki. Kalmaya gelmemiş aslında,</span> <span xml:lang="tr">yurda dönmesi gerekiyormuş.</span> <span xml:lang="tr">Handan gidince hemen yattılar. Bir şeyler söylemeyi kurup durdu Günsel;</span> <span xml:lang="tr">olmadı bir türlü.</span> <span xml:lang="tr">Hep böyledir bu adam, açıklamayacağı şeylerin sorusunu bile sordurtmaz!</span> <span xml:lang="tr">Ertesi sabah kalkınca ağbisini erkenden çıkmış buldu.</span> <span xml:lang="tr">Turgut</span><span xml:lang="tr">’</span><span xml:lang="tr">u da almış.</span> <span xml:lang="tr">Kahvaltıda homur homur bir şeyler söylenip durdu teyzesi.</span></p>

  <p class="block_11"><span xml:lang="tr">— Oğlanı o ka</span><span xml:lang="tr">rı</span><span xml:lang="tr">ya mı götürdü ne?</span></p>

  <p class="block_11"><span xml:lang="tr">O kan dediği Turgut</span><span xml:lang="tr">’</span><span xml:lang="tr">un annesi Gülsüm</span><span xml:lang="tr">’</span><span xml:lang="tr">dü.</span> <span xml:lang="tr">Biz unutturmaya çalışıyoruz, diyordu. Deli midir nedir bu herif? Sonra da ter</span><span xml:lang="tr">biye bekle bu çocuktan!</span> <span xml:lang="tr">Günsel birden ayılır gibi oldu.</span> <span xml:lang="tr">Gerçekten de hiç açmamıştı bu konuyu ikisi de.</span> <span xml:lang="tr">Ola ki dertli görünüşü bu yüzdendi Hasan</span><span xml:lang="tr">’</span><span xml:lang="tr">ın! Ağbisinin bu yüzden dertli düşünmesine gülmek geldi içinden.</span> <span xml:lang="tr">Niye olmasın? Kendi sorunundan ötesini gözün görmez oldu.</span> <span xml:lang="tr">İyi oldu!</span> <span xml:lang="tr">Gülsüm Hanım</span><span xml:lang="tr">’</span><span xml:lang="tr">ı mı düşüneyim bir de? Şoförüyle oynaşıp duruyormuş işte.</span> <span xml:lang="tr">Bu ağbim de!</span> <span xml:lang="tr">Evden çıkınca gerçekten bir bezginlik duyuyordu içinde.</span> <span xml:lang="tr">Yeni güne böyle başlanır mı!</span> <span xml:lang="tr">Telefon etmek bile gelmiyordu içinden.</span> <span xml:lang="tr">Yoksa haklı mı Handan? Bırak şu sersem kızı!</span> <span xml:lang="tr">Dünya umurunda değil.</span> <span xml:lang="tr">Önce Aksaray,</span> <span xml:lang="tr">sonra fakülte postanesinden iki kez daha aradı Kenan</span><span xml:lang="tr">’</span><span xml:lang="tr">ı. İkincisinde bayağı sinirliydi Nermin</span><span xml:lang="tr">’</span><span xml:lang="tr">in sesi.</span> <span xml:lang="tr">Rica ederim,</span> <span xml:lang="tr">kimsiniz gibi bir şeyler kekeliyordu ki kapattı Günsel.</span> <span xml:lang="tr">Yüreği küt küt atıyordu.</span> <span xml:lang="tr">İçinde biriken bir sevinç vardı.</span> <span xml:lang="tr">Oyunu bozuldu hanımefendinin!</span> <span xml:lang="tr">Sövmelere de başlar artık! Ha şöyle,</span> <span xml:lang="tr">gerçek yüzünü koy ortaya.</span> <span xml:lang="tr">Bas bas bağır telefonda:</span> <span xml:lang="tr">Şıllık,</span> <span xml:lang="tr">orospu, bırak kocamın yakasını!</span> <span xml:lang="tr">Yoksa gelir senin...</span> <span xml:lang="tr">İsteksiz güldü. Aklına Sivas</span><span xml:lang="tr">’</span><span xml:lang="tr">ta, mahallede çocukken gördüğü bir kavga geliyordu.</span> <span xml:lang="tr">Bir sakanın karısı çeşmede sıra bekleyen bir kızı kıskanmıştı.</span> <span xml:lang="tr">Ne sözler,</span> <span xml:lang="tr">ne sövmeler. Aklına geldikçe yüzü kızarıyordu. Alooo,</span> <span xml:lang="tr">buyurun efendim!</span> <span xml:lang="tr">Nasıl,</span> <span xml:lang="tr">anladın değil mi baykuş kan? Öğlene doğru inip de telefonu açarken sadist bir zevk duyuyordu.</span> <span xml:lang="tr">Erkek sesi ile karşılaşınca şaşaladı.</span> <span xml:lang="tr">Kenan</span><span xml:lang="tr">’</span><span xml:lang="tr">la konuşurken kurtulamamış gibiydi şaşkınlıktan. Niye o kan çıkıp da bozulmadı? Cumartesi gecesi için ne diyeceğini bilememişti. Telefonda söylemekten mi çekinmişti? Dinliyorlar telefonla</span><span xml:lang="tr">rı</span><span xml:lang="tr">!</span> <span xml:lang="tr">Yoksa ağbisinin Kenan</span><span xml:lang="tr">’</span><span xml:lang="tr">a karşı bile uyanık ol...</span> <span xml:lang="tr">Sersemlik bu.</span> <span xml:lang="tr">Ne ilgisi var. Aklımdan bile geçmedi.</span> <span xml:lang="tr">Telefonu kapatıp da Beyazıt</span><span xml:lang="tr">’</span><span xml:lang="tr">a yemeğe giderken cumartesi için söylediği yalanı iyice zorunlu buluyordu.</span> <span xml:lang="tr">Biliyorum ben de tutamayacağım kendimi.</span> <span xml:lang="tr">Tam da gebe kalma günleri.</span> <span xml:lang="tr">Bir gün bile geciktirmekte yarar var.</span> <span xml:lang="tr">Teyzemin konukla</span><span xml:lang="tr">rı</span> <span xml:lang="tr">da nerden çıktı? Ne diyeydim telefonda?</span></p>

  <p class="block_11" xml:lang="tr">— Merhaba!</p>

  <p class="block_11"><span xml:lang="tr">Medrese</span><span xml:lang="tr">’</span><span xml:lang="tr">nin duva</span><span xml:lang="tr">rı</span><span xml:lang="tr">na yakın bir yerde birden duraladı Günsel.</span> <span xml:lang="tr">Dönüp baktı; Sermet</span><span xml:lang="tr">’</span><span xml:lang="tr">ti.</span> <span xml:lang="tr">O da bir arkadaşa gelmiş Hukuk</span><span xml:lang="tr">’</span><span xml:lang="tr">ta da,</span> <span xml:lang="tr">bulamamış;</span> <span xml:lang="tr">yurda uğramış, orada da yokmuş. Anlatmak gereğini duyduğu şeyler örtü gibi geldi Günsel</span><span xml:lang="tr">’</span><span xml:lang="tr">e. Onu kolluyordu sanki.</span> <span xml:lang="tr">Nerden bilecek Beyazıt</span><span xml:lang="tr">’</span><span xml:lang="tr">a çıkacağımı? Belki de fakülteden başladı izlemeye. Arka sokaklardan dolaşıp...</span> <span xml:lang="tr">Yapar yapmasına da...</span> <span xml:lang="tr">Üfff!.</span><span xml:lang="tr">.</span></p>

  <p class="block_11" xml:lang="tr">— Yemeğe mi?</p>

  <p class="block_11"><span xml:lang="tr">Önce,</span> <span xml:lang="tr">“</span><span xml:lang="tr">yedim</span><span xml:lang="tr">”</span> <span xml:lang="tr">diyecekti Günsel sonra vazgeçti.</span></p>

  <p class="block_11" xml:lang="tr">— Yemeğe, dedi.</p>

  <p class="block_11"><span xml:lang="tr">— Çağ</span><span xml:lang="tr">rı</span><span xml:lang="tr">lım olsan?</span></p>

  <p class="block_11"><span xml:lang="tr">— İşim var;</span> <span xml:lang="tr">ayaküstü bir şeyler yiyip...</span> <span xml:lang="tr">Sermet kesti birden:</span></p>

  <p class="block_11"><span xml:lang="tr">— Benim de işim var,</span> <span xml:lang="tr">dedi.</span> <span xml:lang="tr">Şurada bir yer açılmış,</span> <span xml:lang="tr">hemen takınalım istersen. Hem konuşmak istediğim şeyler var seninle.</span></p>

  <p class="block_11"><span xml:lang="tr">Günsel durdu.</span> <span xml:lang="tr">Sermet açıklamak gereğini duymuş gibi:</span></p>

  <p class="block_11" xml:lang="tr">— Cumartesi toplantısı için, dedi.</p>

  <p class="block_11"><span xml:lang="tr">Günsel bir şey diyecekti,</span> <span xml:lang="tr">oluruna bırakır gibi yürümeye başladı. Marmara Sineması arkasında bir kebapçıya gittiler.</span> <span xml:lang="tr">Pek kalabalık değildi.</span> <span xml:lang="tr">Boş masalardan birine geçtiler.</span> <span xml:lang="tr">Günsel sürekli bir tedirginlik içindeydi.</span> <span xml:lang="tr">İyi etmedim bu oğlanla gelmekle.</span> <span xml:lang="tr">Kenan görse çıldı</span><span xml:lang="tr">rı</span><span xml:lang="tr">r!</span> <span xml:lang="tr">Çıldırmasın!</span> <span xml:lang="tr">Ne yapıyorum ki</span><span xml:lang="tr">? Handan bile</span> <span xml:lang="tr">iyi gözle bakmaz!</span> <span xml:lang="tr">Gerçekten kötü mü yapağım? Peki,</span> <span xml:lang="tr">önemli bir şeyse söyleyeceği? Nasıl devrimcilik bu;</span> <span xml:lang="tr">soluk alır</span><span xml:lang="tr">ken bile adamın kıskançlık damarı</span><span xml:lang="tr">nı mı kollayacağım? Bir ara yüreği hop etti;</span> <span xml:lang="tr">kapıda görünen bir adamı Kenan</span><span xml:lang="tr">’</span><span xml:lang="tr">a benzetmişti birden.</span> <span xml:lang="tr">Yüzüne ateş basmışa.</span> <span xml:lang="tr">Sermet</span><span xml:lang="tr">’</span><span xml:lang="tr">in anlayacağından korkup başını önüne eğdi.</span> <span xml:lang="tr">Çarpmasını bir süre dindiremedi.</span> <span xml:lang="tr">Birkaç yudum s</span><span xml:lang="tr">u içti. Toparlandı, başım kaldırı</span><span xml:lang="tr">p bak</span><span xml:lang="tr">tı</span> <span xml:lang="tr">Sermet</span><span xml:lang="tr">’</span><span xml:lang="tr">e:</span></p>

  <p class="block_11"><span xml:lang="tr">— Evet dedi.</span> <span xml:lang="tr">Neydi söyleyeceklerin?</span></p>

  <p class="block_11"><span xml:lang="tr">— Aç ayı oynamaz,</span> <span xml:lang="tr">dedi.</span> <span xml:lang="tr">Önce bir şeyler yiyelim!</span></p>

  <p class="block_11"><span xml:lang="tr">Günsel karşılık vermedi.</span> <span xml:lang="tr">Biraz daha üstelese,</span> <span xml:lang="tr">ilişkileri laçka etmek için sı</span><span xml:lang="tr">rı</span><span xml:lang="tr">tarak kim bilir ne oyunlara kalkacak oğlan! Böyle</span> <span xml:lang="tr">olduğunu biliyordun da niye geldin!</span> <span xml:lang="tr">Ne bileyim ben,</span> <span xml:lang="tr">bir bok yedik işte.</span></p>

  <p class="block_11" xml:lang="tr">— Kenan eniştemiz nasıl?</p>

  <p class="block_11"><span xml:lang="tr">Kaynar sular dökülmüş gibiydi Günsel</span><span xml:lang="tr">’</span><span xml:lang="tr">in başından.</span> <span xml:lang="tr">Belki de pek kötü niye</span><span xml:lang="tr">tl</span><span xml:lang="tr">e söylememişti Sermet.</span> <span xml:lang="tr">Günsel sinirli bir hareket yaptı eliyle,</span> <span xml:lang="tr">su şişesi devrilecek oldu.</span> <span xml:lang="tr">Sermet şaşkın kaldı birden. Günsel</span><span xml:lang="tr">’</span><span xml:lang="tr">in saldırıya geçecekmiş gibi kızgınlıkla dolu gözleriyle karşılaşınca ciddileşti,</span> <span xml:lang="tr">çekingen bir sesle:</span></p>

  <p class="block_11" xml:lang="tr">— Kötü niyetle söylemedim, dedi.</p>

  <p class="block_11" xml:lang="tr">Biraz bekledikten sonra da yavaşça eklemekten alamadı kendini.</p>

  <p class="block_11"><span xml:lang="tr">— ...</span> <span xml:lang="tr">Çok alıngan olmuşsun.</span></p>

  <p class="block_11" xml:lang="tr">Günsel durulmak için bekledi bir süre, sonra:</p>

  <p class="block_11" xml:lang="tr">— Cumartesi toplantısından söz edecektin, dedi.</p>

  <p class="block_11"><span xml:lang="tr">Garson kebapları getirmişti.</span> <span xml:lang="tr">Günsel isteksizdi.</span> <span xml:lang="tr">Sermet ses çıkarmadan birkaç çatal aldı;</span> <span xml:lang="tr">o da isteksiz görünüyordu.</span> <span xml:lang="tr">Günsel</span><span xml:lang="tr">’</span><span xml:lang="tr">e baktı.</span> <span xml:lang="tr">Yemeğe dalmış gibi gördü. Yavaş yavaş anlatmaya başladı:</span></p>

  <p class="block_11"><span xml:lang="tr">— En güvenilecek Haydar</span><span xml:lang="tr">’</span><span xml:lang="tr">mış içlerinde. Ablası da çok iyiymiş onun. Emekli hemşireymiş.</span> <span xml:lang="tr">Ötekiler içinde de iyiler varmış.</span> <span xml:lang="tr">Bilinçleri yokmuş. Yüzeyindeymişler işin.</span></p>

  <p class="block_11"><span xml:lang="tr">Senin gibi diyecekti Günsel.</span> <span xml:lang="tr">Dinledi bir süre. Aslında yeni bir şey yoktu Sermet</span><span xml:lang="tr">’</span><span xml:lang="tr">in sözlerinde.</span> <span xml:lang="tr">Cumartesi akşamı bilinçliler olarak ötekilere duyurmadan aralarında dayanışma yapıp...</span></p>

  <p class="block_11"><span xml:lang="tr">— Ne gereği var bunların,</span> <span xml:lang="tr">diye kesti Günsel.</span> <span xml:lang="tr">İkilik çıkarmak gibi olur. İstenen şey belli.</span> <span xml:lang="tr">Herkes de istiyor bunu.</span> <span xml:lang="tr">Bunların bilinç düzeyinden ötede bir şey beklenemez hem bunlardan,</span> <span xml:lang="tr">hem de bu ortamdan.</span> <span xml:lang="tr">Her bakımdan tehlikeli de üstelik. Bir sezerse çocuklar...</span></p>

  <p class="block_11"><span xml:lang="tr">Sermet bir şey diyemeden kaldı bir süre.</span> <span xml:lang="tr">Sonra suçlar gibi sert konuşmaya başladı birden:</span></p>

  <p class="block_11"><span xml:lang="tr">— Daha bilinçlilerin birbiriyle daha yakın olmaları,</span> <span xml:lang="tr">egemenlik kurup her şeyi ellerinde tutmaları devrimcilik görevi değil mi?</span></p>

  <p class="block_11"><span xml:lang="tr">— Ben burada öyle bir durum görmüyorum,</span> <span xml:lang="tr">dedi Günsel.</span> <span xml:lang="tr">Hem bilinçli devrimciler dediğin kimler? Bu yargıya nasıl varılmış? Olaylar gelişsin bakalım. Devrimci olanla olmayan öyle çıkar ortaya.</span> <span xml:lang="tr">Herkesin kendine ya da yanındakilere madalya takması ile değil.</span></p>

  <p class="block_11"><span xml:lang="tr">Aslında biraz aşırı konuştuğunu biliyordu ya,</span> <span xml:lang="tr">tutamıyordu kendini. Mu</span><span xml:lang="tr">tl</span><span xml:lang="tr">uluk duyuyordu böyle konuşmaktan.</span> <span xml:lang="tr">Doğruluğundan çok ta</span><span xml:lang="tr">tl</span><span xml:lang="tr">ılığı önemliydi sanki. Sermet bozulmuştu.</span> <span xml:lang="tr">Hiçbir şey demeden yemeğini yedi.</span> <span xml:lang="tr">Günsel de bir şey demedi bir daha.</span> <span xml:lang="tr">Lokantadan çıkıp da Beyazıt</span><span xml:lang="tr">’</span><span xml:lang="tr">taki yaya kaldırımına gelince elini uzam Sermet.</span> <span xml:lang="tr">O her zamanki alaycı gülümsemeyi takınmaya çalışarak:</span></p>

  <p class="block_11" xml:lang="tr">— Teşekkür ederim, dedi.</p>

  <p class="block_11"><span xml:lang="tr">— Ben teşekkür ederim, dedi Günsel. Allahaısmarladık. Sermet</span><span xml:lang="tr">’</span><span xml:lang="tr">in yüzündeki alaycı çaba uçuverdi birden, gözlerini</span> <span xml:lang="tr">bir an dikti Günsel</span><span xml:lang="tr">’</span><span xml:lang="tr">e,</span> <span xml:lang="tr">mırıldanır gibi acılıkla:</span></p>

  <p class="block_11"><span xml:lang="tr">— Keşke o gece seni lokantaya çağırmasaydım,</span> <span xml:lang="tr">dedi.</span> <span xml:lang="tr">Döndü çabucak, yürüyüp uzaklaşmaya başladı.</span> <span xml:lang="tr">Bir ürperme</span></p>

  <p class="block_11"><span xml:lang="tr">dolaşır gibi oldu Günsel</span><span xml:lang="tr">’</span><span xml:lang="tr">in içinde;</span> <span xml:lang="tr">ya çağırmasaydı!..</span> <span xml:lang="tr">Fakülteye geldiğinde düşünüp duruyordu Sermet</span><span xml:lang="tr">’</span><span xml:lang="tr">in sözlerini.</span> <span xml:lang="tr">O gün akşama kadar da sık sık düşünmekten alamadı.</span> <span xml:lang="tr">Öyle iyi etti ki o gece beni çağırdığına.</span> <span xml:lang="tr">Yaptığı en iyi iş bildiğim kadarıyla.</span> <span xml:lang="tr">Sermet de daha cana yakın,</span> <span xml:lang="tr">daha sıcak geliyordu.</span> <span xml:lang="tr">Eski iticiliği kalmamıştı sanki.</span> <span xml:lang="tr">Hep böyle olsa bu oğlan!</span> <span xml:lang="tr">Nasıl? Ağırbaşlı,</span> <span xml:lang="tr">acı çeken âşık! Saçmalama!</span> <span xml:lang="tr">Onun aşkından!</span> <span xml:lang="tr">Niye,</span> <span xml:lang="tr">nesi var aşkının? Baygınlıklar geçiriyordu dudaklarına yapışıp göğüslerini...</span> <span xml:lang="tr">Uf</span><span xml:lang="tr">ff</span><span xml:lang="tr">,</span> <span xml:lang="tr">n</span><span xml:lang="tr">erden takılıyor bu iğrençlikler</span> <span xml:lang="tr">kafama? Kenan bilmez!</span> <span xml:lang="tr">Yetmiyor mu benim bilmem?..</span> <span xml:lang="tr">Nasıl dolar istemediğimiz şeyler kafamıza? İstemiyor musun? Neyi istemiyor muyum be? İstemek bilinç işi. Yok,</span> <span xml:lang="tr">bilinçaltı,</span> <span xml:lang="tr">bilinçdışı;</span> <span xml:lang="tr">başla sen de çağdaş büyücülüklere. Psikoanaliz yaptır!</span> <span xml:lang="tr">Çelişkilerle doluyuz.</span> <span xml:lang="tr">Hasan neşeli geldi akşam.</span> <span xml:lang="tr">Turgut</span><span xml:lang="tr">’</span><span xml:lang="tr">la gezmişler. Gerçekten de annesine götürmüş oğlanı.</span> <span xml:lang="tr">Kasımpaşa</span><span xml:lang="tr">’</span><span xml:lang="tr">daki arkadaşlarına gidecekmiş bugün; Tur</span><span xml:lang="tr">gut</span><span xml:lang="tr">’</span><span xml:lang="tr">u da alayım demiş,</span> <span xml:lang="tr">hem annesini görsün.</span> <span xml:lang="tr">Yemekten sonra bir ara,</span> <span xml:lang="tr">biraz da çekinerek:</span></p>

  <p class="block_11"><span xml:lang="tr">— Gülsüm nasıl,</span> <span xml:lang="tr">diye sordu Günsel.</span></p>

  <p class="block_11"><span xml:lang="tr">— Bilmem,</span> <span xml:lang="tr">dedi Hasan.</span> <span xml:lang="tr">Ben görmedim,</span> <span xml:lang="tr">Turgut</span><span xml:lang="tr">’</span><span xml:lang="tr">a sor...</span> <span xml:lang="tr">Turgut</span><span xml:lang="tr">’</span><span xml:lang="tr">ta bir durgunluk vardı. Aslında da kapalı bir çocuk.</span></p>

  <p class="block_11"><span xml:lang="tr">Birçok şeyi içine atıyor gibi.</span> <span xml:lang="tr">Teyze homurdanıp duruyordu yemekte anlaşılmaz biçimde.</span> <span xml:lang="tr">Hasan</span><span xml:lang="tr">’</span><span xml:lang="tr">dan çekindiği için açıkça söylemiyordu ya,</span> <span xml:lang="tr">belli ki şimdi odada Turgut</span><span xml:lang="tr">’</span><span xml:lang="tr">a döküyordu içini.</span> <span xml:lang="tr">Turgut her zaman yaptığı gibi başını önüne eğmiş,</span> <span xml:lang="tr">hiç karşılık vermeden dinliyordu.</span> <span xml:lang="tr">Dinliyor muydu gerçekten? İhtiyar kadını pek umursamaz bereket!</span> <span xml:lang="tr">Günsel gidip kapılarını çekti yavaşça. Hasan</span><span xml:lang="tr">’</span><span xml:lang="tr">a yaklaştı:</span></p>

  <p class="block_11" xml:lang="tr">— Hiç iyi olmuyor Turgut için, dedi.</p>

  <p class="block_11"><span xml:lang="tr">Hasan anlamadan baktı,</span> <span xml:lang="tr">ne iyi olmuyor gibisine.</span> <span xml:lang="tr">Sonra bilincine varıp başını salladı:</span></p>

  <p class="block_11"><span xml:lang="tr">— Haklısın Günselciğim,</span> <span xml:lang="tr">dedi.</span> <span xml:lang="tr">Güç durum.</span> <span xml:lang="tr">Ne yaparsın, annesi!</span></p>

  <p class="block_11"><span xml:lang="tr">Günsel</span><span xml:lang="tr">’</span><span xml:lang="tr">in dediğini anlamamıştı ya da öyle görünmeyi yeğlemişti. Gazeteye uzandı. Günsel işkilli kaldı bir süre.</span></p>

  <p class="block_11"><span xml:lang="tr">— Konuştunuz mu Turgut</span><span xml:lang="tr">’</span><span xml:lang="tr">la, dedi.</span></p>

  <p class="block_11"><span xml:lang="tr">— Konuştuk,</span> <span xml:lang="tr">dedi Hasan yavaşça.</span> <span xml:lang="tr">Bir kardeşi olacakmış, diyor. Günsel küçük dilini yutar gibi bakıyordu ağbisine.</span> <span xml:lang="tr">Ne biçim adam bu?</span></p>

  <p class="block_11" xml:lang="tr">— Eeee, diyebildi.</p>

  <p class="block_11"><span xml:lang="tr">Utanıyordu konuşmaya.</span> <span xml:lang="tr">Hasan birden anımsamış gibi baktı.</span></p>

  <p class="block_11"><span xml:lang="tr">— Yoksa ben sana Gülsüm</span><span xml:lang="tr">’</span><span xml:lang="tr">le boşandığımızı söylemedim miydi? dedi. Sonra aradan çıkarır gibi:</span></p>

  <p class="block_11"><span xml:lang="tr">— Onlar başvurmuşlar,</span> <span xml:lang="tr">dedi...</span> <span xml:lang="tr">Ben de olur dedim,</span> <span xml:lang="tr">oldu.</span> <span xml:lang="tr">İzmir</span><span xml:lang="tr">’</span><span xml:lang="tr">e gelmeden birkaç gün önceydi.</span></p>

  <p class="block_11" xml:lang="tr">Gazetesine eğiliyordu ki Günsel yavaşça:</p>

  <p class="block_11" xml:lang="tr">— Söylememiştiniz, dedi.</p>

  <p class="block_11"><span xml:lang="tr">Hasan,</span> <span xml:lang="tr">Günsel</span><span xml:lang="tr">’</span><span xml:lang="tr">in davranışını çözmüş gibi gülümsedi.</span></p>

  <p class="block_11"><span xml:lang="tr">— Üzülme,</span> <span xml:lang="tr">ailenin namusu kurtuldu!</span></p>

  <p class="block_11"><span xml:lang="tr">Günsel gülmedi,</span> <span xml:lang="tr">hiçbir tepki de göstermedi bu takılmaya.</span> <span xml:lang="tr">Yadırgatıcı bir sessizlik olmuştu.</span> <span xml:lang="tr">Hasan birden ayağa kalktı,</span> <span xml:lang="tr">odada dolaştı bir-iki. Cezaevi alışkanlığı volta vurmak.</span> <span xml:lang="tr">Düşünceli olduğunda yapardı daha çok.</span> <span xml:lang="tr">Günsel sessizce bekliyordu.</span> <span xml:lang="tr">Bir şeyler diyecek.</span> <span xml:lang="tr">Çok bekletmedi.</span></p>

  <p class="block_11"><span xml:lang="tr">— İncesine aklım ermiyor Günselciğim,</span> <span xml:lang="tr">dedi.</span> <span xml:lang="tr">Biliyorum,</span> <span xml:lang="tr">kızıyorsun bana. İşçiyim ben.</span> <span xml:lang="tr">Üstelik de ayrı kuşağız seninle.</span> <span xml:lang="tr">Okumuşlar kılı kırk yarıyorlar bu konuda. Doğrusu da o belki.</span> <span xml:lang="tr">Ne bileyim,</span> <span xml:lang="tr">onları da gördüm!</span> <span xml:lang="tr">Uzun yıllar ayrı düşmelerde öylesi bağlılıkla</span><span xml:lang="tr">rı</span><span xml:lang="tr">n yıkıntısı daha büyük oluyor.</span> <span xml:lang="tr">Genç bir avukat vardı içerde, benim ilk tutuklanmamda.</span> <span xml:lang="tr">Delirdi.</span> <span xml:lang="tr">Karısı aldatmış.</span></p>

  <p class="block_11" xml:lang="tr">Gülümsedi.</p>

  <p class="block_11" xml:lang="tr">— Gülsüm kaçtı diye delirmek hiç aklıma gelmedi benim, dedi.</p>

  <p class="block_11"><span xml:lang="tr">Günsel öyle ilgiyle dinlemişti ki ağbisini,</span> <span xml:lang="tr">söylediklerindeki tersliğe bir süre sustuktan sonra karşı çıktı:</span></p>

  <p class="block_11" xml:lang="tr">— Ama yanlış, dedi.</p>

  <p class="block_11"><span xml:lang="tr">Hasan gülüyordu.</span> <span xml:lang="tr">Günsel bir şeyler demek istiyor,</span> <span xml:lang="tr">söyleyeceklerinin boş olacağına inandığı için susuyordu sanki.</span> <span xml:lang="tr">Hepsini bilir bu adam.</span> <span xml:lang="tr">Belki de yalandan yapıyor.</span> <span xml:lang="tr">Hasan birden,</span></p>

  <p class="block_11"><span xml:lang="tr">— Herkesin yanlışı da,</span> <span xml:lang="tr">doğrusu da kendine,</span> <span xml:lang="tr">dedi.</span> <span xml:lang="tr">Bu konuda boşuna uğraşma, bu yaşımdan sonra değiştiremezsin beni.</span> <span xml:lang="tr">Sana bağlanacak erkek için ne olduğunu anla diye söyledim.</span> <span xml:lang="tr">Gerisi beni ilgilendirmez.</span></p>

  <p class="block_11" xml:lang="tr">Yine bir sessizlik çökmüştü.</p>

  <p class="block_11" xml:lang="tr">— Kadın da devrimci miymiş? Hasan önce:</p>

  <p class="block_11" xml:lang="tr">— Hangi kadın? dedi.</p>

  <p class="block_11"><span xml:lang="tr">Günsel</span><span xml:lang="tr">’</span><span xml:lang="tr">in başını kaldırıp gözlerini dilemesiyle anlamış gibi gülümsedi:</span></p>

  <p class="block_11" xml:lang="tr">— Haaa avukatın karısı mı? Devrimci imiş...</p>

  <p class="block_11" xml:lang="tr">Sonra aynı alaylı gülümsemeyle yavaşça:</p>

  <p class="block_11" xml:lang="tr">— Yattığı oğlan da devrimci idi, dedi.</p>

  <p class="block_11"><span xml:lang="tr">Günsel yüzünü buruşturdu.</span> <span xml:lang="tr">Hasan açıklamada yarar görmüş gibi,</span> <span xml:lang="tr">biraz durup ekledi:</span></p>

  <p class="block_11"><span xml:lang="tr">— Düzen,</span> <span xml:lang="tr">yıkıntısını geciktirmek için en bireyci,</span> <span xml:lang="tr">en bencil yanımıza itiyor bizi,</span> <span xml:lang="tr">dedi.</span> <span xml:lang="tr">Cinsel tutkularımızı abartıp duruyor.</span> <span xml:lang="tr">Dergisi,</span> <span xml:lang="tr">radyosu,</span> <span xml:lang="tr">sineması...</span> <span xml:lang="tr">Şeytana dayanmak zor bu çağda!</span> <span xml:lang="tr">Tanrı gençlerin yardımcısı olsun!</span> <span xml:lang="tr">Poligam yaratıklarız aslında.</span> <span xml:lang="tr">Monogamlık zorlama... İnanç işi...</span> <span xml:lang="tr">Kimileri aldırmıyor.</span> <span xml:lang="tr">Kimileri de çok önemsiyor aldatılmayı.</span></p>

  <p class="block_11" xml:lang="tr">— Siz?</p>

  <p class="block_11"><span xml:lang="tr">Sanki tutamamış,</span> <span xml:lang="tr">ağzından kaçırmış</span><span xml:lang="tr">tı</span> <span xml:lang="tr">Günsel.</span> <span xml:lang="tr">Hasan düşündü bir süre...</span></p>
</body>
</html>
