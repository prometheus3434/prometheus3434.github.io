<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İT KUYRUĞU</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter16">
		 <section>
			<h1 id="head-16"><st c="0">Nasıl İntihar Ettim?</st></h1>
			<p><span><st c="21">G</st></span><st c="23">azetelerin intihar haberlerini yazması yasaksa da,</st><a epub:type="noteref" href="#s1"><st c="73">*</st></a><st c="75"> bu kendi intihar haberim olduğundan, pek ciddi olan resmî makamların, benim gibi ciddi olmayan bir adamın intiharına memnun bile olacaklarını umarım.</st></p>
			<p><st c="225">Bir zamanlar mortimani hastalığına tutulmuştum. </st><st c="274">İkidebir içimden intihar etmek arzusu geliyordu. </st></p>
			<p><st c="323">İlk intiharım şöyle oldu: “Hey âşık!” dedim, kendi kendime, “Ölümlerden ölüm beğen bakalım. </st><st c="415">Tabanca mı, bıçak mı, kırk katır mı, kırk satır mı?”</st></p>
			<p><st c="467">Ölüm ölüm bir ölüm... </st><st c="490">Bari şahane olsun diye, eski saray insanları gibi zehirle intihara karar verdim. </st><st c="571">Müthiş bir zehir aldım. </st><st c="595">Odama kapandım. </st><st c="611">Uzun, romantik bir mektup yazdım. </st><st c="645">Sonuna da, “Elveda ey fani dünya, elveda ey kahpe felek, elveda ey sadrazam...” dedikten sonra bir kadeh zehiri yuvarladım ve yere uzandım. </st><st c="785">Şimdi damarlarım büzülecek, şimdi elim ayağım çarpılacak, şimdi kanım çekilecek diye bekledim. </st><st c="880">Bişey olmayınca, bir kadeh zehir daha içtim, bir daha. </st><st c="935">Yine bişey yok. </st><st c="951">Sonradan öğrendim ki, meğer bu memlekette yalnız sütler sulu, yağlar karışık, peynirler hileli değil, zehirler bile bozukmuş. </st><st c="1077">Hani insan şöyle dört başı mamur bir intihar bile edemiyor.</st></p>
			<p><st c="1136">Aklıma bişey koydum mu mutlaka yaparım. </st><st c="1177">Bu sefer de beynime bir kurşun sıkıp ölmeye karar verdim. </st><st c="1235">Tüfeği şakağıma dayadım, tetiğe asıldım.</st></p>
			<p><st c="1275">– Pıff!</st></p>
			<p><st c="1283">Bir daha asıldım.</st></p>
			<p><st c="1301">– Peff,</st></p>
			<p><st c="1309">Bir daha...</st></p>
			<p><st c="1321">– Püff!..</st></p>
			<p><st c="1331">Meğer bu tüfek yedek parçasız Amerikan yardımındanmış. </st><st c="1387">Kurşunla intiharın da imkânsızlığını anlayınca, garanti bir ölüm diye havagazı ile ölümü düşündüm. </st><st c="1486">Malum ya, anlattıklarına göre, havagazı ile zehirlenme pek şairane olurmuş. </st><st c="1562">Havagazı musluğunu sonuna kadar açtım. </st><st c="1601">Odanın bütün deliklerini de tıkamıştım. </st><st c="1641">Koltuğa uzandım. </st><st c="1658">Cesedimi ciddi bir biçimde bulmaları için kendime en uygun pozu verdim ve Azraili beklemeye başladım.</st></p>
			<p><st c="1759">Öğle oldu, akşam oldu, bitürlü can veremiyordum. </st><st c="1809">Akşamüzeri bir arkadaşım odaya girdi.</st></p>
			<p><st c="1846">– Girme! </st><st c="1856">diye bağırdım.</st></p>
			<p><st c="1870">– Ne var?</st></p>
			<p><st c="1880">– Ben ölüyorum...</st></p>
			<p><st c="1898">– Sen ölmüyorsun, çıldırıyorsun, dedi. </st><st c="1938">Arkadaşıma projemi anlatınca, bir kahkaha attı, az salak değilsin, dedi, havagazı musluğundan gaz değil, yalnız hava çıkar.</st></p>
			<p><st c="2061">Sonra bana sordu:</st></p>
			<p><st c="2079">– Sen gerçekten intihar etmek istiyor musun?</st></p>
			<p><st c="2124">– Elbette, dedim.</st></p>
			<p><st c="2142">– Sana bir dostluk etmek isterim, dedi.</st></p>
			<p><st c="2182">Bıçakçılara gidip bir Bursa bıçağı almamı, sonra karnıma dayayıp kahraman Japonlar gibi barsaklarımı avucuma dökmemi tavsiye etti. </st><st c="2314">Arkadaşımın dostluğuna teşekkür ederek gidip hemen tığ gibi bir Bursa bıçağı aldım. </st><st c="2398">Doğrusu “cart!” diye bıçakla insanın barsaklarını deşmesi hoş bişey değil. </st><st c="2473">Cesedin muayenesi için morga kaldırılıp barsaklarda besin adına bişey bulamayan doktorlara mahcup olmak da caba. </st><st c="2586">Ne olursa olsun, bıçak koynumda sevine sevine eve gelirken iki polis üstüme atıldı. </st><st c="2670">Polislere kendimi anlatmaya başladım.</st></p>
			<p><st c="2707">– Efendiler, durun, bir dakika beni dinleyin. </st><st c="2754">Ben muntazaman vergimi veririm. </st><st c="2786">Hükümetimiz hakkında ufacık bişey söylemem. </st><st c="2830">Benim gibi namuslu...</st></p>
			<p><st c="2851">Onlar lafımı yarıda kestiler. </st><st c="2882">Koynumdaki bıçağı bulup,</st></p>
			<p><st c="2906">– Bu ne? </st><st c="2916">diye bağırdılar.</st></p>
			<p><st c="2932">Meğer, cinayetleri önlemek için arama-tarama ekiplerinden birine çatmışım. </st></p>
			<p><st c="3008">Kendi kendime:</st></p>
			<p><st c="3022">– Hey Allahım, dedim, alınan isabetli kararlar sayesinde, şu memlekette yaşayamıyoruz, ama, ölemiyoruz da... </st><st c="3132">Hep böyle çekecek miyiz?</st></p>
			<p><st c="3156">Azim ve irade sahibi adam dediğin benim gibi olmalı. </st><st c="3210">Bikez öleceğim dedim mi ölürüm. </st><st c="3242">Bakkaldan kalın bir urgan aldım, bir kalıp da sabun. </st><st c="3295">İpi iyice sabunladım. </st><st c="3317">Tavandaki halkaya ipi bağladım. </st><st c="3349">Vergi dairesine girer gibi, boynumu yağlı ilmiğe geçirip altımdan sandalyeyi ittim. </st><st c="3433">Daha bikez bile sallanmaya kalmadan pat diye yere düştüm. </st><st c="3491">Meğer ipler de çürükmüş ve sağlamını bulmanın da imkânı yokmuş. </st></p>
			<p><st c="3555">Bakkal,</st></p>
			<p><st c="3562">– Sağlam mal olsa satarlar mı? </st><st c="3594">dedi...</st></p>
			<p><st c="3601">İyice anladım ki, artık ölmenin de olanağı yok. </st><st c="3650">Bari yaşayayım, dedim. </st><st c="3673">Bilirsiniz ya, yaşamak, önce mideden başlar. </st><st c="3718">Ben de pastırmalı yumurta yedim. </st><st c="3751">Bir de konserve yalancı dolma. </st><st c="3782">Üstüne bir makarna.</st></p>
			<p><st c="3801">Sonra bir pastacıya girdim. </st><st c="3830">Dört beş pasta yedim. </st><st c="3852">Pastacıya bir gazete satıcısı girdi,</st></p>
			<p><st c="3888">– Onaltı sahife... </st><st c="3908">Okumazsan da paket yap! </st><st c="3932">diye bağırıyordu. </st></p>
			<p><st c="3950">İktidar gazetelerini okumak âdetim değildir, bir okuyayım dedim, başyazıyı okurken uyuya kalmışım.</st></p>
			<p><st c="4048">Karnıma bıçak sokulur gibi bir ağrı duydum. </st><st c="4093">Ama nasıl... </st><st c="4106">Anlatılır gibi değil... </st><st c="4130">Dayanamadım, bağırıp çağırmaya başladım. </st><st c="4171">Bir cankurtaran arabasıyla zor hastaneye attılar. </st><st c="4221">Bayılmışım. </st><st c="4233">Gözlerimi açtığım zaman başucumda doktor soruyordu:</st></p>
			<p><st c="4284">– Siz zehirlenmişsiniz. </st><st c="4309">Hekimden bişey saklanmaz, intihar mı ettiniz?</st></p>
			<p><st c="4354">– Nerede o mutlu günler doktor, dedim, nerede?</st></p>
			<p><st c="4401">– Siz zehirlenmişsiniz diyorum, ne yediniz?</st></p>
			<p><st c="4445">– Pastırma. </st></p>
			<p><st c="4458">Doktor bağırdı:</st></p>
			<p><st c="4473">– Ne, pastırma mı yediniz? </st><st c="4501">Siz deli misiniz? </st><st c="4519">Hiç pastırma yenir mi? </st><st c="4542">Gazeteleri okumadınız mı, pastırmadan zehirlenenlerin haberleri dolu... </st><st c="4614">Ama bu pastırma zehirine benzemiyor. </st><st c="4651">Başka ne yediniz?..</st></p>
			<p><st c="4670">– Lokantaya gittim.</st></p>
			<p><st c="4690">– Siz çıldırmışsınız.</st></p>
			<p><st c="4712">– Lokantada konserve yedim.</st></p>
			<p><st c="4740">– Boşuna değil. </st><st c="4757">Başka?</st></p>
			<p><st c="4763">– Makarna, pasta...</st></p>
			<p><st c="4783">– Elbette zehirlenirsiniz, konserve, makarna, pasta!.. </st><st c="4839">Daha başka?</st></p>
			<p><st c="4850">– Vallahi başka bişey yemedim, iktidar gazetesini okurken...</st></p>
			<p><st c="4911">– Ne? </st><st c="4918">diye haykırdı, ölmediğine dua et. </st><st c="4952">Haydi yine ucuz kurtuldun.</st></p>
			<p><st c="4978">Hastaneden çıkarken düşünüyordum: Peki biz ne yapacağız? </st><st c="5036">Yaşamaya bırakmıyorlar, ölmeye bırakmıyorlar... </st><st c="5084">Amma rahat rahat sürünebiliriz.</st></p>
      
    </section>
		 <aside epub:type="footnote" id="s1"><st c="5115">Bu hikâyenin yazıldığı dönemde, intihar olaylarının gazetelerde yayımlanması, yurttaşları intihara özendirme ve kışkırtma sayılarak yasaklanmıştı.</st></aside>
 <div id="charCountTotal" value="5262"></div></body>
</html>
