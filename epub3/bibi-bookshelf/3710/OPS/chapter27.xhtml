<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İT KUYRUĞU</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter27">
		 <section>
			<h1 id="head-27"><st c="0">Sayın Genel Müdür’ümüzü Nasıl Dövdük?</st></h1>
			<p><span><st c="38">S</st></span><st c="40">ayın Genel Müdür’ümüzün genel müdür olmadan önce görevinin ne olduğunu, hangi işlerde çalıştığını bilenimiz yok. </st><st c="153">Önceleri ne iş yaptığı, nerelerde çalıştığı açık seçik bilinmiyorsa da bu konuda her kafadan ayrı bir ses çıkıyor. </st><st c="268">Her nedense sevilmeyen bir kişi olduğundan, onun eskiden yaptığı işlere değgin söylentiler de çok değişik. </st><st c="375">Öyle sanıyorum ki, bu konuda herkes başka bişey uyduruyor. </st><st c="434">Örneğin eskiden onun uzatmalı candarma çavuşu olduğunu söyleyen bir memur bile var. </st><st c="518">Bir başka memur da çok eskiden onun tramvay biletçisi olarak çalıştığı zamanları bildiğini söylüyor. </st><st c="619">Üniversite kantininde çalışırken gördüğünü söyleyen de var. </st><st c="679">Hatta kimisi de yakın zamana dek onun porno işlerde çalıştığından söz etti. </st><st c="755">Bu söylentiler Sayın Genel Müdür’ümüzü aşağılamak amacıyla çıkarılıyorsa da aslında onun kendi kendini yetiştirmiş çok yetenekli biri olduğunu gösteriyor.</st></p>
			<p><st c="909">Ona değgin tek bildiğimiz, Sayın Yeni Bakan’ımızın akrabası olduğudur. </st><st c="981">Son seçimlerde iktidar değişip Sayın Bakan’ımız, bakan olur olmaz ilk icraatından biri de bu adamı – herifi demek daha doğru olacak – başımıza Sayın Genel Müdür yapmak oldu.</st></p>
			<p><st c="1154">Sayın Bakan’ımızla Sayın Genel Müdür’ümüzün akrabalık yakınlıklarının ne olduğunu da bilmiyoruz. </st><st c="1252">Kimisi Sayın Genel Müdür’ümüzün, Sayın Bakan’ımızın kayınçosu olduğunu, kimisi karısının üvey dayısı olduğunu söylüyor. </st><st c="1372">Baldızının üçüncü kocası olduğunu söyleyen de var. </st><st c="1423">Hatta Sayın Bakan’ın kaynatası yada dünürü olduğu bile söyleniyor. </st><st c="1490">Hatta hatta aralarında akrabalık olmayıp çok eski yıllarda Sayın Bakan’ın annesiyle Sayın Genel Müdür’ümüzün annesinin komşu kızları ve ahretlik kardeş oldukları bile söyleniyor. </st><st c="1669">Kısacası bu söylentiler değişik, ama hepsi de Sayın Bakan’ımızın eşi dolayısıyla Sayın Genel Müdür’ümüzün akrabası olduğunda birleşiyor. </st><st c="1806">Böyle olması gerektiği kesin. </st><st c="1836">Bir yeni bakan, karısının akrabaları dururken, arpalık işlere yerleştirmekte kendi akrabalarına öncelik verecek değildi ya... </st><st c="1962">Herneyse, ister kendi, ister karısının akrabası olsun, ister eskiden tramvay biletçisi yada uzatmalı candarma çavuşu olsun, orası bizi ilgilendirmez. </st><st c="2112">Nasıl olsa birisi genel müdür olacaktı. </st><st c="2152">Tanımadık bir yabancının genel müdür olmasındansa Sayın Bakan’ımızın karısının bir akrabasının genel müdür olması elbette bizim için çok daha iyidir. </st><st c="2302">Çünkü Sayın Bakan’ımızın karısının akrabası, doğrudan değilse bile dolaylı olarak, bizim de karımızın akrabası sayılır. </st><st c="2422">Sayın Bakan’ımız daha bakanlığa atandığı gün yayımladığı genelgede, bu bakanlıkta çalışanların bir aile oluşturduğunu bildirmişti. </st><st c="2553">Hep bir aile olduğumuza göre, Sayın Bakan’ın ailesi bizim de ailemiz, Bakan’ın kızı bizim de kızımız, Bakan’ın baldızı bizim de baldızımız, Bakan’ın karısı... ...</st><st c="2715">bizim de yengemiz olur yada sayılırdı.</st></p>
			<p><st c="2754">Sayın Bakan’ımızın akrabası olan Sayın Genel Müdür’ümüz işe başladıktan daha bikaç gün sonra anladık ki, bu herif gibi bir bela o güne dek bakanlığımıza hiç gelmemişti. </st><st c="2924">Çoktan emekli olmuş ve hâlâ ölmeyip yaşamakta direnen bir eski meslektaşımızın söylediğine göre, Cumhuriyet’imizin o namuslu kuruluş yıllarında bile, rüşvete bu denli düşman ve namuslu bir genel müdür bizim bakanlığa gelmemiş. </st><st c="3151">Ondan duyduğumuz ilk söz, koridorlarda yankılana yankılana, kapalı kapılardan bile duyulan, “Kesinlikle rüşvet istemem!” diye bağırması oldu. </st><st c="3293">“Arkadaşlar! </st><st c="3306">Genel Müdürlüğümüzde hiçbir memur, işini izleyen yurttaştan hediye, armağan, bahşiş adı altında rüşvet almayacak!” “Bundan böyle rüşvet yasak!” “Rüşvete paydos!”</st></p>
			<p><st c="3467">“Peki, rüşvet almayıp da ne yapacağız, nasıl yaşayacağız?”</st></p>
			<p><st c="3526">Genel Müdür’ümüzün bu yasağı değişik yorumlara neden oldu:</st></p>
			<p><st c="3585">“Herkesin gözü bizim aldığımız üç otuz parada. </st><st c="3633">Rüşvet rüşvet dedikleri de sanki nedir?”</st></p>
			<p><st c="3673">“Sultan Abdülhamit Han cennet mekân zamanında bile rüşvetler daha yüksekmiş, geçen gün tarihte okudum. </st><st c="3777">O zamanlardanberi bunca enflasyon bindi!”</st></p>
			<p><st c="3818">“Zorla mı alıyoruz, yurttaşın işini görüyoruz, onlar da gönüllerinden ne koparsa... </st><st c="3903">Bahşiş gibi bişey bu.”</st></p>
			<p><st c="3925">“Aldığımızı olduğu gibi cebimize atmıyoruz ki... </st><st c="3975">Sosyal adalet üzre bölüşmüyor muyuz? </st><st c="4012">Kimsenin hakkı kalmıyor.”</st></p>
			<p><st c="4037">“İyi ama kardeşim, burda herkes çeşmenin başında değil ki. </st><st c="4097">Aramızda bitek aylıklarına kalmış zavallılar da var. </st><st c="4150">Onların paylarını da vermiyor muyuz? </st><st c="4187">Eee, al sana al sana, ne kaldı Hasan’a?”</st></p>
			<p><st c="4227">“Yahu, koskoca bir genel müdür bu, şimdi kalkıp da, eskisi gibi siz yine rüşvet almayı sürdürün diyecek değildi. </st><st c="4341">Elbet, rüşvet yasak diyecek. </st><st c="4370">Sen yine bildiğini oku!”</st></p>
			<p><st c="4394">“İyi ama, şimdi durup dururken rüşvetten söz etmenin anlamı ne?”</st></p>
			<p><st c="4459">En doğru yorumu Genel Müdür İkinci Yardımcısı’nın yapmış olduğunu çok sonraları anladık. </st><st c="4549">Emekliliğine çokaz kalmış olan deneyimli bir bürokrat olan İkinci Yardımcı şu yorumda bulunuyordu:</st></p>
			<p><st c="4647">“Yahu, ortada elle tutulur gözle görülür bir olay yokken bir adam durup dururken, daha işe başladığının ertesi günü ne diye rüşvetten söz eder? </st><st c="4792">Ha? </st><st c="4796">Ne diye? </st><st c="4805">Bunun bir anlamı var. </st><st c="4827">Kırk yıllık devlet memuruyum, bunun ne anlama geldiğini bilmez miyim? </st><st c="4897">Herif demek istiyor ki, benden başkasının rüşvet alması yasak! </st><st c="4960">Genel Müdür dururken bir memurun rüşvet almaya hakkı yoktur. </st><st c="5021">Çünkü... </st><st c="5030">rüşvet alınca aldığına değmeli.”</st></p>
			<p><st c="5062">İlkin, bu eski memurun dediklerine pek inanmadık. </st><st c="5113">Ama bizler için yaşam günden güne zorlaşmaya başlayınca ona hak verdik. </st><st c="5185">Hayır hayır, bizler Sayın Genel Müdür’ümüzden korktuğumuz için rüşvet almıyor değildik. </st><st c="5273">Rüşvet alamayışımızın nedeni başkaydı. </st><st c="5312">Sayın Genel Müdür’ümüz, Genel Müdürlük içinde “Halkla İlişkiler Müdürlüğü” adı altında bir yeni birim kurmuş ve akan suyun başını kesmişti. </st><st c="5452">Genel Müdürlükte işleri olan bütün yurttaşlar ilkin “Halkla İlişkiler Müdürlüğü”ne uğrayıp, işlerinin büyüklüğüne küçüklüğüne göre orada borçlarını peşin peşin ödedikten sonra Genel Müdürlükteki odalara, masalara dağılıyorlar ve on para rüşvet ödemeden işlerini gördürüyorlardı. </st><st c="5731">Herhangibir memur rüşvetin işareti olarak, “Pazartesi gelin, pazartesi olmazsa perşembe gelin! </st><st c="5826">Perşembe de olmazsa çıkmaz ayın son çarşambasında gelin!” gibilerden işi olan yurttaşı başından savmaya kalksa yurttaş hemen pişkinliğe vurup, “Ödedik efendim, peşin ödedik,” diyordu. </st><st c="6010">Daha da olmazsa yurttaş Halkla İlişkiler Müdürü’ne çıkıp şikâyette bulunuyor ve şıpınişi sorununu çözdürüyordu. </st><st c="6122">O memuru Halkla İlişkiler Müdürü çağırıp şöyle azarlıyordu: “Halkla İlişkiler Müdürlüğümüzün evraktaki parafını görmediniz mi? </st><st c="6249">Ne demektir bu paraf?”</st></p>
			<p><st c="6271">Bu paraf “Rüşvet peşin alınmıştır” demekti.</st></p>
			<p><st c="6315">Rüşvet, ihaleler gibi büyük işlerin komisyonuysa, o zaman Halkla İlişkiler Müdürlüğü aradan çıkarılıyor, Genel Müdür’ün kendisi komisyonu elden alıyordu.</st></p>
			<p><st c="6469">Halkla İlişkiler Müdürlüğünün hergün topladığı para, baremdeki derecelerine göre memurlara hakça dağıtılsa kimsenin bişey diyeceği yoktu. </st><st c="6608">Ama toplanan paraların ne olduğu bilinmiyordu. </st><st c="6655">Rüşvetin yasaklandığı ilk haftanın sonunda toplanan paraların adilce dağıtılacağı sanılmıştı. </st><st c="6749">Ama memurlar boşuna beklemişlerdi. </st><st c="6784">Eh, olabilir, belki de aydan aya dağıtılacaktı. </st><st c="6832">Ay da, aylar da geçmiş, zırnık yok... </st><st c="6870">Memurlar çok zor durumda kalmıştı. </st><st c="6905">Çoğunun ev kirası, aylığının üçte ikisi kadardı. </st><st c="6954">Aylığını olduğu gibi kiraya yatıranlar da çoktu. </st><st c="7003">Kiranın dışında evin geçimi, çocukların okul parası, mutfak gideri, hanımın konken parası, akşama beyin içkisi, daha bunlar gibi zorunlu harcamalar ancak rüşvetle sağlanabiliyordu. </st><st c="7184">Özellikle serbest piyasa ekonomisi sistemine girdikten sonra herşeyi devletten beklemek elbet doğru değildi. </st><st c="7293">Örneğin nasıl camilerimizi yapmayı artık devletten beklemiyor ve kendimiz yapıyorsak, memurlar da devletin vereceği aylığa muhtaç kalmamalı, başlarının çaresine bakmalı, serbest pazardan nasiplerini onlar da almalıydılar.</st></p>
			<p><st c="7514">Hatta, alacakları ve almakta oldukları rüşvete güvenip başlarını sokacak bir ev yada bir apartman dairesi yapımı için yapı kooperatiflerine ortak olan memurlar da vardı ki, rüşvet yasaklandıktan sonra kooperatiflere aylık taksitlerini ödeyemiyorlardı.</st></p>
			<p><st c="7766">Borç, borç, borç... </st><st c="7787">Ne olacaktı bunun sonu? </st><st c="7811">Bıçak kemiğe dayanmıştı. </st><st c="7836">Şikâyet etsen, kimi kime şikâyet edeceksin... </st><st c="7882">Şikâyet edeceğin adamın arkasında Sayın Bakan’ımız var. </st><st c="7938">Hem sonra, rüşvet yasaklandı diye şikâyet edilmez ki... </st><st c="7994">Kaldı ki, rüşvete herzaman kılıf bulunduğundan, rüşvetin rüşvet olduğu tarih boyunca kanıtlanamamıştır.</st></p>
			<p><st c="8097">Memurlar içinde parasızlıktan ençok bunalan, ençok borçlananlardan biri de – ki çok yakın arkadaşım olduğundan adı gerekmez – günün birinde Genel Müdürlükte büyük bir olay çıkardı. </st><st c="8279">Ama şöyle böyle bir olay değil, tarihe geçecek bir olay... </st><st c="8338">Her memurun masasının başında boş oturup dalga geçtiği, çalışkan biriki memurun da Genel Müdürlük antetli kâğıtlar üstünde alacak verecek ve borçlarının hesabını yaptığı bir saatte, koca Genel Müdürlük yapısında, “İmdaat, imdaaat!..” çığlıkları duyulmaya başladı. </st><st c="8602">“Cankurtaran yok mu, imdat!”</st></p>
			<p><st c="8630">Herkes yerinden fırladı. </st><st c="8656">Hepimiz çığlığın geldiği yöne doğrulduk. </st><st c="8697">Bütün katlardaki odalar boşaldı. </st><st c="8730">Çığlığı atan kart bir sesti, hinthorozu gibi ötüyordu: “Yetişin Müslümanlar! </st><st c="8807">Allahını seven beni kurtarsın! </st><st c="8838">İmdaaat!..”</st></p>
			<p><st c="8849">Ses, tanıdık bir ses. </st><st c="8872">Sayın Genel Müdür’ümüzün sesiydi. </st><st c="8906">Genel Müdür’ümüzü kurtarmak için hep birden kapıya yüklendik. </st><st c="8968">İki kanatlı kalın kapı içerden kilitliydi. </st><st c="9011">Onca memur yığıldık kapıya. </st><st c="9039">Salt memurlar değil, işlerini izlemeye gelmiş yurttaşlar da...</st></p>
			<p><st c="9101">O kalabalıktan bir memur gülerek,</st></p>
			<p><st c="9135">– Bana kalırsa, dedi, Sayın Genel Müdür’ümüze birisi bişey yapıyor ama ne yaptığını anlayamadım.</st></p>
			<p><st c="9232">Çığlıklarından Sayın Genel Müdür’ümüzün dayak yediği belliydi. </st></p>
			<p><st c="9296">Başka biri,</st></p>
			<p><st c="9307">– Sayın Genel Müdür’ümüz çoktan hak etmişti böyle bir dayağı... </st><st c="9372">dedi.</st></p>
			<p><st c="9377">Birisi de,</st></p>
			<p><st c="9388">– Oh olsun, dedi, ona temiz bir sopa çekmeyi çoktanberi düşünüyordum ama, her kim ise bu arkadaş elini benden çabuk tutmuş.</st></p>
			<p><st c="9512">Genel Müdür cıyak cıyak bağırıyordu. </st><st c="9550">Dayaktan ölecekse iyice ölmesi için kimsenin kapıyı kırıp Sayın Genel Müdür’ümüzü kurtarmaya niyeti yoktu. </st><st c="9657">Öyle anlaşılıyordu ki içerde dayak atan her kim ise, Sayın Genel Müdür’ümüzün canını birden almak istemiyor, onu tadını çıkara çıkara, yavaş yavaş öldürmek istiyordu.</st></p>
			<p><st c="9823">Benim merakım şuydu: Sayın Genel Müdür’ümüz insan azmanı iriyarı bir herifti. </st><st c="9902">Böyle bir herifi dövmekte olan adam nasıl bir ayıboğandı kimbilir... </st><st c="9971">Herhalde bu bir insan değil, olsa olsa insan kılığına girmiş bir orangutandı.</st></p>
			<p><st c="10048">İçerden sille, şamar, tokat, yumruk, tekme gürültüleri ve Sayın Genel Müdür’ümüzün can yakıcı çığlıkları, dışardansa memurların hep bir ağızdan, “Vur, vur, vur!” diye bağrışmaları sürerken birdenbire kapı açıldı. </st><st c="10262">İçerden benim en sevdiğim can arkadaşım çıkmaz mı! </st><st c="10313">Sayın Genel Müdür’ümüz de dört ayağı havaya gelmiş camus gibi yerde inliyor. </st><st c="10390">İşin şaşılası yanı şu ki, o insan azmanı Genel Müdür’ümüzü döven benim can arkadaşım, kısacık boylu, ufak tefek, sıska biri... </st><st c="10517">Ne yapsın zavallıcık, rüşvet ortadan kalkıp borç gırtlağa dayanınca, o sıskacık vücuduna yedi evliya gücü gelmiş... </st><st c="10633">Onu önce ben karşıladım ve,</st></p>
			<p><st c="10660">– Hay ellerine sağlık! </st><st c="10684">Ellerin dert görmesin! </st><st c="10707">diye, iki yanağından da şapır şupur öperek Sayın Genel Müdür’ümüzü patakladığı için kutladım.</st></p>
			<p><st c="10800">Onunla masalarımız aynı odada. </st><st c="10832">Zavallı arkadaşım Sayın Genel Müdür’ümüzü dövmekten kan ter içinde ve soluk soluğa kalmıştı. </st><st c="10925">Bir yorgunluk kahvesi ısmarladım, kendime de bir çay...</st></p>
			<p><st c="10980">Arkadaşıma,</st></p>
			<p><st c="10992">– Şimdi ne olacak? </st><st c="11012">diye sordum.</st></p>
			<p><st c="11024">– Ne olursa olsun, umurumda değil. </st><st c="11060">İnceldiği yerden kopsun! </st><st c="11085">dedi.</st></p>
			<p><st c="11090">Dediği gibi de gerçekten inceldiği yerden koptu; koptu ama hiçbir çürük ipin bu denli çabuk koptuğu görülmemiştir. </st><st c="11206">Sayın Genel Müdür’ümüzün dayak yemesinin üstünden ancak üç, ençok üçbuçuk saat geçmişti ki, hem de Sayın Bakan’ımızın imzasıyla iki memurun bakanlığın başka bir birimine atandığı buyruğu gelmişti. </st><st c="11403">Dayak ve atanma işi bir gün içinde olup bitmişti. </st><st c="11453">Başka birime atanan o iki kişiden biri kolayca kestireceğiniz gibi Sayın Genel Müdür’ümüzü eşek sudan gelene dek döven benim can arkadaşım, biri de hiç kestiremeyeceğiniz gibi bendim. </st><st c="11637">Hadi arkadaşım Sayın Genel Müdür’ü dövmüştü, ya ben ne yapmıştım? </st><st c="11703">Atama buyruğunda atanma gerekçeleri yazılı değildi. </st><st c="11755">Benim niçin atandığımı daha sonra arkadaşlardan öğrendik. </st><st c="11813">Ben de dayak atan arkadaşıma, “Hay ellerine sağlık! </st><st c="11865">Ellerin dert görmesin!” demiştim ya, işte bunun için...</st></p>
			<p><st c="11920">Üç, üçbuçuk saat içinde resmî bir yazı bir masadan yanındaki masaya havale edilemezken, bizim atanmamız olup bitmişti. </st><st c="12040">Bunun nedeni belliydi. </st><st c="12063">Çünkü dayak yiyen Sayın Genel Müdür’ümüz, Sayın Bakan’ımızın eşinin akrabasıydı. </st><st c="12144">Bizim için soruşturma, kovuşturma açılamıyordu. </st><st c="12192">Çünkü... </st><st c="12201">Çünkülük pekçok neden vardı. </st><st c="12230">Birincisi, koskoca bir Genel Müdür’ün bir memurundan dayak yediğinin açıklanması, o Genel Müdür için onur kırıcıydı. </st><st c="12347">Sonra, soruşturma sırasında rüşvet yüzünden olayın patlak verdiği ortaya çıkabilirdi.</st></p>
			<p><st c="12432">Herneyse, sağlık nedeniyle iki haftalık hekim raporu uydurduk. </st><st c="12496">İki hafta sonra iki arkadaş yeni atandığımız işimize gittik. </st><st c="12557">Kentin uzakça biyeriydi, ama hizmet otobüsü vardı. </st><st c="12608">Yeni işimize diyorum ama yeni işimizde iş yoktu. </st><st c="12657">Salt bizim değil, ordakilerin hiçbirinin işi yoktu. </st><st c="12709">Sonradan öğrendik, oraya bizim gibi bakanlıktan sürgün edilen memurlar verilir, ama onlara iş verilmezmiş. </st><st c="12816">İşimiz yok. </st><st c="12828">Sabahtan akşama dek çay kahve içip laklak ediyoruz.</st></p>
			<p><st c="12879">Buraya dek anlattıklarımı olağan bulanlar olabilir. </st><st c="12932">Yani ne var bu anlattıklarında, bunlar herzaman ülkemizde olağan işler diyenler çıkabilir. </st><st c="13023">Ama bunlardan sonra anlatacaklarımı kimsenin olağan bulabileceğini sanmıyorum. </st><st c="13102">Yeni işimizde ilk aylığımızı almak için muhasebedeyiz. </st><st c="13157">Bana ve arkadaşıma aylık olarak dokuzyüz lira verildi. </st><st c="13212">Oysa bizim aylığımız dörtyüz küsur liraydı. </st><st c="13256">Belli ki bir yanlışlık var.</st></p>
			<p><st c="13283">– Bir yanlışlık olacak! </st><st c="13308">diyerek kasada önüme sürülen parayı muhasebedeki arkadaşa geri ittim.</st></p>
			<p><st c="13377">Muhasebedeki memur,</st></p>
			<p><st c="13397">– Hayır, dedi, yanlışlık yok. </st></p>
			<p><st c="13428">Bu kez arkadaşım,</st></p>
			<p><st c="13445">– Bizim aylığımız dörtyüz küsur liradır... </st><st c="13489">dedi. </st></p>
			<p><st c="13495">Muhasebedeki adam,</st></p>
			<p><st c="13513">– Buraya atandınız ya... </st><st c="13539">Haberiniz yok mu, terfi ettiniz... </st><st c="13574">dedi.</st></p>
			<p><st c="13579">Arkadaşım,</st></p>
			<p><st c="13590">– Bir genel müdürü dövdüğü için hem de iki derece birden terfi ettirilen dünyadaki ilk memur ben olmalıyım... </st><st c="13701">dedi.</st></p>
			<p><st c="13706">– Sen hiç olmazsa dövdün, bu işe emeğin geçti, ya ben? </st><st c="13762">dedim.</st></p>
			<p><st c="13768">Niçin aylıklarımızın arttığını sonradan öğrendik. </st><st c="13819">Genel Müdür dayağı yedikten sonra, bizi bakanlığın başka bir birimine atamaları gerekiyormuş. </st><st c="13913">Hangi birimde, hangi göreve vereceklerini araştırmışlar. </st><st c="13970">Boş kadro olarak, dokuzyüz lira aylıklı yeri bulmuşlar. </st><st c="14026">Başka boş yer yokmuş. </st><st c="14048">Buyüzden bizi oraya atamışlar.</st></p>
			<p><st c="14078">Biz artık terfi etmiş iki yüksek memur olarak dokuzyüz lira aylık alıyor ve yapacak işimiz de olmadığından işsizlikten bunalıyorduk. </st><st c="14212">Artık rüşvet almaya gereksinmemiz kalmamıştı, çünkü devlet rüşvetimizi bize aylık olarak ödüyordu.</st></p>
			<p><st c="14310">Bizim hiç çalışmadan genel müdürü dövdüğümüz için sürgün gönderildiğimiz yeni işimizde aylığımızın arttığı, buyüzden rüşvet almayı gereksinmediğimiz, rüşvetsiz yaşayabildiğimiz, eski çalışma yerimizde kısa zamanda ağızdan ağıza, kulaktan kulağa yayıldı.</st></p>
			<p><st c="14564">Aradan epiy zaman geçti. </st><st c="14590">Bir pazar günüydü. </st><st c="14609">Çoluk çocuk hafta sonu dinlencesi için kıra çıkmıştık. </st><st c="14664">Eski işimdeki çalışma arkadaşlarımdan biriyle karşılaştım orada. </st><st c="14729">Ne var ne yok diye karşılıklı sorularımıza iyilik sağlık diye yanıt verdik.</st></p>
			<p><st c="14804">– Biz ordan ayrıldıktan sonra neler oldu? </st><st c="14847">diye sordum. </st></p>
			<p><st c="14860">Arkadaşım olanları anlattı. </st><st c="14888">Sayın eski Genel Müdür’ümüzü döven arkadaşımla ona ellerine sağlık diyen benim, aynı bakanlığın başka bir biriminin kadrosunda hem de hiç çalışmadan iki derece birden terfi edip aylığımızın arttığı duyulunca, kendileri de Sayın Eski Genel Müdür’ümüzü döverlerse, belki onların da bakanlığın başka bir birimine sürgün edilip hem de hiç çalışmadan aylıklarının yükseltileceğini düşünerek Sayın Genel Müdür’ümüzü ellerine her fırsat geçtikçe dövmeye başlamışlar.</st></p>
			<p><st c="15347">– Şaka mı ediyorsunuz, gerçekten böyle mi yapıyorsunuz? </st><st c="15404">dedim.</st></p>
			<p><st c="15410">– Yok canım, dedi, hiç gerçekten böyle bişey yapabilir miyiz? </st><st c="15473">Gerçekten yapmıyoruz ama, içimizden Sayın Genel Müdür’ümüzü dövdüğümüzü geçirip, gerçekten onu dövmüş gibi rahatlıyoruz... </st><st c="15596">dedi.</st></p>
			<p><st c="15601">– Bu yeni bişey değil ki, dedim, tarih boyunca her memur, bir üstündekini hep döver ama hayalinde...</st></p>
			<p><st c="15702">Bayramoğlu, 18 Ağustos 1992 </st></p>
			<p><em><st c="15731">Bu öykü Kasım 1992’de yapılan 11. </st><st c="15765">basıma eklenmiştir.</st></em></p>
			
		 </section>
 <div id="charCountTotal" value="15784"></div></body>
</html>
