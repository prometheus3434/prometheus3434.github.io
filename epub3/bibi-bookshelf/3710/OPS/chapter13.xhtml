<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İT KUYRUĞU</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter13">
		 <section>
			<h1 id="head-13"><st c="0">Reklam</st></h1>
			<p><span><st c="7">Y</st></span><st c="9">irminci yüzyılın insanı olduğunu hayatı ile ispat etti; hayatı reklamla başladı, reklamla bitti. </st><st c="106">Onun dünyaya geldiğini insanlar, gazetelerdeki şu ilandan öğrendiler:</st></p>
			<blockquote>
			<h1><st c="175">MUTLU BİR DOĞUM</st></h1>
			<p><em><st c="191">Bayan Kevser Çepen ile Bay Dürrü Çepen’in bir erkek çocuğu dünyaya gelmiştir. </st><st c="270">Gönçer adı verilen yavruya uzun ömürler dileriz.</st></em></p>
			</blockquote>
			<p><st c="318">Dürrü, oğlu için bu reklamı yeter bulmadı. </st><st c="362">Bütün insanların dünyaya Gönçer adında birinin daha geldiğini ille de öğrenmelerini istiyordu. </st><st c="457">Gazetelere şöyle bir ilan daha verdi:</st></p>
			<blockquote>
			<h1><st c="494">TEŞEKKÜR</st></h1>
			<p><em><st c="503">Oğlumuz Gönçer’in pek müşkül olan doğumuna tam zamanında el koymak suretiyle, eşimi muhakkak bir ölümden kurtararak, hayata yeniden kavuşturan kıymetli kadın hastalıkları mü</st></em><em><st c="677">tehassısı Sayın Dr. ..........</st><st c="708">’a teşekkürlerimizi bildirmeye sayın gazetenizin aracılığını rica ederiz.</st></em></p>
			</blockquote>
			<p><st c="782">Gönçer beş yaşına basmıştı. </st><st c="811">Bigün kapı önünde oynarken kayboldu. </st><st c="848">Annesi ve bütün konu komşu, Gönçer’i aradığı sırada, babası Dürrü, doğru gazete idarehanelerine koştu. </st><st c="951">Gönçer’in vesikalık bir resmiyle birlikte gazeteye şu ilanı verdi:</st></p>
			<blockquote>
			<h1><st c="1017">KAYIP ARANIYOR</st></h1>
			<p><em><st c="1032">Yanda resmi görülen beş yaşındaki oğlumuz Gönçer kaybolmuştur. </st><st c="1096">Görenlerin, nerede olduğunu duyup bilenlerin insaniyet namına aşağıdaki adresimize bildirmeleri rica olunur.</st></em></p>
			</blockquote>
			<p><st c="1204">Dürrü Efendi gazetelere ilan verip de eve döndüğü zaman, Gönçer çoktan bulunmuştu. </st><st c="1288">Ertesi gün Gönçer, kendi resmini gazetelerde görünce çok sevinmişti.</st></p>
			<p><st c="1356">Bisüre sonra Dürrü Efendiye, oğlu Gönçer’i reklam etmek için bir fırsat daha çıktı. </st><st c="1441">Gazetelere şu ilanı verdi:</st></p>
			<blockquote>
			<h1><st c="1467">SÜNNET DÜĞÜNÜ</st></h1>
			<p><em><st c="1481">Eylülün ikisine müsadif Cumartesi gecesi, evimizde oğlumuz Gönçer’in sünnet düğünü icra edileceğinden akraba, eş ve dostun teşrifleri rica olunur!.. </st><st c="1631">Adres.................</st></em></p>
			</blockquote>
			<p><st c="1653">Sünnetten sonra sünnetçiyi övmek bahanesiyle, gazetelere bir teşekkür ilanı verildi. </st><st c="1739">Bu suretle Gönçer adı bir kere daha halka ilan edildi.</st></p>
			<p><st c="1793">Gönçer okula başladıktan sonra, oğlunu reklam için bir fırsat yakalayamayan Dürrü Efendi son derece rahatsız oluyordu. </st><st c="1913">Artık oğlu kendi kendini reklam edecek bir yaşa gelmişti. </st><st c="1971">Bu hale daha fazla dayanamayan Dürrü Efendi, oğlunun ağzından şu ilanı yazarak gazetelere verdi:</st></p>
			<blockquote>
			<h1><st c="2067">KAYIP</st></h1>
			<p><em><st c="2073">Okuldan aldığım pasomu kaybettim. </st><st c="2108">Yenisini çıkaracağımdan eskisinin hükmü yoktur.</st></em></p>
			<p><em><st c="2155">Gönçer Çepen</st></em></p>
			</blockquote>
			<p><st c="2168">Gönçer, anasının namusunu ispat eden her iyi evlat gibi babasına çekmiş olduğundan, bu kolay reklam yolundan yararlanmaya devam etti. </st><st c="2303">Gazetelere ayda bir iki kere, nüfus kâğıdı, diploma kaybı ilanı verdi. </st><st c="2374">Gerçekte kaybettiği bişey yoktu. </st><st c="2407">Bikez de şöyle bir ilan verdi:</st></p>
			<blockquote>
			<h1><st c="2437">BULAN MEMNUN EDİLECEKTİR</st></h1>
			<p><em><st c="2462">Geçen salı günü Taksim’le Harbiye arasında, içinde dörtbin küsur lira ile beşbin liralık tahvilat senedi ve yalnız şahsımı ilgilendiren bir kısım özel evrakım bulunan cüzdanımı kaybettim. </st><st c="2651">Başkasının işine yaramayan özel evrakımı getirene, paralarla senetler verileceği gibi, ayrıca memnun da edilecektir.</st></em></p>
			<p><em><st c="2767">Gönçer Çepen </st></em></p>
			<p><em><st c="2781">Adres..............</st></em></p>
			</blockquote>
			<p><st c="2800">İki üç ayda bir bu çeşit, kaybolmuş saydığı malları için “Bulana mükâfat” ilanları veriyordu. </st><st c="2895">Dürrü Efendi oğluna, “Kamuya kendini unutturmamak için her çareye başvurmalısın, kendini unutturmamalısın,” diyordu.</st></p>
			<p><st c="3011">Sürekli gazete ilanları ile Gönçer adı yavaş yavaş herkesin kafasına yerleşmişti. </st><st c="3094">Bütün gazete okurları, Gönçer’in kim olduğunu, neci olduğunu açık olarak bilmemekle beraber, bu ad artık onlara yabancı gelmiyordu. </st><st c="3226">Kendisini “Gönçer” diye tanıttığı yada biyerde adı geçtiği zaman, oradakiler, “Bu Gönçer adı bana hiç de yabancı gelmiyor,” diye düşünmeye başlarlardı.</st></p>
			<p><st c="3377">Dürrü Efendi başladığı işi sonuna vardırmak azmindeydi. </st><st c="3434">Borç harç Gönçer’i Paris’e yolladı. </st><st c="3470">Gönçer kırk gün sonra parası bitip de memlekete dönünce, zaten maksat da elde edilmişti. </st><st c="3559">Kırk günlük geziyle gazetelere şöyle bir ilan vermek fırsatı çıkmıştı :</st></p>
			<blockquote>
			<h1><st c="3630">BİR GENCİMİZİN BAŞARISI</st></h1>
			<p><em><st c="3654">Değerli gençlerimizden Gönçer Çepen, muhtelif Avrupa memleketlerinde incelemelerde bulunmuş ve birçok konferanslar vermiştir. </st><st c="3781">Bu başarılı inceleme gezisinden dönmüş bulunan değerli gencimizi kutlarız.</st></em></p>
			</blockquote>
			<p><st c="3855">Gazete okurları, günün birinde gazetelerinde ucu kıvrılmış kart biçimli bir çerçeve içinde şu kısa ilanı okudular:</st></p>
			<blockquote>
			<p><em><st c="3970">Sevgi Can ile Gönçer Çepen nişanlandılar.</st></em></p>
			</blockquote>
			<p><st c="4012">Gönçer, salt yeni bir nişan ilanı verebilmek için, nişan bozuyor, yeniden nişanlanıyordu. </st><st c="4103">En sonunda, nişanlılarından biriyle evlenmek zorunda kaldığını yine gazetelerdeki bir ilandan öğrendik:</st></p>
			<blockquote>
			<p><em><st c="4206">Zekiye Çıngırakl</st></em><em><st c="4223">ı ile Gönçer Çepen evlendiler.</st></em></p>
			</blockquote>
			<p><st c="4254">Evlenme gibi önemli bir olaydan reklam için tam anlamıyla yararlanmak gerekirdi. </st><st c="4336">Cemiyet hayatı sütununda şunlar yazıldı :</st></p>
			<blockquote>
			<p><em><st c="4377">Şehrimizin tanınmış ailelerinden birine mensup Bayan Zekiye Çıngıraklı ile değerli gençlerimizden Gönçer Çepen’in nikâh töreni, dün seçkin bir davetli topluluğu huzurunda icra edilmiştir. </st><st c="4566">Yeni evlilere mutluluklar dileriz.</st></em></p>
			</blockquote>
			<p><st c="4600">On gün sonra da Gönçer yine bu çeşit “..... </st><st c="4645">salonlarında” yapılan bir düğün ilanını gazetelere vermek fırsatını buldu. </st><st c="4720">Artık Gönçer’in hayatını, gazetelerin ilan sayfalarından izleyebiliyorduk. </st><st c="4795">Üç oğlan ve bir kız babası olduğunu, oğlanlardan birinin kaynar suda haşlanarak öldüğünü, karısının, biri basur memesi olmak üzere iki ağır ameliyat geçirdiğini, gözlük kullandığını, bir kere burnundan ahtapot ameliyatı olduğunu, bir kere de nazik bir doktora ayak nasırlarını ameliyat ettirdiğini gazetelerdeki “Teşekkür”, “Bulana mükâfat”, “Evlenme”, “Doğum”, “Ölüm” ilanlarından, haberlerden ve okur yazılarından öğrendik.</st></p>
			<p><st c="5220">Öğrendiklerimiz bu kadarla kalmadı. </st><st c="5257">Gönçer’in ilk karısı büyük bir miras bırakarak, şüpheli bir biçimde ölmüştü. </st><st c="5334">İkinci karısı, evin bir kısım eşyalarını çalarak dostuna kaçmıştı. </st><st c="5401">Üçüncü karısı, bir otomobil kazasında ölmüştü. </st><st c="5448">Her bayram gazetelerde gördüğümüz “Gönçer Müessesesi sayın müşterilerinin bayramlarını saygı ile kutlar” ilanından da, Gönçer’in ne işle uğraştığı bilinmeyen bir müesseseye sahip olduğunu öğrendik.</st></p>
			<p><st c="5645">Gönçer hiç durmadan nufus kâğıdı, paket, şebeke gibi şeylerini kaybeder. </st><st c="5719">Gazete ilanları aracılığıyla onun hayatına değgin öğrendiklerimizin hepsi bu kadar değildir. </st><st c="5812">Biz onun bütün ailesinin ne işle uğraştıklarını, uzaktan yakından akrabalarını, en hurda özelliklerine kadar herşeyini bu ilanlardan öğrendik.</st></p>
		 	<blockquote>
			<h1><st c="5954">ACI BİR KAYIP </st></h1>
			<p><em><st c="5969">Memleketimizin değerli simalarından .......’nın damadı, .......’nın, .......’nin .......’nın babası ....... </st><st c="6077">(uzatmamak için kısa kestik) ....... </st><st c="6114">(vesaire... </st><st c="6126">vesaire... </st><st c="6137">vesaire...) Gönçer Çepen hakkın rahmetine kavuşmuştur. </st><st c="6192">Cenazesi ....... </st><st c="6209">günü saat onda .......’daki evinden kaldırılarak namazı ....... </st><st c="6273">camiinde kılındıktan sonra .......’deki aile mezarlığına defnedilecektir, Mevla rahmet eyliye.</st></em></p>
			</blockquote>
			<p><st c="6367">Bu ölüm ilanını okuyanların içine bir hüzün çöktü. </st><st c="6419">Bu ad kendilerine o kadar yakındı ki, onlara sanki bir akrabaları ölmüş gibi geldi. </st><st c="6503">Ama bu adam kimdi? </st><st c="6522">Bunu hiçbiri kesin olarak bilmiyordu. </st><st c="6560">Bu ilanı okuyanlardan, Gönçer’in mesleği üzerine tartışmaya tutuşanlar, iddiaya girenler, hatta kavga edenler bile oldu. </st><st c="6681">Kimisi, büyük bir yazar olduğunu söylüyor; kimisi de, sekiz dönem milletvekiliydi de adı oradan aklımızda kaldı diyordu. </st><st c="6802">Valilerden, ünlü doktorlarımızdan olduğunu söyleyenler de vardı. </st><st c="6867">Hepsi de onun çok ünlü bir adam olduğunda, ölümü ile yeri doldurulmaz bir boşluk bıraktığında birlikti ama, mesleğini kesin olarak bilen yoktu.</st></p>
			<p><st c="7010">Bu kadar ünlü bir adamın cenaze töreninde bulunmak mutlak gerekirdi. </st><st c="7080">İşsiz güçsüzler olduğu gibi, işini gücünü bırakanlar da cenazeye koşmuştu. </st><st c="7155">Yıllardanberi böyle muhteşem, bu kadar muazzam cenaze töreni görülmemişti. </st><st c="7230">Törene katılanlardan eski bir asker,</st></p>
			<p><st c="7266">– Allah rahmet eylesin, benim generalimdi, ne iyi adamdı, dedi.</st></p>
			<p><st c="7330">Yanındaki, binbaşıdan emekli zat,</st></p>
			<p><st c="7364">– Ya, dedi, rahmetliye üç yıl yaverlik ettim.</st></p>
			<p><st c="7410">Kalabalık arasında bereli, top sakallı bir efendi de, merhumun “kutb-ı zaman”dan büyük bir din adamı olduğunu söylüyor,</st></p>
			<p><st c="7530">– Bari asar-ı ilmiyyesinin tab u neşrine himmet edilse... </st><st c="7589">diyordu.</st></p>
			<p><st c="7597">Kıranta bir adam Gönçer adından da anlaşılacağı üzere müteveffanın aslen bir Alman ressamı olduğunu iddia ediyordu.</st></p>
			<p><st c="7713">Mahallin polisi, böyle büyük bir cenaze töreni için ölü evinin kapısında biriken kalabalığı görünce, işin önemini anlamıştı. </st><st c="7839">Her ihtimale karşı, bir polis müfrezesi de cenaze törenine gönderilmişti. </st><st c="7913">Yoldan gelip geçenler ve meraklılar da kafileye karışınca, sel halindeki kalabalık o hale geldi ki, şehrin taşıtları uzun süre işleyemez oldu. </st><st c="8056">Bu hali gören kaptanlar, şoförler, vatmanlar, büyük bir adamın öldüğünü anladıklarından hemen işe giriştiler. </st><st c="8166">Vapur düdükleri ötmeye, tramvay çanları çalmaya, otomobil kornaları, klaksonları ötmeye başladı.</st></p>
			<p><st c="8262">Gönçer Çepen her faniye nasip olmayan bir törenle toprağa verildi. </st><st c="8330">Taze mezarın başında Gönçer için son sözlerini söyleyen hatiplerden biri, merhumun fen ve bilim alanında, neler olduğunu söylemediği bitakım belirsiz, fakat önemli buluşlarından söz etti. </st><st c="8518">Bir delikanlı gençlik, bir adam spor teşekkülleri, bir kadın da dünya kadınları adına konuştu ve ağladı.</st></p>
			<p><st c="8622">Bir işçi,</st></p>
			<p><st c="8632">– Eğer, dedi, merhum bir yıl daha yaşasaydı, işçiler bütün haklarını elde edeceklerdi.</st></p>
			<p><st c="8719">Biçok meslek teşekküllü törene katılmıştı. </st><st c="8763">Ölünün kim ve neyin nesi olduğu bilinmemekle birlikte, birbirlerinden geri kalmamak için, ne olur ne olmaz diye, partilerin temsilci heyetleri de cenaze törenine katılmışlardı. </st><st c="8940">Bankaların, partilerin, resmî dairelerin ve başka kurumların gönderdikleri çelenkler ikiyüzden çoktu.</st></p>
			<p><st c="9041">Gönçer Çepen’in ölümünden sonra da reklamı sürdü. </st><st c="9092">Dünkü gazetelerde onun için şu ilan vardı :</st></p>
			<blockquote>
			<h1><st c="9135">MEVLİT</st></h1>
			<p><em><st c="9142">Gönçer Çepen’in ölümünün kırkıncı gününe müsadif 8 Şubat Perşembe günü ....... </st><st c="9222">camii şerifinde, merhumun ruhuna mevlidi nebevi okunacağından ....... </st><st c="9292">(vesaire...)</st></em></p>
			</blockquote>
			<p><st c="9304">Gönçer için reklamın daha ne kadar süreceği şimdilik belli değildir.</st></p>
    </section>
 <div id="charCountTotal" value="9373"></div></body>
</html>
