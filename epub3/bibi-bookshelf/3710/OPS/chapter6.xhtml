<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İT KUYRUĞU</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter6">
		 <section>
			<h1 id="head-6"><st c="0">Kız Hocanın Pembe Donu</st></h1>
			<p><span><st c="23">B</st></span><st c="25">ir genç köylü, elindeki gazeteyi önce içinden okuyor, sonra da kendi anladığı gibi havadisleri kahvedekilere anlatıyordu. </st><st c="147">Kar fırtınası çok şiddetlendiği için, üç gün dışarı çıkamamıştık. </st><st c="213">Vaktimizi kahvede köylülerle konuşmakla geçiriyorduk.</st></p>
			<p><st c="266">Okuduğu gazeteyi köylülere anlatan delikanlı ilginç bir tipti. </st><st c="330">Yanımda oturan ihtiyara delikanlının kim olduğunu sordum.</st></p>
			<p><st c="387">– Ona “Zındık Veli” derler, dedi.</st></p>
			<p><st c="421">Askere gidip geldikten sonra, köylü ona “Zındık” lakabını takmış. </st></p>
			<p><st c="488">İhtiyar,</st></p>
			<p><st c="496">– Eskiden iyi bir çocuktu. </st><st c="524">Sonradan nasıl böyle azıttı, anlayamadık, diyor. </st><st c="573">Öyle de dilli ki, tövbeler olsun insanı inandırıyor da...</st></p>
			<p><st c="630">Zındık Veli ile ahbaplığa başladım. </st><st c="667">Ona,</st></p>
			<p><st c="671">– Niçin gazeteyi herkese doğrudan doğruya okumuyorsun da anlatıyorsun? </st><st c="743">diye sordum.</st></p>
			<p><st c="755">Cevabı beni şaşırttı:</st></p>
			<p><st c="777">– İki çeşit gazete var, dedi, biri sizin gibi kıravatlı beylerin okuduğu gazete, öbürü de sözüm ona bizim gibi çarıklılar için... </st><st c="908">Çarıklı gazetelerini de çıkaranlar, yine kıravatlı beyler olduğu için bu işi bizimle alay eder gibi yapıyorlar.</st></p>
			<p><st c="1019">– Anlayamadım Zındık Veli?</st></p>
			<p><st c="1046">O, kendisine “Zındık” denilmesine kızmıyordu.</st></p>
			<p><st c="1092">– Yani, diye açıkladı: Hani zengin bir adam olur da, şu yoksullar nasıl yaşıyorlar diye canının sıkıntısından yoksul mahallelerini ömründe bir iki kere gezer ya... </st><st c="1257">İşte gazeteciler de öyle... </st><st c="1285">Asıl bize öbürlerini okumak gerek... </st><st c="1322">Onları da anlamıyoruz. </st><st c="1345">Sanki Arapça yazıyorlar.</st></p>
			<p><st c="1369">Gazetede gösterdiği yeri okumaya başladı.:</st></p>
			<p><st c="1412">– 31 (A.A)... </st><st c="1427">Ne demek bu?.. </st><st c="1442">30 (A.Ş.)... </st><st c="1455">Bu ne demek? </st><st c="1468">Şu lafa bak: New-York’ta intişar eden New-York Herald Tribune gazetesinin verdiği bir habere atfen... </st><st c="1570">Bu laflardan hiçbirini anlamıyoruz ki...</st></p>
			<p><st c="1610">Lafa kulak veren ihtiyar,</st></p>
			<p><st c="1636">– O yazıları yazanlar da anlamıyor, sen meraklanma Zındık, dedi...</st></p>
			<p><st c="1703">Zındık Veli,</st></p>
			<p><st c="1716">– Ben okumasını askerde öğrendim, dedi. </st><st c="1757">Benim çocukluğumda köydeki bu okul daha yapılmamıştı. </st><st c="1811">Ben askerden gelince, “Haydi bir okul yapalım!” diye zorladım. </st><st c="1874">Elbirliğiyle okulu yaptık. </st><st c="1901">Valiye, “Biz okulu yaptık, siz de hocayı gönderin” diye yazdık. </st><st c="1965">Üç yıl bekledik, öğretmen gelmedi... </st><st c="2002">Sonra biz parayla bir hoca tuttuk... </st><st c="2039">Çocukları okula doldurduk. </st><st c="2066">Muhtar buna içerledi. </st><st c="2088">Çünkü bu işler onun işi... </st><st c="2115">Onun yapması gereken işleri ben yapınca, kıskançlığından, muhtar hükümete beni ihbarlamış! </st><st c="2206">Muhtarlık mühründe gözüm var sanmış. </st><st c="2243">Candarmalar okulu bastı. </st><st c="2268">Çocukları kovdular, hocayı, beni, daha iki üç kişiyi kattılar önlerine, kasabaya götürdüler. </st><st c="2361">Bir ay sorgu sualsiz hapiste kaldık. </st><st c="2398">O sırada, köyde tahkikat yapmışlar. </st><st c="2434">En sonu bizi sorguya çektiler:</st></p>
			<p><st c="2464">– Siz devlet içinde devlet mi kuruyorsunuz?..</st></p>
			<p><st c="2510">Ne sorduklarını arkadaşlar anlamıyordu. </st><st c="2551">Hocayla ben biraz anlar gibi oluyorduk.</st></p>
			<p><st c="2590">– Hâşâ! </st><st c="2599">diye cevap verdik.</st></p>
			<p><st c="2617">– Öyleyse, ne diye başınızdan büyük işlere kalkarsınız? </st></p>
			<p><st c="2674">Bizi sorguya çeken, arkadaşlardan birine döndü:</st></p>
			<p><st c="2721">– Söyle bakalım, okul açmak kimin görevi?</st></p>
			<p><st c="2763">Kendisine sorulanın gırtlağı bikaç kez indi kalktı, cevap veremedi.</st></p>
			<p><st c="2831">Sonra başkasına döndü:</st></p>
			<p><st c="2854">– Sen söyle... </st><st c="2870">Okul açmak kimin görevi?</st></p>
			<p><st c="2894">Kaçamak bir bana baktı, göz ucuyla bir hocaya baktı, bizden imdat gelmeyince,</st></p>
			<p><st c="2972">– Milletin görevi... </st><st c="2994">diye bağırdı.</st></p>
			<p><st c="3007">Askerlikte olduğu gibi “Aferin!” diyeceklerini sanmıştı. </st><st c="3065">Oysa suratını ekşiten adam, öbürüne sordu:</st></p>
			<p><st c="3107">– Kimin görevi?</st></p>
			<p><st c="3123">– Halkın...</st></p>
			<p><st c="3135">– Sen söyle, kimin?</st></p>
			<p><st c="3155">– Köylünün...</st></p>
			<p><st c="3169">– Söyle diyorum, kimin görevi?</st></p>
			<p><st c="3200">– Ahalinin...</st></p>
			<p><st c="3214">Bu şiddetli sert soru karşısında, büsbütün şaşıran arkadaşın aklına üstüne görev yükletilecek köylü, halk, millet ve ahaliden başka bişey gelmediği için,</st></p>
			<p><st c="3368">– Hiçkimsenin görevi değil besbelli... </st><st c="3408">dedi.</st></p>
			<p><st c="3413">– Nasıl? </st><st c="3423">Hiçkimsenin görevi değil mi?</st></p>
			<p><st c="3451">– Öyle ya... </st><st c="3465">Eğer birinin görevi olsaydı, şimdiyecek yapılırdı. </st><st c="3516">Köy kuruldu kurulalı, okul yapılmamış!..</st></p>
			<p><st c="3556">– Çok bilmiş! </st><st c="3571">diye bağırdı. </st></p>
			<p><st c="3585">Bana döndü:</st></p>
			<p><st c="3596">– Sen söyle elebaşı! </st><st c="3618">Kimin görevi?..</st></p>
			<p><st c="3633">Doğrusu, ben de şaşırmıştım! </st><st c="3663">Ama, adamın suratından bu görevin bizim olmadığını anlamıştım.</st></p>
			<p><st c="3725">– Bizim görevimiz değil!.. </st><st c="3753">dedim...</st></p>
			<p><st c="3761">– Madem öyle, okul senin ne üstüne gerekir?..</st></p>
			<p><st c="3807">– Bir cahillik ettik!</st></p>
			<p><st c="3829">– Okul yapmak, dedi, hükümetin görevidir.</st></p>
			<p><st c="3871">Ağzımızı arıyor, bizi tongaya bastıracak sandık. </st><st c="3921">Hep bir ağızdan,</st></p>
			<p><st c="3937">– Hâşâ... </st><st c="3948">Hâşâ! </st><st c="3954">diye bağırdık. </st><st c="3969">O nasıl söz o?.. </st><st c="3986">Estağfurullah, biz varken hükümete görev mi düşer?</st></p>
			<p><st c="4036">– Şunlara bak hele! </st><st c="4057">Hükümetin görevi diyorum size!..</st></p>
			<p><st c="4089">– Kabul etmeyiz!</st></p>
			<p><st c="4106">Bizi tekrar içeri attılar. </st><st c="4134">Sonradan öğrendik ki, hükümetin okullarda ders okutmak için, kendi ders programı varmış. </st><st c="4223">Ondan başka, öyle her önüne gelenin hükümete sorup danışmadan kendi başına okul açması yasakmış!..</st></p>
			<p><st c="4321">Öbürlerini salıverdiler. </st><st c="4347">Kabak benim başıma patladı. </st><st c="4375">Ondan sonra bir daha ben de bu işlere karışmadım...</st></p>
			<p><st c="4426">Bir yıl sonra köye mühendisler geldi. </st><st c="4465">Okulu gezdiler, “Yıkılacak!” dediler.</st></p>
			<p><st c="4502">– Niye? </st><st c="4511">diye sorduk.</st></p>
			<p><st c="4523">– Tehlikeli... </st><st c="4539">Çocuklar içerdeyken yıkılır, plansız, usulsüz yapılmış...</st></p>
			<p><st c="4596">Emir çıktı, okulu yıktık... </st><st c="4625">Bu kez köylü bana düşman oldu. </st><st c="4656">Muhtar da kışkırttı, arkama düştüler.</st></p>
			<p><st c="4693">– Bu işler hep senin başının altından çıktı! </st><st c="4739">diye, azkaldı beni vuracaklardı...</st></p>
			<p><st c="4773">Altı ay kasabada saklandım. </st><st c="4802">Sonra alıştıra alıştıra tekrar köye geldim. </st><st c="4846">Üç yıl önce hükümet bir emir gönderdi: </st></p>
			<p><st c="4885">“Köyünüze okul yapacaksınız!” </st></p>
			<p><st c="4915">O yıl yine kıtlık olmuştu, köylüde para yoktu. </st></p>
			<p><st c="4962">Dedik ki:</st></p>
			<p><st c="4971">– Kasabada, şehirde okulları hükümet yaptırıyor, bizimkini de hükümet yaptırsın...</st></p>
			<p><st c="5054">Anlatamadık...</st></p>
			<p><st c="5069">– Olmaz, dediler, okulu yapmak şehirde hükümetin, köyde de köylünün görevi, kanun var!</st></p>
			<p><st c="5156">– Öyleyse para verin! </st><st c="5179">dedik.</st></p>
			<p><st c="5185">– Veremeyiz! </st><st c="5199">dediler.</st></p>
			<p><st c="5207">Yalnız bir plan verdiler. </st><st c="5234">O plana göre okulu yaptık. </st><st c="5261">Ertesi yıl, öğretmen diye onsekiz yaşında bir kız gönderdiler. </st><st c="5324">Köyde daha böyle karı hiç görülmemiş... </st><st c="5364">Bizim karılar şalvar giyer. </st><st c="5392">Onun entarisi dizinin üstünde... </st><st c="5425">Kız hoca dışarı çıktı mı, delikanlılar, rüzgâr üfürsün de hocanın etekleri uçsun diye dua ediyor. </st><st c="5523">Kız hocanın geldiği iyi oldu. </st><st c="5553">Biz okulu açtığımız zaman yirmibeş öğrenci bulamamıştık. </st><st c="5610">Kız gelince köyün delikanlıları okula koştu, okul adam almaz oldu. </st><st c="5677">Bıyığı yeni terlemiş delikanlılar artık tarlayı davarı, işi gücü bıraktı. </st><st c="5751">Hatta nüfusunu küçülten bile oldu. </st><st c="5786">Derken kız hocayı birbirinden kıskanmaya başladılar. </st><st c="5839">Kızın bişeyden haberi yok!.. </st><st c="5868">Bigün delikanlılar oturmuş, konuşuyorlarmış. </st></p>
			<p><st c="5913">Birisi,</st></p>
			<p><st c="5920">– Dün, demiş, ben kız hocanın donunu gördüm.</st></p>
			<p><st c="5965">Kız hocaya abayı yakanlardan birinin bu laf namusuna dokunmuş,</st></p>
			<p><st c="6028">– Sus ulan namussuz, demiş, ben dururken kim oluyorsun ki kız hocanın donunu göresin? </st></p>
			<p><st c="6115">Öbürü,</st></p>
			<p><st c="6121">– Vallahi de billahi de gördüm, işte şu avucum kadar, yazmadan küçük, hem de pembe renkli... </st><st c="6215">demiş.</st></p>
			<p><st c="6221">Başka biri,</st></p>
			<p><st c="6233">– Ohooooo, demiş sen kız hocanın donunun birini görmüşsün, ben beyazını, yeşilini, kırmızılısını da gördüm.</st></p>
			<p><st c="6341">Gözlerini kan bürüyen kıskanç âşık,</st></p>
			<p><st c="6377">– Nerde gördün ulan! </st><st c="6399">diye bağırmış.</st></p>
			<p><st c="6413">– Anlatayım ama, kimseye söylemeyin. </st><st c="6451">Okulun tatil olduğu gün, kız hoca çamaşır yıkıyor... </st><st c="6504">Çamaşırlarını da bahçeye, ipe asıyor. </st><st c="6542">Donları, gömlekleri rüzgârda öyle bir şişiyor ki... </st><st c="6594">Karşısına geçip yatıyorum. </st><st c="6621">Sonra altından geçiyorum.</st></p>
			<p><st c="6646">Kıskanç âşık,</st></p>
			<p><st c="6660">– Ulan, demiş, bundan sonra kız hocanın donunu seyredenin canına kıyarım.</st></p>
			<p><st c="6734">İlk sözü açan delikanlı,</st></p>
			<p><st c="6759">– O da bişey mi yani, demiş, ben kız hocanın donunu kıçında gördüm.</st></p>
			<p><st c="6827">– Ne? </st><st c="6834">Kıçında mı?</st></p>
			<p><st c="6845">– Elbette ya... </st><st c="6862">Okuldan eve giden yol kenarı yok mu, her akşam oraya uzanıyorum, dün rüzgâr savurdu. </st><st c="6947">Kız hocanın entarisi başına geçti.</st></p>
			<p><st c="6981">Artık bu kadarına dayanamayan kıskanç delikanlı, bıçağını çektiği gibi karşısındakine saplamış. </st></p>
			<p><st c="7078">Zındık Veli,</st></p>
			<p><st c="7090">– Şimdi, delikanlı hapiste yatıyor. </st><st c="7127">Mahkeme idamını istedi. </st><st c="7151">Bakalım Temyiz bozacak mı? </st><st c="7178">dedi.</st></p>
			<p><st c="7183">– Peki, kız hoca ne oldu? </st><st c="7210">diye sordum.</st></p>
			<p><st c="7222">– Öğrencilerden dördü bir oldu, dağa kaçırdı. </st><st c="7269">Sonra da artık kız hoca dayanamadı, o da kaçtı köyden, gitti...</st></p>
			<p><st c="7332">Geç vakit kahveden ayrıldık. </st><st c="7362">Sabaha kadar Zındık Veli’nin anlattıklarını düşündüm. </st><st c="7416">Uyuduğum zaman da, kız hocanın pembe donu rüyama girmişti.</st></p>
      
    </section>
 <div id="charCountTotal" value="7474"></div></body>
</html>
