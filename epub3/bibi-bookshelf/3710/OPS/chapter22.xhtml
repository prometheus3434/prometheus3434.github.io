<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İT KUYRUĞU</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter22">
		 <section>
			<h1 id="head-22"><st c="0">Nah Buraya Kadar Geldi</st></h1>
			<p><span><st c="23">K</st></span><st c="25">öyün iki yıllık öğretmeniyim de hâlâ bana güvenen yok. </st><st c="80">Onlar köy kahvesinde bağıra çağıra konuşurlarken, yüksek sesle tartışıyorlarken, ne zaman içeri girsem, birden sesleri kesilir; ya susarlar yada konuyu değiştirip başka şeylerden konuşurlar. </st><st c="271">Oysa çok iyi biliyorum ki, ben gelmeden önce politikadan konuşuyorlardı, beni görünce birden lafı değiştirdiler.</st></p>
			<p><st c="383">– Yavu, senin kuzulaç koyun n’oldu, kuzulamadı mı daha?</st></p>
			<p><st c="439">– Len oğlum, öksürüğün arttı gene, bu pazar kasabaya varıp kendini hekime baktırsan iyi olacak...</st></p>
			<p><st c="537">Falan filan gibilerden başı olmayan, sonu başını tutmayan bitakım sözler.</st></p>
			<p><st c="611">Sonra, sanki birden görmüşler gibi, sağ ellerini göğüslerine bastırarak “merhaba”ları başlar.</st></p>
			<p><st c="705">Neden bana güvenleri olmadığını bitürlü anlayamıyorum. </st><st c="761">Kendilerinden yana olduğumu da bilirler, yani bilmeleri gerekir. </st><st c="826">Üstelik, ben de bir köylü çocuğuyum. </st><st c="863">Azbuçuk okula gitmişliğim, okuryazarlığım var, şurda öğretmen oldum diye suç mu işledim? </st><st c="952">Bana hep yabancı duruyorlar; bütün çabam boşuna, iki yıldır onlarla kaynaşamadık gitti.</st></p>
			<p><st c="1039">Politika işlerinde köyün önde geleni, köylüye akıl vereni Cemal Çavuştur. </st><st c="1114">Ben ona Cemal Amca derim.</st></p>
			<p><st c="1139">O gün kahveye yaklaşırken Cemal Çavuşun sesini taa uzaklardan duymuştum, bas bas bağırıyordu. </st><st c="1234">Kahveye girdim; tıss!.. </st><st c="1258">Hiçbirinden ses yok.</st></p>
			<p><st c="1278">Tartışmadan hızını alamadığı için Cemal Çavuşun suratı pancar gibi kızarmış, hele o koca burnu baba hindi ibiğine dönmüş. </st><st c="1401">Belli ki, yine bir sert politika tartışmasında bağırıp çağırmış, ama ben içeri girdim diye birden zınk demiş susmuş; son sözünün soluğu bile içinde kalmış.</st></p>
			<p><st c="1556">– Yavu, bugün günlerden ne?</st></p>
			<p><st c="1584">– Yarıntesi samanlığın damını onarayım diyorum, yağmurlar başlamadan...</st></p>
			<p><st c="1656">– Yağmur haniii... </st><st c="1676">Bıldırki gibi kuraklık olursa yandık... </st></p>
			<p><st c="1716">Cemal Çavuş beni yeni görmüş gibi,</st></p>
			<p><st c="1750">– Merhaba öğretmen... </st><st c="1773">dedi.</st></p>
			<p><st c="1778">– Merhaba Cemal Amca...</st></p>
			<p><st c="1802">Sonra öbürlerinin merhabaları başladı.</st></p>
			<p><st c="1841">Cemal Çavuşu konuşturmak istediğimden, çayımı içerken,</st></p>
			<p><st c="1896">– Cemal Amca, dedim, müsaade olursa, sana bişey danışacağım.</st></p>
			<p><st c="1957">– Buyur öğretmen... </st><st c="1978">dedi.</st></p>
			<p><st c="1983">– Hani şu 27 Mayıs oldu ya...</st></p>
			<p><st c="2013">– Evet, oldu öğretmen...</st></p>
			<p><st c="2038">– Sana göre Cemal Amca, 27 Mayıs oldu da n’oldu? </st><st c="2088">Yani memlekette nasıl bir değişiklik oldu?</st></p>
			<p><st c="2130">Bisüre bıyıklarıyla oynayıp düşünmek için zaman kazandıktan sonra,</st></p>
			<p><st c="2197">– Ben politikadan çakmam öğretmen, dedi, 27 Mayıs olmuş da n’olmuş, ne bileyim ben... </st><st c="2284">Ben sana eski olmuşlardan, geçmişten bişey anlatayım da sen onu dinle.</st></p>
			<p><st c="2354">Soruma doğrudan cevap vermeye çekindiğinden, dolaylı olarak cevap vereceğini anladım.</st></p>
			<p><st c="2440">– Buyur Cemal Amca, seni dinliyorum... </st><st c="2480">dedim. </st></p>
			<p><st c="2487">Anlatmaya başladı:</st></p>
			<p><st c="2505">– Bizim köyün zengini bir Şükr’efendi vardı. </st><st c="2551">Bir de köyümüzün çok yoksulu bir Yaylı Yahya vardı. </st><st c="2603">Bir ayağı aksaktı da yaylana yaylana yürürdü ; buyüzden Yaylı Yahya derlerdi. </st><st c="2681">İkisi de rahmete kavuştu. </st><st c="2707">Bigün bu Şükr’efendi traktörüne kurulmuş, kasabaya pazara giderken bir de bakmış yolda Yaylı Yahya aksaya yaylana, yayan yapıldak kasaba pazarına gidiyor. </st><st c="2862">Acımış, “Ben de kasaba pazarına gidiyorum, bin traktöre de götüreyim,” demiş. </st></p>
			<p><st c="2940">Yaylı Yahya da binmiş traktöre, bunlar söyleşe gülüşe giderlerken çok şakacı olan Şükr’efendi,</st></p>
			<p><st c="3034">– Len Yaylı Yahya, demiş, bak şurda yolun üstüne manda terslemiş, buğusu tütüyor taze taze... </st><st c="3129">Mayısı gördün mü, kuşlar üstünde yemleniyor.</st></p>
			<p><st c="3173">Yaylı Yahya, </st></p>
			<p><st c="3187">– He, gördüm, demiş.</st></p>
			<p><st c="3207">Şükr’efendi, </st></p>
			<p><st c="3221">– İşte o mayısın hepsini yer yutarsan, bu traktörü sana veririm, demiş.</st></p>
			<p><st c="3292">Yaylı Yahya söyle bir düşünmüş, mayısı yesin mi, yemesin mi? </st><st c="3354">Yahu ömründe bunca halt yemiş, ilk yiyecek değil ya... </st><st c="3409">Sanki bunca zamandır yediği ne ki... </st><st c="3446">Şuncacık mayısı yerse, koskoca traktör kendinin olacak. </st><st c="3502">İnmiş traktörden çömelmiş mayısın önüne. </st><st c="3543">Hapur hupur yemiş, silmiş süpürmüş mayısı.</st></p>
			<p><st c="3585">Şükr’efendi sözünün eri olduğundan, </st></p>
			<p><st c="3622">– Hakettin len Yaylı Yahya, buyur, traktör öz malın! </st><st c="3675">deyip direksiyonu eline vermiş. </st></p>
			<p><st c="3707">Bu kez Yaylı Yahya geçmiş direksiyona, kasabaya varmışlar. </st><st c="3766">Pazarda işlerini görmüşler. </st><st c="3794">Akşama doğru köye dönecekler. </st><st c="3824">Yaylı Yahya artık traktörün sahibi oldu ya, </st></p>
			<p><st c="3868">– Hadi bin de Şükr’efendi, seni köye götüreyim, demiş. </st></p>
			<p><st c="3923">Binmiş Şükr’efendi de traktöre, güle söyleşe gidiyorlar. </st><st c="3980">Güneş de batmak üzere...</st></p>
			<p><st c="4004">Gelgelelim, yediği bok bitürlü Yaylı Yahya’nın aklından çıkmıyormuş. </st><st c="4074">Nasıl etsem de yediğim bokun acısını şu heriften çıkarsam diye içinden düzenler kurup duruyormuş. </st><st c="4172">Derken yol üstünde buğusu tüten taze bir mayıs görmez mi!</st></p>
			<p><st c="4229">– Şükr’efendi be... </st><st c="4250">demiş,</st></p>
			<p><st c="4256">– Buyur Yaylı Yahya!</st></p>
			<p><st c="4277">– Şimdi bu traktör benim ya... </st><st c="4309">demiş.</st></p>
			<p><st c="4315">– Evet, senin Yaylı Yahya...</st></p>
			<p><st c="4344">– Bak şurda tüten camus mayısı var, önde, gördün mü? </st><st c="4398">demiş.</st></p>
			<p><st c="4404">– Gördüm Yaylı Yahya!</st></p>
			<p><st c="4426">– İşte o mayısı yer yutar bitirirsen, bu traktörü sana veririm, demiş.</st></p>
			<p><st c="4497">Şükr’efendi de, mayısı yedi diye traktörü Yaylı Yahya’ya verdiği için kendi kendine ben ne akılsızlık ettim der kızar, traktörü Yaylı Yahya’dan geri almanın bir yolunu düşünürmüş. </st><st c="4678">Yaylı Yahya böyle deyince, fırsat bu fırsat deyip elinden kaçırdığı traktöre yeniden sahip olmak için atlamış yere traktörden, önüne çömelip yerdeki mayısı yemiş, silmiş süpürmüş. </st></p>
			<p><st c="4858">Bunun üzerine Yaylı Yahya’da, </st></p>
			<p><st c="4888">– Buyur, traktörü hakettin! </st><st c="4916">deyip, direksiyonu Şükr’efendi’ye teslim etmiş.</st></p>
			<p><st c="4963">Traktörün üstünde ikisi yan yana köye dönüyorlar. </st><st c="5014">Ama o zamana dek hiç durmadan şundan bundan konuşup gülüşürlerken, birden ikisini de bir suskunluk almış. </st></p>
			<p><st c="5120">Bir zaman böyle konuşmadan yol aldıktan sonra, Şükr’efendi, </st></p>
			<p><st c="5180">– Ne düşünüp duruyorsun, neden susuyorsun? </st><st c="5223">diye sormuş. </st></p>
			<p><st c="5236">Yaylı Yahya da, </st></p>
			<p><st c="5252">– Ya sen ne düşünüyorsun, neden susuyorsun? </st><st c="5296">demiş.</st></p>
			<p><st c="5302">Şükr’efendi, </st></p>
			<p><st c="5316">– İlkin sen açıkla, sonra da ben söylerim, demiş.</st></p>
			<p><st c="5365">Bunun üzerine Yaylı Yahya, </st></p>
			<p><st c="5393">– Yavu, demiş, biz sabah seninle köyden çıkarken bu traktör senindi, öyle değil mi?</st></p>
			<p><st c="5476">– Evet, benimdi.</st></p>
			<p><st c="5493">Yaylı Yahya, </st></p>
			<p><st c="5507">– Şimdi akşam oldu, köye dönüyoruz, traktör gene senin. </st><st c="5563">Köyden çıkarken sabahleyin, benim traktörüm yoktu, şimdi köye dönerken gene traktörüm yok... </st><st c="5656">demiş.</st></p>
			<p><st c="5662">– Evet öyle Yaylı Yahya!</st></p>
			<p><st c="5687">O zaman Yaylı Yahya, </st></p>
			<p><st c="5709">– Traktör gene senin, benim gene bişeyim yok, demek hiçbişey değişmedi de, öyleyse ben bu boku niye yedim? </st><st c="5816">deyince, Şükr’efendi, </st></p>
			<p><st c="5838">– İşte ben de onu düşünüyordum ya, demiş. </st><st c="5880">Madem böyleydi de ya ben niye o boku yedim?</st></p>
			<p><st c="5923">Cemal Çavuş bıyıklarını sıvazlayarak, soruma karşılık olarak lafı ne demeye getirdiğini anlayıp anlamadığımı görmek için gözlerime baktı,</st></p>
			<p><st c="6061">– İşte böyle öğretmen... </st><st c="6087">dedi.</st></p>
			<p><st c="6092">Cemal Çavuşun anlattıklarının en güzelleri müstehcen olanlarıdır. </st><st c="6159">Gerçekte ben müstehcenden hiç hoşlanmazken, Cemal Çavuşun anlattıklarını seviyorum. </st><st c="6243">Çünkü onunkiler bir başka türlü, her anlattığının ucu bir gerçeğe dokunuyor.</st></p>
			<p><st c="6319">– Kafama bişey takıldı Cemal Amca, dedim.</st></p>
			<p><st c="6361">– Neymiş o öğretmen, gene kurcalayıp deşeleyip durma allasen... </st><st c="6426">dedi.</st></p>
			<p><st c="6431">– Deştiğim deşelediğim yok, kafamı kurcalıyor da, sana bir danışayım dedim...</st></p>
			<p><st c="6509">– Buyur öğretmen...</st></p>
			<p><st c="6529">– Bizde geçenlerde hani bir olay oldu ya, 12 Mart dedikleri olay.</st></p>
			<p><st c="6595">– Evet, oldu.</st></p>
			<p><st c="6609">– Oldu da n’oldu? </st><st c="6628">Ne gibi bir değişiklik oldu? </st></p>
			<p><st c="6657">Düşünmesine fırsat kalsın diye yine herzamanki gibi bisüre bıyıklarını çekiştirdikten sonra,</st></p>
			<p><st c="6749">– Herzaman sana diyorum, sana bitürlü anlatamıyorum öğretmen, dedi, ben bu politika denilen işten hiç çakmam... </st><st c="6862">12 Mart olmuş da n’olmuş, ne bileyim ben... </st><st c="6906">Ben sana gene eski olmuşlardan, eskiden olup geçmişlerden bişey anlatayım da sen onu dinle...</st></p>
			<p><st c="6999">Bu sözler, herzaman anlatacaklarının önsözüdür.</st></p>
			<p><st c="7047">– Can kulağıyla dinliyorum Cemal Amca... </st><st c="7089">dedim.</st></p>
			<p><st c="7095">Gül kökünden yapılmış ağızlığına yerleştirip yaktığı cıgarasından derin bir soluk çektikten sonra anlatmaya başladı :</st></p>
			<p><st c="7213">– Bizim köyün kocamışları anlatırlardı biz çocukken... </st><st c="7269">Eskiden kasabada Çalık Oğlan derler bir aklı eksik oğlan varmış. </st><st c="7334">Bizim köyün kocalarından Memiş Ağa – Allah rahmet eylesin – bigün kasabaya varmış ki, bu Çalık Oğlan pazaryerinin ortasına oturmuş ah vah ederek ağlayıp durmakta. </st><st c="7497">“Nedir, neye ağlarsın hey Çalık Oğlan?” diye sormuşlar buna.</st></p>
			<p><st c="7557">Çalık Oğlan da demiş ki: </st></p>
			<p><st c="7583">– Benim bir ayağı çukurda çok yaşlı bir anam var. </st><st c="7633">Babamı dersen, genç bir yiğit... </st><st c="7666">Şu anam olacak karı ölse de, yiğit babam da taze bir gelinle evlense... </st><st c="7738">Eve gelen taze gelini hem babam sevse, hem de ben sevsem... </st><st c="7798">İşte bunun için dua eder, ah vah ederim...</st></p>
			<p><st c="7840">Bizim rahmetli Memiş Ağa da oradakiler gibi, Çalık Oğlan’ın bu akılsız sözlerine gülüp geçmişler.</st></p>
			<p><st c="7938">Gel zaman, git zaman Memiş Ağa gene bigün kasaba pazarına varmış, bakmış ki, Çalık Oğlan gene pazarın orta yerinde ah vah ederek gözyaşı dökmekte, ama bu kez daha yanık çağırıp saçını başını da yolmakta... </st></p>
			<p><st c="8145">Memiş Ağa, </st></p>
			<p><st c="8156">– Ulan Çalık oğlum, nedir gene derdin? </st><st c="8195">diye sormuş.</st></p>
			<p><st c="8207">Çalık Oğlan da demiş ki: </st></p>
			<p><st c="8233">– Anam ölsün de yiğit babam bir taze gelinle evlensin; taze gelini hem babam sevsin, hem ben seveyim diye dua ettiydim. </st><st c="8353">Duam yerine geldi, ama tersinden yerine geldi. </st><st c="8400">Yaşlı anam öleceğine civan babam öldü. </st><st c="8439">Civan babam evleneceğine, kocakarı anam evlendi. </st><st c="8488">Eve taze gelin geleceğine yiğit bir delikanlı geldi. </st><st c="8541">Babamın karısı taze gelini hem babam sevecek, hem ben seveceğim diye beklerken, anamın kocası olan herif hem anamı seviyor, hem de beni seviyor... </st><st c="8688">Ben ağlamayayım da kimler ağlasın...</st></p>
			<p><st c="8724">İşte bizim rahmetli Memiş Ağa böyle anlatırdı.</st></p>
			<p><st c="8771">Cemal Çavuş ne demeye getirdiğini anlayıp anlamadığımı görmek için herzamanki gibi gözlerimin içine bakarak,</st></p>
			<p><st c="8880">– 12 Mart’ı, 22 Mart’ı bilemem, hatırıma geçmişten bu olay geldi de anlatıverdim... </st><st c="8965">dedi.</st></p>
			<p><st c="8970">Açılmışken daha deşmek istedim.</st></p>
			<p><st c="9002">– Eksik olma Cemal Amca, diline sağlık... </st><st c="9045">Kafamı kurcalayan bişey daha var, dedim.</st></p>
			<p><st c="9085">– Yahu öğretmen, senin kafanın içi çıfıt çarşısına dönmüş be... </st><st c="9150">Neymiş kafanı kurcalayan gene? </st><st c="9181">dedi.</st></p>
			<p><st c="9186">– Şu Yunanistan’ın işleri.</st></p>
			<p><st c="9213">– Kendi işlerimiz bitti de Yunanlıların işleri bize mi kaldı hay öğretmen? </st><st c="9289">Biz kendi işimize bakalım...</st></p>
			<p><st c="9317">Özellikle Yunanistan’dan söz açmıştım. </st><st c="9357">Laf istediğim yere gelmişti.</st></p>
			<p><st c="9385">– Doğrusu Cemal Amca, dedim, hani Yunanistan’da askerler başa geçti, yönetimi ele aldı da, ondan Yunan lafını açtıydım... </st><st c="9508">Evet, biz gelelim bize... </st><st c="9534">bizde durum nasıl sence? </st><st c="9559">Ne olacağız yani? </st><st c="9577">Ne dersin bizdeki bu işleri?</st></p>
			<p><st c="9605">Bıyıklarını çekiştirmeye başladı. </st><st c="9640">Belli ki, ne cevap vereceğini düşünmek için yine zaman kazanmaya çalışıyordu. </st><st c="9718">Bisüre suskunluktan sonra,</st></p>
			<p><st c="9744">– Durumlara filan boş ver de sen, dedi, ben sana bizim evin önüne dikilen kavak ağaçlarını anlatayım.</st></p>
			<p><st c="9846">Sorumu, herzamanki gibi yine dolaylı olarak cevaplandıracağını bildiğimden dikkat kesilip,</st></p>
			<p><st c="9937">– Buyur Cemal Amca, dinliyorum... </st><st c="9972">dedim. </st></p>
			<p><st c="9979">O da anlattı:</st></p>
			<p><st c="9992">– Bizim evin önünde dört kavak var... </st><st c="10031">Bu kavaklardan en baştakini, canına rahmet olsun, dedemin babası dikmiş. </st><st c="10104">Büyük dedem, İstibdat döneminde dikmiş o kavağı. </st><st c="10153">Neden mi dikmiş? </st><st c="10170">Çünkü, Sultan Abdülhamit Millet Meclisini açınca, büyük dedem öyle sevinmiş, öyle sevinmiş ki, işte o sevinçle, Meclis’in açılması şerefine, bizim evin önüne, o baştaki kavağı dikmiş. </st><st c="10354">Büyük dedemin diktiği o kavak uzadı, uzadı, iyice büyüdü, tepesi evimizin damına vardı.</st></p>
			<p><st c="10441">Sonra, gel zaman git zaman... </st><st c="10472">Abdülhamit devrilmiş, yani istibdat sona ermiş, Meşrutiyet olmuş, Enver Paşa da başa geçmiş... </st><st c="10567">O zaman, büyük dedem sağ değil, dedem var. </st><st c="10610">Dedem istibdat kapandı, hürriyet geldi diye öyle sevinmiş, öyle sevinmiş ki, hürriyetten bir hatıra kalsın diye, büyük dedemin diktiği kavağın yanına, bir kavak da kendisi dikmiş. </st><st c="10790">Dedemin diktiği kavak da büyüdü, büyüdü, tepesi bizim evin damını aştı, bacayı bile geçti.</st></p>
			<p><st c="10880">Gel zaman git zaman... </st><st c="10904">Dedem de öldü. </st><st c="10919">Cumhuriyet güneşi doğdu. </st><st c="10944">Dedem rahmetli, Cumhuriyet’i göremedi. </st><st c="10983">Cumhuriyet ilan edilince, babam öyle sevindi, öyle sevindi ki, Cumhuriyet’imizin ilanından bir hatıra kalsın diyerek, dedemin diktiği kavağın yanına bir kavak da o dikti. </st><st c="11154">Babamın diktiği kavak çok büyüdü. </st><st c="11188">Dedemin diktiği kavak, nasıl büyük dedemin diktiği kavağın boyunu geçtiyse, babamın diktiği kavağın boyu da dedemin kavağının boyunu geçti, uzadıkça uzadı...</st></p>
			<p><st c="11345">Gel zaman git zaman... </st><st c="11369">Demokrasi geldi, çok partili olduk Allaha çok şükür... </st><st c="11424">Babam rahmetli, demokrasiyi göremedi. </st><st c="11462">Memleketimize demokrasi gelince, ben öyle bir sevindim, öyle bir sevindim, atadan gelme töremize uyup demokrasiden bir hatıra kalsın diye, ben de evimizin önüne bir kavak diktim. </st><st c="11641">Benim diktiğim kavak da uzadı, uzadı, bir boy attı, bir boy attı...</st></p>
			<p><st c="11708">Cemal Çavuş kendi diktiği kavağın boy atışını anlatırken, sesini iyice kısıp boğuklaştırmıştı.</st></p>
			<p><st c="11803">– Büyüdü, büyüdü, büyüdü...</st></p>
			<p><st c="11831">Sağ elini, gırtlağının üstüne kadar getirip boynunu tutarak,</st></p>
			<p><st c="11892">– Büyüdü, büyüdü, nah buramıza kadar geldi! </st><st c="11937">dedi.</st></p>
			<p><st c="11942">Sustu. </st><st c="11950">Herzamanki gibi, bıyıklarını sıvazlaya sıvazlaya, ne demeye getirdiğini anlayıp anlamadığımı görmek için bakışlarını gözlerime dikti.</st></p> 
			<p><st c="12083">Ocakçıya,</st></p>
			<p><st c="12093">– Öğretmenin çayını tazele oğlum... </st><st c="12130">diye seslendi.</st></p>
      
    </section>
 <div id="charCountTotal" value="12144"></div></body>
</html>
