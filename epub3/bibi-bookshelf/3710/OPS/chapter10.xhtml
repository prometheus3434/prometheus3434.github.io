<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İT KUYRUĞU</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter10">
		 <section>
			<h1 id="head-10"><st c="0">Deyyus Buhranı</st></h1>
			<p><span><st c="15">S</st></span><st c="17">abah erkenden Sirkeci’de Safranboluluların kaldığı “Güzel Yurt” oteline, gayet iyi giyimli, kırk yaşlarında görünen bir adam geldi. </st><st c="149">Camekânlı küçük bir odada oturan otel kâtibine,</st></p>
			<p><st c="196">– Safranbolu’dan bugün bir misafirim gelecekti, dedi. </st></p>
			<p><st c="251">Kâtip otel defterini karıştırdı. </st><st c="284">Adlara baktı ; okumaya başladı :</st></p>
			<p><st c="316">– Yusuf Soydan, Mustafa Güven... </st></p>
			<p><st c="350">Adam,</st></p>
			<p><st c="355">– Mustafa Güven mi? </st><st c="376">diye sevinçle bağırdı. </st></p>
			<p><st c="399">Kâtip,</st></p>
			<p><st c="405">– Evet, dedi, bezez Mustafa Güven... </st><st c="443">Babasının adı Rıza...</st></p>
			<p><st c="464">– O... </st><st c="472">Ta kendisi... </st><st c="486">Bizim Mustafa... </st><st c="503">Hangi odada?</st></p>
			<p><st c="515">– Dört numarada.</st></p>
			<p><st c="532">Adam sevinçle merdivenleri çıktı. </st><st c="567">Mustafa Güven odasında yüzünü kuruluyordu. </st><st c="610">İçeri giren adam Mustafa Güven’i iki kolunun arasına aldı :</st></p>
			<p><st c="669">– Vay Mustafa’cığım, vay kardeşim... </st><st c="707">Buralara gelirsin de bize haber vermezsin ha?..</st></p>
			<p><st c="754">Mustafa Güven havluyu yüzünden çekti. </st><st c="793">Kendisini kucaklayan adama baktı :</st></p>
			<p><st c="827">– Vallaha bilader, haber iletmeğe vahit galmadı, hopadanah geldim işte!..</st></p>
			<p><st c="901">– Nasılsın, iyisin ya?</st></p>
			<p><st c="924">– Hamdossun... </st><st c="940">Alaha şukur... </st><st c="955">Veleekin, zatınızı tanıyamadım. </st><st c="987">Siman yabancı değel, bi yirden görmüşlüğüm va emme, bitürlü çaharamıyom...</st></p>
			<p><st c="1061">– Tanımadın mı? </st><st c="1078">Amma yaptın be Mustafa! </st><st c="1102">Sen bezez Mustafa Güven değil misin? </st><st c="1139">Rıza Efendinin oğlu?..</st></p>
			<p><st c="1161">– Ta gendüsüyüm emme...</st></p>
			<p><st c="1185">– Eski günleri düşün bakalım...</st></p>
			<p><st c="1217">– Yohsan, zekzenbirinci fırga, goşulu dopçu alayı, dördüncü batariyadan... </st><st c="1293">ha? </st><st c="1297">Eskerlikten mi tanışıyoh!.. </st><st c="1325">Zafranbollular hep oradaydıh...</st></p>
			<p><st c="1356">– Düşün, düşün hele!..</st></p>
			<p><st c="1379">– Bildim, sen güççüğkene Cinci Hoca hamamının arkasındaki evde oturmuyo muydun? </st><st c="1460">Sizin bahçede ne ayvalar olurdu ya!.. </st><st c="1498">Bi kerem sen guyuya düşmüşdün de... </st><st c="1534">Sen o değel misin?</st></p>
			<p><st c="1552">– İyi düşün?..</st></p>
			<p><st c="1567">– Bildim, bildim!.. </st><st c="1588">Durşucu Mehmet’in... </st><st c="1609">hani ikimize bi zopa çekmişti, nur içinde yatsın... </st><st c="1661">Derhatır ediyo mu?</st></p>
			<p><st c="1679">– Düşün bakalım!..</st></p>
			<p><st c="1698">– Tamam, şincik buldum... </st><st c="1725">Len, sen Gırhayakzadelerden Hacı Sımıyl’ın oğlu Behlil değel misin?</st></p>
			<p><st c="1792">– Hele şükür tanıyabildin!..</st></p>
			<p><st c="1821">– Vah Behlil... </st><st c="1838">Sen miydin len?..</st></p>
			<p><st c="1855">Mustafa Güven’le Behlül tekrar sarmaş dolaş oldular. </st></p>
			<p><st c="1909">Behlül,</st></p>
			<p><st c="1916">– Birbirimizi görmeyeli kaç yıl oldu, Mustafa? </st><st c="1964">dedi... </st></p>
			<p><st c="1972">Mustafa düşündü,</st></p>
			<p><st c="1988">– Şöyle böyle yirmiüç yıl oldu, dedi. </st></p>
			<p><st c="2027">Bu sefer Behlül anlatmaya başladı :</st></p>
			<p><st c="2062">– Hani Cinci Hoca’nın hamamının arkasında bizim ev vardı da, bizim bahçedeki ayvalardan koparırdık...</st></p>
			<p><st c="2164">– Hee... </st><st c="2174">Nasıl da derhatır ediyon be!..</st></p>
			<p><st c="2204">– Turşucu Mehmet Efendi... </st><st c="2232">Nur içinde yatsın... </st><st c="2253">Hani bize bir sopa çekmişti...</st></p>
			<p><st c="2283">– İyi ahlında galmış be Behlil!..</st></p>
			<p><st c="2317">– Ya o askerlik... </st><st c="2337">Hani seksenbirinci fırkanın koşulu topçu alayında, dördüncü bataryada... </st><st c="2410">Ne günlerdi onlar be Mustafa...</st></p>
			<p><st c="2441">– Ürya gibi geçti... </st><st c="2463">Vallaha bişiy diyim mi?.. </st><st c="2489">Bura malum ya, Istanbul... </st><st c="2516">İti kopuğu, dolandırıcısı çoh... </st><st c="2549">Sen birden boynuma atılıncah, bu herüf beni çarpacak mı acep diyerekten bi guşgulandım. </st><st c="2637">Hani eskerlikten, durşucu Mehmet Efendiden ağnatmasan mümkünü yoh inanmazdım.</st></p>
			<p><st c="2714">İkisi de gülüştüler. </st></p>
			<p><st c="2736">Behlül,</st></p>
			<p><st c="2743">– Eee, ne var ne yok, ne iş yapıyorsun? </st><st c="2784">diye sordu.</st></p>
			<p><st c="2795">– Eh... </st><st c="2804">Çoh bişiy değel bu zamanda, gırh elli binnen Istanbul’a birez mal almıya geldim.</st></p>
			<p><st c="2884">– Aman iyi ki bana rastladın Mustafa. </st><st c="2923">Burada adamı çarpıverirler. </st><st c="2951">Kalk seni, tanıdık tüccarlara götüreyim...</st></p>
			<p><st c="2993">İki eski arkadaş otelden çıktılar.</st></p>
			<p><st c="3028">İlkin Tahtakale’de Yasef’in mağazasına girdiler. </st></p>
			<p><st c="3078">Behlül Yasef’e,</st></p>
			<p><st c="3093">– Bizim hemşeridir, ona göre... </st><st c="3126">dedi.</st></p>
			<p><st c="3131">– Madem emşeri, biz de muşteri yozu ilan bakmayiz. </st><st c="3183">Yuzda yirmi ikram ilan verelum...</st></p>
			<p><st c="3216">Behlül,</st></p>
			<p><st c="3224">– Az!.. </st><st c="3233">dedi, bak ben de sana ona göre muamele yaparım...</st></p>
			<p><st c="3282">– Yüzde otuz olsuun!..</st></p>
			<p><st c="3305">Mustafa Güven memnundu. </st><st c="3330">Düzünelerle tıraş makineleri, makas, hırdavat üzerine kırk kalem mal aldı. </st><st c="3405">İş hesaba geldi. </st><st c="3422">Yahudi kalemi eline aldı :</st></p>
			<p><st c="3448">– Kirk kutu duyme... </st><st c="3470">On liradan doryuuuz... </st></p>
			<p><st c="3493">Mustafa Güven,</st></p>
			<p><st c="3507">– Ne? </st><st c="3514">diye bağırdı, ahlını mı gaçırdın, ben bunu perakende daha ucuz viriyom be...</st></p>
			<p><st c="3590">– Nere be yozum, mal nerde? </st><st c="3619">Sen yetir, ben alayim...</st></p>
			<p><st c="3643">– Bıldır, iki gaymeden aldım.</st></p>
			<p><st c="3673">– Çeçen sene yelseydin, ben sana bir liradan verirdim. </st><st c="3729">Çeçti o yünler... </st><st c="3747">Yarin yel, altı... </st><st c="3766">Döviz yok... </st><st c="3779">Mal yelmez...</st></p>
			<p><st c="3792">Oradan yine bir Yahudi kırtasiyeciye girdiler.... </st><st c="3843">Onbin liralık mal da oradan aldılar. </st><st c="3880">Sonra bir toptancı kumaşçıya girdiler. </st><st c="3919">Heryerde de bu Behlül’ü tanıyorlardı.</st></p>
			<p><st c="3956">– Eşgossun be Behlil, dedi Mustafa, namın her yirde geçiyo be... </st><st c="4022">Sağa ıraslamasaymışım, temelli gazıhlanacahmışım. </st><st c="4072">Senin bi yüsgek memuriyetin mi va?</st></p>
			<p><st c="4106">– Ben bunların üzerine müfettişim...</st></p>
			<p><st c="4143">– Vayy!.. </st><st c="4154">Müfettişsin ha?..</st></p>
			<p><st c="4171">Akşama kadar elliikibinliralık mal aldılar... </st><st c="4218">Artık yorulmuşlardı. </st></p>
			<p><st c="4239">Behlül,</st></p>
			<p><st c="4246">– Beyoğlu’na çıkalım Mustafa, bu gece misafirimsin! </st><st c="4299">dedi.</st></p>
			<p><st c="4304">Mustafa bırakmıyordu. </st><st c="4327">Bir içkili lokantada yediler, içtiler. </st><st c="4366">Oradan şarkılı bir gazinoda yüz lira hesap verdiler. </st><st c="4419">Behlül, “Sen benim misafirimsin!” diye cüzdana davrandıkça, Mustafa,</st></p>
			<p><st c="4487">– Senin sayanda bu kader gazandım be Behlil, hem de bu paraları maliyete gatarım, çıhartırım, gorkma!.. </st><st c="4592">diyordu.</st></p>
			<p><st c="4600">Geceyarısından sonra lüks bir bara gittiler. </st><st c="4646">Bardan iki kadın kaldırdılar. </st><st c="4676">Boğaz’da bir otele götürdüler. </st><st c="4707">O gecenin hesabı beşbin lirayı geçmişti. </st><st c="4748">Öğleye doğru Behlül ayrılırken,</st></p>
			<p><st c="4779">– Mustafa, ben teftişe çıkayım, akşama otele gelirim! </st><st c="4834">dedi. </st></p>
			<p><st c="4840">Behlül, doğru bir gün önce mal aldıkları Yasef’e gitti. </st></p>
			<p><st c="4896">Yasef,</st></p>
			<p><st c="4902">– Hihi hi! </st><st c="4914">diye güldü, iyi iş yaptık be Saloomon!..</st></p>
			<p><st c="4954">– Bizim paralar?</st></p>
			<p><st c="4971">– Hazir... </st><st c="4983">Yüzde yirmiden binaltıyüz!.. </st><st c="5012">Tamam mı?</st></p>
			<p><st c="5021">– Eyvallah!..</st></p>
			<p><st c="5035">Behlül, nam-ı diğer Bahriyeli Süleyman, bir gün önce Mustafa Güven’le alışveriş yaptıkları dükkânları bir bir dolaştı. </st><st c="5155">Her dükkândan, Mustafa Güven’e atılan kazıktan kendi hissesini aldıktan sonra, Erzurumluların kaldığı Konfor Palas’ın yolunu tuttu.</st></p>
			<p><st c="5286">Mustafa Güven o akşam bekledi, ertesi akşam bekledi. </st><st c="5340">Behlül görünmemişti. </st><st c="5361">Adresini de bilmiyordu. </st><st c="5385">Safranbolu’ya gidince, herkese çocukluk arkadaşı Behlül’ün iyiliğini anlata anlata bitiremedi.</st></p>
			<p><st c="5479">Mustafa Güven, malların fiyatına yol, eğlence masraflarını da eklemişti.</st></p>
			<p><st c="5552">Bahriyeli Süleyman kazançlıydı. </st><st c="5585">Mustafa’nın zararı yok, kârı vardı. </st><st c="5621">Mal satan tüccarlar da iş yapmışlardı. </st><st c="5660">Kala kala Mustafa Güven’in dükkânından mal almaya gelen köylüler kalıyordu. </st><st c="5736">Onlar da her malın fiyatını bir ay öncesinden üç defa fırlamış görüp,</st></p>
			<p><st c="5805">– Vışş, anam!.. </st><st c="5822">diye şaştıkça, Mustafa Güven, Yahudilerden duyduklarını tekrarlıyordu:</st></p>
			<p><st c="5892">– Sen ne diyon be!.. </st><st c="5914">Ortalıkta mal yoh... </st><st c="5935">Melmeketta deyuz galmadı!..</st></p>
			<p><st c="5962">Köylüler, memleketteki “deyus” (döviz) buhranıyla fiyatlar arasında bir ilişki kuramadıkları için, boyunlarını büküyor, çaresiz ellerini cüzdanlarına atıyorlardı.</st></p>
      
    </section>
 <div id="charCountTotal" value="6125"></div></body>
</html>
