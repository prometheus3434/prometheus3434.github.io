<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İT KUYRUĞU</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter21">
		 <section>
			<h1 id="head-21"><st c="0">Evlenme İlanı</st></h1>
			<p><span><st c="14">O</st></span><st c="16">tel odasına girdik. </st><st c="36">Yataklara uzandık. </st><st c="55">Başından geçenlerin gerisini anlatmaya başladı :</st></p>
			<p><st c="103">– Şehirli bir kızla evlenmeyi kafama koydum. </st><st c="149">Şehir deyip geçme bey. </st><st c="172">Orada da insan evlatları var. </st><st c="202">Şehir şehir olmakla, toptan besmelesiz değil ya... </st><st c="253">Bizim kasaba kızlarının dilleri dil değil, huyları huy değil. </st><st c="315">Ayna diye bir gazete var, haftanın iki günü çıkar. </st><st c="366">Evlenmek isteyenler orada kısmetlerini arıyorlar. </st><st c="416">Bir kere evlenmek için ilan veren kızların hepsi de temiz aileden. </st><st c="483">Aile temiz olmalı kardeşim. </st><st c="511">İç çamaşırı değil ki kirlenince yıkayasın; adı üstünde aile bu... </st><st c="577">Gazetedeki ilanlardan birini gözüme kestirdim.</st></p>
			<p><st c="623">Bir göğüs geçirdi. </st><st c="643">Yastığın altından ceketini çekti. </st><st c="677">Cüzdanını çıkardı. </st><st c="696">Cüzdanının içinden, gazeteden kesilmiş bir parça aldı.</st></p>
			<p><st c="750">– İşte ilan burada. </st><st c="771">Bak ne diyor ilanda: “Yaşım onsekiz. </st><st c="808">Boyum 1,68, kilom 54. </st><st c="830">Sarışın, koyu lacivert gözlüyüm. </st><st c="863">Muhitimde güzel olduğumu söylerler. </st><st c="899">Sesimi beğenirler. </st><st c="918">Lise sondan ayrıldım. </st><st c="940">Hayatta yalnız ve kimsesizim. </st><st c="970">Temiz bir ailenin kızıyım. </st><st c="997">Üç katlı bir evim var. </st><st c="1020">Terzilik yapmaktayım. </st><st c="1042">Müstakbel eşimde aradığım vasıflar şunlardır: Yakışıklı olması, saadeti yuvasında araması, kötü huyları olmaması, bir evi geçindirecek kadar geliri olması. </st><st c="1198">Teklifim gayet ciddidir. </st><st c="1223">Samimi mektupların Manolya rumuzuna gönderilmesi.”</st></p>
			<p><st c="1273">Anlatmaya bakarsan kız kelepir. </st><st c="1306">Ben daha görmeden kıza uzaktan abayı yaktım. </st><st c="1351">Güven Palas Otelinin kâtibi Dursun Ali’nin kaleminden kan damlar. </st><st c="1417">Sizden iyi olmasın, çok iyi arkadaşımdır. </st><st c="1459">Dursun Ali’ye vardım,</st></p>
			<p><st c="1480">– Aman Dursun Ali, ocağına düştüm, dedim. </st><st c="1523">Bana öyle bir aşk mektubu yaz ki kızın gönlüne ateş düşsün.</st></p>
			<p><st c="1582">Dursun Ali,</st></p>
			<p><st c="1594">– Kim bu kız?.. </st><st c="1611">dedi...</st></p>
			<p><st c="1618">“Kızın gazetede ilanı var,” desem, Dursun Ali bu sefer beni atlatır, kıza kendisi için mektup yazar.</st></p>
			<p><st c="1719">– Kızı ne yapacaksın? </st><st c="1742">Istanbul’dan bir kız işte... </st><st c="1771">Sen mektubu yazmana bak. </st><st c="1796">Elbet ben de insansam bu iyiliğinin altında kalmam, dedim.</st></p>
			<p><st c="1854">Dursun Ali’de tomarla aşk mektubu kitabı var.</st></p>
			<p><st c="1900">– Bak, dedi, evli kadına yazılan mektup ayrı, sana boş veren kıza yazılan mektup ayrı, yüksek bir aileden kıza yazılan mektup ayrı. </st><st c="2033">Herbir aşk mektubu ayrıdır. </st><st c="2061">Hangisini yazayım?</st></p>
			<p><st c="2079">Dursun Ali’ye,</st></p>
			<p><st c="2094">– Artık sen bilirsin, dedim, senin insaniyetine kalmış. </st><st c="2151">Hepsinin en yakan, en ateşli yerlerini karıştır, bir mektup döktür işte. </st><st c="2224">Kız mektubu okuyunca, benim için cayır cayır yansın, tutuşsun.</st></p>
			<p><st c="2286">Dursun Ali,</st></p>
			<p><st c="2298">– Kız seni tanıyıp bilir mi? </st><st c="2328">dedi.</st></p>
			<p><st c="2333">– Yok, tanıyıp bilmez, dedim.</st></p>
			<p><st c="2363">– Öyleyse ilkin boyundan, huyundan başlayacağız, dedi.</st></p>
			<p><st c="2418">– Artık evvel Allah sonra sana güveniyorum Dursun Ali, nerden istersen, oradan başla, dedim.</st></p>
			<p><st c="2511">– Boyun kaç?</st></p>
			<p><st c="2524">– Boyum mu? </st><st c="2537">Allah Allah... </st><st c="2552">Boyum kaç olmalı? </st><st c="2570">İki metre olmalı mı?..</st></p>
			<p><st c="2592">– Çüş...</st></p>
			<p><st c="2601">– Ulan Dursun Ali, nezaketin dışına çıkma!</st></p>
			<p><st c="2644">Dursun Ali, marangoz Hüseyin’den çelik metreyi aldı. </st><st c="2698">Marangoz Hüseyin de beraber gelmiş. </st><st c="2734">İlkin Dursun Ali beni duvara dayadı, boyumu ölçtü.</st></p>
			<p><st c="2784">– Bir ellibeş, dedi.</st></p>
			<p><st c="2805">– Ulan Dursun Ali, adam ölçmek, otel kâtipliğine benzemez. </st><st c="2865">Sen bu işi bilemedin. </st><st c="2887">Bırak marangoz Hüseyin ölçsün, dedim.</st></p>
			<p><st c="2924">Dursun Ali, anlaşıldı, metre kullanmasını bilmezmiş, bir de marangoz Hüseyin ölçümü aldı. </st><st c="3015">Bu sefer, ayağımın burnunda iyice havaya dikildim. </st></p>
			<p><st c="3066">Marangoz Hüseyin,</st></p>
			<p><st c="3083">– Bir metre elliüç, dedi...</st></p>
			<p><st c="3111">– Senin metren bozuk, dedim.</st></p>
			<p><st c="3140">Marangoz Hüseyin,</st></p>
			<p><st c="3158">– Hızara girecek bütün odunları bununla ölçerim, hiç bozuk olur mu? </st><st c="3227">dedi.</st></p>
			<p><st c="3232">– Elbet bozuk, odun ölçüsüyle insan ölçüsü bir olur mu? </st><st c="3289">Yalnız yarım metre topuklarımın üzerine dikildim. </st><st c="3339">Allahtan korkmazlar, benim boyum bir metre mi?</st></p>
			<p><st c="3385">– Bize inanmazsan bir de terzi Kâzım ölçünü alsın! </st><st c="3437">dediler. </st></p>
			<p><st c="3446">Terzi Kâzım’ı çağırdık. </st><st c="3470">Bir de o ölçtü,</st></p>
			<p><st c="3485">– Bir metre kırkdokuz santim! </st><st c="3516">dedi...</st></p>
			<p><st c="3523">Şu terzi Kâzım’ın metresine güven olur mu? </st><st c="3567">Hırsızlık için kumaşları eksik ölçmekten eli çalmaya alışmış. </st><st c="3629">Sütü bozuğun metresi hileli.</st></p>
			<p><st c="3657">Gitgide boyumu küçültüyorlar. </st><st c="3688">Daha başka birini çağırsam, bir metre diyecek. </st><st c="3735">Derken, beni yok edip çıkacaklar. </st></p>
			<p><st c="3769">Terzi Kâzım kızdı,</st></p>
			<p><st c="3787">– Senin gibi alçağa bir metre kırkdokuz santim boy çıkardım. </st><st c="3849">Elimi bol tutmasam, kırk santim bile gelmezsin ulan Topal İsmail! </st><st c="3915">dedi.</st></p>
			<p><st c="3920">Bir kere arkadaş eline düştük. </st><st c="3952">Boyumu yerin dibine geçirecekler. </st></p>
			<p><st c="3986">Dursun Ali’ye,</st></p>
			<p><st c="4000">– Yine en doğrusu senin ölçünmüş. </st><st c="4035">Mektubu öyle yaz, dedim.</st></p>
			<p><st c="4059">Dursun Ali,</st></p>
			<p><st c="4071">– Hiç, bir metre ellibeş santim yazılır mı? </st><st c="4116">Bir seksenbeş yazacağım, dedi.</st></p>
			<p><st c="4146">– Ulan etme, kız görünce ne olacak?</st></p>
			<p><st c="4182">– Senin kız dediğin topçu bataryasında ölçme çavuşu mu? </st><st c="4239">Göz kararı senin boyunu ne bilsin?</st></p>
			<p><st c="4273">Marangoz Hüseyin,</st></p>
			<p><st c="4291">– Şehir kızları ölçüden anlar vallahi! </st><st c="4331">dedi. </st></p>
			<p><st c="4337">Terzi Kâzım,</st></p>
			<p><st c="4349">– Topal İsmail, sonradan boyum kısaldı dersin! </st><st c="4397">dedi </st></p>
			<p><st c="4402">Dursun Ali, otel defterine bir seksenbeş diye boyumun kaydını düştü.</st></p>
			<p><st c="4470">– Ağırlığın ne kadar? </st><st c="4493">dedi.</st></p>
			<p><st c="4498">– Bilmem, nüfus kâğıdımda yazar mı? </st><st c="4535">dedim. </st></p>
			<p><st c="4542">Marangoz Hüseyin,</st></p>
			<p><st c="4559">– Ulan Topal, nüfus kâğıdı, mezbaha defteri mi? </st><st c="4608">Yoksa orman tartı memurunun defteri mi? </st><st c="4648">Nüfus kâğıdında senin kaç çeki geldiğin ne yazsın? </st><st c="4699">dedi.</st></p>
			<p><st c="4704">Terzi Kâzım kucakladı, şöyle bir tarttı :</st></p>
			<p><st c="4746">– Maşallah, beş batman çeker, dedi. </st></p>
			<p><st c="4783">Dursun Ali,</st></p>
			<p><st c="4794">– Sinema artistlerinin ölçüsü gibi yazarım. </st><st c="4839">Aşk mektuplarına böyle yazılır, dedi...</st></p>
			<p><st c="4878">Terzi Kâzım sinema artistlerinin ölçüsünü sordu. </st></p>
			<p><st c="4928">– Boy uzunluğunda bir metreden geriye kalan küsurat ne ise, ağırlık o kadar olmalı, dedi.</st></p>
			<p><st c="5017">Marangoz Hüseyin,</st></p>
			<p><st c="5035">– Öyleyse bu herif hamama giden karı bohçası kadar bile tutmaz, kırk kilo var yok, dedi.</st></p>
			<p><st c="5124">Aşk mektubunu yazmasını bilmek başka iş. </st><st c="5166">Dursun Ali otelin defterine seksen kilo diye ağırlığımın kaydını düştü. </st><st c="5238">Sonra öbür ahvalimi yazdı.</st></p>
			<p><st c="5264">Terzi Kâzım,</st></p>
			<p><st c="5277">– Topal İsmail’in şaşılığını yazma. </st><st c="5314">Kıza, seni görünce şaşkınlıktan şaşı oldum der, dedi.</st></p>
			<p><st c="5367">Dursun Ali yeşil renkli diye otel defterine gözlerimin kaydını düştü. </st></p>
			<p><st c="5438">Dursun Ali’ye,</st></p>
			<p><st c="5452">– Temiz bir aileden geldiğimi yazmayı unutma, dedim.</st></p>
			<p><st c="5505">– Memleketin eşrafından olduğunu yazdım, dedi. </st></p>
			<p><st c="5553">Marangoz Hüseyin,</st></p>
			<p><st c="5570">– Eşraftan olmaz mı? </st><st c="5592">Anası memleketin en meşhur gönül tellalı Kör Emine, babası, sahibi görmeden mal kaldırır. </st><st c="5682">Dedesi dersen, Çerkez eşrafından at hırsızı. </st><st c="5727">Kendisi de Ayvaz, dedi.</st></p>
			<p><st c="5750">Dursun Ali,</st></p>
			<p><st c="5762">– Hiçbir kötü huyum yoktur diye yazdım, dedi. </st></p>
			<p><st c="5809">Aşçı Ali de orada bitmiş,</st></p>
			<p><st c="5834">– Ulan Topal, kız tarafı candarmadan sicilini sorarsa işin bitiktir, dedi.</st></p>
			<p><st c="5909">Dursun Ali,</st></p>
			<p><st c="5921">– Aşk mektubunda usul böyledir, dedi.</st></p>
			<p><st c="5959">Bereket Dursun Ali’ye. </st><st c="5983">Herif aşk mektubu yazmada usta. </st><st c="6015">“Bir çiftliğim, beşyüz davarım, iki traktörüm, dükkânlarım, evlerim var” diye yazdı.</st></p>
			<p><st c="6099">Aşçı Ali alçağın biri,</st></p>
			<p><st c="6122">– Her ne kadar Topal İsmail’in dikili ağacı yoksa da, şehirden gelecek avrat güzelse, bu saydıklarından daha çok malı olur, dedi.</st></p>
			<p><st c="6252">Biz hemşeriler birbirimizi çekemeyiz. </st><st c="6291">Şehirden kız getireceğimi duydular ya, artık çatlarlar da bir demediklerini bırakmazlar.</st></p>
			<p><st c="6379">Dursun Ali benim ağzımdan mektuba “Hiçbir içki kullanmam, kumar oynamam” diye yazdı.</st></p>
			<p><st c="6464">Terzi Kâzım,</st></p>
			<p><st c="6477">– Aman Dursun Ali, karı oynattığını yazma!.. </st><st c="6523">dedi. </st></p>
			<p><st c="6529">Marangoz Hüseyin de bana,</st></p>
			<p><st c="6554">– Ulan Topal, Suluk’ta sabahladığımız gece kumar borcunu vermediğinden anadan doğma soyup elbiselerini aldıklarını şehirli kız duymasın! </st><st c="6692">dedi.</st></p>
			<p><st c="6697">Uzatmayalım kardeşim, Dursun Ali benim adıma Istanbullu kıza bir destan yazdı. </st><st c="6777">Mektubu ya Allah dedim, postaya verdim. </st><st c="6817">Haftası diyende cevap geldi. </st><st c="6846">Kız adamakıllı okumuş bir kız. </st><st c="6877">Mektubunda neler dediğini kasabada hiçkimse sökemedi. </st></p>
			<p><st c="6931">Dursun Ali,</st></p>
			<p><st c="6942">– Bendeki kitapların hiçbirinde yok. </st><st c="6980">Herhal başka bir aşk mektubu kitabından almış bu mektubu, dedi.</st></p>
			<p><st c="7043">Elbirliği ile mektubu yarı buçuk anladık. </st><st c="7086">Anlamadığımız yerleri de anlamışız gibi kıza bir mektup daha yazdırdım Dursun Ali’ye. </st><st c="7172">Bir de fotografını istedim. </st><st c="7200">Bir fotografı geldi birader, kız hakikat güzelmiş. </st><st c="7251">İlanda anlattıkları hiç. </st><st c="7276">Lacivert gözlerim var der, resimde baktım, göz değil, gelin aynası. </st><st c="7344">Bizim kasabada böyle bir kız olmadığı gibi, askerken gittiğim, manevralarda dolaştığım vilayetlerde de böylesi bir kız görmedim. </st><st c="7473">Arkadaşlar resmi gördüler. </st></p>
			<p><st c="7500">Terzi Kâzım,</st></p>
			<p><st c="7512">– Ulan Topal, bu kızın resmi bir hafta bende kalsın; sana helalinden bir takım elbise var, dedi.</st></p>
			<p><st c="7609">Dursun Ali,</st></p>
			<p><st c="7621">– Senin evin ocağın yok. </st><st c="7647">Bir hafta gelin, metelik ödemeden bizim otelde kalın. </st><st c="7701">Yalnız sen kızın resmini bigünlüğüne bana bırak! </st><st c="7750">dedi.</st></p>
			<p><st c="7755">Alçaklara inan olmaz. </st><st c="7778">Hem resmi alır, hem sözlerinde durmazlar. </st><st c="7820">Resmi verdiğimle kalırım.</st></p>
			<p><st c="7845">Kız mektupta adresini de yazmış. </st><st c="7879">Arkadaşlara,</st></p>
			<p><st c="7891">– Ben gayrı buralarda duramam, Istanbul’a varıyorum, dedim. </st></p>
			<p><st c="7952">Dursun Ali,</st></p>
			<p><st c="7963">– Aman gitme, ben seni mektupta boylu poslu, Zaloğlu Rüstem misali erkek diye yazdım. </st><st c="8050">Kız senin gözünün şaşılığını, ayağının topallığını, bodur boyunu görürse cayar, aman gitme. </st><st c="8142">Onu buraya çağırt. </st><st c="8161">Bir kere buraya gelirse, iş işten geçer. </st><st c="8202">Utanır, dönüp gidemez. </st><st c="8225">Gitmeye kalksa da sen bırakmazsın. </st><st c="8260">Sen bıraksan da biz bırakmayız, dedi.</st></p>
			<p><st c="8297">Baktım, doğru laf. </st><st c="8317">Dursun Ali kızı mektupla çağırttı. </st><st c="8352">Kız, “Ben bir zavallı, kimsesiz kızım. </st><st c="8391">Size nasıl güvenebilirim? </st><st c="8417">Nikâh muamelesi olmadan gelemem” diye cevap yazdı. </st><st c="8468">“Nüfusunu gönder, acele nikâha başlayalım” diye cevap yazdık.</st></p>
			<p><st c="8529">Uzatmayalım birader, kız nüfusunu gönderdi. </st><st c="8574">Ben de nüfusumu evlenme dairesine verdim. </st><st c="8616">Nikâh muamelesi başladı. </st><st c="8641">İş bir imzaya kaldı. </st><st c="8662">Kız zenginliğine zengin ama ben de kendimi memleketin eşrafından tanıttığımdan kıza yol harçlığı göndermeli. </st><st c="8771">Gelgelelim bende para yok. </st><st c="8798">Ümüğüne basıp canını alacak olsan, Aşçı Ali’nin elinden beş kuruş çıkmaz. </st><st c="8872">Böyle bir nekesken,</st></p>
			<p><st c="8891">– Senin gibi arkadaşa feda olsun. </st><st c="8926">Al şu elli lirayı da gönder kıza! </st><st c="8960">dedi.</st></p>
			<p><st c="8965">Terzi Kâzım,</st></p>
			<p><st c="8978">– Benden de yetmişbeş lira çalışır, dedi. </st></p>
			<p><st c="9021">Marangoz Hüseyin,</st></p>
			<p><st c="9038">– Arkadaş hatırı için yüz pankanot da benden gitsin. </st><st c="9092">Velakin bizim iyiliğimizi unutma Topal İsmail, dedi.</st></p>
			<p><st c="9144">Dursun Ali,</st></p>
			<p><st c="9156">– Ben hepsinden çok veriyorum. </st><st c="9188">Karı gelince hakkımı yeme. </st><st c="9215">Al şu yüzelliyi! </st><st c="9232">dedi.</st></p>
			<p><st c="9237">Eksik olmasınlar, arkadaşlar yardımiyle altıyüz lirayı topladım. </st><st c="9303">Üçyüzünü kıza yolladım, üçyüzünü de kendime alıkoydum. </st><st c="9358">Kız, “Cumaya geliyorum!” diye tel çekti. </st><st c="9399">Cuma günü nikâh kıyılacak. </st><st c="9426">Kız otobüsten iner inmez nikâh dairesine gideceğiz. </st><st c="9478">Şehirden Topal İsmail’e gelin geliyor diye memleket yerinden oynadı. </st><st c="9547">Para verenler neyse, öbürleri ne halt eder? </st><st c="9591">Arkadaşlara, “Aman kimse duymasın!” dememişim de, “Tellal çıkarıp Topal İsmail’e Istanbul’dan bir dünya güzeli karı geliyor! </st><st c="9716">diye davul çaldırın!” demişim sanki. </st><st c="9753">Yalnız bizim kasaba değil, bütün köylerin delikanlıları, hükümet meydanına toplandı. </st><st c="9838">Ankara’dan bir büyük gelse böyle toplanmazlar. </st></p>
			<p><st c="9885">Aşçı Ali,</st></p>
			<p><st c="9894">– Ulan Topal, bir düğün yapalım, kasabanın tarihinde nam olsun! </st><st c="9959">dedi.</st></p>
			<p><st c="9964">Dursun Ali dört takım davul zurna getirtmiş. </st><st c="10010">Terzi Kâzım bir yeni urbalar giymiş ki, ben yanında Kalaycı Bekir’in çırağı gibi kalmışım. </st><st c="10101">Marangoz Hüseyin bir araba hazırlatmış, tam gelin arabası.</st></p>
			<p><st c="10159">Kız otobüsten iner inmez topallığımı görmesin diye bir tümseğe durdum. </st><st c="10231">Uzaktan otobüsün tozu dumanı görününce davullar vurmaya, zurnalar çalmaya başladı. </st><st c="10314">Sarı Süleyman kurbanı hazırlamış. </st><st c="10348">Gelin otobüsten inerken ayağının dibinde koçu kurban edecek. </st><st c="10409">Elinde bıçak hazır. </st></p>
			<p><st c="10429">Dursun Ali delikanlılara,</st></p>
			<p><st c="10454">– Hükümet meydanındayız. </st><st c="10480">Tabancalar yerinde dursun. </st><st c="10507">Nikâhtan sonra, Değirmen yoluna varmadan kimse ateş etmesin! </st><st c="10568">diye tembihledi.</st></p>
			<p><st c="10584">Otobüs geldi. </st><st c="10599">Meydandaki İtimat garajının önünde durdu. </st><st c="10641">Ben otobüse doğruldum. </st><st c="10664">Kim bırakır. </st><st c="10677">Beni dirsekleyen, iteleyen önüme geçiyor. </st><st c="10719">Gelini karşılayım derken, azkalsın ayak altında ezileceğim. </st><st c="10779">Yere düştüm.</st></p>
			<p><st c="10791">– Ulan imansızlar! </st><st c="10811">Topal İsmail mi evleniyor, yoksa bu gelin Istanbul’dan kasaba delikanlılarına mı geldi? </st><st c="10899">Şirket mi kurduk? </st><st c="10917">Hele durun! </st><st c="10929">diye bağırdım.</st></p>
			<p><st c="10943">Otobüsten bir herifle üç kadın indi. </st><st c="10981">İçlerinde bana resmini gönderene bir benzeyen çıkmadı. </st></p>
			<p><st c="11036">İnen karılardan biri,</st></p>
			<p><st c="11057">– Eşraftan İsmail Beyi arıyoruz! </st><st c="11091">dedi.</st></p>
			<p><st c="11096">– Benim, dedim, ne yapacaksınız?</st></p>
			<p><st c="11129">– Istanbul’dan gelen gelin benim, adım Leyla...</st></p>
			<p><st c="11177">Der demez öndeki koca meydana yıldırım indi. </st><st c="11223">Davullar, zurnalar sustu. </st><st c="11249">Sarı İsmail kurbanın gırtlağına bıçağı dayamıştı. </st><st c="11299">Bıçağı kuşağına soktu. </st><st c="11322">Tokluyu kolunun altına aldı, yürüdü. </st></p>
			<p><st c="11359">Aşçı Ali,</st></p>
			<p><st c="11368">– Ulan Topal, Allah belanı versin, dedi, elli liramı isterim. </st><st c="11431">Bu karı elli para etmez.</st></p>
			<p><st c="11455">Terzi Kâzım,</st></p>
			<p><st c="11468">– Yandı bizim paralar, bu Topal’ın canı beş para etmez. </st><st c="11525">Nesini alacağız? </st><st c="11542">dedi.</st></p>
			<p><st c="11547">Koca hükümet meydanı, nüfus sayımı varmış gibi, birden boşaldı, hep kaçtı alçaklar. </st><st c="11632">Meydanda karılar, bir o herif, bir de ben kaldık. </st><st c="11682">Çöl gibi biyer. </st><st c="11698">İmdat isteyecek bir Allahın kulu yok.</st></p>
			<p><st c="11735">Sen olsan Topal İsmail’in yerinde, ne yaparsın kardeş? </st><st c="11791">Nikâh memurluğuna doğru yürüdük. </st><st c="11824">Gayrı dönmek olmaz. </st><st c="11844">Nikâha şahit ararız, bulunmaz. </st><st c="11875">Koca kasabada şahitlik edecek iki adam yok. </st><st c="11919">Istanbul’dan gelenlerin biri anası, biri ablasıymış. </st><st c="11972">Herif de babası. </st><st c="11989">Akrabadan olduklarından onları şahit saymıyorlar.</st></p>
			<p><st c="12038">Kızın babası,</st></p>
			<p><st c="12052">– Böyle hayırlı bir işe şahit bulunmazmıymış... </st><st c="12101">diye bir kalktı.</st></p>
			<p><st c="12117">Dönüşte beş şahitle geldi. </st><st c="12145">Kasabada ne kadar düşmanım varsa toplamış, şahit diye almış gelmiş. </st><st c="12213">Nikâh kıyıldı. </st><st c="12228">Hep beraber Güven Palas Oteline gittik. </st></p>
			<p><st c="12268">Dursun Ali,</st></p>
			<p><st c="12279">– Kasabanın şerefi var, ben bu karıyı otele alamam, dedi.</st></p>
			<p><st c="12337">– Oğlum, müşterinin şerefi değil, parası sorulur. </st><st c="12388">Sana ne? </st><st c="12397">Başıma bu belayı siz sardınız.</st></p>
			<p><st c="12427">Kızla bir odaya kapandık. </st><st c="12454">Cebimden gazetedeki şu evlenme ilanını çıkardım.</st></p>
			<p><st c="12502">– Leyla Hanım, dedim, bu ilan senin mi?</st></p>
			<p><st c="12542">– Evet, dedi.</st></p>
			<p><st c="12556">– Hani senin gözün lacivertti ulan Leyla Hanım? </st></p>
			<p><st c="12605">O da bana,</st></p>
			<p><st c="12615">– Hani senin gözlerin yeşildi? </st><st c="12647">Bu mektup senin mi? </st><st c="12667">Şaşı olduğunu bana yazmamışsın, dedi.</st></p>
			<p><st c="12704">– Hani Leyla Hanım, senin dünya yüzünde kimsen yoktu. </st><st c="12759">Ananı babanı, bütün takım taklavatı toplayıp getirmişsin...</st></p>
			<p><st c="12818">– Hani senin çiftliğin, çubuğun vardı?</st></p>
			<p><st c="12857">– Peki, sen bu ilanda onsekiz yaşındayım demiyor musun? </st><st c="12914">Ulan Leyla Hanım, anam senden körpe...</st></p>
			<p><st c="12952">– Sen bana topal olduğunu neden söylemedin?</st></p>
			<p><st c="12996">Artık kendimi tutamadım. </st><st c="13022">Karıyı saçından tutup vurdum ha vurdum. </st><st c="13062">Ulan sen hani lise mektebinden ayrılmıştın. </st><st c="13106">Nikâhta bir imza bile atamadın... </st><st c="13140">Ulan Leyla Hanım, hani sen ellidört kilo idin, iki kolum beline dolanmaz. </st><st c="13214">Hani temiz bir ailenin kızıydın? </st><st c="13247">Anan köçek karıdan, baban kalaycı Çingeneden beter. </st><st c="13299">Ulan hani üç katlı evin vardı, ayağında pabuç yarım yırtık...</st></p>
			<p><st c="13360">Vurdum da vurdum. </st><st c="13379">Karının bağırtısına otel şöyle dursun, bütün kasaba ayağa kalktı. </st></p>
			<p><st c="13445">Karının babası,</st></p>
			<p><st c="13460">– Oğlum, dedi, sen o gazetedeki ilana ne bakarsın. </st><st c="13512">Gazetenin ilanı bir reklam. </st><st c="13540">Reklamda insan malını hiç kötüler mi? </st><st c="13578">Herşey böyledir. </st><st c="13595">Herif tebeşir tozunu sulandırıp, türlü mikrop öldüren diş macunu diye gazeteye reklam eder. </st><st c="13687">Reklama bakarsan, köpürmeyen sabun dünyanın en iyi sabunudur. </st><st c="13749">Reklam bu, ordaki sözlerin yüzde doksandokuzunu atacaksın.</st></p>
			<p><st c="13807">Anladık, biz birbirimizi karşılıklı yutturmuşuz. </st><st c="13857">Gelgelelim, kızın yüzde doksandokuzunu atsan, geriye bişey bile kalmıyor, hepsini atmalı.</st></p>
			<p><st c="13946">Kimisi elli lirasını ister, kimisi yüz lirasını. </st><st c="13996">“Kardeş, karıyı alın, yakamı bırakın,” dedim. </st><st c="14042">“Üste para versen, biz o karının suratına beş dakika bakamayız,” dediler.</st></p>
			<p><st c="14115">Karıyı yere yıktım, dayadım dizimi karnına, ümüğüne çöktüm,</st></p>
			<p><st c="14175">– Ulan seni geberteyim de şu dünyayı bir pislikten kurtarayım. </st><st c="14239">Hapise girersem, hiç olmazsa Topal İsmail de bir iş yaptı derler, dedim.</st></p>
			<p><st c="14311">Bana gönderdiği dünya güzeli fotografı çıkardım,</st></p>
			<p><st c="14360">– Reklamı anladım, ya bu resim ne? </st><st c="14396">Bu hangi şarkıcı karının resmi? </st><st c="14428">Bu hangi oyuncunun resmi? </st><st c="14454">dedim.</st></p>
			<p><st c="14460">Yemin billah ediyor, benim resmim diye. </st><st c="14501">“Ulan bu hangi resimci ki, sıhhi sebepten tekaüt olmuş mekkare katırını peri padişahının kızına çeviri?”</st></p>
			<p><st c="14605">Vakit geceyarısını geçmişti. </st><st c="14635">Otel odasındaki arkadaşım,</st></p>
			<p><st c="14661">– Kafanızı şişirdim bey, dedi, kusura bakma. </st><st c="14707">Dertliyim de...</st></p>
			<p><st c="14722">– Resmi merak ettim, dedim. </st><st c="14751">Kendi resmi diye sana gönderdiği kimin resmi imiş?</st></p>
			<p><st c="14801">– Kendi resmi imiş. </st><st c="14822">Fotografçılar resmi çekmeden, “Nasıl bir resim istersin?” diye sorarlarmış. </st><st c="14898">Karı kısmı hangi artiste benzemek isterse, “O artiste benzemek isterim,” dermiş. </st><st c="14979">Fotografçı da resme ratoş edermiş. </st><st c="15014">Bir kere resmi ratoş etti mi, karı dünya güzeli olurmuş.</st></p>
			<p><st c="15070">– Buraya neden geldin? </st><st c="15094">İş için mi? </st><st c="15106">dedim.</st></p>
			<p><st c="15112">– Yok, dedi, bizim karının resmini çeken herifin adresini aldım. </st><st c="15178">Benim gibi başka gariplerin başını beladan kurtarmak için herifi öldürmeye geldim.</st></p>
			<p><st c="15260">Uyuduk. </st><st c="15269">Sabahleyin uyanınca, adamı cinayetten vazgeçirmeye çalıştım.</st></p>
			<p><st c="15329">– Bir fotografçı ile iş bitmez, dedim. </st><st c="15369">O rötuş denen işi bütün fotografçılar yapar. </st><st c="15414">Hangibirini öldüreceksin?</st></p>
			<p><st c="15439">– Bırak arkadaş, dedi, kimseyi öldüreceğim de yok, ben şaka etmiştim. </st><st c="15510">O karıdan kurtulmak için gurbete çıktım. </st><st c="15551">Daha ben memlekete dönmem.</st></p>
			<p><st c="15577">– Karıyı boşasaydın.</st></p>
			<p><st c="15598">– Boşanmıyor. </st><st c="15613">Dünyayı bibaştan bibaşa dolaşsa koca bulamayacak bir karı nasılsa benim gibi bir enayi bulup evlenmiş, boşanır mı! </st><st c="15728">Karıdan kurtulmak için ya kendimi öldürmeliyim, ya onu...</st></p>
			<p><st c="15785">Biz böyle konuşurken otel odasının kapısı açıldı. </st><st c="15836">İçeriye iki polis girdi. </st><st c="15861">Oda arkadaşımı alıp götürdüler. </st><st c="15893">İşin içyüzünü ertesi gün gazetelerde okuyup öğrendim. </st><st c="15947">“Bir köylü, nikâhlı karısını, resmini göstererek üç yabancı erkeğe yirmibeş liraya sattı.”</st></p>
			<p><st c="16037">Zavallıya acıdım. </st><st c="16056">Kadını atamıyor, satamıyor. </st><st c="16084">Resmine bakıp yirmibeş lira veren üç ortak, kadını görünce pazarlıktan caymıştır.</st></p>
      
    </section>
 <div id="charCountTotal" value="16165"></div></body>
</html>
