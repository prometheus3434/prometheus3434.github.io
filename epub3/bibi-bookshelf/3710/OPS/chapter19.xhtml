<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İT KUYRUĞU</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter1">
		 <section>
			<h1 id="head-1"><st c="0">Yaşasın İlim</st></h1>
			<p><span><st c="13">Ş</st></span><st c="15">üphesiz, okurlarım, benim bir de âlim tarafım olduğunu bilmezler. </st><st c="81">Senelerdenberi büyük bir tevazuyla bunu gizlemiştim. </st><st c="134">Bununla beraber açıkgöz okurların, yazılarımız arasındaki gizli ilmi hakikatleri çakmış olduklarını sanırım.</st></p>
			<p><st c="242">Bakkallıkta kazık yedikten, muhasebecilikten kovulduktan, ressamlıktan atıldıktan sonra, gazetecilik yaparken cezaevlerinde yazdığım romanları bastırarak para kazanmaya karar vermiştim. </st><st c="429">Romanlarım yayımlanır yayımlanmaz Nobel edebiyat mükâfatını kazanacağıma emindim. </st><st c="511">İşte bu emniyetle, ondokuz romanımdan en küçüğü ikibin sahifelik “Bir Salağın İtirafları” adlı romanımı çantama koyup bir kitapçıya gittim. </st><st c="651">Kitapçı belki bir senedir dükkânına müşteri uğramamış olacak ki ağına sinek düşmüş örümcek gibi ellerini ovuşturarak yanıma geldi. </st><st c="782">Uzun önsöze lüzum görmeden,</st></p>
			<p><st c="809">– Bir romanım var, basar mısınız? </st><st c="844">dedim. </st></p>
			<p><st c="851">İki adım geriye çekildi.</st></p>
			<p><st c="875">– Fakat, dedim, öyle bildiğiniz romanlardan değil... </st></p>
			<p><st c="929">Kitapçı iki adım daha geri çekildi.</st></p>
			<p><st c="964">– Ben, dedim, değişik aralarla sekiz yıl hapiste yattım. </st></p>
			<p><st c="1022">Kitapçının gözleri büyüdü, eli kasasına gitti:</st></p>
			<p><st c="1068">– Yok, dedim, öyle kötü bir suçtan değil, meslek icabı, gazeteciyim de...</st></p>
			<p><st c="1142">Sonra da adımı söyledim. </st><st c="1168">Bu sefer ağzını hayretle açtı, iki adım daha geriye gitti...</st></p>
			<p><st c="1228">– İşte bu romanı, dedim, cezaevindeki gözlemlerime dayanarak yazdım, enteresan bir eserdir.</st></p>
			<p><st c="1320">Kitapçı duvara dayandığından iki adım daha geriye gidemedi. </st><st c="1381">Kekeleyerek,</st></p>
			<p><st c="1393">– Fa... </st><st c="1402">fa... </st><st c="1408">fakat, dedi, biz... </st><st c="1428">roman... </st><st c="1437">basmıyoruz...</st></p>
			<p><st c="1450">– Siz ne basarsınız?</st></p>
			<p><st c="1471">– Eğer tarihi eser olsaydı...</st></p>
			<p><st c="1501">– Tamam, son on yıllık tarihimizi öğrenmek isteyenler bu kitabı muhakkak okumalıdırlar.</st></p>
			<p><st c="1589">Kitapçı, kaba etine çuvaldız batırılmış gibi yerinden sıçradı,</st></p>
			<p><st c="1652">– Ne? </st><st c="1659">dedi, son on yıllık tarih mi? </st><st c="1689">İmkânı yok. </st><st c="1701">Sizinle birlikte sekiz yıl hapiste yatmak hoş bişey olmasa gerek... </st><st c="1769">Kitabınız arkeolojik bir eser olsaydı...</st></p>
			<p><st c="1809">– Üstüne bastınız, benim bu kitap arkeolojik, antropolojik, jeolojik, sosyolojik, krimonolojik... </st><st c="1908">hülasa muz gibidir, ne niyetle okunursa öyledir işte, yeter ki okuyacak olan iyi niyet sahibi olsun.</st></p>
			<p><st c="2008">– Bu sizin kitabınız için bir fevkaladelik sayılmaz... </st><st c="2064">Son zamanlarda bütün eserler böyle oldu.</st></p>
			<p><st c="2104">Kitapçıya artık gazetecilik yapmak istemediğimi, aç kalmaktan, hapislere girmekten bıktığımı söyledim.</st></p>
			<p><st c="2207">– Siz, dedi, söyledikleri gibi hiç de korkunç, kötü bir adama benzemiyorsunuz.</st></p>
			<p><st c="2286">– Damarıma basmazlarsa...</st></p>
			<p><st c="2312">– Sizde iyi bir adam hali var...</st></p>
			<p><st c="2345">– Öyleyimdir.</st></p>
			<p><st c="2359">– Size bir iyilik yapmak isterim. </st><st c="2394">Sonra ciddi bir tavır takınarak,  azizim, dedi, ciddi, ilmi eserler, sanat eserleri gitmiyor, bunlar satılmıyor. </st><st c="2506">Çünkü halkın palavraya karnı tok. </st><st c="2540">Siz aşk eserleri... </st><st c="2560">ha... </st><st c="2566">ama, şöyle çok sulu, rezilane bir aşk... </st><st c="2607">içinde anadan doğma zina, babadan doğma suçüstü, tabanca, ihanet, gözyaşı olan cıvık bir aşk romanı yazar mısınız?</st></p>
			<p><st c="2721">– İşte o haltı yiyemem.</st></p>
			<p><st c="2745">– O halde bir cinayet romanı yazın. </st><st c="2782">İçinde kan... </st><st c="2796">kan, yine kan, sonra dan, dan, dan... </st><st c="2834">Hırsızlık, polislik, cinayet, tabanca, bıçak, heyecan...</st></p>
			<p><st c="2890">– İmkânı yok...</st></p>
			<p><st c="2906">– Peki, fal kitabı da yazamaz mısınız? </st><st c="2946">Tramvaya atlarken polisin görüp görmeyeceğinin el falından anlaşılması, demokratik gelişmelerin kahve falından çıkarılması yada iskambil kâğıdıyla...</st></p>
			<p><st c="3095">– Valla beceremem... </st></p>
			<p><st c="3117">Kitapçı umutsuz bir tavırla,</st></p>
			<p><st c="3145">– Son bir teklifim var, dedi, dini eserler de yazamaz mısınız? </st><st c="3209">Mesela gusül aptesi niçin alınır, neden alınır, nasıl alınır? </st><st c="3271">Gusül aptesi almak için ne yapmalı?</st></p>
			<p><st c="3306">– Maalesef...</st></p>
			<p><st c="3320">“O halde sen ne işe yararsın? </st><st c="3351">Ne biçim yazarsın?” der gibi küçümseyerek baktı. </st><st c="3400">Doğrusu ben de ağlayacak gibi oldum. </st><st c="3437">Tam kapıdan çıkarken,</st></p>
			<p><st c="3458">– Bana bakın, dedi, bir teklif daha... </st><st c="3498">Cinsel ilişkiler üzerine kitap yazın.</st></p>
			<p><st c="3535">– Ayıp yahu!.. </st><st c="3551">dedim.</st></p>
			<p><st c="3557">– Ne münasebet, dedi. </st><st c="3580">Cinsel ilişki ayıp olur mu? </st><st c="3608">Cinsel olmayan ilişki olsa belki... </st><st c="3644">Bütün kitapçılar şimdi böyle kitaplar yayımlıyorlar. </st><st c="3697">Geçende en son çıkan seks kitabı yüzbin sattı. </st><st c="3744">Maalesef ben böyle bir yazar bulamadım, para var dostum bu işte, para...</st></p>
			<p><st c="3816">– Peki ama azizim, dedim, ben bu işi bilmem ki!..</st></p>
			<p><st c="3866">– Amma da yaptınız ha... </st><st c="3892">Bu yaşa gelmişsiniz, bilmez olur musunuz? </st><st c="3934">Siz erkek değil misiniz?..</st></p>
			<p><st c="3960">– Yooo, dedim, bilmesine bilirim ama herkes kadar bilirim, fazlasını bilmem. </st><st c="4038">Sonra sanırım siz de benim kadar bilirsiniz bu işi...</st></p>
			<p><st c="4091">– Evet, dedi, daha daniskasını, en dik alasını, en modernini ve en pratiğini, seksensekiz çeşidini, altmışdokuz numarasını, alafrangasını, alaturkasını, yağlısını, serbestini bilirim, ama ben yazar değilim. </st><st c="4299">Yazı kudretim yoktur. </st><st c="4321">Malum ya, bu işi allandıra ballandıra yazmalı. </st><st c="4368">Öyle ki okuyanın suyu aksın. </st><st c="4397">Takattan kesilsin, gözlerinin feri sönsün, dizlerinin bağı kesilsin...</st></p>
			<p><st c="4467">– Ayıp be birader, dedim, bu yaştan sonra...</st></p>
			<p><st c="4512">– Daha iyi ya, dedi, tecrübeleriniz fazladır.</st></p>
			<p><st c="4558">– Peki ama, mesela neler yazayım?</st></p>
			<p><st c="4592">– Siz de pek bönmüşsünüz, dedi. </st><st c="4625">Yazın işte mesela, cinsiyet organları. </st><st c="4664">Bu organları geliştirmek için yapılacak idmanlar. </st><st c="4714">Cinsiyetin tekniği, usulleri, çeşidi. </st><st c="4752">Roma usulü, Alman usulü. </st><st c="4777">Hele Amerikan yazdın mı kapışılır vallahi. </st><st c="4820">Yaz efendim, ne bileyim ben, naylon ve cinsiyet, cinsi tenasülde atomik yöntemler, hayat seviyemizin cinsi kudrete etkisi, ekonomik kalkınma ve cinsiyet kalkınması... </st><st c="4987">Hayat pahalılığının sebep olduğu iktidarsızlık... </st><st c="5037">Niçin cinsel güçten kesildik? </st><st c="5067">Cinsel iştiha için kuvvet şurubu...</st></p>
			<p><st c="5102">– Gerçekten çok şey var yazılacak. </st><st c="5138">Ama bu zor bir iş. </st><st c="5157">Doktor olmak gerekir.</st></p>
			<p><st c="5178">– Zaten sizi doktor diye ilan edeceğiz, ünlü bir doktor.</st></p>
			<p><st c="5235">– Bu bir sahtecilik...</st></p>
			<p><st c="5258">– Ne münasebet... </st><st c="5277">Hukuk doktoru, iktisat doktoru gibi siz de cinsel ilişki doktorusunuz, seksolog dedikleri...</st></p>
			<p><st c="5369">Doğrusu aklım yatmadı değil. </st><st c="5399">Hemen başladım yazmaya. </st><st c="5423">İlk forma çıktı. </st><st c="5440">Eskiden okuduğum bu çeşit kitaplardan aklımda kalan, ayıptır söylemesi, yumurtalık, bızır, rahim, yirmi santim, dört milimdir, gibilerinden neler biliyorsam, hepsini yazdım. </st><st c="5614">Falanca kitabın falanca sayfasında yirmi santim üç milim derse de asla yanlıştır. </st><st c="5696">İlim namına protesto ederim. </st><st c="5725">İnanmayan varsa ölçsün. </st><st c="5749">Son günlerde önüne gelen cinsel ilişki konusunda yalan yanlış yazarak bu ilmi de rezil ettiler. </st><st c="5845">Falanca yer şu kadar metre şu kadar santim, şu kadar milim bir üstüvanedir, falan ve filan, sonra daha aybaşından önce aybaşından sonra, üç defa, beş defa, iktidarsızlığa karşı hamsi balığının yumurtladığını yiyin... </st><st c="6062">vb. </st><st c="6066">vb.</st></p>
			<p><st c="6069">İkinci forma: Bir kerede altı çocuk yapmanın alaturka usulleri. </st><st c="6134">Bu formada yazdığım fikirler cidden enteresandı. </st><st c="6183">Her erkeğin ancak bir çocuk yapabileceğini, fakat altı erkek birleşirler ve aralarında bir şirket kurarlarsa... </st><st c="6295">İsterler ve gayret ederlerse bir kerede altı çocuk yapabileceklerini yazdım.</st></p>
			<p><st c="6371">Üçüncü forma: Bir haftada bir çocuk sahibi nasıl olursunuz? </st><st c="6432">Normal olarak bir karıkocanın bir çocuğa dokuz ay on günde sahip olacaklarını, ama iki adam birleşerek bu süreyi yarıya indirebileceklerini, hele dört adam birleşirse sürenin dörtte bire ineceğini ve böylece sürenin bir haftaya kadar düşeceğini, daha fazla aceleye şimdilik işin tahammül edemediğini, fakat bunun da çaresini aramakta olduğumu, doğrusu bu medeniyet ve sürat asrında insanların alt tarafı bir çocuk için dokuz ay beklemelerinin delilik olduğunu, bu sebeple sürat bakımından gebe kadınla evlenmenin rahatlık ve kolaylıklarını anlattım.</st></p>
			<p><st c="6981">Bu formanın piyasaya çıktığının ertesi günü kitapçı kapıma geldi. </st><st c="7048">Telaş ve heyecanla,</st></p>
			<p><st c="7067">– Aman, yetiş! </st><st c="7083">dedi. </st><st c="7089">Dükkânın bütün camını indirdiler. </st><st c="7123">Birinci forma kapışıldı, ikinci formayı ikiyüzbin sattık, kalmadı. </st><st c="7190">Üçüncü formayı beşyüzbin bastık, kalmadı. </st><st c="7232">25 kuruşluk formalar karaborsada beş lira, Eğitim Bakanlığı okullara, Sağlık Bakanlığı işçilere kitabı tavsiye etti; halk kapıda yığılmış, dördüncü formayı bekliyor.</st></p>
			<p><st c="7397">Ben tabii çalakalem yazmaya başladım. </st><st c="7436">Bir hafta sonra Eğitim Bakanlığından şöyle bir telgraf aldım: “Şimdiye kadar ilkokul çağındaki çocuklara alfabeyi söktürmek için güçlük çekiyorduk. </st><st c="7584">Oysa zatıâlilerinin cidden vakıfane yazılmış cinsel ilişkiler konulu eserinizin yayımlanmasındanberi her çocuğun cebinde birer tane bulunmakta ve çocuklar kitaba ve hocaya lüzum görmeden güldür güldür okumaktadırlar. </st><st c="7801">Bu suretle öğretmen kadrosundan da tasarruf ettik. </st><st c="7852">Memleket kültürüne yaptığınız bu unutulmaz büyük hizmetten dolayı...”</st></p>
			<p><st c="7921">Mektuplar, telgraflar yağmaya başladı. </st><st c="7961">Kapının üstüne bir levha astırdım: “Bütün bakanlıklardan tasdikli cinsel ilişkiler uzmanı falanca.”</st></p>
			<p><st c="8060">Gelen ziyaretçilerden, hastalardan baş alamıyor, özel olarak yetiştirdiğim beş asistan, üç sekreter işe yetişemiyordu. </st><st c="8180">Öyle garip sorular soruverdiler mi adeta şaşırıyordum.</st></p>
			<p><st c="8234">– Efendim, siz kitabınızda beş santim, ikibuçuk milim yazmışsınız, bendeniz ölçtüm, o kadar değil.</st></p>
			<p><st c="8333">– Kitapta gösterilen usuller üzerine idmana devam edin. </st><st c="8390">İnkişafı gerekir.</st></p>
			<p><st c="8407">Daha ne acayip sualler...</st></p>
			<p><st c="8433">– Beyefendi zatıâlileri eserinizde cinsel iştihayı artırmak için meşe kabuğu yemeli demişsiniz. </st><st c="8530">Bendeniz hergün bir kilo meşe kabuğu yiyorum, adeta meşeleştiğim halde cinsel iştiham yok ne yapayım?</st></p>
			<p><st c="8631">– Kaç yaşındasınız?</st></p>
			<p><st c="8651">– Seksen...</st></p>
			<p><st c="8663">– Zatıâliniz kollarınızda, başınızda, bacaklarınızda meşe dalları filiz verinceye kadar meşe ağacını olduğu gibi yemelisiniz.</st></p>
			<p><st c="8789">Van’dan, Bitlis’ten, Muş’tan, Hakkâri’den mektuplar yağıyordu:</st></p>
			<p><st c="8852">“Tavsiyeniz veçhile gebe kadın almak suretiyle kolaylık ve rahatlığı öğrendim. </st><st c="8932">Hay Allah sizden razı olsun.”</st></p>
			<p><st c="8961">Müşterilerimin çoğu kadındı. </st><st c="8991">Bunların kimisi, “Siz falanca sahifede şöyle yazmışsınız. </st><st c="9049">Halbuki öyle olmuyor. </st><st c="9071">Ne yapalım?” diye soruyordu.</st></p>
			<p><st c="9099">Her ne kadar işte şöyle, işte böyle yapın diye anlatsam bitürlü kafalarına girmez, benden uygulama da isterlerdi. </st><st c="9214">Biz pratik derslere de başladıkça bu sefer ellisinden yukarı kadınlar, hatta bazen erkekler de kitapta anlamadıkları yer olduğu için uygulama isteğiyle gelmeye başladılar. </st><st c="9386">Tabii bu çekilmez durum karşısında kapıdaki levhanın altına şöyle bir yazı daha yazdırdım:</st></p>
			<p><st c="9476">“Tedavi yalnız teorik yöntem ve danışma iledir. </st><st c="9525">Pratik uygulama yapılmaz.”</st></p>
			<p><st c="9551">O kadar çok insan geliyordu ki cinsel ilişki konusunda bu kadar bilgisiz insanların şimdiye kadar nesillerini nasıl ürettikleri şaşılacak şeydi.</st></p>
			<p><st c="9696">Bütün gazeteler benden bahsediyordu. </st><st c="9734">Ünüm sınırları aşmış, uluslararası bir değer olmuştum. </st><st c="9789">Batı üniversiteleri konferans vermem için davet ediyorlardı. </st><st c="9850">Bütün Avrupa’yı, Amerika’yı dolaştım. </st><st c="9888">Konferansımı dinleyebilmek için halk birbirinin kafasını gözünü yarıyordu. </st><st c="9963">Her üniversitede fahri doktorluk, fahri rektörlük payesi aldım.</st></p>
			<p><st c="10026">İlim akademileri madalyalar, nişanlar veriyordu. </st><st c="10076">Bir zaman sonra üniversiteden bir heyet geldi. </st><st c="10123">Üniversitede “Cinsel ilişkiler tekniğinde en son ilerlemeler” dersi için bana bir kürsü verildiğini, lütfen kabul etmemi rica ettiler. </st><st c="10258">Kabul ettim. </st><st c="10271">İlk dersimde salon tıklım tıklım dolmuştu. </st><st c="10314">Şöyle konuştum:</st></p>
			<p><st c="10329">“Sevgili öğrencilerim!</st></p>
			<p><st c="10352">Herşeyin başı ilimdir. </st><st c="10376">Kendinizi ilme veriniz. </st><st c="10400">Biçoğunuzun ağzının suyunu akıtan başarılara eriştimse bu ilme hizmetle olmuştur.</st></p>
			<p><st c="10481">Başarının on şartı vardır. </st><st c="10509">Dokuzu ilimdir. </st><st c="10525">Onuncusu yine ilimdir.”</st></p>
			<p><st c="10548">Bunu söyler söylemez bir alkıştır koptu:</st></p>
			<p><st c="10589">“Yaşasın ilim! </st><st c="10605">Yaşasın cinsel ilişkiler!”</st></p>
			<p><st c="10631">Hikâyemizin buraya kadarı ölümümden öncesini anlatır. </st><st c="10686">Bundan sonrası da ölümümden sonradır. </st><st c="10724">Öldüğüm gün kapımda sıra bekleyen yüzlerce müşteri vardı. </st><st c="10782">Hakkımda konferanslar, nutuklar verildi. </st><st c="10823">Cenazem toprağa konurken biçok müşterim oradaydı. </st><st c="10873">Ertesi gün gazeteler hakkımda şöyle yazdı:</st></p>
			<blockquote>
			<p><em><st c="10915">Yeri doldurulamaz elim bir zayi. </st><st c="10949">Beynelmilel şöhreti olan dünya çapındaki cinsel ilişkiler uzmanı doktorumuzu kaybettik.</st></em></p>
			<p><em><st c="11036">Merhum, hayatını cinsel ilişkiler üzerinde incelemelere vermiş ve bu yolda çok yeni tecrübelerle en son sistem etüd, teknik ve usuller bulmuştur. </st><st c="11183">Merhumun en yakınları kendisinin hadım olduğunu söylüyorlar.</st></em></p>
      </blockquote>
    </section>
 <div id="charCountTotal" value="11243"></div></body>
</html>
