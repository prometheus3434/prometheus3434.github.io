<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İT KUYRUĞU</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter25">
		 <section>
			<h1 id="head-25"><st c="0">Cezai Ehliyeti Olmayanlar</st></h1>
			<p><span><st c="26">İ</st></span><st c="28">nsanların hayvan adlarını kullanarak kendi türlerini, yani yine kendilerini aşağılamaları hangi tarihte başlamıştır, biliyor musunuz? </st><st c="162">Ben bilmiyorum, ama çok merak ediyorum. </st><st c="202">Örneğin, kendisinden başka insanlara “Hayvan!” yada “Hayvan oğlu hayvan!” diyen ilk insan kimdir? </st><st c="300">Hangi tarihte, nerede ve niçin söylenmiştir? </st><st c="345">Çok kez birbirimizi salt hayvan diye bir genel aşağılamayla da yetinmiyoruz. </st><st c="422">Hayvan ama hangi hayvan? </st><st c="447">Sayılamayacak denli çok türleri var hayvanların. </st><st c="496">Kendisine hayvan denilen kimse, hangi hayvanın kastedildiğini sormuyor. </st><st c="568">Ülkemizde yaşayıp da, yaşamı boyunca kendisine hayvan denilmeyen insan var mıdır? </st><st c="650">En hayvan olmayanımıza bile, hiç olmazsa bikez hayvan denilmiştir. </st><st c="717">Ama hangi hayvan? </st><st c="735">Örneğin zavallı kelebek bile hayvan olduğuna göre, kızıp da bir insana, “hayvan oğlu hayvan” diyen başka bir insan, “kelebek oğlu kelebek” demek istemiş olamaz. </st><st c="896">Hayvan diye aşağılandığımız yada biz başkalarını aşağıladığımız zaman, ilk akla gelen kelebek, karınca, güvercin değil, en başta eşek olmak üzere, öküz, ayı, domuz, it, deve, inek gibi hayvanlardır.</st></p>
			<p><st c="1094">Söz buraya gelince, kimi ülkede aşağılama için kullanılan hayvanların, kimi ülkede saygınlığı olduğunu söylemeliyiz. </st><st c="1212">Örneğin ayı kimi ülkelerde saygınlığı olan bir hayvandır. </st><st c="1270">Güç simgesi olduğundan insanlara ad olarak verilir. </st><st c="1322">Nasıl bizde Bay Aslan, Bay Kaplan varsa, örneğin Ruslarda ve Amerikalılarda adları Bay Ayı olanlar vardır. </st><st c="1429">Nitekim bir Amerikan generali “çöl ayısı” olmakla övünürken, bizde bir milletvekilinin “otel ayısı” olması yadırganmıştır. </st><st c="1552">Yine örneğin Rusya’da bir adama “ayı oğlu ayı” demek onun soydan güçlü olduğu anlamına gelirken bizde örneğin birine “Anadolu ayısı” demek, onu aşağılama anlamına gelir. </st><st c="1722">Alman ayısı Berlin’in, Rus ayısı da Moskova’nın simgesidir.</st></p>
			<p><st c="1781">Hayvanlar aracılığıyla birbirimizi aşağılarken kadınları hiç hesaba katmamışız; sanki kadından hayvan olmazmış gibi. </st><st c="1899">Aşağılamayı pekiştirmek için, salt eşek, ayı, öküz demekle yetinmeyip babaları da işin içine katarız: Eşşoğlueşek, it oğlu it, köpek oğlu köpek, ayı oğlu ayı, hayvan oğlu hayvan gibi. </st><st c="2083">Ama hiçbir zaman kızarak aşağılamak istediğimiz bir kadına, eşek kızı eşek, inek kızı inek, ayı kızı ayı, hayvan kızı hayvan demeyiz. </st><st c="2217">Niçin? </st><st c="2224">Kadınlara olan derin saygımızdan mı, yoksa kadınları “hayvan kızı hayvan” demeye değer görmediğimizden, insan yerine bile koymadığımızdan mı? </st><st c="2366">Bu, feministlerin ilgilenmeleri gereken bir konudur.</st></p>
			<p><st c="2418">Çok şey bilen, çok şey bildiği için de başı beladan kurtulmayan bir dostum niçin “hayvan kızı hayvan” denilmediğini şöyle açıkladı. </st><st c="2551">Çünkü, göksel dinlere göre Tanrı ilkin Hazret-i Âdem Aleyhisselam’ı yaratmıştır. </st><st c="2632">Yani öncelik Hazret-i Âdem Aleyhisselam’da, yani erkektedir. </st><st c="2693">Buyüzden “adam” denilince ilk akla gelen “Âdem”dir, Havva valdemiz değil, Âdem babamızdır. </st><st c="2784">Yine buyüzden Batı dillerinde, Osmanlıcada “benî beşer” Türkçede “insan türü” yada “insan soyu” anlamına “menkind” denilmekte, ama “womankind” denilmemektedir. </st><st c="2944">İlginç olanı şudur; kadınlar kendileri de binlerce yıldanberi alıştırıldıkları üzere “bilim adamı” “sanat adamı” denilmesine karşı çıkmazlar ve kendilerine “bilim kadını”, “sanat kadını” demezler.</st></p>
			<p><st c="3140">Çok şey bildiği için başı beladan kurtulmayan dostuma kadın bilim adamlarına ne demenin doğru olacağını sordum. </st><st c="3253">İster kadın ister erkek, kadın-erkek ayrımı gözetilmeden bilimle uğraşanlara bilimci, sanatla uğraşanlara da sanatçı demenin doğru olacağını söyledi.</st></p>
			<p><st c="3402">Biz insanların “hayvan oğlu hayvan” yada benzeri sözlerle birbirimizi aşağılamamız konusuyla ilgilenmeme küçük bir olay neden oldu. </st><st c="3535">Bir tanıdığım yeni bir kat satın almıştı. </st><st c="3577">Yeni evinin içini, dolapları, kapıları, mutfağın ahşap bölümlerini usta bir marangoza değiştirtti. </st><st c="3676">Marangoz gerçekten ustaydı. </st><st c="3704">Herşeyi olağanüstü güzel yapmıştı. </st><st c="3739">Tanıdığım çok memnundu. </st><st c="3763">“Ellerine sağlık ustacığım!..” diyerek marangozun parasını ödedi. </st><st c="3829">Bisüre sonra yeni evine taşındı ; taşındıktan on-onbeş gün, ençok da bir ay sonra hiç ummadığı bişeyler olmaya başladı. </st><st c="3949">Önce çamaşır dolabındaki çekmecelerden birinin tutamağı kırıldı. </st><st c="4014">Böyle çürük tutamak kullandığı için marangoza kızdı. </st><st c="4067">Aynı gün bikaç saat sonra mutfak kapısının ceviz kaplaması kabardı. </st><st c="4135">Bu ne biçim işçilik!.. </st><st c="4158">Öndeki balkon kapısı çok sıkışmış, açılmıyor, arkadaki balkon kapısı da laçka olmuş, kapanmıyordu.</st></p>
			<p><st c="4256">– Vay eşşoğlueşek vaay!</st></p>
			<p><st c="4280">Tanıdığım o kişi çok incelikli, saygın ve terbiyeli bir kişiydi. </st><st c="4346">Böyle bir insanın ağzından böyle ağır bir sövgünün çıkmasına şaşılır.</st></p>
			<p><st c="4415">Bikaç gün sonra, bütün çekmecelerin tutamakları yerlerinden oynamaya, çıkmaya başladı. </st><st c="4503">Her tutamak elinde kaldıkça marangoza bir göndermede bulunuyordu:</st></p>
			<p><st c="4568">– Hay eşşoğlueşşek hay!..</st></p>
			<p><st c="4594">Kapının menteşesi laçka... </st><st c="4622">Vay eşşoğlueşek! </st><st c="4639">Dolabın çekmecesi sıkışmış, açılmıyor... </st><st c="4680">Hay eşşoğlueşşek hay!</st></p>
			<p><st c="4701">Bu tanıdığımın marangoza sövmesini bireysel bir olay değil, toplumsal bir olay olarak aldım. </st><st c="4795">Marangoz işini tiyatro dekoru gibi iğreti yapmıştı. </st><st c="4847">Uzaktan bakınca yaptığı her iş usta işi görünüyor, ama bikaç zaman kullanınca o sağlam ve güzel görünen işler dökülüyordu. </st><st c="4970">O incelikli, kibar adam da kendini tutamayıp “eşşoğlueşşek!” diye bağırıyordu. </st><st c="5049">Bu sövgü, sanki bir buhar kazanına sığamayıp da bir delikten fışkıran yada kazanı patlatan buhar gibi bişeydi. </st><st c="5160">Benim o tanıdığım da her eşşoğlueşek deyişinde iç basıncından kurtulup rahatlıyordu.</st></p>
			<p><st c="5244">Çok şey bilen, çok şey bildiği için de yaşam boyu başı beladan kurtulamayan dostum,</st></p>
			<p><st c="5328">– Görülüyor ki, dedi, birbirimize hayvanları da kullanarak sövüp saymamız bireysel değil, toplumbilimsel bir olaydır.</st></p>
			<p><st c="5446">Doğrusu ya ben, birisinin başka birisine eşşoğlueşek diye sövmesinin toplumbilimsellikle ilişkisini hiç anlayamadım. </st></p>
			<p><st c="5564">Kuşkumu bakışlarımdan anlayan dostum,</st></p>
			<p><st c="5601">– İster misin, dedi, tanıdığının evinde marangozluk işlerini derme çatma yapan marangozun yaşamını tasarlayalım seninle.</st></p>
			<p><st c="5722">Yine anlayamadım.</st></p>
			<p><st c="5740">– Ne gibi? </st><st c="5752">diye sordum.</st></p>
			<p><st c="5764">– Sen bir yazar olduğuna göre, bir eşşoğlueşek üstüne bir öykü kuralım diyorum.</st></p>
			<p><st c="5844">– Kuralım.</st></p>
			<p><st c="5855">– Öyleyse marangozun yaşamını sürdürelim. </st><st c="5898">Marangoz bir terziye lacivert bir takım elbise ısmarlamıştır. </st><st c="5960">Terzinin atölyesinde boy aynası önüne yeni diktirdiği lacivert elbisesini prova eder. </st><st c="6046">Çok beğenir. </st><st c="6059">Tam istediği gibi olmuştur.</st></p>
			<p><st c="6086">Bu marangoz kimdir, nasıl bir insandır ve nasıl yaşamaktadır? </st><st c="6149">Varsayalım ki, orta yaşlıdır. </st><st c="6179">Karısından boşanmıştır. </st><st c="6203">İkinci kez evlenecektir. </st><st c="6228">Aracıların yardımıyla bulunan gelin adayının evine ilk kez gidecek, evleneceği kadınla ve ailesiyle tanışacaktır. </st><st c="6342">Lacivert takım elbisesini de bu ziyaret için diktirmiştir.</st></p>
			<p><st c="6400">Boy aynasında kendisini lacivert elbise içinde pek beğenen marangoz,</st></p>
			<p><st c="6469">– Ellerine sağlık ustacığım, çok güzel olmuş... </st><st c="6518">der ve terziye parasını öder. </st></p>
			<p><st c="6548">Evine gider. </st><st c="6561">Ertesi gün pazardır, yıkanır. </st><st c="6591">Sabah erkenden tıraş olur. </st><st c="6618">Yeni giysilerini giyer. </st><st c="6642">Aynada kendisine bakar. </st><st c="6666">İki dirhem bir çekirdek... </st><st c="6693">Evleneceği kadının evine gitmek üzere yola koyulur. </st></p>
			<p><st c="6745">Yolda karşılaştığı yakın bir arkadaşı,</st></p>
			<p><st c="6783">– Sinek kaydı tıraş olmuşsun, güveyi gibi giyinmişsin... </st><st c="6841">Damatlık mı bu takım elbise? </st><st c="6870">diye sorar.</st></p>
			<p><st c="6881">O da kasılarak,</st></p>
			<p><st c="6897">– Nasip olursa damatlık... </st><st c="6925">der.</st></p>
			<p><st c="6929">– Hayırlısı olsun! </st><st c="6949">yanıtını alır.</st></p>
			<p><st c="6963">Bir otobüse biner. </st><st c="6983">Otobüs tıklım tıklımdır. </st><st c="7008">Yeni giysilerinin ütüsü bozulacak diye otobüse bindiğine pişman olmuştur. </st><st c="7082">Otobüsten indiğinde, ceketinin iki düğmesinden birinin kopmuş olduğunu görür. </st><st c="7160">Birden,</st></p>
			<p><st c="7167">– Eşekoğlueşek! </st><st c="7184">diye bağırır. </st><st c="7198">Bu bağırdığı kişi terzidir. </st><st c="7226">Kendi kendine söylenir durur:  Ulan, seni terzi yapanın... </st><st c="7284">Bir otobüse binişte düğme kopar mı hiç eşekoğlueşek!..</st></p>
			<p><st c="7338">Marangozun kendisine söven adamdan ayrımı şuydu: O kendisine “eşşoğlueşşek”, marangozsa terziye “eşekoğlueşek” diyordu.</st></p>
			<p><st c="7458">Ne yapmalıydı? </st><st c="7474">Söz verdiği zamanda evde olmalıydı. </st><st c="7510">Kopuk düğme kimbilir nereye düşmüştü. </st><st c="7548">Bu durumda damat adayı ister istemez düğmesi kopuk ceketle eşinin evine gitmek zorundaydı. </st><st c="7639">Çiçekçiden yaptırdığı bir demet çiçekle kopuk düğme yerini kapatarak eve girdi. </st><st c="7719">Çiçeği verdikten sonra elini hep göbeğinin üstünde tutuyordu. </st><st c="7781">Evdeki yaşlılar bunu, damat adayının saygısından diye yorumladı. </st><st c="7846">Pek terbiyeli adam diyorlardı.</st></p>
			<p><st c="7876">Hal hatır soruldu. </st><st c="7896">Gelenek olduğu üzere gelin adayı kahveleri getirdi. </st><st c="7948">Damat adayı kahvesini içerken ceketin ikinci düğmesi de, hem de havaya sıçrayarak kopmuştu. </st><st c="8040">Neyse ki damat adayı marangoz, havaya ancak bir karış kadar yükselmişken düğmeyi kaptı. </st><st c="8128">Havada düğmeyi kaparken başkaları gördü mü diye sağa sola bakınırken evin çocuklarının gülüştüğünü duydu. </st><st c="8234">Kıpkırmızı oldu.</st></p>
			<p><st c="8250">– Ulan, bir kahve içimine dayanmaz mı düğme, eşekoğlueşek!.. </st><st c="8312">diye bağırdıysa da içinden bağırdığı için sesi çıkmadığından kimse duymadı.</st></p>
			<p><st c="8387">Öğle yemeği için sofra kurulmuştu. </st><st c="8423">Laf olsun diye tok olduğunu söylediyse de bunu kimse yutmadı ve gelin adayının hünerli bir ev kadını olarak usta aşçılara taş çıkartan ne yemekler yaptığını göstermek için sofraya çağrıldı. </st><st c="8613">Kopuk ceket düğmelerini göstermemek için ceketin iki yanını eliyle tutarak yemek masasına oturdu. </st><st c="8711">Yemek düğünçorbasıyla başlamıştı. </st><st c="8745">Bu çorbayı çok severdi. </st><st c="8769">Keşke hiç sevmeseydi de düğünçorbasıyla şişen midesinin basıncına dayanamayan yelek düğmelerinin biri kopmamış olsaydı. </st><st c="8889">Düğme bir füze gibi havaya fırlamış, sofrada kayık tabağında yatan nar gibi kızarmış hindi dolmasının üstüne düşmüştü. </st></p>
			<p><st c="9008">Çocuklar,</st></p>
			<p><st c="9017">– Düğmeniz amca, düğmeniz! </st><st c="9045">diye bağrışarak çığrışarak hindi dolmasının üstünden kaptıkları düğmeyle oynamaya başlamışlardı.</st></p>
			<p><st c="9141">Evin annesi çocukları azarlayarak düğmeyi almış, yemekten sonra dikmesi için gelin adayı olan kızına vermişti. </st><st c="9253">Marangoz da utançtan yerin dibine girmişti. </st><st c="9297">İçinden, “Hay eşekoğlueşek hay!” diye terziye sövüp duruyordu. </st><st c="9360">Biraz sonra başına gelecek felaketlerden haberi yoktu. </st><st c="9415">Zeytinyağlı yaprak sarmasından atıştırırken yelek düğmelerinden biri daha kopmuştu. </st><st c="9499">Derken... </st><st c="9509">yeleğin öbür düğmeleri... </st><st c="9535">Düğmeler patır patır kopuyor, çocuklar uçuşan düğmeleri havada yakalamak için birbiriyle yarışıyorlardı, yeleğin dördüncü düğmesi de koptuktan sonra, üstünde kopacak başka düğme kalmadığı için marangoz biraz rahatlamıştı ama bu arada pantolon düğmelerini unutmuştu, yemek masasından kalktıktan biraz sonra gelin adayı kahveleri çayları getirmişti. </st><st c="9883">Marangoz çay bardağına uzanmıştı. </st><st c="9917">O güzel yemeklerden karnı şişmiş olan marangoz, yemeğin üstüne çayı da içince pantolon düğmelerinden biri midenin basıncına dayanamayıp kopmuştu. </st><st c="10063">Ne var ki bu kez düğme sessizce kopmuş olduğundan marangozun haberi bile olmamıştı. </st><st c="10147">Damat adayı marangoz, çayın zorlamasıyla pantolon düğmesinin koptuğundan haberi bile olmadığı için ikinci bardak çayı da içmekte bir sakınca görmedi. </st><st c="10297">İkinci bardak çayı içerken, bir başka pantolon düğmesi daha sessizce kopmuştu. </st><st c="10376">Marangoz ikram edilen bir büyük bardak portakal suyunu da içmek zorunda kaldı. </st><st c="10455">Artık bu denli basınca geride kalan hiçbir düğme dayanamazdı. </st><st c="10517">Marangozun haberi bile olmadan pantolon düğmelerinin geriye kalanları da kopmuş ve açılan aralıktan beyaz donu görünüyordu. </st><st c="10641">Bundan haberi bile olmayan marangozun tam karşısına oturan gelin adayı gördüğü manzaradan biraz ürkmüş, biraz şaşırmış durumdaydı.</st></p>
			<p><st c="10771">Marangoz pantolon düğmelerinin de kopmuş olduğunu ancak evden ayrılırken ayrımsadı. </st><st c="10856">Gelin adayının pantolon düğmelerini dikmesi için marangozun pantolonunu çıkarması gerekiyordu. </st></p>
			<p><st c="10951">Çocuklar el çırparak,</st></p>
			<p><st c="10972">– Çıkar, çıkar amca! </st><st c="10994">diye bağrıştılarsa da çok utanan marangoz hiçbir düğmesini diktirmeden, düğmeleri kopuk ceketini, yeleğini, pantolonunu tuta tuta ve terziye eşekoğlueşek diye söve söve evden ayrıldı. </st></p>
			<p><st c="11178">Bu durumda marangozun gelin adayıyla evlenip evlenmediği öykümüzün konusuyla her ne denli ilgili değilse de, meraklıları için söyleyelim; gelin adayı çok beğendiği marangozla evlenmişti.</st></p>
			<p><st c="11364">Dostumun anlatısına öyle dalmışım ki neden sonra,</st></p>
			<p><st c="11414">– İyi ama, dedim, bu eşekoğlueşek öyküsü, bu olayın toplumbilimsel olduğunu kanıtlamıyor ki...</st></p>
			<p><st c="11509">Dostum,</st></p>
			<p><st c="11517">– Acele etme, dedi, öykü bitmedi ki... </st><st c="11557">Damatlık lacivert takım giysiyi diken o usta terzinin evinde, o kış havalar çok soğuk gittiğinden bütün su boruları, su depoları, musluklar patlamıştı. </st><st c="11709">İyi bir su tesisatçısı buldular. </st><st c="11742">Adam titiz bir ustaydı, iki hafta çalışıp bütün patlamış su borularını, bozuk muslukları onardı, yeniledi. </st><st c="11849">İşi bitince de terziye su borularını, muslukları açıp kapayarak denemesini söyledi. </st><st c="11933">Terzi, evinin musluklarını denedi. </st><st c="11968">Musluklarda sızıntı yok. </st><st c="11993">Su tesisatçısına,</st></p>
			<p><st c="12010">– Ellerine sağlık, iyi bir işçilik göstermişsiniz ustacığım... </st><st c="12074">diyerek parasını verdi.</st></p>
			<p><st c="12097">Aradan daha bir ay bile geçmemişti ki, terzi evinde, o yıl üniversiteyi bitiren oğlunu kayırıp iyi bir işe yerleştirsin diye ileri gelen bikaç kişiye ziyafet veriyordu. </st><st c="12267">İleri gelenlerden üç kişi eşleriyle birlikte terzinin evine akşam yemeğine gelmişti. </st><st c="12352">Konuk bayanlardan biri yemekten önce ellerini yıkamak için – belki de başka bişey için – tuvalete girmişti. </st><st c="12460">Pekaz sonra tuvaletten acı feryatlar duyulmaya başladı. </st><st c="12516">Herkes tuvaletin kapısına koştu. </st><st c="12549">Kapı içerden sürgülü olduğu için kapıdakiler içeriye giremedi. </st><st c="12612">Kadının feryadı gittikçe yükseliyordu. </st></p>
			<p><st c="12651">Kadın içerden.</st></p>
			<p><st c="12665">– Musluk kapanmıyor! </st><st c="12687">diye bağırmaktaydı. </st></p>
			<p><st c="12707">Kadının kocası,</st></p>
			<p><st c="12722">– Musluğu bırak, sen dışarı çık! </st><st c="12756">diye akıl verdi. </st></p>
			<p><st c="12773">Kadın,</st></p>
			<p><st c="12779">– Nasıl bırakayım, sırılsıklam oldum! </st><st c="12818">diye feryat etti. </st></p>
			<p><st c="12836">Bir başka ileri gelen,</st></p>
			<p><st c="12858">– Vana, vana! </st><st c="12873">Vanayı kapatın! </st><st c="12889">diye akıl verdi.</st></p>
			<p><st c="12905">Ev sahibi terzi, banyodaki kadına vananın nerde olduğunu anlattı. </st><st c="12972">Kadın vanayı bulamadı. </st><st c="12995">Bu kez kadın, kocasına,</st></p>
			<p><st c="13018">– Kapıyı açayım ama senden başkası içeri girmesin! </st><st c="13070">dedi.</st></p>
			<p><st c="13075">Adam içeri girdi. </st><st c="13094">Vanayı buldu. </st><st c="13108">Ah, keşke bulmasaydı. </st><st c="13130">Çok sıkışmış olan vanayı çevirince su boruları ve musluklar kapanacağına, tersine hepsi birden açıldı. </st><st c="13233">Evi su bastı. </st><st c="13247">Dördüncü kattaydılar. </st><st c="13269">Alt katlardan tavana vurmaya başladılar, telefon ettiler, kapıya geldiler. </st><st c="13344">Apartman suya boğuldu. </st><st c="13367">Bikaç saat sonra yetişen itfaiyenin yardımıyla bu felaketten kurtuldular. </st><st c="13441">İtfaiye de ertesi sabaha dek suyu kesemediyse de, evi basan suyu hortumla caddeye akıttı. </st><st c="13531">Hiç kuşkusuz konuklar ziyafet yemeklerini yiyemeden sırılsıklam, söylene söylene evlerine döndüler. </st><st c="13631">Terzi de durmadan su borularını ve muslukları onaran sucuya sövüyordu. </st><st c="13702">Ancak öbürleri gibi, eşşoğlueşşek yada eşekoğlueşek demiyor, eşşöölüeşşek diyordu. </st><st c="13785">Herkesin eşşoğlusu başkaydı.</st></p>
			<p><st c="13813">– Ulan, daha onaralı bir ay bile olmadı, eşşöölüeşek... </st></p>
			<p><st c="13870">Gelelim su tesisatçısına... </st><st c="13898">Bir yapı kooperatifine ortak oldu. </st></p>
			<p><st c="13933">Öykünün burasında,</st></p>
			<p><st c="13951">– Anladım, anladım, dedim, kooperatife ortak olalı yirmi yılı geçti, hâlâ eşşoğlu müteahhit...</st></p>
			<p><st c="14046">Dostum,</st></p>
			<p><st c="14054">– Öyle olsa yine iyi, dedi, kooperatif evleri sekiz yılda tamamlandı, ama dokuzuncu yılda çöküp yıkıldı. </st><st c="14160">Çünkü eşşoğ...</st></p>
			<p><st c="14174">– Dava açtılar mı?</st></p>
			<p><st c="14193">– Açamadılar. </st><st c="14208">Çünkü adliyede bir memur... </st><st c="14236">Adliyeyi yakmışlardı...</st></p>
			<p><st c="14259">– Vay eşşoğlueşekler...</st></p>
			<p><st c="14283">– Sonra hastalandı. </st><st c="14304">Hekim yanlış teşhis koymuş... </st></p>
			<p><st c="14334">Dostuma,</st></p>
			<p><st c="14342">– Şimdi anladım, dedim, bu öykü böyle sürüyor.</st></p>
			<p><st c="14389">– Hayır, sürmüyor, dedi. </st><st c="14415">Sürmesine sürüyor ama bir yere kadar. </st><st c="14453">Çünkü o bir yerden sonrakine eşşoğlueşek diyemiyorsunuz.</st></p>
			<p><st c="14509">– Niçin denilmiyor?</st></p>
			<p><st c="14529">– Çünkü, öyle bir yere gelmiş ki, cezai ehliyeti yok herifin, işadamına, tüccara, bankacıya, politikacıya, hekime, mühendise, memura... </st><st c="14666">hepimiz birbirimize eşekoğlueşek diyebiliriz de cezai ehliyeti olmayan bir yere yükseldiği için ona diyemeyiz.</st></p>
			<p><st c="14776">– Şimdi anladım, zavallı eşeğin adını kullanarak birbirimize sövmemizin niçin toplumbilimsel bir vaka olduğunu...</st></p>
			<p><st c="14890">Ankara, 11 Haziran 1981</st></p>
			<p><em><st c="14914">Bu öykü Kasım 1992’de yapılan 11. </st><st c="14949">basıma eklenmiştir.</st></em></p>
   </section>
 <div id="charCountTotal" value="14968"></div></body>
</html>
