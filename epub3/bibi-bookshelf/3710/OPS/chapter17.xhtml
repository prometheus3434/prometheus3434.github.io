<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İT KUYRUĞU</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter17">
		 <section>
			<h1 id="head-17"><st c="0">Maamafih</st></h1>
			<p><span><st c="9">Y</st></span><st c="11">eni müdür imlaya titiz, gramere düşkün olmasa şeker gibi adamdı. </st><st c="76">İmza edilecek evrakta küçücük bir imla yanlışı görse küplere binerdi.</st></p>
			<p><st c="145">Bütçe açığını kapamak için memurlara entipüften bahanelerle yol verildiği günlerdeydik. </st><st c="234">İmla yanlışları bile memuru işinden çıkarmak için bahane oluyordu. </st><st c="301">Bir daktilo yanlışı yüzünden iki ücretli memur işinden olmuştu. </st><st c="365">Yazıyı kâğıdın iki santim içinden yazmadığı için evrakta dosya payı bırakmadı diye kâtibe yol verildi. </st><st c="468">Memurlar ceplerinde gramer kitapları, cep sözlükleri taşımak zorunda kaldılar.</st></p>
			<p><st c="546">Müdüre evrakı imzalatmak saati gelince hepsini bir korkudur alırdı.</st></p>
			<p><st c="614">Şef,</st></p>
			<p><st c="619">– Kuzum Siyami Bey, bu akşam imzaya sen çık! </st><st c="665">dedi.</st></p>
			<p><st c="670">Siyami Bey imza defterini aldı. </st><st c="703">Evrakta gözden kaçmış bir imla yanlışı bulunmasın diye dikkatle okumaya başladı. </st><st c="784">Yazının biyerinde, rengi kül gibi,</st></p>
			<p><st c="818">– Bendenizi... </st><st c="834">Beyefendi... </st><st c="847">Bu akşam af buyurunuz, diye kekeledi.</st></p>
			<p><st c="884">Müdürden papara yemekten ödü kopan şef,</st></p>
			<p><st c="924">– Siyami Bey, siz gideceksiniz! </st><st c="957">diye diretti. </st></p>
			<p><st c="971">Siyami Bey,</st></p>
			<p><st c="982">– Hayatımda bitecrübe sabittir beyefendiciğim, diye hikâyesini anlatmaya başladı :</st></p>
			<p><st c="1065">Evet, bu uğursuz kelime yüzünden bütün istikbalim mahvoldu... </st><st c="1128">Müdüre imzaya gidecek evrakın birinde yine o kelime var.</st></p>
			<p><st c="1184">Mutlaka başıma bir iş gelecek... </st><st c="1218">Mektebi iptidaiyede, şimdi ne diyorlar... </st><st c="1260">ilkokulda, Sezai Efendi namında sarıklı bir hocamız vardı. </st><st c="1319">Mezuniyet imtihanında... </st><st c="1344">Bugünkü gibi aklımdadır, bendeniz karatahtanın başındayım. </st><st c="1403">Sezai Efendi söylüyor, ben yazıyordum: “Kudema her ne kadar men cerreb-el-mücerreb buyurmuşlarsa da maamafıh...”</st></p>
			<p><st c="1515">Sezai Efendi birden öyle bağırdı ki, korkumdan elimdeki tebeşiri düşürdüm. </st><st c="1591">O zaman beyefendiciğim, malum ; eski Türkçe zamanı... </st><st c="1645">Hergün yeni imla kaideleri çıkıyordu. </st><st c="1683">Bir huruf-u mukattaa usulü çıkmıştı. </st><st c="1720">Arkasından huruf-u munfasıla... </st><st c="1752">Yazı kolay okunsun diye herkes bir yol tutturmuştu.</st></p>
			<p><st c="1803">Bendeniz “maamafih” kelimesini, hocaya bilgimi göstermek için, en yeni imla kaidelerinden birine göre yazmıştım. </st><st c="1917">Sezai Efendi, “Ben seni imlaya getiririm!” diye bastı sıfırı, sınıfta kaldım.</st></p>
			<p><st c="1994">Ertesi sene dil inkılabı olduydu hani... </st><st c="2036">Başınızı ağrıtmayayım. </st><st c="2059">Bir muallimimiz vardı, öldüyse Allah rahmet eylesin, sağsa kulakları çınlasın... </st><st c="2140">O da imtihanda “maamafih”li bir cümle sormasın mı?.. </st><st c="2193">“Maamafih” diye yazdım. </st><st c="2217">Kazım Bey, “Öyle yazılmaz!” dedi. </st><st c="2251">Tebeşiri elimden alıp yazdı : “Mâmâfi”. </st><st c="2291">O sene de ikmale kaldım.</st></p>
			<p><st c="2315">Bu mendebur kelimeye bikez de ortaokulda takıldım. </st><st c="2367">Gülmeyin beyefendi, siz alay ediyorsunuz ama, şu nimete kör bakayım ki yalanım yok. </st><st c="2451">Ben “Maa-mafih” diye yazınca Türkçe hocası, “Tek kelimedir, ayrı ayrı değil, bitişik yazılır,” dedi. </st><st c="2552">Kendisi şöyle yazdı : “Maamafih”. </st><st c="2586">İmla sözlüğü diyecek oldum, “Milli Eğitim Bakanlığı yeni değiştirdi,” dedi.</st></p>
			<p><st c="2661">Geçmiş gün, vallahi unuttum, lisenin birinde mi, ikisinde mi, edebiyat öğretmeni bigün derse kaldırdı. </st><st c="2765">Yine bu uğursuz kelime gelmesin mi! </st><st c="2801">Ben son değişikliğe uygun olarak, tek kelime ile yazdım. </st><st c="2858">Edebiyatçı küplere bindi, “Hani tire? </st><st c="2896">Hani tire?” diye bağırıyordu. </st><st c="2926">Meğer “maa” ile “mafih” arasına bir çizgi koymak lazımmış. </st><st c="2985">Ben yine eski bilgimi söyleyecek oldum, büsbütün kızdı : “Dil Kurumunun genelgesine göre tire koymak lazım!” dedi.</st></p>
			<p><st c="3099">Bakalorya imtihanına girdim. </st><st c="3129">Gülmeyin, gülmeyin, şuradan şuraya sağ çıkmaya kısmet olmasın ki olduğu gibi anlatıyorum, yine karşıma çıktı o mendebur kelime. </st><st c="3257">Ben daha yazmadan başladım: “Efendim, bu kelime eskiden, ‘maamâfih’, diye yazılırdı. </st><st c="3342">Sonra Maarif Vekâletinden yeni imla için tamim geldi, ‘mâmâfih’ oldu. </st><st c="3412">Milli Eğitim Bakanlığı bu kaideyi değiştirince yine eskisi gibi yazıldı. </st><st c="3485">Dil Kurumu yeni imla kaidelerini bildirdi. </st><st c="3528">Tek ve bitişik yazıldı. </st><st c="3552">En son İmla Sözlüğüne göre, ikiye bölündü, arasına yine tire kondu.”</st></p>
			<p><st c="3620">Edebiyat öğretmeni,</st></p>
			<p><st c="3640">– Daha anadilini bilmiyor, bir de kalkmış Türk edebiyatını öğrenecek! </st><st c="3711">diye benimle alay etti.</st></p>
			<p><st c="3734">Sonra yine sordu:</st></p>
			<p><st c="3752">– Söyle bakayım, maamafih kaç kelime? </st></p>
			<p><st c="3791">– Bir.</st></p>
			<p><st c="3797">– Bir kelimeymiş!</st></p>
			<p><st c="3815">– İki, efendim.</st></p>
			<p><st c="3831">– İki kelime, öyle mi?</st></p>
			<p><st c="3854">– Üç efendim.</st></p>
			<p><st c="3868">– Hele şükür, tabii üç kelime, işte böyle yazılır: Maama-fih. </st><st c="3931">Sınıfta kal da aklın başına gelsin!</st></p>
			<p><st c="3966">Bendeniz, hâşâ minelhuzur, bu cenabet kelime yüzünden liseyi bitiremedim. </st><st c="4041">İşte onun için beyefendiciğim... </st><st c="4074">Yoksa, vallahi başka bişey değil! </st><st c="4108">Ne olur, beni affedin, içime doğdu, başıma yine bir iş gelecek. </st><st c="4172">İsterseniz, yani zatıâliniz tensip buyurursanız, maamafih yerine başka bir kelime bulalım.</st></p>
			<p><st c="4262">Siyami Bey lafını tamamlayamadan müdür haber yolladı : “Bir sizin şube kaldı, Müdür Bey imzaya bekliyor!”</st></p>
			<p><st c="4368">Siyami Bey istemeye istemeye imza defterini koltuğunun altına sıkıştırdı. </st><st c="4443">Birdenbire, o sabah durmadan sol gözünün seğirdiğini hatırladı. </st><st c="4507">Beti benzi kül gibi, müdürün odasına girdi. </st><st c="4551">İki üç dakika sonra, dışarıya, iki adamın birbirine karışmış sesleri geliyordu: “Ma... </st><st c="4638">maa... </st><st c="4645">Beyefendi... </st><st c="4658">bendeniz, fih... </st><st c="4675">Maa’nın manası... </st><st c="4693">Zatı Devletleri... </st><st c="4712">Maama, ma, ma... </st><st c="4729">fi... </st><st c="4735">Esasen fih... </st><st c="4749">Mühfih... </st><st c="4759">Defol!”</st></p>
			<p><st c="4766">İçerde müdürle Siyami Bey arasında geçen asıl konuşma şöyle olmuştu:</st></p>
			<p><st c="4835">Müdür kâğıdın üstünde bir yeri parmağıyla işaret ederek sordu:</st></p>
			<p><st c="4898">– Bu ne, bu?</st></p>
			<p><st c="4911">– Hangisi efendim?</st></p>
			<p><st c="4930">– İşte bu!</st></p>
			<p><st c="4941">– O mu, yani şu... </st><st c="4961">Bu kelime değil mi? </st><st c="4981">O efendim, maamafih...</st></p>
			<p><st c="5003">– Ne demek?..</st></p>
			<p><st c="5017">– Maamafih mi efendim? </st><st c="5041">Yani... </st><st c="5049">Demek ki... </st><st c="5061">Maamafih demek, maamafih demek.</st></p>
			<p><st c="5092">– Türkçesi ne?</st></p>
			<p><st c="5107">Siyami Bey şapa oturmuştu. </st><st c="5135">Tüh Allah cezasını versin. </st><st c="5162">Günde bikaç kez kullandığı, hergün enaz beş-on kez de duyduğu, üstelik hayatına bu kadar da girmiş olan kelimenin anlamını bilmiyordu. </st></p>
			<p><st c="5297">İşte o zaman Müdür Bey,</st></p>
			<p><st c="5320">– Defol! </st><st c="5330">diye bağırmıştı...</st></p>
			<p><st c="5348">Siyami Bey, olanı biteni arkadaşlarına anlattığı zaman yüzüne karşı acır gibi oldular. </st><st c="5436">Ama arkasından şöyle konuştular:</st></p>
			<p><st c="5468">– Yahu, herif bunca yıllık memur, daha maamafihin anlamını bile bilmiyor,</st></p>
			<p><st c="5542">– Vallahi ben müdürün yerinde olsam... </st><st c="5582">Yine iyi adam...</st></p>
			<p><st c="5598">– İnsan, maamafihin ne olduğunu bilmez mi? </st><st c="5642">Ayıp!..</st></p>
			<p><st c="5649">O gece bütün memurlar “maamafih” kelimesinin anlamını düşündüler. </st><st c="5716">Hatta müdürün buyüzden uykusu bile kaçtı. </st><st c="5758">Kendi kendine söyleniyordu:</st></p>
			<p><st c="5785">– “Maa” demek, ile, beraber demek. </st><st c="5821">Mesela “maa aile” ailesi ile... </st><st c="5853">O halde “maa mafih” demek “mafih” ile beraber demek... </st><st c="5908">İyi ama ya bu mafih ne demek?..</st></p>
			<p><st c="5939">Olanlar Siyami Beye oldu, korktuğu başına geldi. </st><st c="5989">Zaten ücretli bir küçük memur olduğu için, yetersiz görülerek işine son verildi.</st><a epub:type="noteref" href="#s1"><st c="6069">*</st></a></p>
			
    </section>
		 	<aside epub:type="footnote" id="s1"><st c="6071">Yıl 2009. </st><st c="6081">Yazım kılavuzlarında şimdilik “mamafih”te karar kılınmış görünüyor! </st><st c="6149">– y.n.</st></aside>

 <div id="charCountTotal" value="6155"></div></body>
</html>
