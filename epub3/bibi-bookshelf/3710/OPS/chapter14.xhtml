<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İT KUYRUĞU</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter14">
		 <section>
			<h1 id="head-14"><st c="0">Hassas Barometre</st></h1>
			<p><span><st c="17">B</st></span><st c="19">ir dostum var, ama sapına kadar dost. </st></p>
			<p><st c="57">Bigün idarehanede, acaba neler yumurtlayayım diye saçlarımı karıştırıp düşünürken içeri bir adam girdi. </st><st c="161">Alnımdan öptü.</st></p>
			<p><st c="175">– Üstat, sen bir kahramansın! </st><st c="206">diye bağırdı.</st></p>
			<p><st c="219">Hani ben de kahramanlığı, üstatlığı öylesine kabullenmiştim ki, adamın bu iltifatına metelik bile vermedim. </st></p>
			<p><st c="328">O devam etti:</st></p>
			<p><st c="341">– Senin gibi bir yazar! </st><st c="366">Kaleminden kan damlıyor!..</st></p>
			<p><st c="392">Ben o zaman kan damlayan kalemim yüzünden günün birinde içimin kan ağlayacağını aklıma bile getirmeden onu dinliyordum.</st></p>
			<p><st c="512">– Vur bu heriflere, vur! </st><st c="538">diye heyecanla bağırıyordu. </st><st c="566">Böylelerinin hakkından ancak senin kalemin gelir. </st><st c="616">Daha şiddetli yaz! </st><st c="635">Daha cesur ol...</st></p>
			<p><st c="651">İşte bu adamla dostluğumuz böyle başlamıştı. </st><st c="697">Eh ne de olsa, insanız... </st><st c="723">O sıra benim de insanlığım tuttu. </st><st c="757">Bu dostumun laflarından aldığım kuvvetle kaleme sarıldım. </st><st c="815">Ertesi günü savcılıkta ifadeye çağrıldığımı, bugünkü gibi hatırlıyorum; savcılıktan dönerken bir gün önce bana nasihat veren dostumu gördüm. </st><st c="956">O beni görmemişti. </st><st c="975">İki arkadaşına benim için şöyle anlatıyordu:</st></p>
			<p><st c="1019">– Bu kadarı da yazılır mı canım! </st><st c="1053">Bu kadarı hainlik! </st><st c="1072">Bu adamlar da gâvur değiller a...</st></p>
			<p><st c="1105">Aradan epiy zaman geçti. </st><st c="1131">Bigün dostum çıkageldi. </st></p>
			<p><st c="1155">Eskisinden daha büyük bir coşkunlukla boynuma sarılıp,</st></p>
			<p><st c="1209">– Neydi o, gazetedeki dünkü fıkran!.. </st><st c="1248">Bir şaheser. </st><st c="1261">Allah kalemine kuvvet versin. </st><st c="1291">Memleketi siz kurtaracaksınız. </st><st c="1322">Yaz yazabildiğin kadar... </st><st c="1348">dedi.</st></p>
			<p><st c="1353">Mademki memleket benim fıkralarımla kurtulacakmış, pilavdan dönenin kaşığı kırılsın dedim, veryansın ettim. </st><st c="1462">Bu sefer iki polisin arasında sorguya götürüldüm. </st><st c="1512">Sorgudan çıkınca dostumun benden yana şöyle konuştuğunu söylediler:</st></p>
			<p><st c="1579">– Canım, efendim, ona mı kaldı memleketi düzeltmek? </st><st c="1632">O kim, bu işlerle uğraşmak kim? </st><st c="1664">Herkes haddini bilmeli. </st><st c="1688">Kimse çizmeden yukarı çıkmamalı. </st><st c="1721">Adamı işte böyle sorguya da çekerler, falakaya da...</st></p>
			<p><st c="1773">Bu sefer de paçamı kurtarmıştım. </st><st c="1807">Artık, sütten ağzı yanan adamın ihtiyatkârlığı ile havadan sudan, hatta suya sabuna dokunur korkusu ile yalnız havadan yazılar yazıyordum. </st><st c="1946">Değerli dostum yine benden eleştirileri esirgemiyordu. </st></p>
			<p><st c="2001">Arkamdan herkese şöyle diyordu:</st></p>
			<p><st c="2032">– Ne olacak, biz böylelerini çok gördük. </st><st c="2074">Bir atımlık barutu vardı, tükendi. </st><st c="2109">Bunlar bir parlayıp sönerler. </st><st c="2139">Baksanıza... </st><st c="2152">İki defa sorguya gitti diye, şimdi, ne havadan sudan yazılar yazıyor...</st></p>
			<p><st c="2223">Dostumun bu eleştirilerini duyunca ona yerden göğe kadar hak verdim. </st><st c="2293">Ben böyle düşünürken o çıka geldi:</st></p>
			<p><st c="2327">– Bu herifler, böyle ince espriden anlamazlar, dayan be kardeşim, dayan, arkanda biz varız!</st></p>
			<p><st c="2419">Teşekkür ederim. </st><st c="2437">Mademki arkamız kuvvetli, biz de dayanırız. </st><st c="2481">Ertesi gün de emniyet müdürlüğünün kapısına dayandım. </st><st c="2535">Serbest bırakıldığım gün, yolda değerli dostuma rastladım. </st><st c="2594">Ona doğru kollarımı açarak koştum. </st><st c="2629">Tam ona sarılacakken, birden yana çekildi. </st><st c="2672">Ben aldığım ilk hızla bir dükkân kepengini kucaklayıverdim. </st><st c="2732">Bu hengâmede dostumu kaybetmiştim. </st><st c="2767">Ne olursa olsun, artık biraz hafif yazmalıydım. </st><st c="2815">Ve öyle de yaptım. </st></p>
			<p><st c="2834">Bu sefer de dostum,</st></p>
			<p><st c="2853">– Ne olacak, zaten önünde sonunda böyle yapacağı belliydi. </st><st c="2913">Onu da satın aldılar, demiş.</st></p>
			<p><st c="2941">Doğrusu, bu dostu gücendirmek bana yakışmazdı. </st><st c="2989">“Ya Allah!” deyip kaleme sarıldım... </st><st c="3026">İkinci sarılışta çalyaka ettiler: Polis, savcı filan... </st><st c="3082">Gazeteden de çıkardılar.</st></p>
			<p><st c="3106">Bisüre iş bulamadım. </st><st c="3128">Sokaklarda dolaşmaya başladım. </st><st c="3159">Her nasılsa yine bir işe sarıldık. </st><st c="3194">Durumum düzelir gibi oldu. </st><st c="3221">Değerli dostum da gözüktü.</st></p>
			<p><st c="3247">– Sen ne enerjik, sen ne müthiş adamsın!.. </st><st c="3291">diyordu. </st><st c="3300">Senin gibi mücadeleci... </st><st c="3325">Sen azizim, yoktan var edersin. </st><st c="3357">Dostum ayrılırken, azizim, dedi, bugünlerde durumum bozuk. </st><st c="3416">Bana yüz lira verebilir misin? </st><st c="3447">Dostuma daha fazla yardımda bulunamamaktan duyduğum üzüntüyü anlatarak, istediğini verdim... </st><st c="3540">Korkma, çekinme, bu dava millet davasıdır! </st><st c="3583">dedi. </st></p>
			<p><st c="3589">Ben de onun dediğini yaptım. </st><st c="3618">Ve deliğe tıktılar. </st></p>
			<p><st c="3638">Ziyaretime gelen bir arkadaşım yolda dostumu gördüğünü söyledi, benim için diyormuş ki:</st></p>
			<p><st c="3725">– Efendim, biz dedik; dedik ama anlatamadık. </st><st c="3771">Herşeyin bir sırası var. </st><st c="3796">Herşey yazılır, yazılır ama, yordamınca yazılır. </st><st c="3845">Sonunda, eloğlu kulağından tutunca işte böyle deliğe tıkar...</st></p>
			<p><st c="3906">Bence gerçek dost, işte böyle sözünü esirgemeden söyleyendir. </st><st c="3969">Hapisten çıktım, bir hayli sürttükten sonra tekrar tezgâhı kurdum. </st><st c="4036">Kaleme, “Yürü ya mübarek!” dedim. </st><st c="4070">Mübarek de yürüdü mü yürür hani... </st><st c="4105">Hem yürür, hem de yürütür. </st><st c="4132">Dostum, eksik olmasın, böyle bir zamanda yine beni hatırlayıp geldi:</st></p>
			<p><st c="4200">– Aşkolsun azizim, aşkolsun!.. </st><st c="4232">İmkânı yok bu işi senden başkası yapamazdı. </st><st c="4276">Yaz kardeşim yaz, yaz anam babam yaz! </st><st c="4314">Yaz gözünü seveyim yaz!.. </st><st c="4340">Millet senin yazılarınla içini döküp rahatlıyor.</st></p>
			<p><st c="4388">İki elini havaya kaldırıp odadakilere bar bar bağırıyordu:</st></p>
			<p><st c="4447">– Deha efendim, deha... </st></p>
			<p><st c="4472">Ayrılırken,</st></p>
			<p><st c="4483">– Durumum kötü, diye başladı, sıkıntıda olduğunu anlattı... </st></p>
			<p><st c="4544">Elimi cebime attım,</st></p>
			<p><st c="4563">– Kusura bakma dostum, dedim, ikiyüz liram var, seninle paylaşalım.</st></p>
			<p><st c="4631">Gücenir gibi oldu.</st></p>
			<p><st c="4650">– Canım etme işte, dedi. </st><st c="4676">Allah versin, kazanıyorsun. </st><st c="4704">Benim biraz fazla paraya ihtiyacım var.</st></p>
			<p><st c="4743">– Yüzelli yeter mi?</st></p>
			<p><st c="4763">– Hepsini ver, hepsini...</st></p>
			<p><st c="4789">– Peki vereyim, ama... </st><st c="4813">On lirası bende kalsın.</st></p>
			<p><st c="4836">– Ver canım ver.</st></p>
			<p><st c="4853">– Vallahi başka param yok, hiç olmazsa beş lirası bende kalsın.</st></p>
			<p><st c="4917">– Canım olur mu! </st><st c="4935">İhtiyacım var diyorum.</st></p>
			<p><st c="4957">– İyi ya al, ama ikibuçuğunu bırak da akşama yemek yiyeyim.</st></p>
			<p><st c="5017">– Yahu, bu kadar para kazanıyorsun.</st></p>
			<p><st c="5053">– Doğru, doğru ama, şimdi yok işte. </st><st c="5090">Peki, mademki sana lazım, al. </st><st c="5120">Yalnız içinden bir cıgara parası alayım hiç olmazsa...</st></p>
			<p><st c="5174">Dostum dışarı çıkınca, yaptığım cimrilikten utandım. </st><st c="5228">Sanki ne diye ona daha fazla yardım edemiyordum? </st><st c="5277">Ben bunları düşünürken dostum tekrar içeri girdi, hiddetle,</st></p>
			<p><st c="5336">– Yahu, dedi, paradan yüzseksenikibuçuk kuruş eksik. </st></p>
			<p><st c="5390">Yüzüme ateş bastı.</st></p>
			<p><st c="5408">– Vallahi ben almadım, dedim. </st></p>
			<p><st c="5439">O haklı bir hiddetle,</st></p>
			<p><st c="5460">– Tamamla üstünü! </st><st c="5479">diye bağırdı.</st></p>
			<p><st c="5492">Birisinden borç alarak tamamladım... </st><st c="5530">Dostum ayrılırken, yine öğütlerini unutmadı:</st></p>
			<p><st c="5574">– Kalemini sivrilt ve bir hançer gibi bu heriflerin gözüne sok!</st></p>
			<p><st c="5638">Kalem fazla sivrilmiş olacak, gazeteyi kapadılar, beni de deliğe tıktılar. </st><st c="5714">Ben delikteyken dostum öğütlerini birer mesaj halinde ağızdan ağıza bana ulaştırıyordu.</st></p>
			<p><st c="5801">– Oh olmuş kerataya, diyordu, ne varmış işi o kadar azıtacak? </st><st c="5864">Ulan köftehor, sen bir kıtıpiyos yazarsın, bir kere karşındakilere baksana... </st><st c="5942">Ne oluyorsun? </st><st c="5956">Böyle zamanlarda üç kere yutkunmadan laf edilir mi? </st><st c="6008">Boğaz bile dokuz boğum. </st><st c="6032">Bir kerede söyleyeceğin lafı dört beş kerede söyle... </st><st c="6086">Ne şiş yansın, ne kebap... </st><st c="6113">Çeksin kerata, çeksin de aklı başına gelsin!..</st></p>
			<p><st c="6159">Dostumun hakkı vardı. </st><st c="6182">Çekmeliydim ve çektim. </st><st c="6205">Cezaevinden çıktığım zaman artık çekecek halim kalmamıştı. </st><st c="6264">Doğruca dostumun evine gittim.</st></p>
			<p><st c="6294">– Birader, dedi, öyle de ters zamanda geldin ki!.. </st><st c="6346">Kolundaki saate baktı, birisine randevum var, şimdi çıkıyordum... </st><st c="6412">dedi. </st></p>
			<p><st c="6418">Birlikte çıktık evinden.</st></p>
			<p><st c="6442">– Ne yana gideceksin? </st><st c="6465">diye sordu.</st></p>
			<p><st c="6476">– Bilmem... </st><st c="6489">Ne yana olursa olsun, dedim. </st></p>
			<p><st c="6518">Dostum kızdı:</st></p>
			<p><st c="6531">– Ne kararsız adamsın sen, ne yana gideceksen kararlaştır.</st></p>
			<p><st c="6590">– Vallahi, bilmiyorum ama, şu yana gitsem olur, diye soldaki sokağı gösterdim.</st></p>
			<p><st c="6669">– Eh öyle ise, burada ayrılıyoruz, seni yolundan alıkoymayayım, ben buradan gidiyorum, diye ters yanı gösterdi.</st></p>
			<p><st c="6781">Bir hayli sürttüm. </st><st c="6801">Bikaç kez daha dostuma gittim. </st><st c="6832">Zavallı çok meşguldü. </st><st c="6854">Çok zaman evde bulunmuyor, bulunsa da, benimle konuşmaya vakti olmuyordu. </st><st c="6928">Bigün kendisinden pekaz borç para isteyecektim ama, bitürlü karar veremiyordum. </st><st c="7008">Belki de, aklına önceleri ona verdiğim paralar gelebilirdi. </st><st c="7068">Bikaç kez yutkundum. </st><st c="7089">Tam, “Sen yabancım değilsin. </st><st c="7118">İki gündür ağzıma bir lokma ekmek koymadım,” diyecektim ki, o yerinden kalktı, büfeden bir bardak misket şarabı doldurup,</st></p>
			<p><st c="7239">– Bahse girerim ki sen hayatında böyle şarap içmemişsindir, diye şarap bardağını uzattı. </st><st c="7329">Aç karnına şarabı dikince gözlerim yuvalarından fırladı. </st><st c="7386">Dostum anlatıyordu: Bilsen, bugünlerde ne kadar sıkıntıdayım. </st><st c="7448">Şimdiye kadar büfemde içki çeşidinin bozulduğu yoktu. </st><st c="7502">Geçen akşam bir karı tavladım. </st><st c="7533">Bu akşam gelecek, gelecek ama bende para yok. </st><st c="7579">İyi bir ziyafet hazırlayamadım. </st><st c="7611">Eğer paran varsa...</st></p>
			<p><st c="7630">– Vallahi on param yok, dedim.</st></p>
			<p><st c="7661">– Zaten sen hep böylesindir. </st><st c="7691">Kırk yılın başı ne zaman para istesem, hep böyle söylersin. </st><st c="7751">Acaba ne yapmalıydım? </st><st c="7773">Dar zamanında insan bir dostuna yardım edemezse... </st><st c="7824">Dostum, biyerden bul, deyince aklıma bir çare geldi, yerimden fırladım. </st></p>
			<p><st c="7896">Nasılsa saatimi satmamıştım. </st><st c="7925">Ucuz pahalı demeden saati sattım. </st><st c="7959">Para pekazdı ama, yine de belki dostumun işine yarardı. </st></p>
			<p><st c="8015">Kapıda beni karşılayan dostum,</st></p>
			<p><st c="8045">– Oh, oh, dedi, içeri girmeden, şuradan jambon, gravyer, biftek, midye dolması, iki şişe de şarap al!</st></p>
			<p><st c="8147">Koşa koşa dediklerini alıp geldim. </st><st c="8183">Açlıktan artık ayakta duracak takatım kalmamıştı. </st><st c="8233">Dostum, ısmarladıklarını kapıda elimden aldı. </st><st c="8279">Sonra teker teker hesaplarını yaptı. </st><st c="8316">Saatimi kaça sattığımı öğrenince.</st></p>
			<p><st c="8349">– Üste, daha beş lira kalması gerekir, nerede? </st></p>
			<p><st c="8397">Paranın üstünü verdim.</st></p>
			<p><st c="8419">– Kadın geldi, içerde, dedi, başka arkadaşlar da var. </st><st c="8474">Şimdi sen böyle içeri girersen...</st></p>
			<p><st c="8507">– Doğru, üstüm başım...</st></p>
			<p><st c="8531">– Hem üstün başın, hem de malum ya, şimdi zamanın hali...</st></p>
			<p><st c="8589">– Evet, evet, dedim ve ayrıldım.</st></p>
			<p><st c="8622">Bisüre daha sürttükten sonra, tekrar tezgâhı kurmayı başardım. </st><st c="8686">Gazetemin ilk sayısı çıkar çıkmaz değerli dostum da gelip hatırımı sormak nezaketini gösterdi.</st></p>
			<p><st c="8780">– Bu sefer ispat ettin ki, dedi, sen bu işin ehlisin. </st><st c="8835">Sendeki bitmek tükenmek bilmeyen enerji, sendeki bu kalem, sendeki bu ateş... </st><st c="8913">Sendeki bu...</st></p>
			<p><st c="8926">Uzun bir konferanstan sonra, ayakkabılarını burnuma doğru uzattı:</st></p>
			<p><st c="8992">– Görüyorsun ya ayakkabılarımı, bunlarla gezilir mi?</st></p>
			<p><st c="9045">– Sıkıyor mu? </st><st c="9060">diye sordum.</st></p>
			<p><st c="9072">– Görmüyor musun yahu, giyilecek hali mi kalmış!</st></p>
			<p><st c="9121">Kendi ayakkabılarımı görmesin diye ayaklarımı sandalyenin altına çektim.</st></p>
			<p><st c="9194">– Bir ayakkabı lazım, artık sen...</st></p>
			<p><st c="9229">– Bikaç gün müsaadeni rica ederim. </st><st c="9265">Henüz işe başlayalı...</st></p>
			<p><st c="9287">– Git biyerden bul! </st><st c="9308">Nasıl gezeyim böyle?</st></p>
			<p><st c="9328">Bir tanıdıktan bulduğum otuzbeş lirayı verince,</st></p>
			<p><st c="9376">– Neden sen böyle pintisin, cimrisin, bu paraları mezara mı götüreceksin? </st><st c="9451">dedi.</st></p>
			<p><st c="9456">Bir arkadaştan daha borç alıp altmışı tamamladım. </st><st c="9507">Dostum ayrılırken sırtımı sıvazlayarak, bir sır fısıldar gibi,</st></p>
			<p><st c="9569">– Ben seni severim, dedi, benim özüm sözüm birdir. </st><st c="9621">Sen azizim... </st><st c="9635">Öyle yazmalısın ki, her kelimen yıldırım gibi bu heriflerin beynine inmelidir.</st></p>
			<p><st c="9713">Yıldırım onların da, benim de başıma indi. </st><st c="9757">Artık, oldu olacak. </st><st c="9777">Umacılaşan ünlü yazarı, daha uzaktan görenler çil yavrusu gibi dağılıyorlar. </st><st c="9854">Dostum şimdi de şöyle söylüyormuş:</st></p>
			<p><st c="9888">– Biz ona vaktiyle dedik, dedik ama anlatamadık, o bildiğini okudu. </st><st c="9957">Dik kafalılık etti. </st><st c="9977">Burnunun dikine gitti. </st><st c="10000">Hem yazdıkları da bişey olsa bari. </st><st c="10035">Yazdıklarının hiçbir sanat değeri yok. </st><st c="10074">Düpedüz küfür ediyor. </st><st c="10096">Üstelik arkadaşı, dostu diye şunun bunun da başını belaya sokuyor. </st><st c="10163">Kendine hayrı olmayan herifin, hiç millete hayrı dokunur mu?</st></p>
			<p><st c="10223">Hatta benim yazılarım yüzünden memlekete hürriyet, demokrasi bile gelemiyormuş. </st><st c="10304">Başımızdakiler, tam biraz hürriyet verecekleri sırada ben yırtık dondan (tabir onundur) çıkar gibi ortaya çıkıp ortalığı allak bullak edince, hürriyet vermekten, demokrasiyi getirmekten vazgeçiyorlarmış. </st><st c="10508">Hep o anti-demokratik kanunlar var ya, beni susturmak içinmiş... </st><st c="10573">Ama zararını bütün millet çekiyormuş...</st></p>
			<p><st c="10612">Ben haklı eleştiriye karşı bişey diyemem. </st><st c="10655">Hem bir yazar değerli eser vermek istiyorsa, acı da olsa eleştirileri dinlemelidir.</st></p>
			<p><st c="10738">Dostum geçende bana şöyle bir haber göndermiş: “Dünyanın bugünlerde hali malum. </st><st c="10819">Şimdi öküz altında buzağı arıyorlar. </st><st c="10856">Aman bana gelmesin. </st><st c="10876">Yolda filan da birbirimizi görmezlikten gelelim.”</st></p>
			<p><st c="10925">Bana bu haberi getiren, dostumun işsiz olduğunu söyleyince, </st></p>
			<p><st c="10986">– Aman, dedim, rasathane müdürlüğüne başvursun, çok hassas bir barometre görevi olabilir.</st></p>
			<p><st c="11075">Şu dünyada ne iyi insanlar var. </st><st c="11108">Siyasi durumun nezaketi dolayısıyla en iyi dostlarını görmek, onlarla konuşmak zevkinden bile kendilerini yoksun bırakıyorlar. </st><st c="11235">Eh, insanın böyle candan bikaç dostu da olmazsa, vallahi çekilmez bu ölüsü kandilli dünyanın kahrı.</st></p>
      
    </section>
 <div id="charCountTotal" value="11334"></div></body>
</html>
