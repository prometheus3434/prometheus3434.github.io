<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" type="text/css" rel="stylesheet"/>
</head>

<body>
  <h2>Kin Üzerine<br/>(Stendhal’ın)</h2>

  <p><i>Paris, 30 Mart</i></p>

  <p>Lord Everett’in koleksiyonu kataloğunda Henri Beyle’nindir diye gösterilen yayınlanmamış bir çalmayı, Paris’te bulunuşumdan faydalanarak ateşli bir Stendhalciye çözüp temize çeksin diye verdim. Böylece bu parçanın her bakımdan ona ait olduğu ve mevsuk bulunduğu onaylatıldı. Çalışma, ünlü, hatta fazla ünlü “Aşk Üzerine” isimli kitabın devamı olmak gereken “Kin Üzerine” adı ile çıkacak kitapta kullanılacaktı.</p>

  <p>Dokuz sayfa olan çalışmanın okunması çok güçtür. Kendisine başvurduğum ünlü Stendhalcı hepsini çözemedi. Yazılar o kadar küçüktü ki sökülemiyordu, kısaltmalar vardı, içine İngilizce, İtalyanca kelimeler katılmıştı. Buraya, hoşuma gidenlerden en kayda değer parçaları alıyorum.</p>

  <p>“Kin aşktan daha kuvvetli ve daha sürelidir. Aşkta kırgınlıktan, aldatılmaktan doğan kin ilk ihtirastan daha derindir. “Chi ben ama be odia - çok seven çok nefret eder”</p>

  <p>“Kartaca kini denilen şeyin çeşitleri. (Annibal yemini). “Odium theologicum - İlahiyat nefreti”nin eski ve yeni kötülükleri (Calvin Cenevre’de). Aile kinleri, düşman kardeşler; nefret edilen kocalar ve kin neticesi ihanetler.”</p>

  <p>“Tacite tarafından tarif edilen Hıristiyanlık Odium humani generis - insan tabiatındaki nefret’; bu garip hükümün açıklaması. Gerçek Hıristiyan kendisinden, günahkâr etinden nefret etmelidir. Pascal’ın nefretlik benliği. Kin, Dante’nin destanının birçok yerine ilham vermiştir. Albi’lerin toptan öldürülüşleri vs.”</p>

  <p>“Kinden duyulan zevklerle aşktan duyulanların karşılaştırılması. Aşkın ızdırabı, kinin zevki vardır. Nefret edilen kimsenin hataları ve felaketleri onun ölümünden çok fazla zevk verir.”</p>

  <p>“Kin kördür derler, ama aşk için de aynı şeyi söylerler. Bir fark var. Kin bir varlığın iyi taraflarını görmez, aşk fena yönlerini görmekten yoksundur. Bu fark insan ilişkileri bakımından büyüktür ama işin özü düşünülünce yok demektir. Aşkı görmeyenlerin de gözleri bozuktur, karayı görmeyenlerin de.” “Kinin vardığı sonuçlar: Bağışlama veya intikam. Zayıf ve ürkek ruhlu olanlar bağışlamayı tercih ederler. Mağrur ve korkusuz ruhlar intikam alırlar. Fakat intikam çok gayret ve sabır ister. Bazen bir uygun fırsatın çıkması için yıllarca beklemek gerekir. Bağışlamanın intikamın en insafsız şekli olduğu ispat edilebilir. Nefret ettiğimize karşı tam bir kayıtsızlık. Onun yaptıkları bana erişemez (gurur?). İntikam Allaha özgüdür ve bunun için daha korkunçtur.”</p>

  <p>“Kinin faydaları. Nefret edilen kimse -düşman tarafından kontrol edildiğini bildiğinden- yanlış hareketlerden, aptallıklardan sakınır. Kin, bütün ihtiraslar gibi karşısındakini büyültür, onda güven ve değer duygusunu artırır. Pısırıkların düşmanları yoktur. Kin duyan kendisine rağmen iyilik yapar.”</p>

  <p>“İtalyanlar ‘odio ile peccato e non ile peccatore’ derler. Günahtan nefret ederim, günahkârdan değil anlamına gelir. Fakat günahın kendine özgü, soyut, kişisel olmayan bir varlığı yoktur. Eti ile kemiği ile bazı erkeklerde belirir. Günahtan nefret eden günahkârdan nefret etmek zorunda kalır, yani hemcinsinden ve böylece istemeden kendisi de günaha girmiş olur.”</p>

  <p>“Kin, bazen, ölebilir. Fakat o zaman hemen daima aksi duygu halini alır, aşk olur. İhtiraslı ruhlar kinin inkârı olan umursamayı bilmezler. Ne de kayıtsızlığı. Daima ifrata kaçarlar.”</p>
</body>
</html>