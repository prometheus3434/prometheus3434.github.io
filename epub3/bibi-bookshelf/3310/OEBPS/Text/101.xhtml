<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" type="text/css" rel="stylesheet"/>
</head>

<body>
  <h2>Zalimlerin Sonu</h2>

  <p><i>Buenos Aires, 6 Temmuz</i></p>

  <p>Makalenin başlığı “Zalimlerin Sonu”dur. Bu isimle dördüncü asırda yaşamış meşhur Lactance bir risale yayınlamıştı. Günümüzün rasyonalistleri onu Hıristiyanlığı savunan basit bir fantezi saymaktadırlar. Bununla beraber Lactance’ın ileri sürdüğü gerçek, yani Hıristiyanlık düşmanlarının hemen daima feci akıbetlere uğrayarak öldükleri bugün de birçok örnekle sabittir. Din ve özellikle Hıristiyanlık düşmanlarının on dokuz ve yirminci asırlarda yaşamış en ünlülerini ele almakla yetinelim. Yalnız açık saçık romanlarıyla tanınmayan, aynı zamanda “Bir papazla can çekişen bir hasta arasında konuşmalar” eserinde belirttiği gibi bir allahsız olduğunu açıkça söylemiş olan de “Sade Markisi” 1814’te Charenton akıl hastahanesinde deli olarak öldü.</p>

  <p>Gençliğinde meşhur “Allahsızlığın Lüzumu” eserini yazmış olan şair Shelley otuz yaşında 1822’de Tirenyen denizinde boğuldu.</p>

  <p>İdealist felsefesi ile dini çoktan aştığını övünerek açıklayan pek ünlü filozof Hegel, ellisini yeni aşmışken 1821’de koleradan öldü.</p>

  <p>Hıristiyanların baş düşmanlarından tanınmış Rus eleştiricisi Belinski 1848’de daha 38 yaşında iken veremden öldü.</p>

  <p>İlham edilmiş dinleri inkâr eden ve o da bunları aştığını ileri süren pozitivizm yaratıcısı, ömrünün son günlerinde çıldırdı ve 1857’de elli dokuz yaşında öldü.</p>

  <p>Yaratıcıya karşı en çılgın suçlamalarla dolu “Maldororun Şarkısı” isimli küfür kitabının yazarı Comte de Lautrémont takma adı ile tanınmış Isidore Ducasse, henüz otuz yaşında sefil ve perişan, 1870’te, belki de katledilerek hayata gözlerini kapadı.</p>

  <p>“Deccal” yazarı üstün insan peygamberi Frédéric Nietzsche 1888’de delirdi, iki yıl sonra öldü.</p>

  <p>Eserlerinde adi bir maddecilik yapmış, “Londra, “Roma” kitaplarında Katolikliği yermiş bulunan çok tanınmış Fransız romancısı Emile Zola 1902’de uyurken kömürden boğuldu.</p>

  <p>Pozitivist felsefesine katılmak üzere dinini ve imanını inkâr eden rahip Robert Ardigo 1920’de intihar etti.</p>

  <p>Allahsızlar cemiyetini onaylayan ve teşvik eden Lenin’e 1920’de inme indi, dört yıl sonra öldü. Arkadaşı ve yoldaşı Troçki ve Hıristiyanlık aleyhinde idi, Hıristiyanlara zulmetmişti. 1940’ta siyasi düşmanları tarafından katledildi.</p>

  <p>Almanya’da Hıristiyan aleyhtarı eski puta taparlığı canlandırmak isteyen Adolf Hitler 1945’te intihar etti. Onunla işbirliği yapan Yahudi ve Hıristiyan aleyhtarlığı teorisyeni olan arkadaşı Alfred Rosemberg 1946’da Nuremberg’de asıldı.</p>

  <p>Son asırlarda ve daha da gerilerde başka araştırmalar yapılırsa, yazıları ve davranışları ile Hıristiyanlık imanını yıkmaya uğraşmış olanların feci akıbetlerine dair birçok başka örnek bulunabilir. Saydıklarımıza bakılınca tanınmamış ve önemsiz kimseleri ele almadığımız açıkça görülür. Aksine, hepsi edebiyat, felsefe, politika tarihlerinde isim yapmış kişilerdir. Bu liste insanı korkutuyor ve bizi, üzerinde uzun uzun düşünmeye davet ediyor. Çünkü, bu pek bilgin yazar Firmin Lactance’ın daha 317 yılında ileri sürdüğü iddianın bir onaylanması olarak görünüyor.</p>
</body>
</html>