<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" type="text/css" rel="stylesheet"/>
</head>

<body>
  <h2>Ruh ve Kas</h2>

  <p><i>New Parthenon, 30 Mart</i></p>

  <p>Aklıma bir şey geldi, unutmamak için anılarım arasına yazıyorum.</p>

  <p>İnsanlar kendilerini korumak, yaşadıkları çevredeki tehlikelere, düşmanlara karşı savunmak için daima kuvvete, bir çeşit fizik enerjiye başvurmuşlardır. Buna önce doğrudan doğruya pazı kuvvetlerini, sonra ehlileştirmeyi başardıkları hayvanların kas güçlerini kullanarak başladılar. Rüzgâr kuvveti, yüzlerce yıl, pek güvenilmez, sınırlı bir yardımcı olmuştu.</p>

  <p>On dokuzuncu asır endüstri devrimi sayesinde, insan, harikulade bir kazanç sayılan ve öyle de olan buhar kuvvetini elde edebildi. Fakat biraz sonra buhar, son yıllarda maden cevheri ve elektrik denilen görünmez, esrarlı, uysal, çok yönlü enerji tarafından aşıldı. Bugün, şimdiye kadar kullanılan enerji kaynakları yerine, pek yakında insanın daha esrarlı ve güçlü, bütün milletlerin elde edebilecekleri atomu kullanacağını düşünebiliyoruz.</p>

  <p>Bu özlü satırlarda, kaba ve zayıf kişisel kuvvetlerden, daima daha evrensel, maddi olmayan ve olağanüstü güçlere geçiş açıkça görünüyor. Fakat atomun parçalanmasından elde edilen enerji ile yetinerek duracak mıyız?</p>

  <p>İnsanlarda iyice bilinmeyen fakat mucizeli, genel olarak “ruh” denilen, bazı kişilerde, bazı zaman, şimdiye kadar hiçbir makinede elde edilememiş şaşılacak etkiler yaratabilen bir enerji görülmemiş midir? Pek uzak bile olsa, bir gün, yaşadığımız çağda yalnız fikir çalışmalarına uygulanan bu ruh enerjisinin eğitilip geliştirildikten sonra idaresi ele alınarak insan varlığına gerekli her şeyi, sadece iradesinin isteği, yayınlanması ile yaratması olağan değil midir? İlkellerin büyü bocalamaları, yordamları bir kuruntuydu, gelecek bin yıllar içinde gerçek olamaz mı?</p>
</body>
</html>