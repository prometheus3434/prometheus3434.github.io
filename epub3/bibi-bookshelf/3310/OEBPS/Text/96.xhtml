<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" type="text/css" rel="stylesheet"/>
</head>

<body>
  <h2>Adanın Ölümü</h2>

  <p><i>Kutup Denizi, 18 Nisan</i></p>

  <p>Tek başıma ve uzun süren deniz yolculuğumda tanık olduğum en korkunç afet, Ateş Toprağı güneyindeki Desdishada adasının yok oluşudur.</p>

  <p>Bu adanın görünüşü, hemen durmadan alev saçan, değişik büyüklükte yedi yanardağ yüzünden ürpertici idi. Adada, lavlar arasında yarı kavrulmuş tek tük çalılıktan başka bir şey yoktu. Sıcak memleketlere uzun uçuşlarında yorgun düşen kuşlar bile küllü ve korlu tepelere sokulmaktan, konmaktan kaçınıyorlardı.</p>

  <p>Bazen volkanlar iki, üç hafta için sönüyordu, ağızlarından alev ve ateş yerine yalnız mantar biçimi dumanlar yükseliyordu. O zaman ada depremlerle sarsılıyor, yamaçlarında yarıklar oluyor ve koca koca yar parçaları kaynaşan sulara gömülüyordu. Sanki ada, bir taraftan ateş, bir taraftan sarsıntılarla Okyanus üzerinden silinmek, kendi kendini yok etmek için çalışıyordu. Bütün unsurlar, rüzgârın sert nefesi, derin kayalıkların ateşi, denizin inatçı kızgınlığı adayı tehdit ediyor, kamçılıyordu, kemiriyordu ve bu lanetli ada faciaya mahkum görünüyordu.</p>

  <p>Adanın düşmanları bazen aralarında döğüşür gibiydiler. Dalgalar kıyılara saldırır, aşmak isterken en yakın volkan denize kaynar lavlarını kusar, sanki onları kemirip alıp götürdüğü toprakların boşluğunu doldurmak çabasına girişirdi. Ara sıra tufan gibi yağmurlar yanardağları söndürüp ağızlarım kaynar, çamurlu birer göl haline getirir, ama biraz sonra, kuzeyden esen bir tayfun bulutları sürer, suları kurutur ve lav nehirleri, dumanlarını tüttüre tüttüre tekrar akmaya başlardı.</p>

  <p>Bu ada, kim bilir ne zamandan tabiatın bu dev savaşma sahne oluyordu? Bununla beraber ve depremlerle sarsıldığı, paralandığı halde, cehennem hunileri, devrilen yarları, ıssız vadileri, sık sık peyda olan yarıkları ile var olmakta devam ediyordu. Fakat bir gün ihtiyar azgın Okyanusun sabrı tükendi, bu işi bitirmeye karar verdi. O zamana kadar korkunç kabarmaları, medleri, yıkıcı tayfunlarıyla saldırmıştı, fakat ada, volkanlarının homurtularıyla karşı koymuştu. Şimdi Okyanus bütün gücünü topladı ve en büyük fırtınasını koparttı. Bundan öncekilerin hepsi bu seferkinin yanında kısa süren küçük kızgınlıklardı, ortalığı sadece tozutan şeylerdi. O gün ufuklardan öyle hırçın bir rüzgâr esti ki, dağların tepelerini, yamaçları kum yığınlarıymış gibi dağıtıverdi. Ne tufan gibi yağmur yağdı, ne gök gürledi, ne şimşek çaktı, yalnız uzaktan rüzgârın korkunç ıslıkları, coşmuş Okyanusun uğultusu duyuluyordu.</p>

  <p>Büyük fırtına üç gün, üç gece sürdü. Deniz, durmadan, tepeleri çılgın köpüklü, yeşil, yüksek duvarlar dikiyordu. Yavaş yavaş vadilere sızdı, oraları bastı, dağları çökertti, kayaları parçaladı, yanardağları söndürdü ve nihayet her şeyi, gürültülü ve kaygan dalgalarının salyaları ile örttü, kapattı.</p>

  <p>Fırtına durduğu zaman Desdichada adasından geriye birkaç buğulu girdap ile korkunç bir cezanın anısından başka bir şey kalmamıştı.</p>
</body>
</html>