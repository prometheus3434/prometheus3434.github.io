<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" type="text/css" rel="stylesheet"/>
</head>

<body>
  <h2>Bir Korkunç Eğlenti</h2>

  <p><i>Miami, 3 Mayıs</i></p>

  <p>Eski ortağım Samuel Puppenheim iş hayatını bırakmamıştı, Florida’da satın aldığı muhteşem ve mükellef köşkünün açılışı için hazırladığı eğlentiye beni de çağırdı. Karısı ile beraber yemekteydik, sinirli bir neşe içindeymiş gibi görünüyor, durmadan:</p>

  <p>– Göreceksin, diyordu, şimdiye kadar görülmemiş, benzersiz bir oyun hazırladım. Hiçbir tarafını kaçırmamak istersen gözünü ve kulağını dört aç.</p>

  <p>Davetliler gelmeye başladı. Hemen hepsi erkekti. Sayıları pek azdı, ama bir toplam yapılacak olsa milyarlarla doları bir araya getirirlerdi.</p>

  <p>Samuel bizi köşkün tiyatrosuna götürdü. Geniş bir amfiydi, etrafı sıra sıra kozalaklarla çevrilmişti. Mermer basamaklara kadife yastıklar atılmıştı. Oyuna bir ballet ile başlanacaktı, bunun merak çekici bir adı vardı: Üçleme, üçlük, üçlem.</p>

  <p>Amfinin ortasına kurulmuş bir iskelenin üzeri birden ışıkla boğuldu ve alaca bulaca, hareketsiz, anlaşılması güç üç kişi göründü. Birinin yüzü yaldızlıydı, yeşil saçları vardı, kumru renginde bir manto giyinmişti ikincinin yüzü gümüştü, saçları mavi, mantosu koyu yeşildi. Üçüncünün yüzü alçıdanmış gibi bembeyaz, saçları ateş kırmızısı, mantosunun rengi tavus kuşuydu. Hiçbirinin kolları, ayakları görünmüyordu. Mantoları o kadar uzun ve genişti. Projektörlerin sıcak aydınlığı altında ki bu rengârenk hayaletlerin kadın mı, erkek mi oldukları da belli değildi.</p>

  <p>İnleyen uyumsuzluklardan örülmüş bir müziğin ilk nağmeleriyle bu üç hayalet eğilerek, dönerek, birbirlerini kovalayarak, gövdelerini geriye atarak, üçgenler halinde ayrılıp buluşarak, oynamaya başladılar. Sonra ne olduğu anlaşılmayan şeytani bir aletin keskin bir vuruşuyla sırt üstü yuvarlandılar ve ışıklar sönene kadar ölü gibi, kıpırdanmadan öylece kaldılar.</p>

  <p>Biraz sonra anfiyi yüz ayın ışığını andırır bir aydınlık doldurdu, yüksek, siyah direklere gerilmiş çelik teller göründü. Bunlar sirklerde cambazların hüner göstermeleri için hazırlanmış olanların aynısıydı, şu farkla ki değişik yönlere karşılık, çapraz çekilmişlerdi.</p>

  <p>Dostum Samuel kulağıma fısıldadı:</p>

  <p>– Şimdi Vogel’in “Lucifer” eserinin son perdesini göreceksin. Cambaz aktörler oynayacak. Biliyorsun, Hollandalı en büyük şairin bu tragedyasının kişileri meleklerdir, konu yeryüzünde değil, gökyüzünde geçer.</p>

  <p>O anda iki kanatlı, gerçekten meleklere benzer aydınlık yüzlü delikanlılar göründü. Havada, yükseklerde, teller üzerinde uçar gibi dolaşıyor, Vogel’in ateşli mısralarını okuyorlardı. Aralarında Lucifer’i hemen tanıdım. Siyah kadife kanatları ötekilerinkilerden daha büyüktü, gökyüzüne dikelmiş, Mikâil ile Refail’in alaylarını, hitaplarını, aldırış bile etmeden dinliyordu. Öteki isyancı melekler de siyah maskelerinden kolaylıkla belli oluyordu, fondaki teller üzerinde oradan oraya, cehenneme atılmaya hazırlanan lanetlenmiş ruhlar gibi sıçrayıp duruyorlardı.</p>

  <p>Büyük Vogel’in şairane hitaplarını sabırla dinliyordum, ama, doğrusunu söylemek gerekirse pek eğlenmiyordum. Sadece cambazlar seyredilirken bazen olduğu gibi, bu cesur aktörler neredeyse beyin üstü düşecekler diye heyecanla bekliyordum. Nihayet oyun bitti, ışıklar söndü. Uzun bir süre sessizlik oldu. Sonra amfinin ortasına büyük bir kırmızı ışık bir yangın alevi düştü ve birden, insan hayalinin düşünebileceği en çılgın bir orkestra göründü. Geniş sahneyi insan artıklarından, döküntülerinden sefalet ve düşkünlük örnekleri bir küçük kalabalık doldurdu. Fark edebildiklerim arasında yırtı pırtı içinde kamburlar, karalar giyinmiş topallar, ihtiyarlar, yağlı, ümitsiz suratlı saralı isterik kadınlar, saçları, başları karışmış hain bakışlı acûzeler, palyaço gülüşlü cüceler, ölü gözbebeklerini göklere dikmiş ihtiyar körler bulunuyordu. Bu yaratıkların ellerinde birer müzik aleti vardı. Ama bunlar ancak Callot’nun ıstampalarında, Goya’nın resimlerinde olanlar gibi dürbünden uzun flavtalar, şişman karınlı viyolalar, bir cehennem orkestrasından aşırılmış gibi uzun borular, ortalarından kırılmış sütunlara benzer yüksek ve dar trampetler, Afrika harpları, gitaralar, dümbelekler, fildişinden çalparalar, yabani, tunç tamtamlar gibi eski aletlerdi.</p>

  <p>Orkestra şefi siyah elbiseler giydirilmiş bir iskelet gibi göründü. Elinde değnek yerine bir bilardo sopası tutuyordu. İşaret verir vermez bu garip ve çaputlar içindeki müzisyenler kendi hesaplarına çalmaya başladılar ve ortalık ıslıklar, hıçkırıklar, feryatlar, gürlemeler, gıcırtılarla doldu. Sanki bu şeytanların düzenlediği bir konserdi. Kimi can çekişenler gibi sapsarı ve ümitsiz, kimisi çılgın delilerinki gibi kan ter içinde ve kıpkırmızı suratlı bu bahtsızları korkuyla seyrediyordum. Çaldıkça kızışıyorlardı. Topallar tahta ayaklarıyla yere vuruyor, kamburlar dövüşe hazırlanan iri kediler gibi sırtlarını büsbütün kabartıyor, kadınlar nöbetler içinde kıvranıyordu.</p>

  <p>Bir ara, akortsuz aletlerini çalmakla yetinmediler, bu şeytani senfoniyi son derece öfkeli, hezeyanlı bir kreşendoya götürmek ister gibi şarkılara, haykırmaya, ulumaya ıslıklar çalmaya, inlemeye koyuldular. Kadınlar yerlerde yuvarlanıyorlar, sakatlar iğrenç etleri arasında oynamaya kalkışıyorlar, maestro kendisine yakın oturanların kel kafalarına sopasını vuruyordu.</p>

  <p>Allahtan bu zavallı çılgınların gürültülü kepazeliği sona erdi. Işıklar söndü, sesler sustu. Tiksintiden ve dehşetten bitmiştim. Kaçmak üzere kalktım. Dostum Samuel yanıma geldi:</p>

  <p>– Eğlentimi beğendin mi, diye sordu, dünyada bundan daha orijinalini yapmak mümkün müdür?</p>

  <p>Davetinin fevkalade ve şaşırtıcı olduğunu, fakat dinlenmeye ihtiyacım olduğunu söyledim. Otomobilime koştum, son süratle otelime döndüm. Denizin uğultusu bana pek tatlı bir ahenk olarak geldi.</p>
</body>
</html>