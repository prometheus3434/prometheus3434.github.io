<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<div><h2><a id="ka02">2. Bölüm</a><br/></h2>
<h2><span class="font5"><br/></span></h2>
</div>
<div>
<h3><span class="font3" style="font-weight: normal;">15 Şubat 2037</span></h3>
</div>
<div>
<p><span class="font4">Hava kararıyordu. Gözlerim ağırlaşmış, bacaklarım tutulmuştu. Okyanus havası, olması gerektiğinden de soğuktu. Ceketimin yakasını daha da yukarı çektim. </span><span class="font4" style="font-style:italic;">New York Times&nbsp;</span><span class="font4">muhabiri Jeremy solgun görünüyordu. Saat ikiden beri bu&nbsp;teknedeydik, güneş batıyordu. Jeremy'nin aramasına cevap&nbsp;vermeye, röportajı kabul etmeye ve şu an içinde olduğumuz bu araştırmayı yapmaya karar verdiğimde, bu doğru karar gibi gelmişti bana. Sonuçta deniz bana bir ipucu&nbsp;vermişti. Gerçek bir ipucu. Hayat beni diğer her açıdan&nbsp;şaşırtsa da ben okyanusa, adaya inanıyordum. Çılgınlığının arkasındaki mantığa, tüm gizeminin arkasında yatan&nbsp;gerçeğe inanıyordum.</span></p>
</div>
<div>
<p><span class="font4">Jeremy defterini inceleyerek bana doğru yaklaştı. Oğlum olacak kadar gençti. “Neden bulamıyoruz anlamıyorum,” dedi. Kestane rengi saçlarını bileğinin bir hareketiyle düzeltti. Manhattan’da sevgilisi var mıydı acaba? Aşkı benim kadar iyi biliyor muydu? Kafasını salladı. “Koordinatlar doğru,” dedi. “Onlarca kez kontrol ettim. Virginia&nbsp;Tech Üniversitesi’ndeki uzman yanılıyor olamaz.” Haritayı&nbsp;çıkardı ve dikkatli bir biçimde inceledi. Navigasyon sistemiyle haritayı kontrol etti. “Burada olması gerek.”</span></p>
<p><span class="font4">Daha önce bana, bir grup biliminsanı, deniz navigasyon uzmanı ve bunun gibi uzmanlara danıştığını söylemişti. Benim küçük adam, deniz dünyasının çözülmemiş en büyük&nbsp;gizemlerinden biriydi. Bu gizem, meşhur Bermuda Şeytan&nbsp;Üçgeni’nin metafizik özelliklerini açıklayabilirdi. Jeremy&nbsp;elindeki denizcilikle ilgili eski kitapta yer alan Şeytan Üçgeni haritasını gösterdi. Haritanın kenarları kıvrılmıştı ve&nbsp;işaretlenmişti. Şüphesiz Jeremy ve sayısız başka araştırmacı&nbsp;bu haritaya saatlerce bakmıştı. Kenarlarda notlar ve adanın&nbsp;olası koordinatları yazıyordu. Adanın varlığı, onu şans eseri veya mucizevi bir şekilde bulan insanlar tarafından bir&nbsp;düzine eski metine kaydedilmişti. Jeremy bana, yakın geçmişte adanın kıyılarına ulaşan tek canlının ben olduğuma&nbsp;inandıklarını söylemişti. Ya da en azından geri dönüp bundan bahseden tek canlı. Keşke dönen iki kişi olsaydı diye&nbsp;düşünmüştüm.</span></p>
<p><span class="font4">Jeremy okyanusa baktı. Nazik biriydi ama sabırsızdı. Büyük bir hikâye kaleme almak istiyordu. Benim hikâyemi.&nbsp;Ama hepsi, adayı bulmaya bağlıydı. Otuz yıldır gitmediğim, okyanus bilimcilerin var olmadığına yeminler ettiği&nbsp;adayı. Kalemiyle teknenin kenarına vurarak, “Buralar biraz&nbsp;olsun bile tanıdık gelmiyor mu?” diye sordu. Bakışları yüzümdeydi. Her hareketimi, ifademi inceliyordu.</span></p>
</div>
<div>
<p><span class="font4">Lecia da destek olmak için benimle gelmişti. Ben engin, derin yeşil sulara bakarken o da bana bakıyordu. Adanın, ayışığında birden ortaya çıkmasını bekliyordum. Tıpkı yıllar önce olduğu gibi. Uzaklarda suyun üstünde bir yunus belirdi. Jeremy’ye özür diler gibi baktım. Loş gecede&nbsp;gözlerimi kısarak, “Keşke daha çok yardımım dokunabilse,” dedim. “Çok uzun zaman oldu. Hatırlarım sanmıştım&nbsp;ama...” İşte o zaman, üstümden mavi bir kelebek uçtu.&nbsp;Kalbim hızla çarpmaya başlamıştı. Tekneye doğru inip koluma kondu. Gözlerim yaşlarla doldu. Kelebek kanatlarını&nbsp;açıp tekrar denize dönerken, “Bak,” dedim. “Adadaki kelebeklerden.”</span></p>
<p><span class="font4">Jeremy muzaffer bir biçimde gülümsedi. “Görüştüğüm biyologlar bu kelebeklerden göreceğimizi söylemişlerdi.&nbsp;Ada yakında olmalı.”</span></p>
<p><span class="font4">Teknenin kaptanı kaşlarını çattı. Jamaikalı aksanını tanımıştım. Bu anı damarlarımda adrenalin alanına yol açtı. Anılar. İnsanı bıçak gibi kesiyordu. Adam, yeterince dost&nbsp;canlısı bir JamaikalIydı ama kelebek kovalayan kır saçlı&nbsp;bir kadının sebep olduğu boş işlerin peşinden gitmek istemiyordu belli ki. Karada bir karısı olduğunu hayal ettim.&nbsp;Belki birkaç tane de çocuğu vardı. Muhtemelen evde onu&nbsp;bekliyorlardı. Akşam yemeği soğuyordu.</span></p>
<p><span class="font4">Kaptan, motoru kapatarak, “Yakında hava kararacak,” dedi. Ona gülümsedim ama pek fark etmemiş gibiydi. Koltuğunda arkaya yaslandı, kollarını kavuşturdu ve bekledi.&nbsp;Benim tek duyduğum, tekneye vuran ve bizi yolculuğa devam etmeye çağıran dalgaların sessiz ninnisiydi. Yıldızlar&nbsp;yavaş yavaş ortaya çıkıyordu. Tepede parlak bir yıldız bana&nbsp;eski bir dost gibi göz kırpıyordu.</span></p>
<p><span class="font4">Muhabir Jeremy, tekrar bana döndü. Şimdi umutsuz görünüyordu. O da, benim gibi, bir zamanlar yuva dediğim&nbsp;</span><span style="text-indent: 0.4in;">ıssız adayı bulma çalışmalarımızın sonuna gelmiş olabileceğimizin farkındaydı. Umudunu kaybetmeye başlıyordu. Bunu bakışlarından anlayabiliyordum. Şimdi o da adanın&nbsp;bir hayal, efsane olup olmadığını merak ediyordu. Bir an&nbsp;için ben de öyle olabileceğini düşündüm. Belki de adaya&nbsp;dair hatırladıklarım, akıldan çıkmayan bir rüyaydı. Belki&nbsp;de bunca yıldır oraya geri dönemememin, Bermuda'nın&nbsp;güneyinde Atlas Okyanusu'ndaki bu küçücük kara parçasının yerini bulmayı gelişmiş teknolojiyle bile başaramamalarının sebebi buydu.</span></p>
</div>
<div>
<p><span class="font4">Ama sonra gözlerimi kapattım. Her şeyi tekrar görüyordum. Tıpkı bıraktığım gibiydi. Kumsalı çevreleyen gür palmiyeler, tuz ve biber gibi görünen siyah mineraller. Kumsalın doğu yakasındaki mango ağaçları. Yamaçtaki küçük ev. Ve... Gray. Hemen gözlerimi açtım.</span></p>
<p><span class="font4">Jeremy’ye, “Bana inanmak zorundasınız,” dedim. “Ada orada. Biliyorum.”</span></p>
<p><span class="font4">Duygusuz bir ifadeyle başını salladı ve teknenin kaptanına işaret etti. Araştırmanın sona erdiğini biliyordum. Hikâyesi ziyan olacaktı. Hızlandık. Tekne karanlık sularda kıvrılırken ben de korkuluğa tutundum. Bermuda’ya&nbsp;geri dönmek istemiyordum. Pes etmek istemiyordum ama&nbsp;Jeremy cep telefonuyla uğraşıp duruyordu. Muhtemelen&nbsp;editörüne kötü haberi veriyordu. Telefon sinyali konusunda sorun yaşadığını görebiliyordum. Telefonu havada&nbsp;salladı.</span></p>
<p><span class="font4">Lecia elimi sıktı. “Sorun yok,” dedi. “Denedik. Kendini kötü hissetme. En azından son bir kez denedin.” Dikkatimi tekrar suya verdim, yüzeyin altında küçük bir kıvılcım&nbsp;görünce nefesim kesildi. Bir ışık.</span></p>
<p><span class="font4">Ayağa kalktım. Kollarımı kaptana doğru deliler gibi sallıyordum. “Durun,” diye bağırdım.</span></p>
</div>
<div>
<p><span class="font4">Jeremy hemen yanıma geldi. “Ne oldu?” diye sordu. “İyi misin?” Meraklanmıştı. Gözleri irileşmişti. Onun kalbinin&nbsp;de benimki kadar hızlı attığını tahmin edebiliyordum.</span></p>
<p><span class="font4">Kaptan motoru tekrar susturdu. Bakışlarımı denize diktim. Tekne, sadece dalgaların ve motorun kalan ivmesinin gücüyle ilerliyordu.</span></p>
<p><span class="font4">Denizin altını göstererek, “Bakın,” dedim. Su, ilk başta yükselip alçalıyor, ışık zar zor görülüyordu. Ama sonra arttı. Sisli bir gecedeki deniz feneri gibi kuvvetli bir hale&nbsp;geldi. Ellerim titriyordu. Jeremy’ye, “Görebiliyorsunuz,&nbsp;değil mi?” diye sordum. O anda kendi gözlerime bile güvenmiyordum. Halüsinasyon görmediğimin onaylanması&nbsp;gerekiyordu.</span></p>
<p><span class="font4">Jeremy başıyla onayladı. Bir heykel gibi sabit duruyordu. Sadece bakışları hareket ediyordu. Onlar da kutup ışıkları gibi suyun altında salınan ve dans eden ışıkları takip ediyordu.</span></p>
<p><span class="font4">“Tam hatırladığım gibi,” dedim.</span></p>
<p><span class="font4">Jeremy şaşırdı. “Bunun gerçekten o olduğuna emin misin?</span></p>
<p><span class="font4">Gülümsememi bastıramayarak, “Evet, yakamoz,” dedim.</span></p>
<p><span class="font4">Jeremy'nin ağzı açık kaldı. İlk kez, onun bana gerçekten </span><span class="font4" style="font-style:italic;">inandığını</span><span class="font4"> anladım.</span></p>
<p><span class="font4">“Ada yakınlarda,” dedim. Kollarımdaki tüyler diken diken olmuştu. “Bunu hissedebiliyorum.”</span></p>
<p><span class="font4">Kaptan, “Bir dakika,” dedi. “Yakıtımız azaldı.”</span></p>
<p><span class="font4">Jeremy kızmış gibiydi.</span></p>
<p><span class="font4">“Ben iskeleyi arar buraya biraz daha yakıt yollatırım,” dedi. “Bir saat filan sürer. Daha fazla uzaklaşmak istemeyiz. Geri dönüş için yeterince yakıt kalmayabilir. Planladığımızdan fazla kaldık.”</span></p>
</div>
<div>
<p><span class="font4">Jeremy defterini çıkardı. “Sanırım bu, röportaja başlamak için iyi bir zaman.”</span></p>
<p><span class="font4">Başımla onayladım. Kurtuluşumdan sonraki yıllarda hiç röportaj vermemiştim. Tek bir tane bile. Adayı kendime saklamıştım. Gray’i de. Ama şimdi, sebebini tam olarak&nbsp;açıklayamasam da bunu yapmak doğru geliyordu. “Evet,”&nbsp;dedim. “Nerden başlayalım?”</span></p>
<p><span class="font4">Jeremy defterinde boş bir sayfa açtı. Kalemi hazır bekliyordu. “Neden en başından başlamıyorsun?” dedi. “Seattle. Düğün gününüz.”</span></p>
<p><span class="font4">Lecia ona bir bakış attı. Jeremy nin gözleri parladı. “Tabii bundan bahsetmek senin için çok zor değilse.”</span></p>
<p><span class="font4">Başımla onayladım. Ellerim nemli ve soğuktu. Lecia bana doğru baktı. Gülümsedim. Kendime, </span><span class="font4" style="font-style:italic;">Bunu yapabilirsin,</span><span class="font3"> dedim. “Evet,” dedim. “19 Ağustos 2007 düğün günüydü.”</span></p>
<p><span class="font4">“Sen ve kocan Erik, bir gün sonra balayına çıktınız?”</span></p>
<p><span class="font4">“Hıhı,” dedim. </span><span class="font4" style="font-style:italic;">Erik.</span></p>
<p><span class="font4" style="font-style:italic;">Bu ismi duymayalı ne kadar zaman olmuştu? Anıların zihnime girmesine izin vermeyeli ne kadar zaman olmuştu?</span></p>
<p><span class="font4">'Nereye gittiniz?” diye sordu.</span></p>
<p><span class="font4">“New York,” dedim. “New York’tan gemiye bindik.” Sözcüklerim beni transa sokuyordu. Kendi anılarım beni&nbsp;büyülüyordu. “On günlük bir seyahat olması gerekiyordu.”&nbsp;Teknenin ardındaki karanlık sulara baktım. “Ama ben geri&nbsp;dönmedim.”</span></p>
</div>
<div>
</div>
</body>
</html>