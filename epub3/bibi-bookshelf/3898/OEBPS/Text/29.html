<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<div><h2><a id="ka29">29. Bölüm</a><br/></h2>
<h2><span class="font5"><br/></span></h2>
</div>
<div>
<h3><span style="font-weight: normal;"><span class="font3">2 Aralık 2009,&nbsp;</span><span class="font4">Spokane, Washington</span></span></h3>
<p><span class="font4">Patricia altıdan önce uyandı. Annesinin yakında ona ihtiyacı olacaktı. Temizlenmesi gereken lazımlıklar, yıkanacak çamaşırlar, hazırlanacak kahvaltı vardı. Günler uzundu ve iş zordu ama onun için başka yol yoktu. Annesinin ona ihtiyacı vardı ve profesyonel bakıcı için hiç paraları&nbsp;yoktu.</span></p>
<p><span class="font4">Bu yüzden Patricia saat altıda kalkıyordu ki kendine bir saat ayırabilsin. Şanslıysa belki de bir saat on beş dakika.&nbsp;Kahve yapıp bahçeye çıktıktan sonra küçükken tırmandığı&nbsp;yaşlı meşe ağacının dalına iliştirilen küçük yem kabına girip çıkan kuşları izlemeyi severdi.</span></p>
<p><span class="font4">Her zaman sadece ikisi olmuştu. Patricia ve annesi. Babasını hiçbir zaman tanıyamamıştı ve annesi ondan iyi&nbsp;</span><span style="text-indent: 0.4in;">bahsetmiyordu. Onu borç içinde bırakan kötü bir iş kararı aldıktan sonra kaçmış ve bir daha da görünmemişti.</span></p>
</div>
<div>
<p><span class="font4">Patricia işte bu yüzden erkekleri sevmezdi. Onuncu sınıftayken Tommy Lewis ona dondurma isteyip istemediğini sormuştu. Dondurmayı severdi ama erkekleri değil.</span></p>
<p><span class="font4">Evin yan tarafından annesinin bahçesine yürüdü. Bahçeden çok karmaşık bir yeşilliğe benziyordu ve Patricia annesinin bir zamanlar özendiği gibi bahçeye bakamadığı için pişmandı. Ama bu aslında başka bir meseleydi. Buna ciğerleri el vermezdi. Çocukken ameliyat olsaydı belki olurdu&nbsp;ama sorun değildi. Şimdi olduğu gibi o zaman da bunun&nbsp;için para yoktu.</span></p>
<p><span class="font4">İç geçirip eve doğru yürüdü. Tezgâhın üstündeki fatura yığını çok zaman geçmeden halledilmeliydi. Patricia’nın bu&nbsp;ayı nasıl atlatabileceğine dair hiçbir fikri yoktu. Annesinin&nbsp;kımıldadığını duydu. İşte günü başlıyordu.</span></p>
<p><span class="font4"></span></p>
<hr class="sigil_split_marker"/>
<p><span class="font4">Telefon saat on birde çaldı ve Patricia telefonu açmak için annesinin yanından ayrıldı.</span></p>
<p><span class="font4">“Merhaba,” dedi, yemekten sonra yıkanması gereken bulaşığa bakarak.</span></p>
<p><span class="font4">“Patricia Gunther’la mı görüşüyorum?”</span></p>
<p><span class="font4">“Evet, siz kimsiniz?”</span></p>
<p><span class="font4">Kadın, söyleyeceği şeyin onun için büyük bir sürpriz olabileceğini söyledi. Son iki yılını Bermuda yakınlarında&nbsp;ıssız bir adada geçirdiğini ekledi. Babasına ait bir şey bulmuştu. Bir bavul.</span></p>
<p><span class="font4">Patricia sersemlemişti. Oturdu. “Bu bir şaka mı?” Böyle şeyler yapıldığını duymuştu. Telefonu kapatmayı düşünüyordu.</span></p>
<p><span class="font4">“Hayır,” dedi kadın ve sonra bavulun içindekileri söyledi. May’e mektup. “May, annen mi?”</span></p>
</div>
<div>
<p><span class="font4">“Evet,” dedi Patricia.</span></p>
<p><span class="font4">“Hâlâ yaşıyor mu?”</span></p>
<p><span class="font4">Patricia ona yaşadığını söyledi. “Hasta.”</span></p>
<p><span class="font4">“Babanız, Edward Gunther, iyi bir adammış,” dedi kadın.</span></p>
<p><span class="font4">“İyi bir adam mı?” Başını salladı. “Yanılıyor olmalısınız. Babam beni ve annemi terk eden bir suçluydu.”</span></p>
<p><span class="font4">“Bazı yanlışları olabilir ama sonunda bunların bedelini ödemiş.”</span></p>
<p><span class="font4">Patricia’nın yanakları kızardı. Bu yabancı, babası hakkında ne biliyordu ki? Bunları nasıl söyleyebilirdi?</span></p>
<p><span class="font4">“Annen hâlâ aynı evde mi yaşıyor?”</span></p>
<p><span class="font4">“Nerede yaşadığımı sana niye söyleyeyim?”</span></p>
<p><span class="font4">“Lütfen,” dedi kadın. “Eğer aynı evdeyse, bahçede bir yerde ortanca çalılığı var mı?”</span></p>
<p><span class="font4">“Evet,” dedi Patricia sonunda. Annesinin çağırdığını duydu. Bu garip telefon konuşması bitmeliydi.</span></p>
<p><span class="font4">“Gitmeli...”</span></p>
<p><span class="font4">“Ortanca çalısına git,” diye ısrar etti kadın. “Altını kaz.”</span></p>
<p><span class="font4">“Neden bana böyle bir şey söylüyorsun?”</span></p>
<p><span class="font4">“Çünkü baban orada sana bir şey bırakmış.”</span></p>
<p><span class="font4"></span></p>
<hr class="sigil_split_marker"/>
<p><span class="font4">Patricia arayanın ona söyledikleriyle çok şaşırmıştı ama annesini yıkaması gerekiyordu. Sonra da yemeği hazırlamalıydı.</span></p>
<p><span class="font4">Saat ikide, annesi dinlenirken Patricia pencereden dışarı baktı ve annesinin çok sevdiği ortanca çalısını gördü. Annesi koca mavi ortancaları koparıp evin her tarafını onlarla&nbsp;süslerdi.</span></p>
<p><span class="font4">Ne saçma bir telefon almıştı öyle. Çok saçma. Ama yine de Patricia merak ediyordu.</span></p>
<p><span class="font4" style="font-style: italic;">Ya öyleyse? Hayır. Ama belki de?</span></p>
</div>
<div>
<p><span class="font4">Garaja doğru yürüyüp tozlu bir sapı olan paslı bir kürek buldu. Küreği bahçeye taşıyıp toprağı kazmadan önce derin bir nefes aldı.</span></p>
<p><span class="font4">Yol almak istiyorsa tüm gücünü kullanması gerekiyordu, bu yüzden bütün enerjisini buna harcadı. Küreği toprağa&nbsp;her vurduğunda, hayatı film şeridi gibi gözünün önünden&nbsp;geçti. Annesinin hiçbir zaman almaya gücünün yetmediği, mağazada gördüğü kırmızı bisiklet. Elektrik kesildikten&nbsp;sonra odun sobasının yanında battaniyenin altında tortop&nbsp;oldukları kış.</span></p>
<p><span class="font4">Patricia farkına varmadan ağlamaya başlamıştı bile. Geçmişi ve bugünü için gözyaşları döküyordu. Hiçbir zaman ulaşamadığı hayat için. Ve sonra kürek sert bir şeye takıldı.&nbsp;Taş mı? Bir ağacın kökü mü yoksa? Patricia alnından akan&nbsp;teri sildi ve takıldığı parçanın ne olduğunu anlayabilmek&nbsp;için kürekle yer açtı.</span></p>
<p><span class="font4">Bir bavul ya da sandık gibi bir şeydi. Patricia küreğin takıldığı şeyin üstü tamamen ortaya çıkana kadar kazmayı&nbsp;sürdürdü. Dizlerinin üstüne çöktü ve topraktan temizlemek için ellerini kullandı. Zor oldu ama sonunda ortaya&nbsp;çıkmıştı.</span></p>
<p><span class="font4">Patricia’nın kirli menteşeleriyle pislik kaplı bavula şöyle bir baktı. Elini kancasına yerleştirdi ve dikkatlice açtı, içinde buldukları onu şaşırtmıştı. Düzinelerce yüz dolarlık&nbsp;kalın deste vardı.</span></p>
<p><span class="font4">Patricia gözyaşlarına boğuldu.</span></p>
</div>
<div>
</div>
</body>
</html>