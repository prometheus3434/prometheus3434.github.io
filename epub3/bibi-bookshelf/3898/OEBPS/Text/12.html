<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<div><h2><a id="ka12">12. Bölüm</a><br/></h2>
<h2><span class="font5"><br/></span></h2>
</div>
<div>
<p><span class="font4">Uyandıktan kısa bir süre sonra, “Diş ipini hatırlıyor musun?” diye sordum.</span></p>
<p><span class="font4">Gray güldü. “Evet.”</span></p>
<p><span class="font4">“Şu anda kulağa çok güzel gelmiyor mu?”</span></p>
<p><span class="font4">Dişlerine dokundu ve başını salladı. “Evet.”&nbsp;</span></p>
<p><span class="font4">“Kanıksadığımız onca şey, ne komik.”</span></p>
<p><span class="font4">“Manavlar gibi,” dedi. “Manav alışverişi yapmaktan nefret ederdim.”</span></p>
<p><span class="font4">“Ben de.”</span></p>
<p><span class="font4">“Yastıklar.”</span></p>
<p><span class="font4">“Deterjan.”</span></p>
<p><span class="font4">“Tuvalet kâğıdı.”</span></p>
<p><span class="font4">İkimiz de güldük.</span></p>
</div>
<div>
</div>
<div>
<p><span class="font4">Gray kumsalda sabah yürüyüşüne çıktı. Geri döndüğünde ona bakıp gülümsedim.</span></p>
<p><span class="font4">“Yeni görünüşüm hakkında ne düşünüyorsun?” diye sordu.</span></p>
<p><span class="font4">Üstünde Bay Edward Gunther’ın 1950’lerden kalma güve yemiş pantolonu, buruşmuş, delikli ve bir zamanlar&nbsp;beyaz olan ama artık sarı renkteki gömleği vardı. Boynuna&nbsp;kravatı öyle bir bağlamıştı ki hayatı boyunca hiç kravat taktı mı merak ettim.</span></p>
<p><span class="font4">Bir açlık ağrısı hissediyordum ama kostümünde bir şeyler içimi açtı. Gülümsedim ve boğazımı temizledim. “Kredi başvurusu yapmak istiyorum,” dedim. Kravatını düzeltmek için ayağa kalktım. Kravatı tıpkı Erik’in kravatını bağladığım şekilde bağladım.</span></p>
<p><span class="font4">“Eee, ne alacaksınız han’fendi?”</span></p>
<p><span class="font4">Gözlerimi devirerek, “Amma meraklı bir bankacısınız,” dedim. “Ama illa bilmeniz gerekiyorsa bir tekne almak istiyorum. Gördüğünüz gibi kendimi ıssız bir adada buldum.&nbsp;Bir hız teknesi işimi görür diye düşünüyorum.”</span></p>
<p><span class="font4">Oyuna devam ederek, “Kredi notunuz nasıl?” diye sordu.</span></p>
<p><span class="font4">“Mükemmel,” dedim. Aslında bu doğruydu. Erik’inki benimkinden kötüydü ve ben bunu unutmasına asla izin&nbsp;vermiyordum. Özellikle de üniversite ikinci sınıfta (benimle tanışmadan önce) yaptığı alkol dolu bir Meksika seyahatinden sonra. Bu seyahat, SUV model limuzinle gezmeler,&nbsp;Meksika barında herkese içki ısmarlamalar ve limiti dolmuş bir kredi kartını içeriyordu.</span></p>
<p><span class="font4">Gray gülümseyip kütükte yanıma oturdu. Ateşin yanındaki kayaların üstüne kurumaya bıraktığım mangoları göstererek, “Bak,” dedim. “Bunların birkaç ay dayanmasını&nbsp;sağlayacak bir yol bulabileceğimizi düşünüyorum.”</span></p>
</div>
<div>
</div>
<div>
<p><span class="font4">Bir tanesini ağzına atarak, “Çok güzeller,” dedi. Turuncu renkte bir damla su çenesine damladı. Tişörtünün koluyla sildi. “Banyo yapmam lazım,” dedi.</span></p>
<p><span class="font4">“Evet,” dedim. “Benim de.”</span></p>
<p><span class="font4">“Havuza kadar yürüyelim, sonra adanın geri kalanına da bakalım. O kadar da büyük değil. Günbatımına kadar&nbsp;döneriz.”</span></p>
<p><span class="font4">“Tamam,” dedim. “Ben öğle yemeği hazırlayayım.”</span></p>
<p><span class="font4">Bilmiş bilmiş sırıttı. “Öğle yemeğinden kastın yengeç pastası ve erişte, değil mi?” İkimiz de mönümüzün şimdilik&nbsp;karıncalardan ve Gray’in bulduğu diğer böceklerden (ben&nbsp;hâlâ böcek ve kurtları yemeyi reddediyordum), alg, mango&nbsp;ve istiridyeden oluştuğunu biliyorduk.</span></p>
<p><span class="font4">Göz kırparak, “Hayal gücünü kullan,” dedim.</span></p>
<p><span class="font4"></span></p>
<hr class="sigil_split_marker"/>
</div>
<div>
<p><span class="font4">Bu sefer başka bir yol kullanmaya ve adanın güneyini keşfetmeye karar verdik. Gray, ileriyi göstererek, “Şansımız varsa,” dedi, “oradan geçer ve geri döneriz. Belki daha yakında bir su kaynağı vardır.”</span></p>
<p><span class="font4">Yola çıkarken, “Ayağın nasıl?” diye sordum.</span></p>
<p><span class="font4">Gray dönüp bana baktı. “Tamamen iyileşti.”</span></p>
<p><span class="font4">“Vay,” dedim. “Hızlı bir iyileşme.”</span></p>
<p><span class="font4">“Biliyorum,” dedi. “Aslında olağandışı bir şey.”</span></p>
<p><span class="font4">“Sen düşünmüştün ki daha...”</span></p>
<p><span class="font4">İkimiz bir ağızdan, “Uzun sürecek,” dedik.</span></p>
<p><span class="font4">“Evet çünkü nemli ve pis bir ortamdayız. Tıbbi açıdan bakıldığında bunlar bir yaranın resmen kâbusudur. Ama,”&nbsp;dedi ve durdu. Kafasını salladı. “Charlotte, bu adada bir&nbsp;şey var bence.”</span></p>
<p><span class="font4">“Nasıl yani?”</span></p>
<p><span class="font4">“Öncelikle,” dedi. Büyük bir ağaç kökünün üstünden atladı. “Dizin çok hızlı bir şekilde iyileşti. Sonra benim as</span><span style="text-indent: 0.4in;">tımım var.” Dönüp bana baktı. “Ama en ufak bir belirtim bile kalmadı.”</span></p>
</div>
<div>
<p><span class="font4">“Belki buna sıcak hava sebep olmuştur,” dedim.</span></p>
<p><span class="font4">Kafasını salladı. “Geçen sefer beni tropikal kuşakta görecektin. Sürekli hırıldıyordum.”</span></p>
<p><span class="font4">“O zaman söylemek istediğin şey,” dedim. Sırtımdaki ilkyardım çantasını ayarladım. Bu çantayı, yenebilir bir&nbsp;şeyler bulursak geri getirebilelim diye yanıma almıştım.&nbsp;“Bu adada sihirli bir şeyler olduğu.”</span></p>
<p><span class="font4">Gray, “Bilmiyorum,” dedi.</span></p>
<p><span class="font4">Yürümek ve önümüzdeki çukurlu araziyi takip edebilmek için uygun bir sopa buldum. Eğim dikleştikçe dengemi sağlamaya dikkat ettim. Ayaklarımı ağaç köklerine basıyor ve bitkilerden güç alıyordum.</span></p>
<p><span class="font4">“Burası Jurassic Park’a benziyor,” dedim.</span></p>
<p><span class="font4">Gray, söylediklerime katılarak, “Evet,” dedi. “Çalıların arasından bir T-Rex çıkacak gibi gelmiyor mu sana da?”</span></p>
<p><span class="font4">“Kesinlikle,” dedim. Bir an durup soluklandım. Karnım açtı ve adada geçirdiğim zamanlardan, en iyisinin bu açlığı&nbsp;görmezden gelmek olduğunu öğrenmiştim.</span></p>
<p><span class="font4">Gray bir an kıpırdamadı. “Duydun mu?”</span></p>
<p><span class="font4">Kafamı salladım ve sonra donup kaldım. Uzaktaki çalılıklar hışırdadı. Bir dalın çatırdadığını duyunca bakıştık.</span></p>
<p><span class="font4">Telaşlanarak, “O neydi?” diye fısıldadım.</span></p>
<p><span class="font4">“Endişelenme, muhtemelen sadece bir hayvandır,” dedi.</span></p>
<p><span class="font4">Kollarımdaki tüyler diken diken olmuştu. “Nasıl bir hayvan?”</span></p>
<p><span class="font4">Gray temkinli bir şekilde yürümeye devam etti. Ben de arkasındaydım. Bir dakika sonra çalıların içinden bir şey&nbsp;fırladı. Şeklini çıkaramadım ama kürkünü görebildim.&nbsp;Gray elimden sopayı kaptı ve korumacı bir şekilde geri çekildi.</span></p>
</div>
<div>
</div>
<div>
<p><span class="font4">Kalbim o kadar gürültülü atıyordu ki ayağımın altındaki mırıldayan şeyi fark etmemiştim.</span></p>
<p><span class="font4">Gray, “Kediymiş,” dedi. Ayaklarımızın dibindeki dost canlısı hayvanı incelemek için eğildi.</span></p>
<p><span class="font4">Derin derin nefes aldım. “Çok şükür,” dedim. “Ben de&nbsp;</span><span style="text-indent: 0.4in;">şey sanmıştım...</span>”</p>
</div>
<div>
<p><span class="font4">Gray gülerek, “Aslan mı?” dedi.</span></p>
<p><span class="font4" style="font-style:italic;">“Olabilir!”</span></p>
<p><span class="font4">Küçük kara kediye uzandı. Kedi hemen eline doğru sokuldu ve daha yüksek sesle mırıldandı. “Buraya nasıl geldiğini merak ediyorum?”</span></p>
<p><span class="font4">Omuz silktim. Gabby’nin çok uzun zamandır sahip olduğu kedisini anımsadım. Annabelle on altı yaşında mıydı on yedi mi neydi? Gabby, kedi arka bahçesine gelince onu&nbsp;eve alıp beslemeye başlamıştı. Bir kutu ton balığı vermişti. İkisi, o zamandan beri birlikteydi.</span></p>
<p><span class="font4">Gray ayağa kalktı. Adanın derinliklerine doğru yürümeye devam ettik. Kedi de peşimize takıldı.</span></p>
<p><span class="font4">“Eğer onu besleyeceğimizi düşünüyorsa yanılıyor,” dedim. Kedi, büyük bir ağaca atlayıp üst dalına çıkınca kafamı kaldırıp baktım. Bir salkım yeşil meyveye pati attı.</span></p>
<p><span class="font4">Gray, “Bir dakika,” dedi. “Bu </span><span class="font4" style="font-style:italic;">fındık</span><span class="font4"> ağacı mı?”</span></p>
<p><span class="font4">Alt dallardan birine uzandım ve küçük yeşil meyvelerden kopardım. Sonra dikkatli bir biçimde ısırdım. Acıydı. Yana döndüm ve ağzımdakileri hemen tükürdüm.</span></p>
<p><span class="font4">“Ben buna yenebilir demezdim pek,” dedim. Küçük yuvarlağı elimde birkaç kez çevirdim. “Ama şu yeşil tabakayı kırarsak belki içinde bir şey olabilir.”</span></p>
<p><span class="font4">Ben kabuğu çıkarırken Gray beni izliyordu. İçinden kahverengimsi fındık benzeri bir şey çıktı. “Makademya&nbsp;fındığı,” dedim. “Ya da ona benzer bir şey. Daha sonra ateşte kızartır lezzetli olup olmadıklarına bakarız.”</span></p>
</div>
<div>
</div>
<div>
<p><span class="font4">“Her şey karınca ve istiridyeden daha lezzetlidir.”</span></p>
<p><span class="font4">Sırıtarak, “Bunda haklısın,” dedim.</span></p>
<p><span class="font4">İkimiz de ağaca döndük ve gizemli fındıklardan toplayabildiğimiz kadar çok topladık. Annemin her sene Noel’de yaptığı sütlü çikolatalı makademya fındıklarını hatırlayınca ağzım sulandı. Evimi özlemiştim. Derin bir hasret&nbsp;duyuyordum. Bu hasret, elektrik akımı kadar kuvvetliydi.&nbsp;Bunu Gray de hissediyor muydu acaba? Arada bir ev özlemi tutuyor muydu? Evini özlüyor muydu? Merak ettiğim&nbsp;birçok şey vardı.</span></p>
<p><span class="font4">Gray plastik torbayı bağladı, sonra ayağının dibinde oturan kediye döndü. Kedi sırtüstü yattı ve karnını gösterdi. Cinsiyeti erkekti. Karnını sevince mırıldandı. Kedinin&nbsp;teninde dövme gibi görünen şeyi göstererek, “Bu ne?” diye&nbsp;sordum.</span></p>
<p><span class="font4">Gray yakından baktı, sonra kafasını salladı. “Ben Washington Üniversitesi’ndeyken içinde maymunların olduğu bir araştırma laboratuvarı vardı. Şebek maymunlardı sanırım. Bazıları HIV, bazıları hepatit B virüsü taşıyordu. Tartışmalı bir konuydu, hâlâ öyle. Neyse, orada bir arkadaşım&nbsp;çalışıyordu ve bazı hayvanları görmüştüm.” Kedinin belindeki izleri ve 36987 numarasını gösterdi. “Maymunlarda&nbsp;da böyle numaralar vardı.”</span></p>
<p><span class="font4">Kafamı salladım. “Çok tuhaf.”</span></p>
<p><span class="font4">Gray omuz silkti. “Ona 36987 adım da verebiliriz, başka bir isim de.”</span></p>
<p><span class="font4">“Tamam ne verelim?”</span></p>
<p><span class="font4">Bir an düşündükten sonra, </span><span class="font4" style="font-style:italic;">“Maka</span><span class="font4"> nasıl olur? dedi. “Makademya fındığının kısaltılmışı.”</span></p>
<p><span class="font4">Sırıttım. “Fena değil.”</span></p>
<p><span class="font4">Başını salladı. “Maka olsun o zaman.”</span></p>
</div>
<div>
<p><span class="font4">Adanın diğer tarafına gidene kadar kaç saat geçti bilemiyordum. Uçurumdan, kıyının daha taşlı olduğunu görebiliyordum. Dalgalar arka arkaya geliyordu. Tepemizde kara bir bulut vardı. Yanağıma bir yağmur damlası düştüğünü&nbsp;hissettim.</span></p>
<p><span class="font4">Gray bana su şişesini uzattı. Bir yudum aldım. “Fırtına geliyor gibi görünüyor,” dedi. Gökyüzüne sanki güvenmediği bir insana bakar gibi bakıyordu. “Geri dönmemiz lazım.”</span></p>
<p><span class="font4">Başımı salladım. Onun peşinden patikadan indim. Çatalda durdu ve iki tarafa da baktı. “Bir dakika, sağ mıydı, sol muydu?”</span></p>
<p><span class="font4">“Sağ,” dedim. “En azından bence.”</span></p>
<p><span class="font4">İlerledik. Uzun bir süre geçtikten sonra daha önce hiç görmediğim bir kayanın yanından geçtik. O zaman hiçbir şeyin tanıdık olmadığını fark ettim. “Gray, bence yanlış&nbsp;geldik.”</span></p>
<p><span class="font4">“Sanırım haklısın,” dedi. “Ama devam etmekten başka şansımız yok. Geri dönersek kampa ulaşmamız daha da&nbsp;uzun sürer diye korkuyorum. Yakında hava kararacak. Burada kalmak zorunda kalabiliriz.”</span></p>
<p><span class="font4">Hâlâ peşimizde olan Maka, sanki plan ona uyuyormuş gibi ilk kez miyavladı.</span></p>
<p><span class="font4">Bir saat daha yürüdük. Gökyüzü gittikçe kararıyordu. Yağmur damlalarının koluma değdiğini hissedebiliyordum. önce on saniyede birdi, sonra gittikçe arttı. Ta ki&nbsp;gökyüzü yarılıp da içindeki her şeyi sadece bizim küçük&nbsp;adamıza boşaltıyormuş gibi görünene kadar.</span></p>
<p><span class="font4">Gray, “Yürümeye devam edelim,” dedi.</span></p>
<p><span class="font4">“Ne?” dedim. Yağmurun sesinden Gray’i duymuyordum. Saçlarım ıslanmıştı. Kıyafetlerim de öyle. Bir zamanlar sert, katı gibi görünen zemin kaygan, çamurlu bir hale gelince attığım her adıma dikkat etmeye başladım.</span></p>
</div>
<div>
</div>
<div>
<p><span class="font4">Gray daha yüksek sesle, “Devam et,” dedi. “Suyun kenarına varabilirsek kıyıyı takip ederek kumsala ulaşabiliriz.</span></p>
<p><span class="font4">Birkaç dakika sonra akşam karanlığı neredeyse bütün güneş ışığını tüketmişti. Maka'yı göremiyordum. Gray’i de&nbsp;zor görüyordum. Vücudu uzakta bir siluet olarak görünüyordu. Bir adım attım ve doğruca sert bir şeye çarptım.&nbsp;Alnımda keskin bir acı hissettim ve acıyla inledim.</span></p>
<p><span class="font4">Gray, hemen yanıma gelerek, “Ne oldu?” diye sordu.</span></p>
<p><span class="font4">“Sanırım bir ağaca çarptım.”</span></p>
<p><span class="font4">Gray yarama baktı. “Kanıyor. Seni barakaya götürmemiz lazım.”</span></p>
<p><span class="font4">Gözlerimdeki suyu sildim. Belki de kandı.</span></p>
<p><span class="font4">İleriyi göstererek, “Orada,” dedi. Neyi gösterdiğini göremedim ama onu takip ettim. Başım dönüyordu, midem bulanıyordu. Karşımda tahtalardan oluşan bir şey görebiliyordum sadece. Önce ilkel bir barakaya benzeyen şey aslında... bir geminin pruvasıydı.</span></p>
<p><span class="font4">Gray, kafasını salladı. Hayretler içindeydi. “Nasıl ya...”</span></p>
<p><span class="font4">“Bu nasıl?..”</span></p>
<p><span class="font4">Gray, “Bilmiyorum,” dedi. “Fırtına buraya kadar sürüklemiş olabilir.”</span></p>
<p><span class="font4">“Kasırga da olabilir,” dedim.</span></p>
<p><span class="font4">Gray geminin pruvasındaki bir boşluktan girdi. Ben de onu takip ettim. İçerisi karanlık olsa da ve çevremizde dolaşan elim kadar büyük örümcekler olduğundan emin olsam&nbsp;da yağmurdan korunmak güzeldi. Ağrıyan başımı duvara&nbsp;dayadım.</span></p>
<p><span class="font4">“Sanırım çakmağı getirmiştim,” dedi ve çantayı aradı. “Evet, burada.” Bir şey göremiyordum ama çakmağı yakmaya çalıştığını duyabiliyordum. Birkaç kez çakmaya çalıştı ama ya çok ıslaktı ya da gazı bitmişti.</span></p>
</div>
<div>
<p><span class="font4">Gray, “Kahretsin,” dedi.</span></p>
<p><span class="font4">“Ne oldu?”</span></p>
<p><span class="font4">“Düşürdüm.”</span></p>
<p><span class="font4">Geminin zeminini el yordamıyla araştırdım. Tahtaların arasında boşluklar ve pürüzler vardı. İç geçirerek, “Muhtemelen aşağı düşmüştür,” dedim. “Sabaha kadar beklememiz gerek.”</span></p>
<p><span class="font4">Gray ilerleyip kafasını dışarı doğru çıkardı. “Hayır,” dedi. “Sana ilkyardım çantasını getirmem gerek. Kesiğinin&nbsp;dikişe ihtiyacı olabilir.”</span></p>
<p><span class="font4">Uyuşturucu ilaç olmadan dikiş atıldığını düşününce dudağımı ısırdım. Yutkundum. Yürüyüşe çıkmadan önce&nbsp;ilkyardım çantasını da yanıma almadığıma pişman olmuştum. Bulacağımız şeylere yer açmak istemiştim ama yanlış&nbsp;bir seçim olmuştu.</span></p>
<p><span class="font4">“Yağmur dinmeye başladı,” dedi. “Dışarıda biraz ayışığı var. Kamptan bir kilometreden fazla uzakta olamayız. Kıyıyı takip eder ilkyardım çantasını alırım ve geri döner seni&nbsp;bulurum.”</span></p>
<p><span class="font4">“Olmaz,” dedim. “Çok karanlık. Ya...”</span></p>
<p><span class="font4">“Bana bir şey olmaz,” diye güvence verdi.</span></p>
<p><span class="font4">“Ya ben? Sen... beni burada böylece bırakacak mısın?”</span></p>
<p><span class="font4">Kalp atışlarım hızlandı.</span></p>
<p><span class="font4">Gray geminin kenarına dokundu. “Yürüyecek durumda değilsin. Burada bir şey olmaz. Bu şey adaya nasıl gelmiş olursa olsun uzun zamandır burada ve buradan bir yere gittiği yok. Burada otur, hemen geleceğim. Söz veriyorum.”</span></p>
<p><span class="font4">Başımı salladım. “Tamam,” dedim. Ayak sesleri uzaklaştı. Ama ben hiç de iyi değildim. Beynim zonkluyordu. Hayatımda hiç korkmadığım kadar korkuyordum.</span></p>
</div>
<div>
<p><span class="font4">Bir saat geçti, belki de daha fazla. Yağmur tekrar hızlanmıştı, rüzgâr da öyle. Dizlerimi göğsüme çektim ve kanayan başımı bacaklarıma gömdüm. Gray’in gelmesine daha ne&nbsp;kadar vardı? Burada karanlıkta tek başıma daha ne kadar&nbsp;oturacaktım?</span></p>
<p><span class="font4">Zihnim içinde oturduğum gemiye takıldı. Askeri bir gemi miydi? Özel bir gemi miydi? Yoksa korsan gemisi&nbsp;miydi? Mürettebata ne olmuştu? Hepsi yok mu olmuşlardı? Gök gürültüsü duydum. Vücudum titredi. Ayaklarıma&nbsp;bir şeyin değdiğini hissettim ve bacaklarımı daha çok çektim. Rüzgâr kuvvetliydi. Sanki geminin veya benim ya da&nbsp;ikimizin peşine düşmüş gibi geminin yan tarafına vurduğunu hissedebiliyordum.</span></p>
<p><span class="font4">Başka bir gök gürültüsü daha duyuldu. Sonra şimşek çaktı. Öyle parlaktı ki teknenin içinde oturduğum küçük&nbsp;mağara gibi alanı aydınlattı. Bir an için gözümün önünde korkunç bir görüntü belirdi. Oturduğum yerden bir iki&nbsp;metre uzakta bir iskelet vardı. Dehşet dolu bir çığlık attım.&nbsp;O sırada Maka kucağıma atladı. Hareket etmeye korkuyordum. Başım zonkluyordu. Dışarıda baraka filan yoktu ama&nbsp;gemiden çıkmak zorundaydım. Burada bir dakika daha kalamazdım.</span></p>
<p><span class="font4">Kendimi dengeleyerek geminin girişine doğru emekledim. Yağmur çok şiddetliydi. Kafam karışıktı, sersem gibiydim. Maka da yanımda olmalıydı. Sol bacağıma sürtündüğünü hissedebiliyordum. Yürürken birkaç dakika&nbsp;zorlandım. Ta ki yağmur hafifleyene ve bulutlar biraz da&nbsp;olsa ayrılıp yolumu aydınlatacak kadar ayışığı ortaya çıkana&nbsp;kadar, ilerde büyük bir ağaç görünce çok sevindim. Saçaklarının altına geçtim. Maka da koltuğumun altına kıvrıldı.&nbsp;Gözkapaklarım ağırlaştı. Çok çabalamama rağmen yorgunlukla baş edemedim. Beni bir dalga gibi vurdu.</span></p>
</div>
<div>
<h3><span class="font3" style="font-weight: normal;">18 Mart 2008, Seattle</span></h3>
</div>
<div>
</div>
<div>
<p><span class="font4">Beni ameliyat öncesi bir odaya alırlarken Gabby elimi tutuyordu. “Erik’e söyleyeyim mi?” diye sordum.</span></p>
<p><span class="font4">Bakışları benimkilerden bir saniye uzaklaştı. Sonra tekrar bana döndü. Kendinden emin bir şekilde, “Hayır,” dedi. “Hazır olduğunda söylersin.”</span></p>
<p><span class="font4">Hastane önlüğümün kenarını çekiştirerek iç geçirdim. Ameliyatı ve iyileşme sürecimi Erik’in, şirketinin yeni şubesinin açılışına yardım etmeye New York’a gittiği zamana&nbsp;ayarlamıştım. Dün uçağa binerken, “Beni görmeye gel,”&nbsp;diye yalvarmıştı. “Denerim,” diye söz vermiştim ama gitmeyeceğimi biliyordum. Önümde altı haftalık bir iyileşme&nbsp;süreci vardı. Seyahat etmemin uygun olmayacağını biliyordum.</span></p>
<p><span class="font4">Ameliyattan birkaç aydır haberim vardı. Hayatımı sonsuza kadar değiştirecek ultrasonu çektirdiğim o korkunç sabahı hatırlıyordum:&nbsp;</span></p>
<p><span class="font4" style="font-style:italic;"><br/></span></p>
<p><span class="font4" style="font-style:italic;">Doktor Lanister gözlüklerini burnunda iyice yukarı doğru itti. Sonra karnıma jel döktü. Sol elimdeki&nbsp;telefon titredi. Erik'ten bir mesaj gelmişti. Cevap vermedim ve&nbsp;telefonu çantama tıkıştırdım.</span></p>
<p><span class="font4" style="font-style:italic;">Doktor, uzun bir kabloya bağlı cihazı karnıma bastırdı. Soğuk jeli minik hareketlerle tenimde dolaştırdı. Ben de duvardaki ekrana bakıyordum.</span></p>
<p><span class="font4" style="font-style:italic;">“Şurayı görüyor musun?” dedi. “Benim korktuğum da buydu.</span><span class="font4"> ” </span><span class="font4" style="font-style:italic;">Kafasını salladı.</span><span class="font4"> </span><span class="font4" style="font-style:italic;">‘Burada da, rahim duvarı boyunca.&nbsp;Her yerdeler. Böyle bir şeyi daha önce hiç görmemiştim.</span><span class="font4"> ”</span></p>
<p><span class="font4" style="font-style:italic;">Tümör. İyi huylu tümörler ama tümör sonuçta. Onlarcası üreme organımda tohum gibi büyüyordu. Doktor Lanister regl dönemlerimin bu yüzden ağrılı geçtiğini söylemişti. Karnımdan sırtıma kadar her yere bıçaklar giriyormuş gibi bir&nbsp;ağrıydı bu.</span></p>
</div>
<div>
</div>
<div>
<p><span class="font4" style="font-style:italic;">Yatağın kenarını tutarak</span><span class="font4">, “</span><span class="font4" style="font-style:italic;">Onları... çıkarıp alabilir misiniz?” diye sordum. Koruyucu kâğıt parmaklarımın arasında kıvrılmıştı.</span></p>
<p><span class="font4" style="font-style:italic;">Doktor Lanister aleti bıraktı ve eldivenlerini çıkardı. “Charlotte, ” dedi. “Maalesef seni daha üst bir düzeye geçiriyoruz. Bu tümörler tek tek alınamayacak kadar çok. Bunları&nbsp;yumurtalıklarına zarar vermeden almak imkânsız. Bunu yapabilsek bile tekrar tekrar oluşacaklar. ” Derin bir nefes aldı.&nbsp;“Full histerektomi lazım. ”</span></p>
<p><span class="font4" style="font-style:italic;">Gözlerim irileşti. Aniden doğruldum. “Histerektomi mi? Yani her şeyi alacak mısınız? Sonsuza, kadar? Yani hiçbir zaman çocuğum olmayacak mı?”</span></p>
<p><span class="font4" style="font-style:italic;">Doktor Lanister basitçe başını salladı ve durumumla ilgili tıbbi terimler sarf etmeye başladı. Ameliyat için uzun süre&nbsp;beklenmesinin risklerini, artık anne olmanın başka yolları da&nbsp;olduğunu anlattı. Ama ben onu duymuyordum bile. Düşüncelerim onun sesini susturmuştu. Nişanlım Erik ne düşünecekti? Evlenmek üzere olduğu kadının ona hiçbir zaman bir&nbsp;çocuk veremeyeceğini nasıl anlatabilirdim?</span></p>
<p><span class="font4" style="font-style:italic;"><br/></span></p>
<p><span class="font4">Doktor kolumu sıktı, beni anılarımdan çekip aldı. “Zamanı geldi, Charlotte.”</span></p>
<p><span class="font4">Beni ameliyathaneye götürürlerken Gabby el salladı. Tepemde parlak ışıklar vardı, insanlar maskeler takmış,&nbsp;önlükler giymişti.</span></p>
<p><span class="font4">Bir kadın doktor ağzıma bir maske taktı ve bana derin derin nefes almamı söyledi.</span></p>
<p><span class="font4">Uyandığımda, her şey bitmişti.</span></p>
<p><span class="font4"></span></p>
<hr class="sigil_split_marker"/>
<p><span class="font4">“Charlotte! Charlotte!”</span></p>
<p><span class="font4">Yavaş yavaş gözlerimi açtım. Neredeydim ben? Vücudum kaskatıydı. Başım ağrıyordu.</span></p>
<p><span class="font4">“Charlotte!”</span></p>
</div>
<div>
</div>
<div>
<p><span class="font4">Gray’i gördüğümde gözümün önündeki her şey normale döndü. Ada. Batan gemi. Kafamdaki kesik.</span></p>
<p><span class="font4">Gray yanımda diz çöktü. “Charlotte, iyi misin?”</span></p>
<p><span class="font4">Uyku sersemi bir sesle, “Sanırım,” dedim. Tepemdeki ağaçtan sabah güneşi süzülürken gözlerimi kıstım.</span></p>
<p><span class="font4">“Geri dönmek bu kadar uzun sürdüğü için özür dilerim. Bu ada tam bir labirent.”</span></p>
<p><span class="font4">“Sorun değil,” dedim. Ayağa kalkmaya çalıştım. Bir metre öteden Maka miyavladı. Onun da fırtınayı atlatabildiğini görünce sevindim. Ayağa kalkınca karnımı tuttum.&nbsp;Dün çok su içmemiştim ama yine de tuvaletimi yapmam&nbsp;gerekiyordu.</span></p>
<p><span class="font4">Gray, “Kampa geri dönelim,” dedi. “Kesiğini temizlememiz ve muhtemelen dikmemiz gerekiyor.”</span></p>
<p><span class="font4">Başımı salladım. “Bir saniye. Ben bir gidip...” Karşıdaki çalılıkları gösterdim.</span></p>
<p><span class="font4">Gray sırıttı. “Tamam, seni yalnız bırakayım.”</span></p>
<p><span class="font4">İleri doğru yürüdüm. Sonra çalılıkların arkasına çömeldim ve şortumu indirdim. O anda nefesim kesildi. Bikini altımda kan lekesi vardı.</span></p>
</div>
<div>
</div>
</body>
</html>