<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<div><h2><a id="ka07">7. Bölüm</a><br/></h2>
<h2><span class="font5"><br/></span></h2>
</div>
<div>
<p><span class="font4">Yedinci günümüzdü. En azından ben öyle sanıyordum. Aslında gün ve zaman kavramımızı yitiriyorduk. Çok uzun zamandır yemek yememiştik. Suyumuz da azalıyordu. Yağmurdan elde ettiğimiz su da bitmek üzereydi. Her saat, doğanın cömertliği için umut ederek, dua ederek gökyüzüne&nbsp;bakıyorduk. Ama o da pek eli açık bir gününde değildi.&nbsp;Suya çok ihtiyacımız vardı.</span></p>
<p><span class="font4">Erik’in neden bizi bulamadığını anlayamıyordum. Ona ihtiyacım vardı. Bermuda'da uykusuz geceler geçirdiğini,&nbsp;her gün denizi aradığını, geceleri telefondan Sahil Güvenlik raporlarını kontrol ettiğini hayal ettim. Muhtemelen&nbsp;annemi babamı ve Gabby’yi aramıştı. Ailemin aklı başından gidecekti. Gabby perişan olacaktı. Erik’e destek olmak&nbsp;</span><span style="text-indent: 0.4in;">için Bermuda'ya geleceklerdi. Belki de hepsi oradaydı. Bu düşünce bana umut verdi. Sonra Erik’in makinesini hatırladım. Düğün fotoğraflarımız muhtemelen hâlâ hafıza kartında duruyordu. Düğünün, birlikte yaşayacağımız hayatın&nbsp;fotoğraflarını görmek bana ihtiyacım olan güç ve umudu&nbsp;verecekti.</span></p>
</div>
<div>
<p><span class="font4">Gray’le çok fazla konuşmuyorduk. Arada bir havadan sudan işte. Ama bir sabah sanki vahiy inmiş gibi bana baktı. “Kocan neden teknede yanında değildi?” diye sordu.</span></p>
<p><span class="font4">“Bileti yoktu,” dedim.</span></p>
<p><span class="font4">Gray kafasını salladı. “Çok tuhaf. Neden yoktu?”</span></p>
<p><span class="font4">“Tur görevlisi vermeyi unutmuş.”</span></p>
<p><span class="font4">“Bileti alırken fark etmemiş mi?”</span></p>
<p><span class="font4">Gözlerimi kıstım. “Ne demek istiyorsun? Neden beni sorguya çekiyorsun?”</span></p>
<p><span class="font4">“Aklıma yatmadı sadece, o kadar.”</span></p>
<p><span class="font4">“Aklına yatmadı mı? Ne demek istediğini anlamadım.”</span></p>
<p><span class="font4">Gray omuz silkti. “Önemli değil. Söylediklerimi unut.”</span></p>
<p><span class="font4">İç geçirip kafamı çevirdim. Ne demek istiyordu? Herhalde başına güneş geçmişti.</span></p>
<p><span class="font4">Çantadan makineyi aldım ve kaydedilen görüntülere bakmaya başladım. En son çekilen fotoğraflar en önce çıkıyordu. Küçük ekrandaki ilk fotoğrafı görünce nefesim&nbsp;kesildi. Ben. Gray'in gökyüzünü çektiğini düşünmüştüm&nbsp;ama aslında </span><span class="font4" style="font-style:italic;">beni</span><span class="font4"> çekmişti. İlk fotoğrafta yüzümü yakınlaştırmıştı. Rüzgârda dağılmış saçlar, çillerle dolu bir burun. Bir sonrakinde gözlerime yakınlaşmıştı. Neden? Bir&nbsp;an gözlerimi inceledim. Bu yeşil gözleri zor tanımıştım. Bu&nbsp;gözler karmaşık, endişeli, derin düşünceliydi ama kararlıydı. Gray’in fotoğrafı çektiğini bilmesem bu gözlerin bana&nbsp;ait olduğuna inanmazdım. Fotoğrafa, azimli, korkmayan o&nbsp;kadına tekrar baktım.</span></p>
</div>
<div>
<p><span class="font4">Gray’e baktım. Ona bir şeyler söylemek istiyordum ama kestiriyordu. Geçen bir uçağı veya gemiyi kaçırmamak için&nbsp;nöbetleşe uyumaya karar vermiştik. Nefes alıp verişini dinledim. Kolları uyurken bile güçlü görünüyordu. Gabby,&nbsp;Gray’i görseydi ağzı açık kalırdı. Tam onun tipiydi. Yakışıklı. Gizemli. </span><span class="font4" style="font-style:italic;">Tehlikeli.</span><span class="font4"> Bizi kurtardıklarında ikisini tanıştırmayı aklıma yazdım. </span><span class="font4" style="font-style:italic;">Kurtarılırsak.</span><span class="font4"> İç geçirdim. Gray’in&nbsp;göğsü hırıldıyordu. Bu astımın gitgide kötüleşmemesini&nbsp;umuyordum. Bunu hem onun için hem kendim için istiyordum. Yoksa ben burada tek başıma ne yapardım?</span></p>
<p><span class="font4">Tekrar makineye döndüm. Şarj ışığı yanıyordu ama yine de fotoğrafları açtım. Şarj bitmeden görebildiğim kadar çok fotoğraf görmek istiyordum. Fotoğraflar arasında&nbsp;gezinmeye devam ettim, Erik’in kamaramızın balkonunda&nbsp;çektiği fotoğrafıma bakmak için durdum. Kitap okuyordum. Geminin fotoğrafı da vardı. İlk günümüzde üstümde&nbsp;bornozla poz vermiştim. Bir diğerinde beyaz bir elbise giyiyordum.</span></p>
<p><span class="font4">Sonra düğün. Çoğu Gabby tarafından çekilen bu fotoğraflar gözlerimi yaşlarla doldurmuştu. İşte gelin çiçeğimi atıyorum. Erik’le ilk dansımızı ediyoruz. Ah Erik. Gabby’nin yeğenim Connor’ın pastanın kremasından alış&nbsp;anını yakalaması beni gülümsetti.</span></p>
<p><span class="font4">Diğer fotoğraflar Seattle’daki evimizdendi. Biri düğünden bir hafta önce ben pazardayken çekilmişti. Elimde hasır bir sepet vardı. En üstten pazı ve havuçlar görünüyordu. Karnım guruldadı.</span></p>
<p><span class="font4">Hepsi bu kadardı. Keşke daha fazla olsaydı. Fotoğraflar beni hiç beklemediğim bir şekilde ısırmıştı. Makinenin dahili hafızasında dolaştım. Erik’in bir yerlere başka fotoğraflar kaydettiğini umuyordum. Evimizi görmem lazımdı. Bu&nbsp;cankurtaran botunun ötesinde harika bir hayatım olduğu</span><span style="text-indent: 0.4in;">nu hatırlamam lazımdı. 12 Şubat tarihli bir dosya görünce kalbim pır pır etti. Erik’in beni Canlis’te götürdüğü Sevgililer Günü yemeğinden hemen önce. Hevesli bir şekilde&nbsp;dosyaya tıkladım ama ekranda beliren ilk fotoğrafı görünce&nbsp;nefesim kesildi.</span></p>
</div>
<div>
<p><span class="font4">Bir havuzun kenarından sarkan bir çift ayak. Benim değil, bir başkasının ayağı. Pembe ojeler. </span><span class="font4" style="font-style:italic;">Bunlar benim ayaklarım değildi.</span><span class="font4"> Biraz sonra kırışık mavi bir elbise çıktı. Bir sonraki fotoğrafı görünce ellerim titredi. Aynı kadındı, bu&nbsp;sefer açık mavi bir elbise giymişti. Sırtı makineye dönüktü&nbsp;ama yine çoğu yerini görebiliyordum. Bronzlaşmış tenini,&nbsp;sağ omzundan düşen beyaz sutyen askısını. Yürürken savrulan elbisesini. Kimdi bu kadın?</span></p>
<p><span class="font4">Bir sonraki fotoğrafa bakmaya dayanamayacaktım neredeyse. Aynı kadındı ama bu sefer dantel bir gecelik giymişti. Nerede olduğunu çıkaramıyordum. Bir otel odası mı? Bir kanepe mi? Durdum ve belki de halüsinasyon gördüğümü düşündüm. </span><span class="font4" style="font-style:italic;">Bunlar gerçek olamazdı. Erik'in makinesinde neden böyle fotoğraflar olsundu ki?</span><span class="font4"> O başka birisiyle&nbsp;asla olmazdı. İpucu bulmak için fotoğrafı inceledim. Sonra köşede bir gazetenin kenarının çıktığını gördüm. İyice&nbsp;baktım. </span><span class="font4" style="font-style:italic;">Chicago Tribüne</span><span class="font4"> gazetesi. Şimdi hatırlamıştım.&nbsp;Erik Sevgililer Günü'nden iki gün önce Chicago’ya iş seyahatine gitmişti. 14 Şubat sabahı dönmüştü. Onu almaya&nbsp;havalimanına gittiğimde beni bir buket kırmızı gülle karşılamıştı. Nefesim kesildi. </span><span class="font4" style="font-style:italic;">Hayır, bu düşündüğüm şey olamaz.&nbsp;Deliriyor muyum?</span></p>
<p><span class="font4">Gray, “Bak,” diye bağırdı.</span></p>
<p><span class="font4">Makineyi bıraktım. Fotoğraflara o kadar odaklanmıştım ki Gray’in uyandığını fark etmemiştim. “Ne o?” diye sordum.</span></p>
<p><span class="font4">“Bir uçak!” dedi.</span></p>
</div>
<div>
<p><span class="font4">Bu keşif, hissettiğim bütün acıyı unutturmuş, tıpkı bir tahta silgisi gibi silip süpürmüştü. Tek düşünebildiğim bu&nbsp;bottan inmek, kurtarılmaktı. Uçağı ben de duyuyordum.&nbsp;Uzaktan motorunun sesi geliyordu. Sonra onu gördüm.&nbsp;Bu muhtemelen bir adadan diğerine gitmek için kullanılan küçük bir uçaktı. Gray’le ellerimizi çılgınlar gibi&nbsp;salladık. Ciğerlerimiz patlayana kadar bağırdık. Louise’in&nbsp;çakmağını kullanarak bir şeyleri yakıp göstermek geldi&nbsp;aklıma. Ama çakmağı bulduğumda uçak geçip gitmişti&nbsp;bile.</span></p>
<p><span class="font4">“Belki bizi gördüler ve dönüp gelecekler,” dedim. Kalbim hâlâ adrenalin akınıyla gümbürdüyordu.</span></p>
<p><span class="font4">Gray başını salladı. Uzun bir süre bakışlarımızı gökyüzünden ayıramadık. Boynum tutuldu. Ama saatler sonra uçak hâlâ geri dönmemişti. Fotoğrafları hatırladım. Makineyi tekrar elime aldım. Belki de bir şeyler kaçırıyordum. Belki bunların hepsi bir hataydı. Bir daha bakmaya,&nbsp;albümdeki diğer fotoğrafları da incelemeye karar verdim&nbsp;ama ekran karardı. Açma kapama düğmesine tekrar tekrar&nbsp;bastım ama şarjın bittiğini anladım.</span></p>
<p><span class="font4">Gray, “Sen iyi misin?” dedi.</span></p>
<p><span class="font4">Ne söyleyeceğimi bilemiyordum. Konuşmayı unutmuştum sanki ya da içimde bir şeyler donmuştu. Ağlamaya başladım. Bu yoğun, insanın derinlerinden bir yerden gelen, ruhunu sarsan bir ağlamaydı. Çok uzun zamandır kilitli&nbsp;olan bir odanın açılması gibiydi. Küf kokulu, bastırılmış&nbsp;duygular gün yüzüne çıkıyordu.</span></p>
<p><span class="font4">Gray beni kollarına alıp bir bebek gibi tuttu. Yapabileceğini bile bilmediğim bir nezaketle, “Şişştt,” dedi. 'Ağlama, Charlotte.” </span><span class="font4" style="font-style:italic;">Charlotte.</span><span class="font4"> Bana ilk kez ismimle hitap ediyordu. Daha doğrusu ilk kez doğru isimle hitap ediyordu, “İyi olacağız. Sen ve ben, iyi olacağız, göreceksin. Kısa bir&nbsp;</span><span style="text-indent: 0.4in;">zaman sonra karaya ulaşacağız. Biliyorum.” Bu yabancının omzunda ağlarken başımla onayladım. Ona, kalbim kırıldığı için ağladığımı söylemedim. Ona artık karaya ulaşıp&nbsp;ulaşmamayı önemsemediğimi söylemedim. Pes ettiğimi&nbsp;söylemedim. Tekrar tekrar, “Ağlama, Charlotte,” dedi. Sesi&nbsp;sakinleştiriciydi. Yorgunluk beni esir aldı. Gözlerimi kaparken, “Lütfen Charlotte, dayan. Biraz daha. Dayanmana&nbsp;ihtiyacım var,” diye fısıldadığını duydum.</span></p>
<hr class="sigil_split_marker"/>
</div>
<div>
<p><span class="font4">Gözlerimi açtığımda güneş doğuyordu. Gray yanımda uyuyordu. Kollarında uyuyakaldığım için utanıyordum.&nbsp;Beni bunca zaman kollarında tutmasına, beni bırakmamasına şaşırmıştım.</span></p>
<p><span class="font4">Gözlerimi ovuşturdum. Dün gece bir rüya, daha doğrusu kâbus gibiydi. Makinedeki fotoğrafları düşündüm ve bunların bir başkası tarafından çekildiğine karar verdim.&nbsp;O fotoğraflarda Erik yoktu. Hatta belki o çekmemişti bile.&nbsp;Muhtemelen reklam ajansındaki işiyle ilgiliydi.</span></p>
<p><span class="font4">Gray yanımda esnedi, sonra gülümsedi. “Bir gün daha,” dedi.</span></p>
<p><span class="font4">Başımı salladım.</span></p>
<p><span class="font4">“Düşünüyordum da,” dedi. “Alg yiyebiliriz.”</span></p>
<p><span class="font4">“Alg mi?”</span></p>
<p><span class="font4">“Evet,” dedi. “Yosun benzeri bir şey.”</span></p>
<p><span class="font4">Kaşlarımı çattım. “Böyle şeyler yenilir mi?”</span></p>
<p><span class="font4">“Whole Foods pazarında satmıyorlar mı onu?”</span></p>
<p><span class="font4">Şüpheci bir gülümsemeyle, “Satıyorlar sanırım,” dedim. “O zaman neden okyanustan toplayıp taze taze yemeyelim?”</span></p>
<p><span class="font4">Omuz silkerek, “Tamam,” dedim. Açıkçası o kadar açtım ki her şeyi yiyebilirdim. Yemiştim de. Dün Gray’le&nbsp;Louise’in vişneli dudak nemlendiricisini paylaşmıştık.</span></p>
</div>
<div>
<p><span class="font4">Onun tadı bile çok kötü değildi. Hatta bize birkaç kalori kazandıracağını bile düşünmüştük.</span></p>
<p><span class="font4">Gray botun kenarına doğru gitti ve küreği kullanarak bir tutam algi bota çekti. Uzun, yeşil ve ince bir bitkiydi.</span></p>
<p><span class="font4">En üstteki soğanımsı şeye bakarak, “Önce sen başla,” dedim. Soğanımsı kısmı sıktım, bir damlalığa benzediğini&nbsp;fark ettim.</span></p>
<p><span class="font4">Gray bir parçasını çekip aldı ve ağzına attı. Ağır ağır çiğnedi. “Aslında,” dedi. “O kadar kötü değil.” Bir parça daha aldı ve bana uzattı. “Al,” dedi. “Aslında tadı biraz... tavuğa&nbsp;benziyor. Dene hadi.”</span></p>
<p><span class="font4">Tuzlu, biraz da balıksı tadını hemen aldım. Tuhaftı ama açlıktan öldüğüm düşünülürse garip bir şekilde tatmin ediciydi. Geri kalanını paylaştık. Sonra Gray biraz daha var&nbsp;mı diye baktı. Çeşitli deniz bitkilerinden topladı. Bazıları uzun ve kıvraktı. Bazıları balona benzeyen organlarıyla&nbsp;sertti. Bir süre bunları yedik. Sonra geri kalanının güneşte&nbsp;kuruyup çıtırlaşmasına karar verdik.</span></p>
<p><span class="font4">Yağmur yağdı. Kovada su biriktirdik. Botta biriken suyu da ellerimizle kovaya aktardık. Biraz su içtim. Gray de&nbsp;öyle. Ne kadar zaman geçti bilmiyorum ama karnımda bir&nbsp;ağrı hissettim. Belki birkaç saat geçmişti, belki daha fazla.&nbsp;Kramplar hızlı ve güçlüydü. Sanki birisi eline bir bıçak almış da bağırsaklarımda gezdiriyor gibiydi. Gray de karnını&nbsp;tutuyordu. “Alglerden oldu,” dedi. “Yemememiz gereken&nbsp;bir türünü yemiş olabiliriz.”</span></p>
<p><span class="font4">Ona kötü kötü baktım. Fikri öneren oydu. Başka bir kramp daha gelince inledim. Bir tuvalet, Imoidum ilacı ve&nbsp;biraz mahremiyet isterdim.</span></p>
<p><span class="font4">“Tuvalete gitmem lazım,” dedim. O günden önce büyük tuvalet için bir kez girişimde bulunmuştum. O da hiç iyi gitmemişti.</span></p>
</div>
<div>
<p><span class="font4">Gray’i arkasına döndürdüm. En kolay ve güvenli yolun direkt ellerime yapmak olduğuna karar vermiştim. Avuçlarımı açtım ve çıkacak şeyi bekledim. Denize atacak ve&nbsp;ellerimi yıkayacaktım. Ama hiçbir şey çıkmadı. Sadece gürültülü bir gaz sesi. Gray’in veya başka bir insanın bu sesleri duymak zorunda kalması korkunçtu. İtibarımdan ödün&nbsp;vermek canımı sıkıyordu.</span></p>
<p><span class="font4">“Benim de tuvaletim var,” dedi.</span></p>
<p><span class="font4">“Nasıl yapacağız?” diye sordum.</span></p>
<p><span class="font4">“Suya atlayalım,” dedi. “Sırayla atlayalım. Böylece bot sabit kalır.”</span></p>
<p><span class="font4">“Hayır,” dedim. “Ben o suya girmeyeceğim. Köpekbalıklarından korkuyorum.”</span></p>
<p><span class="font4">Pembe bir tişört fırlattı. Louise’in tişörtüydü. “O zaman bunu kullan,” dedi</span></p>
<p><span class="font4">Başımı salladım. O suya girdi. Dakikalarca botun yanında kaldı. Ben de tişörtü kalçamın altına doğru tuttum ve pisliği elimden geldiği kadar toplamaya çalıştım. Kramplar&nbsp;daha iyi gibiydi. Gray bota geri dönerken ben de tişörtü&nbsp;denize attım. Bota biraz su girdi ama suyun çoğunu hemen&nbsp;dışarı aktardık.</span></p>
<p><span class="font4">“Nasıl hissediyorsun?” diye sordum.</span></p>
<p><span class="font4">“Çok daha iyi,” dedi.</span></p>
<p><span class="font4">“Ben de,” dedim. Ama bir yandan da kendimi boş, bomboş hissediyordum. Sözlerden öte bir şeydi. Çok fazla&nbsp;zamanımız kalmamıştı. Bunu ikimiz de biliyorduk.</span></p>
</div>
<div>
</div>
</body>
</html>