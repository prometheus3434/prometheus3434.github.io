<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<div><h2><a id="ka10">10. Bölüm</a><br/></h2>
<h2><span class="font5"><br/></span></h2>
</div>
<div>
<p><span class="font4">Günler ve haftalar geçiyordu. Dizimin bu kadar çabuk iyileşmesi ikimizi de rahatlatmıştı. Yara korkunç ve iğrenç&nbsp;görünse de enfeksiyon kapmamıştı. Kayaların üstüne&nbsp;düştüğümden beri gizliden gizliye kangren olup öleceğimi düşündüğüm için şimdi yaramın iyileşmesine şükrediyordum.</span></p>
<p><span class="font4">Bu sabah hava ılıktı, her zamankinden daha nemliydi. Çarşamba, pazartesi, cumartesi, ikimiz de haftanın hangi&nbsp;günü olduğundan emin değildik. Gray'in ağaca attığı çentikler, dört aydır burada olduğumuzu gösteriyordu ama&nbsp;ikimiz de denizde geçirdiğimiz günlerin sayısını bilmiyorduk. Gray adaya geldiğimiz ilk günün bir pazartesi günü&nbsp;olduğuna yeminler ediyordu. Bense pazar olduğunu söylü</span><span style="text-indent: 0.4in;">yordum. En sonunda ikimiz de her güne perşembe demeye karar verdik.</span></p>
</div>
<div>
<p><span class="font4">Gray kahvaltıdan sonra, “Ben balık tutmaya çalışacağım,” dedi. “Kahvaltı” sözcüğünü tabii ki sembolik olarak kullanıyorum. Ateşi canlı tutmayı öğrendiğimizden beri&nbsp;(eğilmek, ateşe odun atmak, izlemek ve endişelenmekle&nbsp;geçen detaylı ve saplantılı bir süreçti) yemek pişirme işini&nbsp;ben devralmıştım. Aslında Erik için tek bir kez bile yemek pişirmediğim düşünülürse bu çok ironikti. Tek bir&nbsp;kez bile. Eve o kadar geç gelirdi ki ya dışarıda yerdik ya&nbsp;da eve sipariş verirdik. Cep telefonumun rehberinden&nbsp;Happy Dragon restoranının numarasını bulup Erik’le&nbsp;haftada en az iki gün sipariş verdiğimiz Çin restoranının&nbsp;sahibi Chen’in cana yakın sesini duymak ne güzel olurdu&nbsp;diye düşündüm. İki tane tofu ve vegan Mu Shu ile Kung&nbsp;Pao Chicken. Ama hayır, bu sabahın kahvaltısı biraz daha&nbsp;yaratıcıydı. Gerçi Gray’i güldürmüştüm. Mönüde şunlar&nbsp;vardı: Biraz ekstra deniz suyuyla tatlandırılmış kızarmış&nbsp;istiridye, mango kızartması. Közlerin üstüne taş koymanın bir yolunu bulmuştum. Böylece taşlar iyice ısınıyordu.&nbsp;İstiridyenin etini taşların üstüne koyuyor ve biraz cızırdamaya bırakıyordum. Gray bir ısırık aldığında bana bir&nbsp;ilahmışım gibi bakmıştı.</span></p>
<p><span class="font4">İkimiz de zayıftık. En azından önceki halimizden daha zayıftık. 38 beden gelinliğimin içine girebilmek için düğün öncesi üç kilo vermiştim ama artık gelinliğimin kalça&nbsp;kısmının bol geleceğini biliyordum. Düğün sabahı olduğu gibi bedenimi sarmayacaktı. Gabby’nin alt düğmeleri&nbsp;kapatamayacağından korkmuştum ama o sabah kahvaltıda&nbsp;kruvasan yemeyince sorun kalmamıştı.</span></p>
<p><span class="font4">Gray de kilo vermişti. Yanakları çökmüştü ve göğüs kafesinin altındaki yerde bir çukur vardı.</span></p>
</div>
<div>
<p><span class="font4">“Balık mı?” dedim. Somon ve ton balığını düşündüm. Bu bana suşiyi anımsattı ve ağzım sulandı. “Nasıl tutacaksın?”</span></p>
<p><span class="font4">Sivri uçlu bir sopa gösterdi. “Bunu kumsaldaki sivri kayalarda keskinleştirdim,” dedi. Tam olarak bir zıpkın değildi ama denediği için onu suçlayamazdım.</span></p>
<p><span class="font4">Gray kumsalda ilerlerken ona el salladım ve ateşle uğraşmaya başladım. Barakamızın yanındaki zulamızdan biraz çalı çırpı aldım ve ateşe ekledim. Sonra kuma çöktüm ve okyanusa baktım. Yumuşak dalgalar kıyıya vuruyor,&nbsp;önümde köpüklü bir kreşendo oluşturuyordu. Gözlerimi&nbsp;kapattım. Bir an için Bach’ın, “Sheep May Safely Graze”&nbsp;adlı eserini duydum. Dörtlü grup, kısa bir süre önce düğünümde bu eseri çalmıştı. Ama benim kafama taktığım&nbsp;şey düğünüm değildi. Kafam, düğünümüzden önceki ay&nbsp;Erik’le birlikte gittiğimiz bir konsere takılmıştı.</span></p>
<p><span class="font4">Erik, “Gitmek zorunda mıyız?” diye sormuştu. Bütün hafta gece geç saatlere kadar çalışmıştı. Sonra bir akşam&nbsp;eve altıda gelince beni senfoniye götürmesini istemiştim.&nbsp;Ama sorun onun gönülsüzlüğü değildi. Sorun benim hissettiğim şeyleri hissetmeye gönülsüz oluşuydu. Ateşi besledim ve tekrar gözlerimi kapattım. Beynim müziğin akışına&nbsp;vermişti kendini. Melodi beni okyanus gibi esir aldı. Beni&nbsp;bitirdi. Tıpkı o gece olduğu gibi yine beni büyüledi. O gece&nbsp;Erik’e dönüp bakmıştım. Onun da benim gibi hissetmesini, hissettiklerimin birazını olsun hissetmesini beklemiştim. Ama o telefonuna gömülmüş birine mesaj atıyordu.&nbsp;Çalışıyordu.</span></p>
<p><span class="font4">Erik’in benim sevdiğim her şeyi sevmesini beklemek tabii ki saçmalıktı. Sorun bu değildi. Müzikti. Erik bunu&nbsp;hissetmemişti. Güzel olduğunu bile bilmiyordu. Telefonuna bakıp duruyordu. O gece yaptığım gibi kendi kendime&nbsp;iç geçirdim.</span></p>
</div>
<div>
</div>
<div>
<p><span class="font4">Ateşi tekrar besledim ve zihnimin, hatta kalbimin şu anda güvenilmez olduğunu düşündüm. Başıma gelenlerden sonra durum böyleydi. Memleketlerine travma sonrası stres bozukluğuyla dönen savaş gazileri olduğunu bir&nbsp;yerlerde okumuştum. Bu kişiler, kendilerini en çok seven&nbsp;insanlara bile bazen nedensiz yere çıkışıyorlardı. Evet, bana&nbsp;da böyle olmuştu. Sınırlarımı zorlamıştım. Hayatta kalsam&nbsp;bile bunun bu şekilde devam edip etmeyeceğini bilmiyordum. Belki de insan vücudu hayatta kalma moduna girince&nbsp;böyle oluyordu. Belki de böyle bir durumda herkes hakkında her şeyi sorguluyordun. Belki de sevdiğin kişilerden bile&nbsp;uzaklaşıyordun.</span></p>
<p><span class="font4">Gray pestili çıkmış bir halde geri döndü. Bana doğru topalladı ve “zıpkınını” kuma attı. Ateşin önüne koyduğumuz kütüğün üstüne oturdu.</span></p>
<p><span class="font4">“Pek iyi gitmedi,” dedi.</span></p>
<p><span class="font4">“Topallıyorsun,” dedim.</span></p>
<p><span class="font4">Omuz silkti.</span></p>
<p><span class="font4">Ona doğru yaklaşarak, “Doktorsun ama kendi sağlığın konusunda çok ilgisizsin,” dedim.</span></p>
<p><span class="font4">Sol ayağının tabanına göz atarak, “Küçük bir çizik,” dedi.</span></p>
<p><span class="font4">Önünde diz çöktüm. Ayağını kaldırdı. İşte o zaman ayağının tabanında hâlâ kanayan büyük bir kesik olduğunu fark ettim. “Gray,” dedim. “Bu </span><span class="font4" style="font-style:italic;">derin</span><span class="font4"> bir kesik. Dikiş&nbsp;atılması gerek.”</span></p>
<p><span class="font4">“Mercanların kıyının bu kadar yakınında olduğunu fark etmedim,” dedi. “Jilet gibi keskinmiş.”</span></p>
<p><span class="font4">“Botta bulduğumuz ilkyardım çantasında dikiş seti var,” dedim. “Sen kendine?..”</span></p>
<p><span class="font4">“Kendime dikiş atabilir miyim? Evet.” Ona, yani bir doktora böyle bir soru sorduğuma mı kızıyordu yoksa kes</span><span style="text-indent: 0.4in;">kin bir mercana bastığı ve eli boş döndüğü için kendisine mi kızıyordu emin değildim.</span></p>
</div>
<div>
<p><span class="font4">Barakaya koştum ve ilkyardım çantasını Gray’e getirdim. “Al,” dedim. “Ben bakamayacağım. Beni kan tutar.”</span></p>
<p><span class="font4">Gray küçük çantayı elimden aldı ve kafasını kaldırarak gülümsedi. “Teşekkürler,” dedi.</span></p>
<p><span class="font4">Ben de gülümsedim ve kumsala yöneldim. Onu duyamayacağım kadar uzağa gidene kadar yürümeye devam ettim. Doktorun muayenehanesinde kan aldırmaya bile&nbsp;zor dayanıyordum. İnsanın kendisine uyuşturulmamış&nbsp;bir halde dikiş attığını düşünmeye başlamak bile istemiyordum. Her adımımda ayaklarım serin, ıslak kuma battı.&nbsp;Ilık meltem tenimi yalıyor, beni kucaklıyordu. Tepemde&nbsp;bir kuş ciyakladı. İşte tam o anda ayaklarımın altında bir&nbsp;şey olduğunu hissettim. İlk başta kumdaki bir taş sandım.&nbsp;Ama kenarının köşeli olduğunu ve koyu kahverengi deriden yapılmış gibi durduğunu gördüm. Eğildim ve ellerimle&nbsp;kenarlarını kazdım. İşte o zaman bunun kuma gömülmüş&nbsp;bir sandık olduğunu fark ettim. Erik’in her gün yanında işe&nbsp;götürdüğü deri çantayı anımsadım ama bu, daha çok valize&nbsp;benziyordu. Kenarlardaki kumları atmaya devam ettim. Ta&nbsp;ki valizi kenarlarından tutup çekene ve çıkarana kadar.</span></p>
<p><span class="font4">Bu, eski moda bir valizdi. Orası kesindi. Eski deriden ve pirinç malzemeden yapılmıştı. 1930’lardan kalma gibi görünüyordu. Kumsalda oldukça yukarıdaydı. Onlarca yıldır&nbsp;burada dokunulmamış bir halde kalmış olabilirdi. Ama kaç&nbsp;yıldır buradaydı ve buraya nasıl gelmişti?</span></p>
<p><span class="font4">Valize uzun süre baktım ama sonra Gray’le açmaya karar verdim. Ya içi kurtlarla, böceklerle, kemiklerle veya ürkünç&nbsp;başka bir şeyle doluysa? Evet, Gray'i bekleyecektim. Valizi&nbsp;kaldırdım ve kampa doğru taşımaya başladım. Beklediğimden ağırdı.</span></p>
</div>
<div>
</div>
<div>
<p><span class="font4">Gray'in sahilde dikildiğini gördüm. Ayağını suya batırıyordu. Yüzümü buruşturdum. Muhtemelen kanı temizliyordu. Ona doğru yürüdüğümü görünce dönüp bana baktı ve el salladı.</span></p>
<p><span class="font4">Elimdeki bavulu görünce, “Yolculuğa mı çıkıyorsun?” diye sordu.</span></p>
<p><span class="font4">İronik bir şekilde, “Çok komik,” dedim. “Bunu kumun içinde buldum. Kuma gömülüydü ama kazıp çıkardım.”</span></p>
<p><span class="font4">“Açtın mı?”</span></p>
<p><span class="font4">Kafamı salladım.</span></p>
<p><span class="font4">“Hayır, henüz açmadım. Sen görene kadar beklemek istedim.”</span></p>
<p><span class="font4">Ateşe, valizi koyduğum yere doğru topalladı.</span></p>
<p><span class="font4">“Dikiş nasıl gitti?” diye sordum.</span></p>
<p><span class="font4">Gülümseyerek, “Neyseki ayağımı kesmek zorunda kalmadım,” dedi.</span></p>
<p><span class="font4">Gülümsedim.</span></p>
<p><span class="font4">“Ama artık hastaları daha iyi anlıyorum.” Ayağına endişeli gözlerle baktı.</span></p>
<p><span class="font4">“Sence iyileşecek mi?”</span></p>
<p><span class="font4">“Enfeksiyon kapmasın diye dikkat etmem gerekecek,” dedi. “Niyeyse biraz fazla şişti.”</span></p>
<p><span class="font4">“Ya?” Ona doğru yürüdüm ve içgüdüsel olarak ayağına uzandım ama geri çekildi.</span></p>
<p><span class="font4">“İyileşecek,” dedi. “Hadi, şu valize bir bakalım.”</span></p>
<p><span class="font4">Kafamı sallayarak, “Sen aç,” dedim.</span></p>
<p><span class="font4">Gray, beni kızdırmaya çalışarak, “Neyden korkuyorsun?” dedi.</span></p>
<p><span class="font4">“Bilmiyorum,” dedim. “Eski bir valiz olmasında ürkütücü bir şeyler var. İçinde her şey olabilir.”</span></p>
<p><span class="font4">“Burada oturup bütün gün bakacak mıyız yoksa açıp içinde ne varmış görecek miyiz?”</span></p>
</div>
<div>
<p><span class="font4">Gray valizi açarken kalbim pır pır ediyordu. Kapağı yukarı kaldırırken bir gıcırtı duyuldu. Tropik iklimde geçen yıllar yüzünden menteşeleri paslanmıştı ve sertleşmişti. Yıllar mı yoksa aylar mı geçmiş bilmiyordum.</span></p>
<p><span class="font4">Valizin içindekilere baktık. Bir zamanlar renkli ve düz olan ipek astar sararmış ve su lekesi olmuştu. Üstünde kırışmış kıyafetler vardı. Erkek kıyafetleri. Gray güve yemiş bir&nbsp;pantolonla çizgili bir kravat çıkardı. Bir sürü delikli beyaz&nbsp;tişört bir top haline getirilmişti. Kahverengi bir kemerle bir&nbsp;çift siyah, deri ayakkabı vardı. İçindeki etikete baktı ve gülümsedi. “Benim ayak numaramdan,” dedi. Sonra cüzdana&nbsp;uzandı. Aldı ve açtı, içinden bir kimlik çıkardı.</span></p>
<p><span class="font4">“Adı Edward E. Gunther’mış,” dedi. “Tarih atılmış.” Harfleri okuyabilmek için gözlerini kıstı. “1951. Bu valiz&nbsp;uzun zamandır buradaymış.”</span></p>
<p><span class="font4">Gray bir sigorta kâğıdıyla hayat sigortası poliçesi buldu. Bunlar o kadar sıkı şekilde katlanmışlardı ki neredeyse ellerinde parçalanıp gidecekti. “Eddie kendine yüz binlerce dolar yatırmış gibi görünüyor,” dedi. Sonra yırtık&nbsp;banknotlardan birkaç tanesini, bir beşlik ve birkaç birliği&nbsp;eline aldı. Cüzdanı bana verdi. Kimliğe baktım. Kaliforniya’dandı. Fotoğraftaki adam koyu renk saçları ve kederli&nbsp;gözleri olan bir adamdı. Zayıftı, güçlü bir çenesi vardı.&nbsp;Atletik, hırslı görünüyordu. Biraz Erik’e benziyordu. Bu&nbsp;adamın ya da valizinin bu adaya nasıl ulaştığını merak&nbsp;ettim.</span></p>
<p><span class="font4">Gray, deriyle bağlanmış bir günlük veya defter tarzı bir şey buldu ve açtı. İçinde kâğıtlar vardı. En üstteki yazıda&nbsp;siyah mürekkeple şunlar yazıyordu:</span></p>
<p><span class="font4"><br/></span></p>
<p><span class="font4" style="font-style: italic;">Kaliforniya West Bankası Müdür Yardımcısı E. E. Gunther’ın Makamından</span></p>
<p><span class="font4" style="font-style: italic;"><br/></span></p>
<p><span class="font4">Gray, “Adam KaliforniyalI bir bankacı,” dedi.</span></p>
</div>
<div>
</div>
<div>
<p><span class="font4">Bir süre kâğıda baktım. Bay Gunther’in San Francisco’da havalı bir ofiste rahat bir döner koltukta oturarak sigara içtiğini hayal ettim. Köşede de güzel bir sekreteri olmalıydı.&nbsp;“Sence buraya nasıl gelmiş?”</span></p>
<p><span class="font4">Gray omuz silkti.</span></p>
<p><span class="font4">“Bizim gibi gelmiştir belki. Kazayla.”</span></p>
<p><span class="font4">Başımı sallayıp bir yün süveter çıkardım. “Tropikal kuşak için hazırlanmadığı belli.”</span></p>
<p><span class="font4">Gray, “Uçak kazası olabilir,” diye önerdi.</span></p>
<p><span class="font4">“Ama o zaman enkazı görürdük.”</span></p>
<p><span class="font4">“Şimdiye kadar adanın daha üçte birini gördük.” Sağ tarafı gösterdi. “Diğer tarafta ne olduğunu kim bilir?”</span></p>
<p><span class="font4">İşte o zaman, uçak kazasına ait eski bir sahnenin şimdi nasıl görüneceğini düşünerek ürperdim. Cesetler. Kemikler. Korkuyla büzüldüm.</span></p>
<p><span class="font4">Gray, “Adanın kalan kısmına da bakmamız lazım,” dedi. “Eski bir uçak varsa kullanabileceğimiz şeyler de olabilir.”</span></p>
<p><span class="font4">Defteri kucağıma koydum. Gray tam valizi kapatacaktı ki bir şey fark etti. “Gördün mü?” dedi. “Burada bir bölme&nbsp;daha var.” Valizi ters çevirdi. Açarken onu izliyordum. Gizli&nbsp;bölmede ne olduğunu görünce ikimizin de nefesi kesildi:&nbsp;Yüz dolarlardan oluşan en az bir düzine para koçanı. Bir zamanlar lastiklerle tutturulmuş düzenli para koçanları artık&nbsp;nemden çürümüş ve kıvrılmıştı.</span></p>
<p><span class="font4">“İşte şimdi bu valizin neden bu kadar ağır olduğunu anladım.” Gray bir koçanı eline aldı ve parmağıyla kenarından tutup çekti. Gülümsedi. “Zengin olduk! Hadi alışverişe gidelim.”</span></p>
<p><span class="font4">“Nordstrom’a gidelim,” dedim. “Yeni ayakkabı almam lazım.”</span></p>
<p><span class="font4">Gray alnını ovuşturdu. “Belli ki kaçıyormuş. Yoksa kim valizinde bu kadar para taşır ki? Belki de firaridir.”</span></p>
</div>
<div>
</div>
<div>
<p><span class="font4">Defterin içindeki kâğıtlara baktım. Bir mektup olduğunu gördüm. Mühür veya pul yoktu. Bu yüzden mektubun gönderilememiş olduğunu düşündüm. Kâğıdı açtım, mektup Kaliforniya, Sacramento’daki Bayan May Gunther’a&nbsp;yazılmıştı. Hevesli bir şekilde zarftan kâğıtları çıkardım ve&nbsp;yüksek sesle okudum:</span></p>
<p><span class="font4"><br/></span></p>
<p><span class="font3" style="font-style: italic;">9 Mayıs 1952</span></p>
<p><span class="font4" style="font-style:italic;">Sevgilim May,</span></p>
<p><span class="font4" style="font-style:italic;">Sen bu mektubu aldığında ben binlerce kilometre uzağında olacağım. Canım, seni ne çok özledim ve&nbsp;ömrüm boyu özlemeye devam edeceğim. Seni terk&nbsp;etmek hiçbir zaman planımın bir parçası değildi&nbsp;ama Patricia'yı düşünmek zorundayım, ikimiz de&nbsp;düşünmek zorundayız. May, mali işlerimizle iyi&nbsp;ilgilenemedim. İçinde bulunduğumuz bu durumun&nbsp;suçlusu benim. Yanlış hisselere yatırım yaptım. Çok&nbsp;uzun bir süre boyumdan büyük işlere kalkıştım.</span></p>
<p><span class="font4" style="font-style:italic;">Sana Sevgililer Gününde aldığım pırlanta kolyeyi hatırlıyor musun? Kolyeyi boynuna takmıştım.</span></p>
<p><span class="font4" style="font-style:italic;">Sende ne kadar güzel durduğunu düşünmüştüm ama bir yandan da utanıyordum. Çünkü bu, kolyeyi&nbsp;aldığım mağazadaki kredi limitimizin sınırını&nbsp;aşan bir hediyeydi. Bu sana son hediyem olacaktı.&nbsp;Kendimi ve seni içine soktuğum mali batağı kısa&nbsp;zaman sonra sen de öğrenecektin. Bu konuda&nbsp;benimle yüzleştiğin gün, gözlerindeki nefreti, ihaneti&nbsp;görecektim. Sen bana güvendin ve ben seni hayal&nbsp;kırıklığına uğrattım. Patricia'yı hayal kırıklığına&nbsp;uğrattım. Kızıma ihtiyaç duyduğu tıbbi bakımı&nbsp;sağlayamadım.</span></p>
</div>
<div>
</div>
<div>
<p><span class="font4" style="font-style:italic;">Sevgili May'im, küçük kızımıza artık iyi bakılacağının sözünü veriyorum. Sana bunu nasıl&nbsp;yaptığımı söyleyemem ama bazı fonlar buldum,&nbsp;ihtiyaç duyduğun tüm paraya sahip olacaksın. Parayı&nbsp;ortanca çalılıkların dibine gömdüm. Kazınca fark&nbsp;edeceksin. Orada Patrica'nın ihtiyaç duyacağı bütün&nbsp;ameliyatları, tedavileri veya tıbbi bakımı karşılayacak&nbsp;kadar para var. Lütfen en iyi doktorlara git ve en iyi&nbsp;hastanelerde tedavi görsün. Umarım her şey için çok&nbsp;geç kalınmamıştır.</span></p>
<p><span class="font4" style="font-style:italic;">Umarım büyüdüğünde ona benden bahsedersin. Umarım benden nefret ederek büyümez. Onu çok&nbsp;seviyorum. Umarım benim bazı çok kötü hatalar&nbsp;yaptığımı ama en sonunda ailem için doğru şeyi&nbsp;yapmaya çalıştığımı kabul eder.</span></p>
<p><span class="font4" style="font-style:italic;">Tek istediğim beni affetmen. Sana, birbirimize âşık olduğumuz o yere, bana güvendiğin o yere dönmeyi&nbsp;hayal ediyorum. Bir gün, o güzel yüzünü tekrar&nbsp;görebilmeyi hayal ediyorum.</span></p>
<p><span class="font4" style="font-style:italic;">Sonsuz aşk ve sevgilerle; ömür boyu en derin özürlerimle,</span></p>
<p><span class="font4" style="font-style:italic;">Ed</span></p>
<p><span class="font4" style="font-style:italic;"><br/></span></p>
</div>
<div>
<p><span class="font4">Mektubu elimden bırakarak, “Vay canına,” dedim. “Bu çok üzücü.”</span></p>
<p><span class="font4">Gray, “Küçük kızını kurtarmak için bankayı soymuş,” dedi.</span></p>
<p><span class="font4">Gözlerimin dolduğunu hissederek, “Öyle görünüyor,” dedim. “Ama karısı bu mektubu hiçbir zaman alamadı.&nbsp;Sence kızları...”</span></p>
<p><span class="font4">Gray iç geçirdi. “İnsanlar bugün sahip olduğumuz tıbbi tedavilere o gün sahip değildi,” dedi. “Fakirsen veya paran&nbsp;</span><span style="text-indent: 0.4in;">yoksa insanların bugün sıradan bulduğu yaşam kurtaran pahalı ameliyatlara ulaşamıyordun.”</span></p>
</div>
<div>
<p><span class="font4">“Ben diğer türlüsünü düşünmeye katlanamadığım için karısının parayı bulduğuna ve kızlarının yaşadığına inanacağım,” dedim. Kafamı salladım. “Sence buraya nasıl gelmiştir?”</span></p>
<p><span class="font4">Gray omuz silkti. “Belki de bizim gibi. Tekne kazasıyla.”</span></p>
<p><span class="font4">Başımı salladım. “Sence kurtarılmış mıdır? Ya da sence...</span></p>
<p><span class="font4">Gray iç geçirdi. “Sence kurtarılsaydı paraları da yanında götürmez miydi?”</span></p>
<p><span class="font4">Kafamı salladım. Ed’i merak ediyordum. Bu adadaki hayatını merak ediyordum.</span></p>
<p><span class="font4" style="font-style:italic;">O da bizim gibi istiridye pişirmiş miydi? Yıllarca yalnız mı kalmıştı? Nasıl ölmüştü? Kuşlar yalnızca kemikleri kalana&nbsp;dek didiklemiş miydi etlerini?</span></p>
<p><span class="font4">Ürperdim. Sonra aklıma bir şey geldi. Kafamı kaldırarak, “Belki hâlâ yaşıyordur,” dedim.</span></p>
<p><span class="font4">Gray, “Kim?” diye sordu. İnce bir dalla kuma sekiz şekli çiziyordu. Bir zamanlar Robbie Shelton’a duyduğum sonsuz aşkı sembolize etsin diye bir ağaca aynı şekli çizdiğimi&nbsp;anımsadım. Bir parça da dram katarak, “RSyi sonsuza dek&nbsp;seviyorum,” diye de eklemiştim.</span></p>
<p><span class="font4">“Küçük kız,” dedim. “Patricia. Belki de eve döndüğümüzde gidip onu buluruz ve bu mektubu veririz. Böylece babasının onu ne kadar çok sevdiğini ve ne kadar üzgün&nbsp;olduğunu göstermiş oluruz.”</span></p>
<p><span class="font4">Gray okyanusa doğru baktı. Gelgit başlamıştı. Sular kıyıya doğru geliyor, ağır ama düzenli bir şekilde bize yaklaşıyordu. Issız bir adada birlikte mahsur kaldığım bu adamı çok az tanıdığımı biliyordum. Önceki hayatı konusundaki&nbsp;her sohbet fiyaskoyla sonuçlanıyordu. Adadan önceki ya</span><span style="text-indent: 0.4in;">şantısıyla ilgili söyleyecek çok az şeyi olduğu belliydi. Ama bunun nedeni neydi?</span></p>
</div>
<div>
<p><span class="font4">“Bence burada bir yaşam kurma fikrini düşünmeye başlamalıyız,” dedi. “Burada düşündüğümüzden de uzun süre kalabiliriz. Biz...”</span></p>
<p><span class="font4">“Sen neden bahsediyorsun?” dedim. “Eve gitmek istemiyor musun? Kurtarılmak istemiyor musun?”</span></p>
<p><span class="font4">Gray iç geçirdi. “Ben sadece burada uzun süre hayatta kalabilmek için bir şeyler düşünelim diyorum. Yiyecek saklamak, mango kurutmak gibi şeyleri nasıl yapacağımıza&nbsp;bakalım. Ayrıca yağmur sezonu gelmeden önce daha iyi bir&nbsp;baraka yapmamız gerek.”</span></p>
<p><span class="font4">Beklediğimden de daha savunmacı bir tavırla, “Yağmur sezonunda burada olmayacağız,” dedim. Gözlerim yaşlarla&nbsp;doldu. Ona bağırıyor, çığlık atıyor gibiydim. Adadaki her&nbsp;bir palmiye ağacına, beni dinleyecek her kuşa bağırmak istiyordum.</span></p>
<p><span class="font4">Gray elini hafifçe bileğime koydu. “Özür dilerim,” dedi. “Seni üzmek istemedim.”</span></p>
<p><span class="font4">Hiç düşünmeden başımı sıcak omzuna koydum. Teni, kum ve deniz suyu kokuyordu. “Ben sadece eve gitmek istiyorum,” diye hıçkırdım. “Eve o kadar çok gitmek istiyorum ki canım yanıyor.” Gray hiçbir şey demedi. Sadece&nbsp;gözyaşlarını durana kadar saçlarımı okşadı. Ondan sonra&nbsp;da beni uzun süre o şekilde tuttu.</span></p>
<p><span class="font4">Mavi bir kelebek yanımızda kanat çırptı ve sanki bizimle alay eder gibi denize doğru uçtu.</span></p>
</div>
<div>
</div>
</body>
</html>