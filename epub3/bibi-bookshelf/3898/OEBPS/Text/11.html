<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<div><h2><a id="ka11">11. Bölüm</a><br/></h2>
<h2><span class="font5"><br/></span></h2>
</div>
<div>
<h3><span style="font-weight: normal;"><span class="font3">2 Ağustos 1999,&nbsp;</span><span class="font4">New York City</span></span></h3>
<p><span class="font4">Evan, tüm sabahını şefe soğan doğramakla geçirdi. Bayağı da ilerlemişti, neredeyse dört kovayı dolduracak kadar tatlı&nbsp;soğanı ince ince kıymıştı. Şef, öğlen gibi gelecekti. O zamana kadar Evan bu işi bitirmeliydi. Soğanları tam da şefin&nbsp;istediği gibi küçük kareler halinde güzelce doğramalıydı.&nbsp;Evan, şefinin iyi bir ruh halinde olmasını umuyordu. Hoş&nbsp;şef bu günlerde hiç iyi bir ruh halinde olmuyordu.</span></p>
<p><span class="font4">Mutfak, eski kumtaşından bir binanın bodrumuydu. Klima yoktu, sadece arka kapı ve bir fan. Evan'ın gözleri o kadar çok sulanıyordu ki artık kanlanıyordu. Bundan&nbsp;şikâyet etmemesi gerektiğini biliyordu. Ne şefin ruh halinden ne soğandan ne sıcaktan ne de başka bir şeyden şikâyet&nbsp;edebilirdi. Aşçılık okulundan hemen sonra New York'un&nbsp;</span><span style="text-indent: 0.4in;">en iyi restoranlarından birinde iş bulabildiği için şanslıydı. Michelini's üç yıldızlıydı ve eğer şanslıysa daha da yükselebilirdi, başka bir yere geçebilir ve hatta kendi yerini bile&nbsp;açabilirdi. İşte o zaman artık soğan doğramak zorunda kalmazdı.</span></p>
</div>
<div>
<p><span class="font4">Evan soğanları doğrayıp dilimlerken sürekli kapıyı gözlüyordu. Sokağa bağlanan girişin köşesinde küçük bir şey gözüne çarptı.</span></p>
<p><span class="font4">Bıçağını indirdi, önlüğüne sıkıştırılmış havluyla elini kurulayıp kapıya doğru yürüdü.</span></p>
<p><span class="font4">“Seni gidi küçük kedicik,” dedi Evan, ayaklarının arasına tüneyen kısa siyah tüylü sokak kedisine eliyle uzanarak.</span></p>
<p><span class="font4">Kedi sanki ona bir şey anlatmak istiyormuşçasına mırlamaya başladı.</span></p>
<p><span class="font4">“Ne diyorsun, küçük dostum?”</span></p>
<p><span class="font4">Evan her zaman hayvanları severdi. Küçük bir çocukken Little Rock’ta evcil hayvanları olmuştu ama hiç kedisi olmamıştı. Annesi Louise’in kedilere alerjisi vardı.</span></p>
<p><span class="font4">Kedi yine mırlamaya başladı ve bacaklarına sürtündü.</span></p>
<p><span class="font4">“Çalışmalıyım, dostum,” dedi, kesim tahtasına dönerek, sonra da buzdolabına yöneldi. Şefin düzenlediği özel bir&nbsp;yemekten kalma bir parça et buldu arkalarda. Sonra küçük&nbsp;bir kâse aldı eline.</span></p>
<p><span class="font4">“İşte,” dedi, kedinin yanındaki girişe koyarak. “Şimdi başımı belaya sokma, tamam mı?”</span></p>
<p><span class="font4"></span></p>
<hr class="sigil_split_marker"/>
</div>
<div>
<p><span class="font4">“Tatlım, ama nereye gidiyorsun, hiç anlamadık gitti.” Evan’ın annesi hiçbir zaman oğlunu anlamıyordu. Sekizinci doğum gününde oğlu kendisinden dikiş makinesi&nbsp;istemişti, on yaşındayken ondan daha iyi kek yapabiliyordu ve şimdi de restorandaki işini bırakmak istiyordu.&nbsp;Ama neden?</span></p>
</div>
<div>
</div>
<div>
<p><span class="font4">“Bermuda’ya gideceğim,” diye açıkladı. “Boston’dan bir çift yatlarında şef olmamı istedi.”</span></p>
<p><span class="font4">“Peki güvenli mi?” diye sordu annesi. Eğer Evan dikkat kesilirse uzaktan bir trenin düdüğünü duyabilirdi. Çocukluğunun geçtiği ev demiryoluna uzak değildi. Öğleden sonraları orada öylece durup trenleri seyrederken kasabanın dışında yaşamın nasıl olduğunu hayal eder durur, oradan kaçmak isterdi.</span></p>
<p><span class="font4">“Elbette, anne,” dedi.</span></p>
<p><span class="font4">“Neden eve dönmüyorsun anlamıyorum,” diye devam etti annesi. “Kasabadaki güzel bir restoranda iş bulursun.&nbsp;Papa’s Italian Pizzeria nın nesi var? Orada çalışabilirsin.”</span></p>
<p><span class="font4">“Orada çalışmak istemiyorum anne.”</span></p>
<p><span class="font4">Hattın diğer ucunda bir süre sessiz kaldı annesi.</span></p>
<p><span class="font4">“Anne, üzgünüm, seni üzmek istememiştim,” dedi Evan.</span></p>
<p><span class="font4">“Tamam, tatlım,” dedi annesi. “Senin kumaşın başka. Bunu hep biliyordum.” Derin bir nefes aldı. “Seni özleyeceğiz, benim dert ettiğim mesele bu.”</span></p>
<p><span class="font4">Evan, Manhattan’daki küçük dairesinden dışarı baktı. Sihirli saatlerdi. Yani hemen günbatımının sonrası, artık&nbsp;gün sona ermişken, tam da gece değilken. Kedisi yanında&nbsp;mırlıyordu. Evan numaraların işlendiği karnındaki noktaya dokundu. Bir kediye neden dövme yaparlardı ki? Evan&nbsp;bunu hiç anlayamıyordu. Kedi de onun gibi uyumsuzdu,&nbsp;bir yerden başka bir yere geçen bir gezgin. Evet, diye düşündü Evan kendi kendine, yeni bir maceraya atılma zamanı geldi.</span></p>
<p><span class="font4"></span></p>
<hr class="sigil_split_marker"/>
<p><span class="font4">Pegasus teknesi marinada parıldıyordu. Bay ve Bayan Caldwell, Evan yaklaşırken ona el salladı. Onlarla şefin verdiği yemeklerden birinde tanışmıştı. Bayan Caldwell çoğu yaşlı&nbsp;zengin kadının yaptığı gibi onunla ilgilenmişti.</span></p>
</div>
<div>
</div>
<div>
<p><span class="font4">“Canım,” dedi, iki defa onu öpüp selamlayarak. Bay Caldwell başıyla onayladı, sonra ağzında purosu kaptana&nbsp;bir şeyler homurdandı.</span></p>
<p><span class="font4">Evan’ın elindeki kedi taşıma kabını görünce sesli bir kahkaha koyverdi.</span></p>
<p><span class="font4">“Hayvan getirmişsin,” dedi.</span></p>
<p><span class="font4">“Umarım sorun olmaz, efendim,” diye cevapladı Evan. “İyi bir kedidir.”</span></p>
<p><span class="font4">“Benim için sorun yok,” dedi adam omuz silkerek. “Belki de Delores’i oyalar.”</span></p>
<p><span class="font4">Evan başıyla onaylayıp teknedeki ilk yemeği hazırlamak için mutfağa geçmeden önce kalacağı yeri buldu.</span></p>
<p><span class="font4"></span></p>
<hr class="sigil_split_marker"/>
</div>
<div>
<p><span class="font4">Evan o gece ve ertesi sabah kahvaltıda Delores’in ona bakışlarını fark etti. Ertesi haftanın yemek programını yapmak üzere yiyeceklere bakmak için ara verdiğinde üst güvertede&nbsp;ona bakmamaya çalışmıştı ama Bayan Caldwell onun yanında şezlongda uzanmış ve ondan sabah Benedict yumurtası yapmasını istemişti. Bikinisinin askısını ayarlayarak&nbsp;Benedict yumurtasına bayıldığını söyledi. Bayan Caldwell&nbsp;hiçbir zaman bikini giymemiş olan annesinden daha yaşlıydı.</span></p>
<p><span class="font4">“Evet, efendim,” dedi nazikçe, doğrulup ayağa kalkmaya çalışarak. “Elbette.”</span></p>
<p><span class="font4">Delores eliyle ona uzanıp hafifçe kalçasına dokundu. “Teşekkür ederim, canım,” dedi ufak bir gülümsemeyle.&nbsp;“Ve, tatlım, bana efendim demek zorunda değilsin.”</span></p>
<p><span class="font4">Delores onu geriyordu ama kendini tutup gün için güzel yemekler yapmaktan başka yapabileceği bir şey&nbsp;yoktu.</span></p>
<p><span class="font4">Haftalar geçti ve sonra fırtınalı bir pazar gecesi, Evan kaburga ve fırında patates hazırlarken, Delores mutfağın&nbsp;</span><span style="text-indent: 0.4in;">girişinde belirdi. Üstündeki beyaz tül, altındaki çıplak bedenini kapatamıyordu.</span></p>
</div>
<div>
<p><span class="font4">“Bu gece alt güverteye gel,” dedi, kedisini kollarında tutarak. “Seninle konuşacaklarım var.”</span></p>
<p><span class="font4">Yemekten sonraki görüşmeye mümkün olduğu kadar geç gitmek için yemek servisini uzatmaya çalıştı ama Bay&nbsp;Caldwell erkenden kalktı. Karısı Evan'ın her hareketini izleyerek pişmiş kelle gibi sırıtıyordu.</span></p>
<p><span class="font4">“Tamam,” dedi son tabağı da temizledikten sonra. “Çok yorgunum, efendim. Sanırım doğrudan odama gideceğim.”</span></p>
<p><span class="font4">“Bana efendim dememeni söylemedim mi sana?” dedi kadın, şakayla karışık bir ciddiyetle.</span></p>
<p><span class="font4">“Üzgünüm,” dedi Evan oradan ayrılırken. Köşeyi dönerken avuçlarının içi terlemişti, karşısına bir anda Bay Caldwell çıktı.</span></p>
<p><span class="font4">“Nereye kaçıyorsun, oğlum?” dedi adam sinsi bir sırıtmayla.</span></p>
<p><span class="font4">“Ben sadece...”</span></p>
<p><span class="font4">“Git ona,” dedi. “Utanma.”</span></p>
<p><span class="font4">Evan'ın gözleri büyüdü. “Ama ben...”</span></p>
<p><span class="font4">“Bizim ihtiyaçlarımızı karşılaman için sana para ödüyoruz ve onun ihtiyaçlarını da karşılamanı istiyorum.”</span></p>
<p><span class="font4">“Ben öyle değilim ama.”</span></p>
<p><span class="font4">“Nasıl değilsin, oğlum?” Kakırdamaya başladı. “1965'te Miss Texas güzeliydi. Şimdi öyle gibi görünmeyebilir ama&nbsp;olsun. Gözlerini kapat ve onu düşün.”</span></p>
<p><span class="font4">Evan sadece Bayan Caldwell’e değil, hiçbir kadına ilgi duymadığını söylemedi ona. Hiçbir zaman ilgi duymamıştı&nbsp;da. İyice panikleyip korktu.</span></p>
<p><span class="font4">“Hadi,” dedi Bay Caldwell, kolundan tutup onu alt güvertenin girişine götürerek. “Seni bekliyor.”</span></p>
</div>
<div>
</div>
<div>
<p><span class="font4">Alt güverteye inen merdivenlerden yürürken Evan’ın dizleri titredi. Güverte soluk bir şekilde aydınlıktı ama Bayan Caldwell'in koltuğun üzerinde uzandığını görebiliyordu. Açık yeşil bir gecelik giymişti.</span></p>
<p><span class="font4">“İşte geldin, canım,” dedi. “Seni bekliyordum.”</span></p>
<p><span class="font4">Evan koltukta mümkün olduğunca ondan uzağa oturdu.</span></p>
<p><span class="font4">“Buraya gel,” dedi. “Hadi biraz eğlenelim.”</span></p>
<p><span class="font4">“Efendim...”</span></p>
<p><span class="font4">“Kaç defa dedim sana bana Delores de diye?”</span></p>
<p><span class="font4">“Delores,” dedi, “Ben... ben yapamam.”</span></p>
<p><span class="font4">“Neden, tatlım, nonoş musun?”</span></p>
<p><span class="font4">Bayan Caldwell geceliğinin bağcığını gevşetip el ve bacaklarının üstünde sürünerek ona yaklaşırken Evan yutkundu.</span></p>
<p><span class="font4">“Lütfen,” dedi, göğsüne dokunduğunda sinerek. “Lütfen dur.”</span></p>
<p><span class="font4">Evan'ın kedisi Bayan Caldwell’le arasındaki boşluğa zıpladı.</span></p>
<p><span class="font4">“Kahrolası kedi,” dedi kadın. “Al şunu buradan.”</span></p>
<p><span class="font4">Evan ayağa kalktı ama ona ulaşamadan önce Bayan Caldwell kediyi yakaladı. “Bu gece ya benimle kal ya da bu&nbsp;kediyi bu tekneden atarım.”</span></p>
<p><span class="font4">Evan kafasını salladı. “Lütfen,” diye ağladı. “Bunu yapmazsın, değil mi?”</span></p>
<p><span class="font4">“Ah, evet yaparım.”</span></p>
<p><span class="font4">Evan kendini kötü hissetti, “İhtiyaçlarınızı o şekilde karşılayamam, efendim.”</span></p>
<p><span class="font4">“O zaman küçük kedine elveda de,” dedi kadın gülümseyerek.</span></p>
<p><span class="font4">Evan o gece küçük bir çocukken yaptığı gibi dua etti. Kilisedeyken arkadaşlarının yanlış dediği içindeki arzuyu&nbsp;</span><span style="text-indent: 0.4in;">bastırması için tanrıya yalvarırdı. Şimdi de kedisi için yalvarıyordu. Pegasus’tan bir an önce kurtulmayı ve Pegasus’un okyanusun dibine gömülmesini diledi.</span></p>
</div>
<div>
<p><span class="font4">Sabah uyandığında kedisinin gittiğini gördü. Bayan Caldwell kahvaltı servisinde onun ağladığını görmedi. Bir&nbsp;daha da onu rahatsız etmedi.</span></p>
</div>
<div>
</div>
</body>
</html>