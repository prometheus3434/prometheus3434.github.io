<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<div><h2><a id="ka23">23. Bölüm</a><br/></h2>
<h2><span class="font5"><br/></span></h2>
</div>
<div>
<h3><span style="font-weight: normal;"><span class="font4">Bir Yıl Sonra,&nbsp;</span><span class="font4">Ada</span></span></h3>
<p><span class="font4">Gray’den önce uyandım. Her tarafım ağrıyordu ve kusacak gibi hissediyordum. Adanın ortasındaki karanlık alanda bulduğumuz o mantarlar kötü çıkmış olmalıydı. Ya da midyelerdendi. Ya da bir yıl ve bilmem kaç aydır yediğimiz kahrolası yemeklerden birindendi. Yeni bulantı dalgası&nbsp;yükselip alçalırken homurdandım.</span></p>
<p><span class="font4">Bugün evi özlüyordum. Buharı üstünde tüten sıcak bir bardak kahveyi, yumuşak bir yatağı, müziği, şarabı özlüyordum. Artık Erik’i özlemesem de onu merak ediyordum.&nbsp;İyi miydi? Hâlâ yasımı tutuyor muydu? Beraber aldığımız&nbsp;küçük evi satmış mıydı?</span></p>
<p><span class="font4">Anne babamı, arkadaşlarımı, Gabby'yi, herkesi merak ediyordum. Kayboluşumla nasıl başa çıktıklarını. Benim&nbsp;</span><span style="text-indent: 0.4in;">için bir cenaze düzenlemişler miydi? Cenazeye çok insan katılmış mıydı? Patronumu düşününce yüzümü buruşturdum. Komik ama tüm bu süre boyunca pazartesiden cumaya çalıştığım küçük kabini çok az düşünmüştüm. Yapıştırıcı gibi kokardı. Kendi kendime gülümsedim.</span></p>
</div>
<div>
<p><span class="font4">İlginç bir şekilde Maka’yı bu sabah henüz görmemiştim. Genelde bizi karşılamak için ateşin başında bekliyor olurdu. Onu kızarmış bir midyeyle ödüllendirirdim. “Maka,”&nbsp;diye seslendim. “Gel pisi pisi pisi.”</span></p>
<p><span class="font4">Kumsal boyunca yürüdüm ve yol kıvrılınca köşeden baktım. Orada güneşin altında kuma uzanmış yatıyordu.&nbsp;“İşte buradasın, tembel kedi,” dedim, en sevdiği yer olan&nbsp;boynunun iç kısmını okşamak için çömelirken. Ama yumuşak tüylerine dokunmadan önce karnı boyunca uzanan&nbsp;kırmızı kan şeridini gördüm.</span></p>
<p><span class="font4">“Maka,” diye çığlık attım. Karnından tutup biraz sarstım. “Maka!” Kımıldamıyordu, onu kucağıma alıp kampa geri taşıdım.</span></p>
<p><span class="font4">“Gray!” diye bağırdım.</span></p>
<p><span class="font4">Uyku sersemi ama korkmuş bir halde yanıma geldi. “Ne oldu?” diye sordu.</span></p>
<p><span class="font4">“Bak,” dedim gözyaşlarımın arasından. “O...”</span></p>
<p><span class="font4">Gray, Maka’yı benden aldı ve kuma yatırdı. Onun yanına çömelip kalbinin eskiden güçlü bir şekilde attığı göğsündeki o yere dokundu. “Ölmüş, Charlotte.”</span></p>
<p><span class="font4">Aklım başımdan gitti. “Hayır,” dedim. “Ölmüş olamaz. Onu kurtaramaz mısın? Kurtaramaz mıyız?..”</span></p>
<p><span class="font4">Dizlerimin üstüne düştüm. “Neden?” diye çığlık attım. “Neden ölmek zorundaydı ki?”</span></p>
<p><span class="font4">Gray uzanıp elimi tuttu.</span></p>
<p><span class="font4">“Bu kahrolası ada yüzünden,” dedim. “Kötü burası. Buradaki her şey.”</span></p>
</div>
<div>
</div>
<div>
<p><span class="font4">“Çok yıprandın,” dedi Gray. “Biraz uzan. Son zamanlarda pek iyi hissetmiyordun zaten.”</span></p>
<p><span class="font4">“Uzanmak istemiyorum,” diye bağırdım. “Ben-”</span></p>
<p><span class="font4">Tam o sırada okyanustaki bir şey gözüme takıldı. İlk başta sadece gündoğumunda bir benekti. Muhtemelen&nbsp;suda sürüklenen bir ağaç dalıydı. Hatta belki bir yunustu.&nbsp;Gray’le birkaç tanesinin buralardan geçtiğini görmüştük.&nbsp;Onların istedikleri gibi gidip gelme özgürlüklerini hep kıskanmıştım.</span></p>
<p><span class="font4">Benek büyüdü. Hayır, bu bir yunus değildi. Şimdi bir direği olduğunu görebiliyordum. Bir </span><span class="font4" style="font-style:italic;">tekne</span><span class="font4"> olduğunu ve&nbsp;</span><span class="font4" style="font-style:italic;">tam da adaya doğru</span><span class="font4"> geldiğini görebiliyordum.</span></p>
<p><span class="font4">“Bak,” dedim, ileriyi işaret ederek.</span></p>
<p><span class="font4">“Ne-”</span></p>
<p><span class="font4">“Bu bir tekne!”</span></p>
<p><span class="font4">“Onu görebiliyorum,” dedi Gray.</span></p>
<p><span class="font4">Delicesine el sallamaya ve tekne yaklaşınca bağırmaya başladım.</span></p>
<p><span class="font4">“Ateş yakmalı mıyız?” dedim. “Dumanla işaret göndeririz, ha?”</span></p>
<p><span class="font4">Gray başını iki yana salladı. “Hayır. Oradan bizi görebilirler. Sanırım kıyıya doğru ilerliyorlar.”</span></p>
<p><span class="font4">Bir tekne, beyaz bir yelkenli, yükselip alçalarak yavaşça ilerlerken onu izledik.</span></p>
<p><span class="font4">Gray suyun kenarına yürüdü. “İlginç,” dedi. “Sanki kimse tekneyi kullanmıyor. Amaçsızca suda yüzüyor gibi&nbsp;görünüyor.”</span></p>
<p><span class="font4">“Güvertede kimseyi görüyor musun?” diye sordum, gözlerimi kısıp bakarken.</span></p>
<p><span class="font4">“Hayır,” dedi. “Yüzüp binebilir miyim diye bakacağım.”</span></p>
<p><span class="font4">“Dikkatli ol,” dedim, suda yürüyüp yelkenliye doğru yüzüşünü izlerken. Kendini tekneye çekebildi. Küçük tek</span><span style="text-indent: 0.4in;">nede etrafına bakınmasını izledim. “Burada kimse yok,” diye seslendi.</span></p>
</div>
<div>
<p><span class="font4">İçim sızladı.</span></p>
<p><span class="font4">“Motorda biraz gaz var,” dedi. “Tekneyi kıyıya getireceğim.”</span></p>
<p><span class="font4">Bir dakika sonra Gray sığ suya atladı, yelkenliyi kıyıya çekti. Adanın bu tarafının, doğu tarafı gibi pürüzlü ve keskin taşlarla kirlenmemiş olması iyiydi, yoksa teknenin altı&nbsp;mahvolurdu.</span></p>
<p><span class="font4">“Gel bir bak,” dedi Gray ben tekneye binerken.</span></p>
<p><span class="font4">“Sade bir tekne,” dedi, “ama güzel.” Güvertenin altındaki küçük odaya doğru merdivenleri indi. “Bak, küçük bir mutfak.” Buzdolabını açtı ve altılı Corona paketini gösterdi. “Charlotte, gemimiz geldi.”</span></p>
<p><span class="font4">Gray iki şişeyi açıp birini bana verirken gülümsedim. Bira ılıktı ama yine de tadı çok güzeldi.</span></p>
<p><span class="font4">“Acaba bu yelkenli kimindi?”</span></p>
<p><span class="font4">“Kim bilir?” dedi Gray. “Belki de bir fırtına onu marinasından çıkardı, belki tekne aylardır suda yüzüp duruyordu.”</span></p>
<p><span class="font4">“Hayır,” dedim başımı sallayarak. “O zaman neden içeride bavullar olsun?” Yatağın üstündeki iki küçük bavula doğru yürüdüm ve birini açtım. İçinde kadın kıyafetleri&nbsp;vardı; bikini, şort, birkaç tişört ve seksi, siyah dantelli bir&nbsp;gecelik. Geceliği alıp bedenimiz uyuyor mu görmek için&nbsp;üstüme tuttum. “İşte ben de bundan bahsediyordum,”&nbsp;dedi Gray dalga geçerek.</span></p>
<p><span class="font4">Diğer bavul erkek kıyafetleriyle doluydu. “Anlaşılan adam </span><span class="font4" style="font-style:italic;">large</span><span class="font4"> giyiyor,” dedim Gray’e. “Birilerine yeni bir gardırop miras kaldı.”</span></p>
<p><span class="font4">Gray, oyuncak mağazasındaki küçük bir çocuk gibi teknenin içindekileri inceliyordu. “Bak, Char, bir alet kutusu,” dedi. “Bunu kullanabiliriz. Ve burada,” diye devam etti&nbsp;</span><span style="text-indent: 0.4in;">yatağın altından büyük bir kasa çıkarırken, “binlerce kibrit var. Ve bak, konserveler ve konserve açacağı.”</span></p>
</div>
<div>
<p><span class="font4">Noel sabahı gibiydi, tabii içimin sızlaması dışında. İlk kez Gray’in bu adayı terk etmeye niyeti olmadığını fark&nbsp;etmiştim, gerçekten farkına varmıştım. Onun için tekne,&nbsp;kaçmamıza yardım edecek gemi değildi. Hayır, onun için&nbsp;tekne, buradaki yıllarımızı kolaylaştıracak, hâzinelerle dolu&nbsp;bir hediyeydi.</span></p>
<p><span class="font4">Oturdum ve Gray kıyıya geri götürmek için yığın yığın eşya toplarken onu seyrettim.</span></p>
<p><span class="font4">“Ne oldu?” dedi sonunda, ne kadar sessiz olduğumu fark edince.</span></p>
<p><span class="font4">“Adadan ayrılmak istemiyorsun, değil mi?”</span></p>
<p><span class="font4">Elindeki kızartma tavasını bıraktı.</span></p>
<p><span class="font4">“Charlotte, ben-”</span></p>
<p><span class="font4">“Bunu hiçbir zaman istemedin. Bana karşı dürüst ol.”</span></p>
<p><span class="font4">Bakışlarını kaçırdı.</span></p>
<p><span class="font4">“Eh,” dedim. “Ben istiyorum.”</span></p>
<p><span class="font4">“Ciddi olamazsın,” dedi.</span></p>
<p><span class="font4">“Ciddiyim.”</span></p>
<p><span class="font4">“Ne, okyanusta amaçsızca sürüklenecek misin? Fırtınaların ve Tanrı bilir başka nelerin içinden? Sırf belki, sadece belki, bir gemi seni bulabilir diye?”</span></p>
<p><span class="font4">“Yelkenleri kullanacağım,” dedim direği göstererek.</span></p>
<p><span class="font4">“Nasıl kullanacağını bilmiyorsun.”</span></p>
<p><span class="font4">“Lisede ders almıştım. Çözebilirim.”</span></p>
<p><span class="font4">“Yapma, Charlotte. Bu çok saçma. Okyanusta asla hayatta kalamazsın.”</span></p>
<p><span class="font4">Gözlerim doldu. “Benimle gelmeyeceğini mi söylüyorsun?”</span></p>
<p><span class="font4">Bana doğru yürüdü. “Bu ada artık bizim evimiz, Char. Senin ve benim. Artık o dünyaya ait değiliz.”</span></p>
</div>
<div>
</div>
<div>
<p><span class="font4">“Evet, aidiz,” dedim. “Evde yeni bir hayat kurabiliriz, güzel bir hayat. Tekrar başlayabiliriz... birlikte.”</span></p>
<p><span class="font4">Gray büyük bir öfkeyle parladı. “Asla geri dönemem,” dedi.</span></p>
<p><span class="font4">“Neden?” diye yalvardım. “Hiç mantıklı konuşmuyorsun.”</span></p>
<p><span class="font4" style="font-style:italic;">“Asla geri dönemem</span><span class="font4"> dediğimde bana güven,” dedi.</span></p>
<p><span class="font4">Bedenime Gray’in sakladığı sırları merak etmeme neden olan bir ürperti yayıldı. Bunlar karanlık sırlar mıydı? Geriye doğru bir adım attım.</span></p>
<p><span class="font4">“Benden ne saklıyorsun?” diye sordum, gördüğüm rüyayı, o karanlık rüyayı hatırlayarak.</span></p>
<p><span class="font4">“Ne fark eder?” dedi küstah bir tavırla.</span></p>
<p><span class="font4">“Ne mi fark eder?” Gözlerim her yeri tarıyordu. Kalbim hızlanmaya başlamıştı. “Karınla mı ilgili? Bir şekilde karının ölümüyle bir ilgin mi var?”</span></p>
<p><span class="font4">Yüzü onunla gemide tanıştığım gece göründüğü gibi görünüyordu. Düşünceli ve somurtkan. “Böyle mi düşünüyorsun?”</span></p>
<p><span class="font4">Ellerimi havaya savurdum.</span></p>
<p><span class="font4">“Ne düşünmeliyim, Gray?”</span></p>
<p><span class="font4">Alet kutusunu ve kasadan birkaç kibrit kutusunu kıyıya fırlattı.</span></p>
<p><span class="font4">“Denizde bunlara ihtiyacın olmayacak. Gerisi sende kalsın.”</span></p>
<p><span class="font4">“Bekle, ne yapıyorsun?”</span></p>
<p><span class="font4">“Gitmene izin veriyorum çünkü istediğin şey bu.”</span></p>
<p><span class="font4">“Lütfen, Gray,” diye yalvardım. “Böyle olmaz.”</span></p>
<p><span class="font4">“Bu senin tek şansın. Her zaman istediğin şey buydu, ayrılmak.”</span></p>
<p><span class="font4">“Benimle gelmeni istiyorum,” dedim gözyaşlarımın arasından.</span></p>
</div>
<div>
<p><span class="font4">“Hayır, istemiyorsun,” dedi. “Gerçekten istemiyorsun.”</span></p>
<p><span class="font4">“İstiyorum,” dedim. “Delicesine istiyorum.”</span></p>
<p><span class="font4">“Ama dediğin gibi, beni tanımıyorsun.”</span></p>
<p><span class="font4">“Tanımıyor muyum?”</span></p>
<p><span class="font4">“Belli ki tanımıyorsun.” Tekneden atladı. “Eşyalarını toparlarım. Teknede su var ama daha çoğuna ihtiyacın olacak, biraz mango ve fındığa da. Sana dün yaptığım kurutulmuş balığı da vereceğim.”</span></p>
<p><span class="font4">Teknede yastığa yaslanıp ağladım.</span></p>
<p><span class="font4">“İşte,” dedi çantalar dolusu malzemeyle geri döndüğünde. “Gemideki mektupları da koydum, günlüğü de.”</span></p>
<p><span class="font4">“Teşekkürler,” dedim.</span></p>
<p><span class="font4">“Dikkatli ol,” dedi. Sesi biraz titremişti.</span></p>
<p><span class="font4">“Gray,” dedim ağlayarak.</span></p>
<p><span class="font4">“Git,” dedi.</span></p>
<p><span class="font4">“Beni bırakma.”</span></p>
<p><span class="font4">“Bunu yapmak zorunda olduğumu biliyorsun.” Tekneyi suya doğru itti. “Motoru çalıştır. Adadan uzaklaşana kadar&nbsp;motorla ilerlemen gerek.”</span></p>
<p><span class="font4">Motor çalışana kadar kolla uğraştım, başta sesler çıkardı sonra biraz duman püskürttü. Ayrılıyordum. Gerçekten ayrılıyordum. İstediğim şey bu muydu?</span></p>
<p><span class="font4">Tekrar Gray’e bakmak için döndüm. Şimdi benden daha uzaktaydı. Evimiz olan bu adadan uzaklaşırken hâlâ&nbsp;beni izliyordu.</span></p>
<p><span class="font4">El salladı.</span></p>
<p><span class="font4">“Seni seviyorum,” dedim delicesine akan gözyaşlarımın arasından. “Ve hep seveceğim.”</span></p>
<p><span class="font4">Dudaklarındaki sözlerini gördüm. Bana son sözlerini. “Seni seviyorum.”</span></p>
<p><span class="font4">İkimiz de ufukta birer benek olana kadar uzun bir süre birbirimizi izledik.</span></p>
</div>
<div>
<p><span class="font4">Motoru kapattım ve yelkeni topladım. Rüzgâr yoktu. O yüzden okyanusun ortasında öylece yüzecektim. Yeni bir&nbsp;bulantı dalgası hissettim. Bir de hayatımda hissettiğim en&nbsp;derin yalnızlığı ve kederi.</span></p>
<p><span class="font4" style="font-style:italic;">Tanrım</span><span class="font4">, </span><span class="font4" style="font-style:italic;">ben ne yaptım?</span></p>
</div>
<div>
</div>
</body>
</html>