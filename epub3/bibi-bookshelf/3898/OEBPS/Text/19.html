<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<div><h2><a id="ka19">19. Bölüm</a><br/></h2>
<h2><span class="font5"><br/></span></h2>
</div>
<div>
<h3><span class="font3" style="font-weight: normal;">18 Mayıs 2004</span></h3>
</div>
<div>
<p><span class="font4">Saat sabahın altısıydı. Celeste tabii ki uyuyordu. Yoga dersi ona kadar başlamıyordu ve Celeste dokuzdan bir dakika&nbsp;önce olsa dahi siyah uyku gözlüğünü çıkarmazdı. Gray beyaz geceliğiyle uyuyan Celeste’i izliyordu. Melek gibi görünüyordu ama ona dokunmaya kalksa kaşlarını çatıp geri&nbsp;çekilecekti. “Uyuyorum,” diyecekti ya da “şimdi değil” ya&nbsp;da bir dizi uzaklaştırıcı söz.</span></p>
<p><span class="font4">Bu yüzden Gray güzel karısını sadece seyretti. Onu seyrederken iki aydır sakladığı sırrı nasıl söyleyebileceğini düşünüyordu.</span></p>
<p><span class="font4">Aslında bu sırrı iyi saklamıştı. Her sabah altıda kalkıyor, duşunu alıp kahvesini yapıyor ve kahve makinesini temizleyip Celeste sonunda kalktığında onu kullanmaya&nbsp;</span><span style="text-indent: 0.4in;">hazır bulsun diye hazırlıyordu. Doktor önlüğünü giydikten sonra kahverengi çantasını omzuna alıp arabasına biniyordu ama hastaneye gitmiyordu. Artık değil. O günden beri...</span></p>
</div>
<div>
<p><span class="font4">Durumunu çok iyi saklamıştı. Kendinden bile. Elindeki titreme için Propranalol, Advil ve acısı için de Vicodin alıyordu. Bunlarla iyi idare ediyordu. Tendinit onun tıp&nbsp;kariyerini zedeleyemezdi. En azından başta öyle düşünmüştü.</span></p>
<p><span class="font4">Düşüş yavaş başlamıştı. Önce bir hemşire onun bir aleti düşürdüğünü görmüştü. Sonra iş arkadaşı onu hatalı bir kesik yaparken izlemişti. Küçük hatalar büyük&nbsp;sorunlar doğurur. Özellikle de Harvard’dayken sınıfının&nbsp;zirvesinde ve şimdi de ülkede aranan bir kalp cerrahı olan&nbsp;Gray için.</span></p>
<p><span class="font4">Hayır, Gray’in bundan vazgeçme lüksü yoktu. Ailesi ona bu lüksü vermemişti. Gücünü korumalı, bunu aşmalıydı. Zorlukların üstesinden gelmeliydi ve hayatının&nbsp;her alanında yaptığı gibi bu sinir bozucu durumu atlatmalıydı.</span></p>
<p><span class="font4">Ancak sıradan görünen bir perşembe sabahı, Gray rutin bir ameliyat için doktor önlüğünü giydiğinde her şey değişti. Sadece koroner arter baypas ameliyatına girecekti.&nbsp;Bunu binlerce kez yapmıştı. Belki de daha fazla. Bu ameliyatı gözleri kapalı uykusunda bile yapabilirdi.</span></p>
<p><span class="font4">Hasta hemen önünde yatıyordu. Yetmişlerinin ortalarındaydı. Saçları sarıya boyalıydı ve uzun manikürlü tırnakları koyu kırmızıydı. Bunu asla unutmayacaktı. Anestezi uzmanının ismi John’du. Onu her zaman sevmişti, Chicago Bears hakkında muhabbet ederlerdi.</span></p>
<p><span class="font4">İlk ensizyonda elinin biraz titrediğini biliyordu ama bu, hâkim olabileceği bir şeydi. Öncesinde ilaçlarını almıştı,&nbsp;</span><span style="text-indent: 0.4in;">bu yüzden sorun olmayacağını düşünüyordu. Elbette sorun olmayacaktı. Her ikisi de cerrah olan babası ve büyükbabasının dediği gibi, bir Lawton asla başarısız olmazdı.</span></p>
</div>
<div>
<p><span class="font4">Eline söz geçirmeye çalışarak yavaş yavaş kesmeye başladı ama bir şeyler korkunç derecede ters gidiyordu. Küçük bir titreme kontrolden çıktı. Sanki bedeni istemsiz bir şekilde hareket ediyordu.</span></p>
<p><span class="font4">“Dr. Lawton,” diye bağırdı yanındaki arkadaşı. “Arteri çatlattınız. Kanıyor!”</span></p>
<p><span class="font4">Kan vardı. Çok fazla kan.</span></p>
<p><span class="font4">Hemşireler onun etrafında dolanıp duruyordu. Gray'in hiç sevmediği cerrah arkadaşı Dr. Green hastayı devralıp&nbsp;en az on beş dakika üzerinde çalıştı ama sonra iç geçirerek,&nbsp;“Onu kaybettik,” dedi.</span></p>
<p><span class="font4">Gray uyuşmuş bir halde ameliyat odasından çıktı. Bir soruşturma olacaktı. Sigorta şirketleri akbaba gibi üzerine çullanacaktı. Hastane yönetimi toplantılar yapacaktı.&nbsp;Onun hatası yüzünden bir kadın masada kalmıştı. Tıp kariyeri artık sona eriyordu. Bunu biliyordu.</span></p>
<p><span class="font4">O günden beri iki ay geçmişti ve hâlâ Celeste’e bunu söylememişti. Kardeşinin düğünü iki ay içindeydi. Tüm&nbsp;ailesi orada olacaktı. Tıp lisansını kaybettiği gerçeği ortaya&nbsp;çıktığında onların yüzlerinde oluşacak ifadeyi hayal edebiliyordu. Ama özellikle aklında Celeste vardı. Onun nasıl&nbsp;yıkılacağını düşünüyordu.</span></p>
<p><span class="font4">Geçen iki ay boyunca her gün yaptığı gibi arabasını kimsenin onu tanıyamayacağı bir Starbucks'ın parkına&nbsp;çekti. Orta boy bir </span><span class="font4" style="font-style:italic;">americano</span><span class="font4"> istedi ve köşede bir yere oturup bir kadının katili olan canavar ellerine bakarak hayatını düşündü. Bazen gerçekten bir canavar olup olmadığını&nbsp;düşünürken bazen de gerçekten öyleymiş gibi hissederken&nbsp;buldu kendini.</span></p>
</div>
<div>
</div>
<div>
<p><span class="font4">“Affedersiniz,” dedi bir kadın ona yaklaşarak. “Dr. Lawton, siz misiniz?”</span></p>
<p><span class="font4">Kırklarındaydı, yuvarlak hoş bir yüzü vardı. Gözüne tanıdık geliyordu ama herkes olabilirdi. Whole Foods’taki&nbsp;kasiyer, en sevdiği restorandan bir garson... eski bir hasta.</span></p>
<p><span class="font4">“Hayır,” dedi Gray hızlıca.</span></p>
<p><span class="font4">“Ah,” dedi kadın, bir adım geri atarak. “Çok üzgünüm. Sadece ona çok... hayatımı kurtaran kalp cerrahına çok&nbsp;benziyorsunuz.”</span></p>
<p><span class="font4">Başını sallayıp birinin masada bıraktığı gazeteye döndü, sonra da kadını kafeden çıkarken seyretti.</span></p>
<p><span class="font4">Onun hayatını kurtarmıştı. Binlerce insanın hayatını kurtardığı gibi. Ama birinin hayatına da son vermişti. Bunun bedelini hayatının kalanında ödeyecekti.</span></p>
</div>
<div>
</div>
</body>
</html>