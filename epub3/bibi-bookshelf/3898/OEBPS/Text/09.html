<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<div><h2><a id="ka09">9. Bölüm</a><br/></h2>
<h2><span class="font5"><br/></span></h2>
</div>
<div>
<p><span class="font4">Gözlerimi açtığımda Gray yanımda yoktu. Bir gece önce beni nasıl teselli ettiğini hatırlayıp gülümsedim. Biraz&nbsp;utanmıştım.</span></p>
<p><span class="font4">Barakadan çıktım ve esnedim. Gray’i görmüştüm, ateşin üstüne doğru eğilmişti. “Daha çok çalı çırpıya ihtiyacımız var,” dedi. Biraz endişeli, tedirgin görünüyordu. Dün gece hissettiğim sıcaklık buz gibi oldu.</span></p>
<p><span class="font4">“Ateş sönecek.”</span></p>
<p><span class="font4">Başımı salladım ve peşinden kumsalın ötesindeki çalılığa doğru yürüdüm. Burada çalı çırpı aramaya başladık. Düşmüş bir dalı almak için eğildiğinde, “Dün gece beni&nbsp;neşelendirdiğin için teşekkürler,” dedim. “Benim için çok&nbsp;önemliydi.”</span></p>
</div>
<div>
</div>
<div>
<p><span class="font4">Cevap vermedi. Bu konuyu açtığım için kendimi aptal gibi hissetmiştim.</span></p>
<p><span class="font4">“Sanırım yeterince topladık,” dedi.</span></p>
<p><span class="font4">Ciddi ses tonuna uygun bir tonla, “Güzel,” dedim. Ayağa kalkıp peşinden kumsala doğru yürüdüm.</span></p>
<p><span class="font4">“Yardıma ihtiyacın var mı?” diye sordum.</span></p>
<p><span class="font4">Kafasını kaldırmadan, “Hayır,” dedi.</span></p>
<p><span class="font4">“Tamam,” dedim. </span><span class="font4" style="font-style:italic;">Belki de sabahları huysuz oluyordur. </span><span class="font4">“Bugün banyo yapmak için bir yer bulmaya çalışayım diyorum. Adada bir yerde tatlı su vardır, değil mi?”</span></p>
<p><span class="font4">Gray omuz silkti. “Ateşi yakayım da,” dedi. “Kahvaltı edelim. Sonra seninle yürüyüşe çıkarım.”</span></p>
<p><span class="font4">‘Tamam.”</span></p>
<p><span class="font4">Mango ve istiridyeleri çoktan topladığını gördüm. Kumun üstünde duruyorlardı. Yakında mango-istiridye mönüsünden bıkacaktık ama şu anda karnım beklenti içinde gurulduyordu.</span></p>
<p><span class="font4">Gray’in ateşi yakmasını izledim. Çalı çırpıları, kumsaldan topladığı odunların karşısına yığdı. Sonra çakmağı çıkardı. Kıvılcım bu kez ilk seferde tutuştu. Gray onu dikkatli bir şekilde yelledi.</span></p>
<p><span class="font4">Mangoların kabuklarını soydu. Sonra onları büyük çubuklara dizdi ve ateşin üstüne tuttu. Duman ve tatlı bir koku ortalığa yayıldı. İstiridyeler taşın üstünde kızarıyordu. Hatta bir tanesi açılmıştı bile. Benim de bir şeyler&nbsp;yapmam lazımdı. Ben de bottan su aldım ve kovayı ateşin&nbsp;yanma getirdim.</span></p>
<p><span class="font4">Kahvaltı hazır olduğunda sessizce yemeğimizi yedik. Gray konuşacak havada değildi. Ben de onu zorlamadım.&nbsp;Neden heyheylerinin üstünde olduğunu merak ettim. Onu&nbsp;dün gece o kadar sıcakkanlı ve bu sabah bu kadar soğuk&nbsp;yapan şey neydi?</span></p>
</div>
<div>
</div>
<div>
<p><span class="font4">Dirseklerine yaslandı. Çıplak teni, teknedeki ilk günümüzden bu yana daha çok bronzlaşmıştı. Göğsünde sinek ısırıkları vardı. Birden, “Botta bir kalıp sabun buldum,” dedi.</span></p>
<p><span class="font4">“Gerçekten mi?” dedim. “Nerede? Nasıl?”</span></p>
<p><span class="font4">Ayağa kalkıp barakaya yürüdü. Yan tarafında kırmızı bir çarpı işareti olan siyah bir plastik poşet çıkardı. Ağzını açtıktan sonra Crest seyahat boyu diş macunu, diş fırçası, bir&nbsp;tıraş bıçağı, bir kutu konserve et, iki fıstık ezmesi ve çikolatalı tahıllı gofret, iki paket konserve mandalin, bir paket&nbsp;antibakteriyel mendil, seyahat boyu şampuan ve küçük bir&nbsp;Ivory sabun kalıbı çıkardı.</span></p>
<p><span class="font4">“Bunu nasıl oldu da görmedik?” dedim.</span></p>
<p><span class="font4">“Yandaki bölmedeydi,” dedi.</span></p>
<p><span class="font4">Gray bana sabunla şampuanı uzattı. Sanki Noel sabahıymış gibi hissetmiştim.</span></p>
<p><span class="font4">“Sihirli çantanda saç kremi de yoktur, değil mi?”</span></p>
<p><span class="font4">Sırıttı. Torbayı tekrar barakaya götürdü. Kovayı suyla doldurup kumsalda ilerlemeye başladık.</span></p>
<p><span class="font4">“Bugün düşünceli görünüyorsun,” dedim.</span></p>
<p><span class="font4">Omuz silkti. Birkaç dakika sessizlik içinde yürüdükten sonra tekrar konuştum. “Bak, konu dün geceyse ben gerçekten özür...”</span></p>
<p><span class="font4">“Seninle alakası yok,” dedi.</span></p>
<p><span class="font4">Kayaların üstünden tırmandık. Kumsala giden köşeyi dönerken aramızdaki mesafe artmıştı. Durdu ve dalgaların&nbsp;içinden bir şey aldı. Taştı belki de. Cebine soktu.</span></p>
<p><span class="font4">Adada şimdiye kadar en ufak bir yaşam belirtisi bulamamıştık. Hem rahatlamış hem hayal kırıklığına uğramıştım. Güneş yakıyordu. Kovadan su içmek için durduk.</span></p>
<p><span class="font4">Gray arkamızdaki çalılıkların girişini gösterdi. “Oradan girebiliriz,” dedi. “Adanın içini görelim. Belki bir kaynak&nbsp;filan vardır.”</span></p>
</div>
<div>
</div>
<div>
<p><span class="font4">“Tamam,” dedim. Dikkatli bir şekilde kumsaldan uzaklaştım. Kumsaldan ayrılmakta insanı huzursuz eden bir şeyler vardı ama Gray’in yanında kendimi güvende hissediyordum. Güneş ışığı gölgelere dönüştü. Gray, bir patika&nbsp;oluşturmak için filiz ve dalları uzaklaştırmaya çalışıyordu.</span></p>
<p><span class="font4">Yirmi dakika yürüdükten sonra Gray durup bana döndü. “Ne düşünüyorsun?” dedi. “Devam edelim mi?”</span></p>
<p><span class="font4">Kafamı sallayıp hayır demek istiyordum. Kumsala geri dönmek istiyordum. Sinekler akın etmişti ve ben yorgundum. Dizim acıyordu ama Gray'e söylemedim. Onu endişelendirmek istemiyordum. Ama sonra kulaklarım dikildi.&nbsp;Sesi Gray de duymuştu. Akarsu. Bir sızıntı benzeri bir şey.&nbsp;Belki bir dere veya çay olabilirdi.</span></p>
<p><span class="font4">Gray, “Duydun mu?” dedi.</span></p>
<p><span class="font4">Başımı salladım. “Fazla uzakta olamaz.”</span></p>
<p><span class="font4">Sese doğru ilerledi. Ben de onu takip ettim. Dakikalarca yürüdük. Ses yakınlaşmıştı ama kaynağı bulamıyorduk.</span></p>
<p><span class="font4">“Bence bu taraftan,” dedim.</span></p>
<p><span class="font4">Gray kafasını salladı. “Ama daha şimdi o yönden geldik.”</span></p>
<p><span class="font4">Kafam karışmaya başlamıştı. Sanırım Gray de aynı durumdaydı. İşte o zaman aşağı baktım. İyi ki de bakmışım. Çünkü ayaklarımın birkaç santim ötesinde aşağı inen bir&nbsp;vadi ve bunun dibinde küçük bir havuz vardı. Su, denizdeki gibi mavi değildi. Zümrüt yeşiliyle karışık şeffaf bir&nbsp;maviydi. Hiç düşünmeden Gray'in kolunu tuttum. “Bak!”&nbsp;dedim. “Bak!”</span></p>
<p><span class="font4">O çoktan küçük göle nasıl ulaşacağımızı düşünmeye başlamıştı. Buraya göl diyebilirseniz tabii. “Oradan gidemeyiz,” dedi. “Orası ölüm tuzağı. Eğime baksana. Oradan&nbsp;bu ayakkabılarla inebilmene imkân yok.” Sandaletlerime&nbsp;baktım. Bunları balayından önce Zara'dan almıştım. Tur&nbsp;</span><span style="text-indent: 0.4in;">gemisine bindiğim sabah, ıssız bir adaya düşeceğimi hiç hesap etmemiştim tabii.</span></p>
</div>
<div>
<p><span class="font4">“Çevresinden dolaşmayı deneyebiliriz,” diye önerdim. “Belki adanın diğer tarafında bir giriş vardır.”</span></p>
<p><span class="font4">“Bence tek yol bu,” dedi.</span></p>
<p><span class="font4">Onun peşinden çalılıklardan ve bir tepeden geçtim. Sonra küçük, ağaçsız bir alana geldik. Dalgaların sesini duyabiliyordum. Kumsal yakındı.</span></p>
<p><span class="font4">Tekrar kuma çıktığımızda adanın bu kısmının daha rüzgârlı olduğunu fark ettim. Saçlarım yüzüme savruluyordu. Düzeltmeye çalıştım ama pek başarılı olamadım.&nbsp;Bir yönde yürüdük. Rüzgâr dinmişti. Suyun sesini tekrar&nbsp;duymuştum. Yaklaştığımızı biliyordum. Önümüzdeki boş&nbsp;alanı gösterdim. Gray beni takip etti. Palmiyeden sarkan&nbsp;çiçek açmış bir dalın altından geçtim. Geçerken pembe bir&nbsp;çiçek yanağımı öptü.</span></p>
<p><span class="font4">Önümüzdeki küçük gölcüğü görünce ikimizin de nefesi kesildi. Evlerin arka bahçesine yapılan yuvarlak havuzlar kadar vardı. Suyun kenarına koşarak, “Çok güzel,” dedim. Elimi suya daldırıp dilimle tattım. “Tatlı su,” dedim.</span></p>
<p><span class="font4">Gray, yarık boyunca kayalardan akan suyu gösterdi. “Yağmur sırasında orada toplanıp buraya akıyor herhalde.”&nbsp;Yanımda diz çöktü. “Kesinlikle durgun su değil, yani içebiliriz.”</span></p>
<p><span class="font4">Adada yürüyüş yapmaktan terlemiş ve susamıştım. Kovayı göle daldırdım ve doldurdum. İçtikten sonra, “Vay,” dedim. “Bottaki sudan çok daha iyi.”</span></p>
<p><span class="font4">Gray de içti. Sonra önümüzdeki kayaları gösterdi. Kenarından su akıyordu. Bu bana tatil merkezlerindeki içinde hem yüzebileceğin hem de bar bulabileceğin, havuzun kenarında elinde kokteylle takılabileceğin yerleri hatırlatmış</span><span style="text-indent: 0.4in;">tı. “Bir mağara,” dedi. “Bana Vegastaki otellerden birini hatırlattı.”</span></p>
</div>
<div>
<p><span class="font4">İkimiz de güldük. Sandaletlerimi çıkarmaya başladım. Gray’in önünde soyunduğum için biraz utanmıştım. Bu&nbsp;yüzden bikinimi çıkarmamaya karar vermiştim. Aslında çıkarmayı çok istiyordum. Arka taraftaki kopça tenimi tahriş&nbsp;etmişti.</span></p>
<p><span class="font4">Gray aniden doğruldu. “Sen... banyonu yaparken ben de kumsala gideyim.”</span></p>
<p><span class="font4">“Tamam,” dedim.</span></p>
<p><span class="font4">Biraz mahremiyete sahip olabilmek beni rahatlatmıştı. Hemen tişörtümü kafamdan çektim. Sonra şortumu çıkardım. Bikini üstümün kopçasına uzandım. Bir süre çekiştirip durdum. Keşke Erik burada olsaydı. O şu lanet kopçayı&nbsp;açmama yardım ederdi hep. </span><span class="font4" style="font-style:italic;">Erik.</span><span class="font4"> Tekrar denedim ve en&nbsp;sonunda açtım. Tenimin </span><span class="font4" style="font-style:italic;">ahhh</span><span class="font4"> dediğini duyar gibiydim.&nbsp;Göğüslerime baktım. Sönük görünüyorlardı. Dikiş yerlerinin tahriş olmuş tenimle buluştuğu yerlerde su toplamış&nbsp;kırmızı küçük izler vardı. Bu bikiniyi daha fazla giyemeyeceğimi biliyordum ama başka ne giyecektim ki? Hindistancevizi kabuğu mu? Kendi kendime güldüm. Ayakparmağımı suya değdirdim. Sabunla şampuanı kenardaki bir taşın&nbsp;üstüne koydum.</span></p>
<p><span class="font4">Hemen suya girdim. Suyun bu kadar derin ve sıcak olması beni şaşırtmıştı. Kenarda ayakta durabiliyordum ama ilerde su boyumu geçiyordu. Sabuna uzandım ve iyice köpürttüm. Kokusuna bayılmıştım. </span><span class="font4" style="font-style:italic;">Temiz</span><span class="font4"> kokuyordu. Önce&nbsp;yüzümü, sonra göğsümü ve kollarımı ovuşturdum. Suyun&nbsp;kenarından yürüdüm. Ta ki sığ bir yere gelene kadar. Burası vücudumun geri kalanını sabunlamak için harika bir yerdi. Köpükle vücudumun her yanını sardım. Bir an için çok&nbsp;fazla sabun kullandığımdan endişe ettim. Sonuçta tek bir&nbsp;</span><span style="text-indent: 0.4in;">kalıp vardı. Biraz daha tasarruflu olmam lazımdı. Gray’le uzun süre bunu kullanmak zorunda kalabilirdik. Ama endişelenmemeye karar verdim. Akla hayale gelmeyecek şeylere dayanmıştım. Güzel bir banyoyu hak etmiştim. Kulaklarımı ve kollarımı tekrar ovdum. Sabun dizimi biraz yaktı.</span></p>
</div>
<div>
<p><span class="font4">Sabunu taşa koyup şampuana uzandım. Avucuma küçücük bir damla sıkıp saçımı köpürttüm ve duruladım.</span></p>
<p><span class="font4">Günün geri kalanında burada kalmak istiyordum ama Gray’in beni beklediğini biliyordum. Muhtemelen o da&nbsp;banyo yapmak istiyordu. Çıkıp kıyafetlerimi topladım. Bu&nbsp;kısmı düşünmemiştim. Havlu yok, kirli kıyafetler vardı.&nbsp;Keşke biraz deterjanım olsaydı. Kıyafetlerimi burada yıkardım. Şampuanı kullanmayı düşündüm ama boşa harcamak&nbsp;istemedim. Temiz kıyafetler, bizim yokluğuyla idare etmemiz gereken bir lüks gibi görünüyordu. Şortumu ve bikinimi göle soktum. Tişörtüm de pis görünüyordu. Onu da&nbsp;suya attım. Hepsini birlikte tüm gücümle çitiledim. Sonra&nbsp;da elimden geldiği kadar sıktım.</span></p>
<p><span class="font4">Yakındaki çalılıkta bir çıtırtı duydum. “Bekle,” diye bağırdım. “Daha giyinmedim.”</span></p>
<p><span class="font4">“Tamam,” dedi. “Gözlerimi kapatacağım.”</span></p>
<p><span class="font4">Gerçekten de bir dakika sonra bir eliyle gözlerini kapatmış bir halde geldi.</span></p>
<p><span class="font4">“Ben gidip kumsalda kuruyacağım,” dedim. “Sen acele etme. Kıyafetlerimin biraz güneşte kuruması lazım.”</span></p>
<p><span class="font4">Başını salladı. Elimdeki ıslak kıyafetlerle vücudumun önemli noktalarını kapatarak kumsala doğru yürüdüm.&nbsp;Sandaletlerimi unutmuştum ama kumsal birkaç adım ötedeydi. Bu yüzden sandalete gerek yoktu. “Şampuanla sabun orada, kayanın üstünde,” dedim.</span></p>
<p><span class="font4">Kumsalda bikinimi ve kıyafetlerimi bir kayanın üstüne güneşe serdim. Orada çırılçıplak bir halde dikilirken kendi</span><span style="text-indent: 0.4in;">mi gülünç hissediyordum ama kimse görmüyordu nasılsa. Yine de bir havlu ya da örtü olsun isterdim. Ben de ne olur&nbsp;ne olmaz diye düşmüş bir palmiye yaprağını elime aldım.</span></p>
</div>
<div>
<p><span class="font4">Bu adadaki çelişki şuydu. Burası şimdiye kadar gördüğüm en güzel yerlerden biriydi. Hayır, gördüğüm en güzel yerdi ama yine de tek istediğim buradan gitmekti.&nbsp;Gray’in banyo yaptığı açıklığa doğru döndüm. Biraz daha&nbsp;yakma gittim. </span><span class="font4" style="font-style:italic;">Ya ben?..</span><span class="font4"> Hayır. Kayadaki ıslak kıyafetlerime baktım. Hâlâ nemliydi. Birkaç dakika daha gerekti.&nbsp;Sağ başparmağımın tırnağını ısırdım ve tekrar göle doğru&nbsp;döndüm. Su sesi duydum. Bu sefer zihnimi dinlemedim.&nbsp;Parmaklarımın ucunda kıyı boyu yürüdüm ve bir palmiye&nbsp;ağacının arkasında durdum. Gray'i görebiliyordum. Bana&nbsp;arkası dönük bir halde dikiliyordu. Gülümsedim. Bacakları&nbsp;kaslıydı, kalçası da öyle. Erik’i banyo yaparken görmemiştim hiç. Bu şekilde görmemiştim. O her zaman benden&nbsp;önce kalkar, benim alarmım çalmadan önce duş alıp giyinmiş olurdu.</span></p>
<p><span class="font4">Gray önünü döndü. Ağacın arkasına saklandım. Bunun sebebi hem onu izlediğimi göreceğinden korkmamdı hem&nbsp;de onu orada çırılçıplak, her şeyiyle görmekten utanmamdı. Sabunu erkeksi bölgelerinde gezdirirken dudağımı ısırdım. Bir süre durdu, sonra bacaklarına geçti. Gabby'nin&nbsp;soracağı şeyleri düşündüm. Ben anlatırken onun nefesi&nbsp;kesilecekti. Tekrar başımı çevirdim. Kendimi suçlu hissediyordum. Çünkü evliydim. Çünkü başka bir sürü neden&nbsp;vardı. Gray şampuana uzandı. Suçlu bir şekilde kumsala&nbsp;geri döndüm.</span></p>
<p><span class="font4">Bikinim yeterince kurumuştu. Hemen giydim. Tişörtümü ve şortumu giymek üzereyken Gray geldi. Beni daha önce bikiniyle görmemişti ama pek umurumda değildi.</span></p>
<p><span class="font4">“Merhaba,” dedi. Saçlarını biraz geriye yatırmıştı.</span></p>
</div>
<div>
</div>
<div>
<p><span class="font4">Biraz gergin bir şekilde, “Merhaba,” dedim. “Farklı görünüyorsun.”</span></p>
<p><span class="font4">“Temiz mi görünüyorum?”</span></p>
<p><span class="font4">Çenesine dokunarak, “Hayır,” dedim. Sonra hemen elimi çektim. </span><span class="font4" style="font-style:italic;">Benim neyim vardı?</span><span class="font4"> “Tıraş olmuşsun.”</span></p>
<p><span class="font4">Gray, “Ha, evet,” dedi. “Tıraş bıçağı getirdiğimi unutmuşum. Bottaki poşetin içinde buldum.”</span></p>
<p><span class="font4">Ellerimi bacaklarımda gezdirdim. “Keşke onu bacaklarımı alabilmek için kullanabilseydim.”</span></p>
<p><span class="font4">Sırıtarak, “Bacaklarını dert etme,” dedi.</span></p>
<p><span class="font4">“Şimdi böyle diyorsun ama şaka değil bak, birkaç gün içinde kıllı bir mamuta benzeyeceğim,” dedim.</span></p>
<p><span class="font4">Gray, “Ne güzel,” dedi. “Geceleri seni sıcak tutar.” Sırıttı. Sonra kumsala doğru döndü. “Geri dönmeye hazır mısın?”</span></p>
</div>
<div>
<p><span class="font4">“Evet,” dedim.</span></p>
<p><span class="font4">Kampa dönerken durdu ve kumsaldan bir şey aldı. “Ne topluyorsun?” dedim.</span></p>
<p><span class="font4">“Ne?” dedi.</span></p>
<p><span class="font4">“Orada,” dedim. “Cebine bir şey koydun.”</span></p>
<p><span class="font4">Sırıttı. “Hiçbir şey.”</span></p>
</div>
<div>
</div>
</body>
</html>