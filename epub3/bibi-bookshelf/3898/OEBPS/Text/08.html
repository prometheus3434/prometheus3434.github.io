<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<div><h2><a id="ka08">8. Bölüm</a><br/></h2>
<h2><span class="font5"><br/></span></h2>
</div>
<div>
<p><span class="font4">Hava karanlıktı. Sabahın erken saatleri miydi yoksa geceyarısı mı bilmiyordum. Uyku sersemiydim, zayıftım. Sayıklıyor gibiydim. Gray’e baktım ve bir an için Erik'in yüzünü gördüm. Sonra bunun bir göz aldanması olduğunu anladım. Yanımda uyuyordu. </span><span class="font4" style="font-style:italic;">Ben neden uyanıktım? Bir şey&nbsp;mi duymuştum?</span><span class="font4"> Sonra uzaklarda bir ışık gözüme takıldı.&nbsp;Suyun altında dans ediyordu. İlk başta suyun üstünde parlayan bir el feneri gibiydi. Bu yakınlardaki bir tekne miydi? Gray’i kolundan tutup sarstım. Ama kılı kıpırdamadı.&nbsp;“Uyan,” dedim. Artık konuşmak bile tüm enerjimi alıyordu. “Bir şey gördüm.”</span></p>
<p><span class="font4">“Ne gördün?” diye mırıldandı.</span></p>
<p><span class="font4">Şu ışıkları görüyor musun?”</span></p>
</div>
<div>
<p><span class="font4">Gray gözlerini ovuşturdu, sonra başını salladı. “Evet, ne onlar?'’ diye sordu.</span></p>
<p><span class="font4">“Bilmiyorum,” dedim.</span></p>
<p><span class="font4">Küreği aldı ve ışıklara doğru yaklaşmaya başladı, ancak ışıklar değişiyordu. Sanki onları takip etmemizi istiyorlarmış gibi hareket ediyorlardı.</span></p>
<p><span class="font4">Gray ışıkları yakından inceledi. Sonra bana döndü. “Bu yakamoz herhalde.”</span></p>
<p><span class="font4">“Yakamoz mu?”</span></p>
<p><span class="font4">“Suda gerçekleşen kimyasal bir reaksiyon,” diye açıkladı. “Bakteriler ya da küçük deniz hayvanları yapabiliyor. Okyanustaki ateş böcekleri diyebiliriz.”</span></p>
<p><span class="font4">“Vay canına,” dedim.</span></p>
<p><span class="font4">Gray başını salladı. “Bu olayı büyükannemlerin Catalina Adası’ndaki evinin yakınlarında geceleri görürdüm,” dedi.&nbsp;“Bu sanırım karaya yakın olduğumuz anlamına geliyor.”</span></p>
<p><span class="font4">“Gerçekten mi?” dedim. Karanlık geceye baktım. Ay bir bulutun arkasındaydı. Bu yüzden kıyıya yakın mıyız ya da&nbsp;okyanusun ortasında sürükleniyor muyuz göremiyordum.&nbsp;</span><span class="font4" style="font-style:italic;">Lütfen karaya yakın olalım. Lütfen.</span></p>
<p><span class="font4">Gray, “Olabilir,” dedi. Işıkları takip ederek daha uzağa kürek çekti. Bir saat belki daha uzun süre sonra yoruldu.&nbsp;Bunu soluk alıp verişinden anlıyordum. Zorlanıyordu ve&nbsp;nefesi hırıltılıydı.</span></p>
<p><span class="font4">“Bırak ben yapayım,” dedim. Gönülsüz bir şekilde küreği bana uzattı. Ben daha hızlı kürek çektim. Bir o taraftan bir bu taraftan. Bu tekrar, omuzlarımı yaktı, kollarıma kramp girdi. Susamıştım, suyumuz da bitmişti. Açlık her&nbsp;zaman vardı. Karnımdaki bir köpekbalığı gibi içimi kemiriyordu. Başım ağrıyordu. Bir Advil’e hasret kalmıştım. Pek&nbsp;çok şeye hasret kalmıştım. Küreği suyun sağ tarafına doğru&nbsp;batırdım ve bu sefer bir şeye çarptım.</span></p>
</div>
<div>
<p><span class="font4">“Gray!” diye bağırdım.</span></p>
<p><span class="font4">Doğrularak, “Ne oldu?” dedi.</span></p>
<p><span class="font4">“Kürekle bir şeye çarptım.”</span></p>
<p><span class="font4">Gray Louise'in sırt çantasından çakmağı buldu ve kürekle çarptığım yere doğru tuttu. Çakmak yandı, sonra söndü ama ne olduğunu anlamamıza yetecek kadar ışık&nbsp;sağlamıştı.</span></p>
<p><span class="font4">Gray, umutsuz bir şekilde, “Dal parçaları,” dedi.</span></p>
<p><span class="font4">“Yaa,” dedim. Ne beklemiştim bilmiyorum. Resif mi, kaya mı, belki de kara?</span></p>
<p><span class="font4">Kürek çekmeyi bıraktım. Tuhaf yakamozlar teknenin etrafındaydı. Sanki devam etmemi bekliyor gibiydiler.&nbsp;Ama çok yorgundum, yılmıştım. Her yerim ağrıyordu.&nbsp;Umudumu kaybetmiştim. Gray de aynı durumdaydı.&nbsp;Tam onun yanına çökecekken bulutlar biraz ayrıldı ve&nbsp;gökyüzündeki ayı ortaya çıkardı. Ay bir an için karanlık&nbsp;bulutların arkasından çıktı. Tıpkı bir işaret feneri gibi,&nbsp;uzun zamandır görünmeyen bir arkadaş gibi. Ama daha&nbsp;çok, tepemizde geceyi aydınlatan dev bir spot ışığı gibi. O&nbsp;zaman sol tarafıma baktım ve önümüzdeki şeyi görünce&nbsp;nefesim kesildi.</span></p>
<p><span class="font4">“Gray!” diye bağırdım. “Gray! Kalk! Bak!”</span></p>
<p><span class="font4">Gray tekrar doğruldu. Hâlâ uyku sersemiydi, işte karşımızda güzel bir kara parçası vardı. Kumsal birkaç metre ötedeydi. Kıyıya vuran dalgaların sesini duyabiliyordum.&nbsp;Gray küreği benden aldı ve hızla kürek çekmeye başladı.&nbsp;Ta ki altımızdaki su sığlaşana kadar. Bottan indi ve botu&nbsp;kıyıya doğru çekti. Ben de sığ suya atladım. Gray botu&nbsp;kuma çıkardı. Kum sıcak ve yumuşaktı. Gray'in yanına&nbsp;çöktüm. Çok yorgundum ve üşüyordum. Titredim. Gray,&nbsp;sıcak kolunu bana doladı, içimde hiç enerji kalmamıştı.&nbsp;Bir daha uyanamam diye uykuya dalamayacağım hissine&nbsp;</span><span style="text-indent: 0.4in;">kapıldım. Ama yine de gözlerimi kapattım. Başka bir seçeneğim yoktu.</span></p>
<hr class="sigil_split_marker"/>
</div>
<div>
<p><span class="font4">Rüyamda yüzüyordum. Gray ve ben denizde bir yerde suyun içindeydik. Uzaktaki botu görebiliyorduk. İçinde Erik vardı. Yanında tuhaf bir kadın. Kadının sırtı bana dönüktü&nbsp;ama kırmızı bikinisini görebiliyordum. Onlara el salladık&nbsp;ama onlar bizi görmedi. Dalgalar yüzüme çarparken, “Yardım edin,” dedim. “Yardım et Erik!”</span></p>
<p><span class="font4">Gözlerimi açtım. Gündüz vaktiydi. Tepemizde güneş parlıyordu. Kumlu bir plajda uzanıyorduk. Su yakınımıza&nbsp;kadar geliyordu. Gray hareket etmiyordu. Su, yaklaşıyor,&nbsp;sonra tekrar çekiliyordu. Çok geçmeden bizi tamamen&nbsp;kaplardı. “Gray,” diye bağırdım. “Uyan. Sudan uzağa gitmemiz lazım.”</span></p>
<p><span class="font4">Gray hareket etmedi. Telaşlandım. Nefes alıyor muydu? Elimi ağzının üstüne getirdim. Zar zor nefes alıyordu. “Gray,” dedim. “Lütfen uyan.” Tepkisizdi. Ellerimi kollarının altına soktum ve onu yukarı doğru çektim. Onu,&nbsp;yemek tabağı büyüklüğünde mumsu yeşil yaprakları olan&nbsp;küçük bir ağacın altına götürdüm. Ağırdı, kilosu benimkinin neredeyse iki katıydı. Dalgalardan uzaklaşınca ben&nbsp;de yanına çöktüm. Yüzümün önünde sinek vızıldadı. Kovaladım. Gözlerimi tekrar kapatmak istiyordum ama panikledim. “Bot!” Hemen kalktım ve kıyıya doğru koştum.&nbsp;Botu orada, beş metre uzakta gördüm. Bırakmayı düşündüm ama içinde eşyalarımız vardı. İlaç, sakız, birkaç tişört.&nbsp;Benim fotoğraf makinem. Sahip olduğumuz tek eşyaları&nbsp;da denizin bizden almasına izin veremezdim. Suya girdim.&nbsp;Hemen derinleşiyordu. Botu yakalayabilmek için yüzmek&nbsp;zorunda kaldım. Arada bir kafamı denize sokup çıkarıyordum. Mücadele ettim ama üç seferden sonra en sonunda&nbsp;</span><span style="text-indent: 0.4in;">botu tuttum ve kumsala doğru çektim. Soluklanmak için durdum, sonra tekrar daha yukarı, Gray'in yanına kadar&nbsp;taşıdım.</span></p>
</div>
<div>
<p><span class="font4">Kum değişikti. Şimdiye kadar gördüklerimden farklıydı. Sanki tuz ve biberden oluşuyor gibi görünüyordu. Bir tropikal kuşak kumsalında görebileceğiniz beyaz kum taneleri vardı ama bunlar, güneşte siyah pırlantalar gibi parlayan küçük, kara, kristale benzeyen şeylerle karışmıştı.</span></p>
<p><span class="font4">Gray’in yanına çöktüm. Hayatta kalmak istiyorsak su bulmak zorunda olduğumuzu biliyordum ama o kadar&nbsp;çok, o kadar çok yorgundum ki. Başımı Gray’in yanına&nbsp;koydum ve tekrar gözlerimi kapattım.</span></p>
<p><span class="font4">Yanağıma yağmur damlası düştüğünde uyandım. Güneş gökyüzünde yükselmişti. Gün ortasıydı, muhtemelen öğlen on iki veya birdi. Gray yanımda uyuyordu. Tepemizde&nbsp;kapkara bir bulut vardı, güneşe doğru yaklaşıyordu. Bota&nbsp;doğru gittim ve kovayı aldım. Yağmur yağarken kovayı havaya doğru tuttum. Yağmur başta çiselerken sonra bir fırtınaya dönüştü. Şiddetliydi. Deniz kasvetli ve bulanık görünüyordu. On dakika geçti. Birkaç santim suyumuz vardı.&nbsp;Botta daha çok birikmişti. Fırtına boyunca uyanmayan&nbsp;Gray’in yanına gittim. Ağaç onu şiddetli fırtınadan çoğunlukla korumuştu. Boynunu kaldırdım ve kovanın kenarını&nbsp;ağzına doğru tuttum. “İç,” dedim. “Hadi. İç yoksa...” Devamını söylemeye dayanamıyordum.</span></p>
<p><span class="font4">Gözlerini kırpıştırdı ve hafifçe araladı. Kovayı eğdim, ağzına biraz su girdi. Suyu yuttu, aynısını tekrar ettim. Birazı göğsüne dökülmüştü ama en azından içebilmişti. Başını tekrar kuma koydum. Ben de biraz içtim ve tekrar kuma&nbsp;yattım. Uyanıklıkla uyku arasında tepemizde bir kelebek&nbsp;uçtuğunu gördüm. Maviydi, çok güzeldi. Sanki başka bir&nbsp;</span><span style="text-indent: 0.4in;">zamanı, daha mutlu zamanları hatırlatıyor gibiydi ama hafızam iyi değildi. Rüya mı görüyorum yoksa gerçek mi&nbsp;emin olamıyordum. Kelebek kısa bir an için yakındaki bir&nbsp;ağaç dalına kondu, sonra uçup gitti.</span></p>
<hr class="sigil_split_marker"/>
</div>
<div>
<p><span class="font4">Koluma hafifçe dokunulduğunu hissettim. Gözlerimi açtım ve Gray’e doğru döndüm. Hâlâ yanımda yatıyordu. Bana uyku sersemi, yorgun bir biçimde gülümsedi. “Selam,” dedi.</span></p>
<p><span class="font4">Gözlerim hemen açıldı. “Uyanmışsın!”</span></p>
<p><span class="font4">“Suyumuz var mı?” diye sordu. Sesi zayıftı, hırıltılıydı.</span></p>
<p><span class="font4">“Evet,” dedim. Kendimi zorlayarak ellerimin ve dizlerimin üstünde ayağa kalktım. Kovayı bota götürdüm ve çeyreğini suyla doldurdum. Kovayı Gray’e getirirken bir kısmı yere döküldü. Neredeyse ağlayacaktım.</span></p>
<p><span class="font4">“Önce sen iç,” dedi. Dediğini yaptım. Yağmur suyundan bir yudum aldım. Bütün sabah güneşin altında botta durduğu için ısınmıştı ve plastik tadı geliyordu. Ama tek&nbsp;suyumuz buydu. Kovayı Gray’e verdim. Kafasını geriye attı&nbsp;ve kalan suyu bitirdi.</span></p>
<p><span class="font4">“Yiyecek bir şeyler bulmamız gerek,” dedi.</span></p>
<p><span class="font4">Başımı salladım. “Bir fikrin var mı?”</span></p>
<p><span class="font4">Ayağıyla kumda bir şeye vurdu. Sonra ağır ağır doğruldu. “Karınca,” dedi. “Karınca yiyebiliriz.”</span></p>
<p><span class="font4">Kafamı salladım. “Ne kadar aç olduğum umurumda bile değil. Böcek </span><span class="font4" style="font-style:italic;">yemeyeceğim?</span></p>
<p><span class="font4">Gray bir karıncayı parmaklarının arasına aldı ve ağzına attı. Bir dakika sonra, “Dene bir tane,” dedi. Kumdan bir&nbsp;karınca alarak bana uzattı. “Susam tadı var.”</span></p>
<p><span class="font4">Karıncayı gönülsüz bir şekilde dilimin üstüne koydum ve hemen yuttum. “Pek iyi değil,” dedim. Ama çikolatayla&nbsp;kaplılarmış gibi yapacağım.”</span></p>
</div>
<div>
<p><span class="font4">Sonraki bir saati karınca yakalayıp yiyerek geçirdim. Tuzla daha lezzetli olacaklarına karar verdim. Ben de suyun&nbsp;kenarına gittim, geniş bir istiridye kabuğu buldum ve içine deniz suyu doldurdum. Tekrar Gray’in yanma oturarak,&nbsp;“Al bakalım,” dedim. “Karıncaları deniz suyuna batırabiliriz. Daha lezzetli olabilir.”</span></p>
<p><span class="font4">Sonraki bir saat karınca yedik. İkimiz de yarım fincan kadar yemiştik herhalde. Karnımın içinde dolaştıklarını&nbsp;düşünmemeye çalıştım. Onları yutmadan önce hepsinin&nbsp;ölmüş olduğunu umuyordum.</span></p>
<p><span class="font4">Koluma konan sineğe vurarak, “Adayı dolaşsak mı?” dedim. “Belki de burada birileri yaşıyordur?”</span></p>
<p><span class="font4">Gray kendini daha iyi hissediyordu. Başını salladı ve ayağa kalktı. Kumsalı takip edip nereye varacağına bakmaya karar verdik.</span></p>
<p><span class="font4">Gray’e, “Nerede olduğumuz hakkında bir fikrin var mı?” diye sordum.</span></p>
<p><span class="font4">“Bermuda'dan çok uzakta olamayız,” dedi. “Bu çevrede yüzlerce küçük ada var. Bazıları haritada bile yok.”</span></p>
<p><span class="font4">“Burası tuhaf bir ada,” dedim. “Böyle bir kum görmüş müydün hiç?”</span></p>
<p><span class="font4">Kafasını hayır anlamında salladı.</span></p>
<p><span class="font4">“Sence buna neden olan ne?”</span></p>
<p><span class="font4">“Bana manyetit gibi geldi.”</span></p>
<p><span class="font4">“Manyetit mi?”</span></p>
<p><span class="font4">“Manyetik özellikleri olan siyah bir mineral.”</span></p>
<p><span class="font4">Ansiklopediye benzeyen cevabına şaşırarak burnumu kırıştırdım. “Nereden biliyorsun?”</span></p>
<p><span class="font4">Hemen gülümsedi. “Jeolojiye Giriş dersinden, nereden olacak?” Ona Jeolojiye Giriş dersinden </span><span class="font4" style="font-style:italic;">hiçbir şey</span><span class="font4"> hatırlamadığımı, hatta bir sefer laboratuvarda uyuyakaldığımı söylemedim. İşte kayalar benim ilgimi bu kadar çekiyordu.</span></p>
</div>
<div>
</div>
<div>
<p><span class="font4">Kumsal biraz kıvrıldı. Kıvrım boyu kumsalı takip ettik. Sonra kara değişmeye başladı. Yemyeşil palmiye ağaçlarının&nbsp;yerini sivri uçlu kayalar aldı.</span></p>
<p><span class="font4">Kayalardan ağır ağır tırmandık ve kumsalın diğer tarafına geçtik. Hemen önümüzde yeşil meyvelerle dolu bir ağaç gördüm. Hemen oraya koştum. Alçaktaki bir dalına&nbsp;uzandım.</span></p>
<p><span class="font4">Gray’e, “Bak,” dedim. Meyvenin yeşil kabuğunu soydum. Yumuşak turuncu eti elime bulaştı. “Sanırım bu bir mango ağacı.” Meyveyi Gray’e uzattım. “Denemek ister&nbsp;misin?”</span></p>
<p><span class="font4">Etli kısımdan yeşil kabuğu ayırdı ve bir ısırık aldı. “Kesinlikle mango,” dedi. Her bir ısırığın keyfîne varmak için kuma oturdu. Bir tane de kendime aldım ve ona katıldım.&nbsp;Dörder mango yedik. On dört tane daha yiyebilirim gibi&nbsp;geliyordu ama Gray onunla birlikte yola devam etmemi&nbsp;söyledi.</span></p>
<p><span class="font4">Kumsal boyu yürüdük. Önümüzdeki büyük bir ağacı gösterdim. Gövdesi rahat bir metre çapındaydı. Büyük,&nbsp;güçlü dalları suyun üstüne kadar uzanıyordu. “Bu ağaç&nbsp;bana </span><span class="font4" style="font-style:italic;">isviçreli Robinson Ailesindeki</span><span class="font4"> ağacı hatırlattı,” dedim.&nbsp;“Çocukken o kitabı çok severdim.”</span></p>
<p><span class="font4">Gray, “Ben de,” dedi. “Her zaman Fritz olmak isterdim.”</span></p>
<p><span class="font4">Adanın bu tarafında sineklerin daha az olduğunu fark ettim. “Bence botumuzu bu tarafa taşısak daha iyi olur,”&nbsp;dedim. “Ayrıca mangolara da yakın oluruz.”</span></p>
<p><span class="font4">Gray de benimle aynı fikirdeydi. Botu almak için geri döndük. Botu yırtmamak için sivri kayalara dikkat ettik.</span></p>
<p><span class="font4">Gray, “Hava kararmadan önce baraka tarzı bir yer bulmaya çalışmamız lazım,” dedi.</span></p>
<p><span class="font4">“Bu ağacın altı nasıl olur,” diye önerdim. “Bir yer bulana kadar dallar bizi yağmurdan korur.”</span></p>
</div>
<div>
<p><span class="font4">Gray başını salladı. Eşyalarımızı tek tek botun içinden çıkardık. “Su biriktirmek için botu burada bırakalım.”</span></p>
<p><span class="font4">Birden kalbim çok hızlı atmaya başladı. Oturdum ve elimi kalbime götürdüm.</span></p>
<p><span class="font4">Gray, hemen yanıma gelerek, “Ne oldu?” diye sordu.</span></p>
<p><span class="font4">“Kalbim çok hızlı atıyor,” dedim. “Neden bilmiyorum.”</span></p>
<p><span class="font4">Elini göğsümün, bikinimin üstüne koydu.</span></p>
<p><span class="font4">“Taşikardi,” dedi.</span></p>
<p><span class="font4">“Ne?”</span></p>
<p><span class="font4">“Kalp ritim bozukluğu,” dedi. “Sebebi çoğunlukla beslenme bozukluğudur.”</span></p>
<p><span class="font4">“Nereden biliyorsun?” diye sordum.</span></p>
<p><span class="font4">Açık bir şekilde, “Ben bir doktorum,” dedi.</span></p>
<p><span class="font4" style="font-style:italic;">“Doktor</span><span class="font4"> musun?” Kafamı salladım. “Yani, botta bunca zaman senin benim hayatımı kurtarabileceğini bilmeden&nbsp;mi geçti?”</span></p>
<p><span class="font4">“Bu konuyu açmak için bir neden göremedim,” dedi.</span></p>
<p><span class="font4">Bunun Gray hakkında öğrendiğim üçüncü şey olduğunu fark ettim. Karısı ölmüştü. Çocukken Catalina Adası’nda zaman geçirmişti. Bir doktordu.</span></p>
<p><span class="font4">“Uzmanlığın ne?” diye sordum.</span></p>
<p><span class="font4">“Kalp cerrahıyım,” dedi.</span></p>
<p><span class="font4">“Vay canına.”</span></p>
<p><span class="font4">Omuz silkti. “Bu gecelik baraka yapabilmek için neler bulacağız bir bakalım.”</span></p>
<p><span class="font4">Bir saat araştırmadan sonra dalları ve kuru palmiye yapraklarını ağaca getirdik. Gray onları ağaca doğru yasladı. Sonra palmiye yapraklarıyla üstlerini kapattı. Geriye çıkıp&nbsp;eserine hayranlıkla bakarak, “İşte sana klasik bir sundurma,” dedi.</span></p>
<p><span class="font4">Burası ikimizin de sıkışabileceği kadar büyüktü. Botta kalan eşyalarımızı alıp ilkel barınağımıza götürdüm.</span></p>
</div>
<div>
<p><span class="font4">Cray, “Karınca arayalım mı?” dedi.</span></p>
<p><span class="font4">Kafamı salladım. “Ben mangoları düşünmüştüm.”</span></p>
<p><span class="font4">“Tamam,” dedi. Mango ağacına yürüdük ve barakaya elimizden geldiği kadar çok meyve getirdik.</span></p>
<p><span class="font4">“O zaman Vicodin’i de oradan biliyordun,” dedim.</span></p>
<p><span class="font4">Gray anlamamış gibi başını salladı. Kafası karışmıştı.</span></p>
<p><span class="font4">“Louise’in eşyaları arasında bulduğumuz Vicodin,” dedim. Louise’in okyanusta yüzen cesedini düşünmemeye çalıştım.</span></p>
<p><span class="font4">“Ha o mu, evet,” dedi. Sesi kesildi.</span></p>
<p><span class="font4">Kumda Gray’in yanına oturdum. Karısını, geçmişini düşündüm. Birçok şeyi bilmek istiyordum ama başka bir&nbsp;şey söylemek için enerjim yoktu. Kumsalda yüksek bir yere&nbsp;yattık ve gözlerimizi kapattık. Hemen uykumuz geldi.</span></p>
<p><span class="font4"></span></p>
<hr class="sigil_split_marker"/>
<p><span class="font4">Ertesi sabah Gray sivri bir taşla ağaca çentik attı. “Kaç gün burada olacağız bakalım,” dedi.</span></p>
<p><span class="font4">Başımı sallayıp kıyıya doğru yürüdüm. Gelgit uzaktaydı. Elime bir sopa aldım.</span></p>
<p><span class="font4">Gray, “Ne yapıyorsun?” diye sordu.</span></p>
<p><span class="font4">“Kuma İMDAT yazacağım,” dedim.</span></p>
<p><span class="font4">Sırıttı ve dirseklerine yaslandı.</span></p>
<p><span class="font4">“Ciddiyim,” dedim. “Belki birisi bizi uçaktan görür.”</span></p>
<p><span class="font4">“Belki,” dedi. Ses tonunda alay vardı. Kaşlarımı çattım.</span></p>
<p><span class="font4">Geri çekildim ve kuma yazdığım İMDAT yazısına baktım. </span><span class="font4" style="font-style:italic;">Balayımı geçirmek için ne harika bir yol.</span></p>
<p><span class="font4">Daha sonra biraz daha mango yedik. Gray biraz kurt buldu. Bunlar siyah başları olan beyaz kurtlardı. Deniz suyuna batırıp yiyordu. Bana da uzattı ama ben reddettim.</span></p>
<p><span class="font4">“Ateş yaksak mı?” dedim. “Uçak filan geçerse diye?”</span></p>
<p><span class="font4">“Çakmağı pişirecek bir şeylerimiz olduğu zamana saklasak iyi olur,” dedi.</span></p>
</div>
<div>
<p><span class="font4">Mantıklı konuşuyordu ama ilk önceliğim akşam yemeği pişirmek değil adadan kurtulmaktı. “Pek kurtarılmak istiyor gibi bir halin yok,” diye mırıldandım.</span></p>
<p><span class="font4">“Dinle, ’ dedi. “Ben sadece </span><span class="font4" style="font-style:italic;">hayatta kalmaya</span><span class="font4"> çalışıyorum, o kadar.”</span></p>
<p><span class="font4">Başımı sallayıp sopamı kuma batırdım. Yalnız kalma dürtüm ağır basıyordu. Ayağa kalkarak, “Ben yürüyüşe çıkacağım,” dedim.</span></p>
<p><span class="font4">Gray hiçbir şey söylemedi.</span></p>
<p><span class="font4">Kumsalı takip ettim. Gelgite yakalanmamak için suyu da takip ediyordum. Aynı yönde yürüdüm, sonra kıyıda&nbsp;bir parça odun bulup oturdum. Ayaklarımı sıcak kuma batırdım. Sandaletlerimi uyduruk kamp yerimizde bırakmıştım. Erik’i son görüşümün üstünden neredeyse iki hafta&nbsp;geçmişti. Parmağıma iyice bol gelen alyansımla oynamaya&nbsp;başladım. Kilo verdiğimi biliyordum. Muhtemelen kötü&nbsp;bir şekilde veriyordum. Erik’in şu anda ne yaptığını merak ettim. Hâlâ Bermuda'da mıydı? Beni aramayı bırakmış&nbsp;mıydı? Belki de Sahil Güvenlik, kaptanın veya Louise’in&nbsp;cesedini bulmuştu. Belki de birisi batmış tekneyi görmüştü. Belki de hepimizin boğulduğunu söylemişlerdi.</span></p>
<p><span class="font4">Fotoğraf makinesindeki kadını düşündüm. Yanaklarım öfkeyle yandı. Erik bana bir başkasının olduğunu nasıl söylemezdi? Kendimi ihanete uğramış ama daha çok da aptal&nbsp;yerine konmuş gibi hissediyordum. Onunla hâlâ görüşüp&nbsp;görüşmediğini merak ettim. “Patronundan” gelen acil durum mesajlarının o kadından gelip gelmediğini merak ettim. Adının Lauren, Lisa ya da Kelly olduğunu hayal ettim.&nbsp;Muhtemelen bir modeldi ya da kokteyl garsonuydu. Tıpkı&nbsp;Erik’in en yakın arkadaşının her zaman flört ettiği kadınlar&nbsp;gibi. İri göğüsler, ince bel, tiz bir kahkaha. Muhtemelen lisedeyken amigo kızdı. Derin bir nefes aldım. Ama </span><span class="font4" style="font-style:italic;">benimle&nbsp;</span><span style="text-indent: 0.4in;">evlenmişti. Aralarındaki şey bitmiş olmalıydı. Başka birini seviyorsa benimle neden evlensindi ki?</span></p>
</div>
<div>
<p><span class="font4">Denize baktım. Şu anda hiçbir şey bir anlam ifade etmiyordu. Kalp atışlarım hızlandı ve Gray’i düşündüm. Bir doktor. Biriyle ıssız bir adaya düşeceksen bari bu kişi doktor olsun.</span></p>
<p><span class="font4">Önümde daha sivri kayalar vardı. Bu kayaların istiridye kabuklarıyla dolu olduğunu gördüm. Daha yakından bakınca sebebini anladım. Kuşlar gelip istiridyeleri kayalara&nbsp;atıyorlardı. İstiridye kabuğu açılıyordu ve kuşlar kabuğun&nbsp;içindeki eti yiyordu. En son ne zaman istiridye yediğimi&nbsp;düşündüm. Erik’le birlikte Seattle’daki en sevdiğimiz restoranda yemiştik. Şef, istiridyeleri beyaz şarap, limon, tereyağı ve sarımsaklı bir sosta pişiriyor ve üstüne maydanoz&nbsp;ve yeşil soğan serpiyordu. Ağzım sulandı. Çabuk olursam&nbsp;kuşun attığı istiridyeyi yakalayabilirdim.</span></p>
<p><span class="font4">Çömelip bekledim. Kuş uçtu ve ağzında bir istiridyeyle döndü. İstiridyeyi gagasından bırakınca hemen öne atıldım. Kuş beni görünce ciyaklayarak uzaklaştı. Bana da kayaların üstüne düşüp açılan istiridyeyi almak kaldı.</span></p>
<p><span class="font4">Dikkatli bir şekilde kabuğa uzandım. Restorandaki kadar temiz görünmüyordu. Şeftali rengi kabuk dört parçaya ayrılmıştı. Kabukları kenara çekerek yumuşak, kirli beyaz yumurta sarısını andıran özü buldum. Çok lezzetli&nbsp;görünmüyordu ama çok açtım. Kaybedecek bir şeyim olmadığını fark ettim. Eti elime almak için parmaklarımı&nbsp;kullandım. Yapışkan, çiğ yumurta benzeri bir şeydi ama&nbsp;biraz daha yoğundu. Eti ağzıma koydum ve hemen yuttum. Ağzımda tuzlu, tuhaf bir tat kaldı ama kötü değildi.&nbsp;Gray’e götürmek için başka istiridyeler de bulabilir miyim&nbsp;diye merak ettim. Sonra kıyıda toplanan bir kuş sürüsü&nbsp;gördüm. Daha yakına gittim. Hemen kanatlarını açıp ci</span><span style="text-indent: 0.4in;">yakladılar. Uzun süredir, belki de hiç, insan görmediklerini düşündüm.</span></p>
</div>
<div>
<p><span class="font4">Kuşların kıyıda gagaladıkları yeri gördüm. Eğildim ve ellerimi kullanarak kumu kazdım. Bir dakika sonra bir istiridye buldum. Sonra bir tane daha. Birinin kabuğunda&nbsp;derin kabartılar vardı. Diğeri düzdü, ortası beyaz, kenarları&nbsp;ten rengiydi. Şortumun ceplerinin aldığı kadarını doldurdum. Daha sonra tekrar gelebilirdik.</span></p>
<p><span class="font4">Yürümeye devam etmek istiyordum ama gelgit başlamış gibiydi. Ben de geri döndüm. Sahile sıralanmış palmiyelerin ötesinde bir hatmi ağacı gördüm. Kırmızı çiçeklerinden&nbsp;koparmak için durdum. Çiçek hangi kulağın arkasına takılıyordu unutmuştum. Evli kadınlar bir kulağına, bekârları&nbsp;diğer kulağına takıyordu. Erik’in fotoğraflarını düşündüm&nbsp;ve çiçeği kuma attım.</span></p>
<p><span class="font4">Bir süre sessizce yürüdüm. Sonra arkamda bir dalın çıtırdadığını duyunca durdum. Biri veya bir şeyler yakınımdaydı. Hayvan mıydı? İnsan mıydı? Kumsala geri&nbsp;dönerken kalbim gümbürdüyordu. Kayaların üstünden&nbsp;tırmandım ve adımlarım karıştı. Sivri bir kayanın üstüne&nbsp;düştüm. Kaya dizimi çizdi. Her adımda yüzümü buruşturuyordum. Kesik derindi ama Gray’i görene kadar durmadım. Taş toplamıştı. Ateşi yakacağı yerin kenarına taşlar&nbsp;diziyor gibiydi.</span></p>
<p><span class="font4">Yaklaştığımda kafasını kaldırdı. “Ne oldu?’</span></p>
<p><span class="font4">Nefesim kesilmişti. Konuşamıyordum. Yanına çöktüm.</span></p>
<p><span class="font4">Dizime bakarak, “Yaralanmışsın,” dedi. “Onu temizlemen lazım. Burada enfeksiyon kapma riskine giremeyiz.” Ayağa kalkıp elimi tuttu. “Hadi.”</span></p>
<p><span class="font4">Suya doğru ilerledik. Yaranın her yerine deniz suyu döktü.</span></p>
<p><span class="font4">“Tuz biraz acıtır ama antiseptik özelliği vardır,” dedi.</span></p>
</div>
<div>
</div>
<div>
<p><span class="font4">Yaradan kan akıyordu. Bu kadar dikkatsiz ve sakar olduğum için kendime kızdım. “Kumsalda arkamda bir ses duydum,” dedim.</span></p>
<p><span class="font4">“Ne duydun?”</span></p>
<p><span class="font4">“Bilmiyorum,” dedim. “Belki bir hayvandır. Ama beni gerçekten korkuttu. Buraya bu kadar hızlı koşarak gelmemin sebebi buydu.”</span></p>
<p><span class="font4">Gray barakaya gitti ve elinde bir kumaş parçasıyla geldi. Bunun kaptanın tişörtünden bir parça olduğunu fark ettim. Bacağımı sabit tutup bez parçasını yaraya sardı. Sonra&nbsp;sabit kalsın diye ucundan bağladı. Bacağımı sabit tutarken&nbsp;kollarının ne kadar güçlü olduğunu fark etmiştim. Dokunuşunun verdiği hissi, daha doğrusu Erik’in dokunuşunu&nbsp;özlediğimi fark etmiştim.</span></p>
<p><span class="font4">“Sence burada yalnız mıyız yoksa başkaları olabilir mi?” diye sordum.</span></p>
<p><span class="font4">Omuz silkti. Elini yaranın üstüne koyarak, “Bilmiyorum,” dedi. “Kanaması geçene kadar baskı uygulamamız lazım. İyileşmeye başlayana kadar birkaç saatte bir bandajı&nbsp;değiştireceğiz. Tişörtten başka parçalar da koparacağım.”</span></p>
<p><span class="font4">Başımı salladım. “Sana istiridye getirdim,” dedim.</span></p>
<p><span class="font4">“İstiridye mi?”</span></p>
<p><span class="font4">“Evet,” dedim. Az önce kuma koyduğum yumuşakçaları gösterdim. Yaram Gray'in dikkatini o kadar dağıtmıştı ki onları görmemişti. “Onları kıyıya yakın bir yerden topladım. Kuşların bunları kayalara atarak kırdığını gördüm.&nbsp;Biz de aynısını yapabiliriz diye düşündüm.”</span></p>
<p><span class="font4">Gray gülümsedi. “Teşekkürler. Ben ateş yakıyorum. Akşam yemeğinde onları kızartabiliriz.”</span></p>
<p><span class="font4"></span></p>
<hr class="sigil_split_marker"/>
<p><span class="font4">Çakmak olsa bile gazete veya çıra olmadan ateş yakmanın zor olduğunu anlamıştık. Bulabildiğimiz bütün çalı çırpılar&nbsp;</span><span style="text-indent: 0.4in;">ıslaktı. Ne zaman bir ateş yakabilsek titreyip sönüyordu. Kumsalın ilerisindeki çalılığa girdim ve birkaç ince dal buldum. “Belki bunlar işe yarar,” dedim.</span></p>
</div>
<div>
<p><span class="font4">Gray bunları ateşe ekledi. En uzun dalın ucunu yaktı.</span></p>
<p><span class="font4">Dal tutuşup diğerine sıçradı. En sonunda daha büyük parçaları tutuşturdu. Hemen koşup istiridyeleri getirdim ve onları alevlerin yanındaki kayaların üstüne koydum.</span></p>
<p><span class="font4">İstiridyelerin kızarışını izledik. Ta ki kabukları ayrılmaya başlayana kadar. Gray birine uzandı ama hemen elini geri çekti. “Ah,” dedi. “Çok sıcak.”</span></p>
<p><span class="font4">Tekrar denedi. Bu sefer istiridyeyi sıcak patates gibi elinde hoplattı. Sonra ateşin yanındaki bir taşın üstüne&nbsp;soğumaya bıraktı. İçindeki sert ve buruşmuş eti alıp ağzına attı.</span></p>
<p><span class="font4">Gray, “Karıncalardan daha iyi olduğu kesin,” dedi. Bir tane daha aldı.</span></p>
<p><span class="font4">İlk kızarmış istiridyemi yedikten sonra, “Kesinlikle,” dedim. Kızarmışları, kumsalda yediğim çiğ istiridyeden daha çok sevmiştim.</span></p>
<p><span class="font4">Kurtarılışımızı düşünmeden edemedim. Ateş de yakabilmiştik.</span></p>
<p><span class="font4">Gray, “Dizin nasıl?” diye sordu.</span></p>
<p><span class="font4">“İyi sanırım,” dedim.</span></p>
<p><span class="font4">Cebindeki kumaş parçasından bir tane daha çıkardı ve bana yaklaştı. “Bandajı değiştirmem gerek,” dedi.</span></p>
<p><span class="font4">Dizimdeki kumaşı çıkarırken irkilmemeye çalıştım. Kanlı kumaşı kuma koyup yeni kumaşı yaraya sardı.</span></p>
<p><span class="font4">“İşte oldu,” dedi. “Enfeksiyon işaretlerine dikkat et. Şişme, kızarıklık veya ağrının artması gibi.”</span></p>
<p><span class="font4">Başımı salladım.</span></p>
<p><span class="font4">“Ben paydos ediyorum,” dedi. Bota doğru yürüdü ve kovayı bota daldırıp biraz su içti. Sonra barakamıza geçti.</span></p>
</div>
<div>
</div>
<div>
<p><span class="font4">Yorgundum ama uzun bir süre alevlere baktım. Ta ki gözlerim ağırlaşana kadar. Sonra barakaya yürüdüm. Bir&nbsp;yatağı, tabii buna yatak diyebilirseniz, bir yabancıyla paylaşmak bu şartlar altında bile tuhaftı. Yanına kıvrılırken,&nbsp;“Pardon,” dedim. Hiçbir şey demedi ama uyanık olduğunu&nbsp;biliyordum. Nefes alıp verişi sessizdi. Daha önce uyuduğu&nbsp;geceler böyle değildi.</span></p>
<p><span class="font4">Kıpırdamadan yattım ve Gray’in neler düşündüğünü merak ettim. </span><span class="font4" style="font-style:italic;">Kimi</span><span class="font4"> düşündüğünü. Rahmetli karısını mı?&nbsp;Bir başkasını mı? İşini mi? Ona nereli olduğunu hiç sormadığımı fark ettim. Hayatta kalmaya çalışmakla o kadar&nbsp;meşguldük ki onun hakkında neredeyse hiçbir şey bilmiyordum. Nefes alıp verişini dinledim. Yavaş yavaş değişiyordu. Soluğu daha gürültülü, daha ritmik bir hal aldı.&nbsp;Tıpkı Erik uykuya dalarken olduğu gibi.</span></p>
<p><span class="font4">Gözlerimi kapattım ve zihnimde Erik’in yüzünü gördüm. Üzüntü, geride bıraktığım hayata duyduğum özlem beni esir almıştı. Onu, o hayatı bırakmayı hiç istememiştim. Peki şimdi? Şimdi onun, düşündüğüm adam olup olmadığını merak ediyordum. Gözlerimin dolmaya başladığını hissettim. Dört gün önce ağlamış olamazdım. Daha&nbsp;doğrusu </span><span class="font4" style="font-style:italic;">olabilirdim</span><span class="font4"> de yaş filan akmamıştı muhtemelen.&nbsp;Şimdiyse botta biriken sular sayesinde vücudum suya kavuşmuştu ve gözlerime yaşlar dolmuştu. Yaşları veya ardından gelen hıçkırıkları durduramadım.</span></p>
<p><span class="font4">Hıçkırıklarımı Gray’in yastık olarak koyduğu yapraklarla bastırmaya çalıştım. Onu uyandırmak istemiyordum. Ama sonra elini sırtıma koyduğunu hissettim. Kolunu&nbsp;bana doladı ve beni kendine çekti. “Her şey yoluna girecek,” diye fısıldadı.</span></p>
<p><span class="font4">İçime bir sıcaklık yayıldı. Derin bir nefes aldım. Dışarıda dalgalar kıyıya vuruyordu. Korkuyordum, hâlâ biraz&nbsp;</span><span style="text-indent: 0.4in;">açtım ve dizim acıyordu. Eve dönebilecek miyiz bilmiyordum. Hayatta kalabilecek miyiz onu bile bilmiyordum. Ama şu an hissettiğim huzur duygusu, bu geceyi atlatmam&nbsp;için gereken tek şeydi.</span></p>
</div>
<div>
</div>
</body>
</html>