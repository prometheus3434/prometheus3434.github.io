<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Gizli Sevenler Cemiyeti</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="153" id="page153"></span><st c="0">Teşekkürler Hayat, </st><br /><st c="20">Verdiğin Her Şey İçin</st></h1>
		<p><st c="41">Kabirlerinize gidiyor musunuz?</st></p>
		<p><st c="72">Onlara gidin.</st></p>
		<p><st c="86">Bu hayatla ilgili en büyük bağınız yakınlarınızın hafif kabarık yataklarıdır. </st><st c="165">Kimsesiz olsanız bile, mezarlıktan kendinize bir anne, baba, dede, nene, hısım bulun. </st><st c="251">İsterseniz çiçek götürün, toprağı parmak uçlarınızla düzeltin, su dökün; isterseniz başuçlarında Yasin okuyun. </st><st c="362">Ya da uzun uzun oturun yanlarında, ama mutlaka bir kapı edinin kendinize.</st></p>
		<p><st c="435">Benim iki gözüm var orada.</st></p>
		<p><st c="462">Dünya seyrini bana bırakıp gittiler.</st></p>
		<p><st c="499">Geride kalmak kolay değil.</st></p>
		<p><st c="526">Her gün için gayret gerekiyor.</st></p>
		<p><st c="557">Hele de tek başınaysanız.</st></p>
		<p><st c="583">Hele de dünya böyle çalkalanıyorken.</st></p>
		<p><st c="620">Hele açlık varsa, fakirlik varsa, eli kuvvetliler inatçıysa.</st></p>
		<p><span epub:type="pagebreak" title="154" id="page154"></span><st c="681">Fakat orada olduklarını bilmek beni rahatlatıyor.</st></p>
		<p><st c="731">Daha doğrusu, hayatın sonsuz olmadığını bilmek ferah bir şey ve akla ilk gelenin tersine, sizi hayata da bağlar.</st></p>
		<p><st c="844">Bir atımlıktır barut.</st></p>
		<p><st c="866">Tek görümlüktür bütün güzellikler.</st></p>
		<p><st c="901">Kitapları okumaya yetemezsiniz.</st></p>
		<p><st c="933">Bütün yemekleri tatmak mümkün olmaz.</st></p>
		<p><st c="970">“Dede, neden ayda iki kez buraya geliyoruz seninle?” derdim.</st></p>
		<p><st c="1031">“Dönünce yürümek, acıkmak, sevmek daha güzel geliyor bana,” derdi.</st></p>
		<p><st c="1098">Dedem de annesiyle babasına gelirdi. </st><st c="1136">Daha büyüklerinin nerede yattığını bilmiyormuş.</st></p>
		<p><st c="1183">“Yolda ölmüşlerdir büyük ihtimal,” derdi.</st></p>
		<p><st c="1225">Dedem daha çocukken çok yürümüşler. </st><st c="1262">Arkada, yanan evlerini bırakmışlar.</st></p>
		<p><st c="1297">“Yangın bu dünyada en fena şeydir,” derdi.</st></p>
		<p><st c="1340">Ateş, kokuları öldürür. </st><st c="1365">Koku yoksa, hafıza solar.</st></p>
		<p><st c="1390">“Biz çok yürüdük. </st><st c="1409">O kadar uzun yürüdük ki, yüzümüzü unuttuk. </st><st c="1452">Kalabalık içinde kim kimdir karıştırmaya başladık. </st><st c="1503">Annem uzun bir iple hepimizi arka arkaya bağlamış. </st><st c="1554">En önde kendisi, sonra ben ve kardeşlerim, nenem, dedem. </st><st c="1611">En arkada, hepimize göz kulak olsun diye babam. </st><st c="1659">Dedem nenemi sırtında taşımış, bir süre sonra tabanları patlamış. </st><st c="1725">Babam annesiyle babasını dev palamut kütüğünün yanına bırakmış. </st><st c="1789">Ekmek bırakmış, az peynir bırakmış. </st><st c="1825">Gömleğinden bir tel sökmüş. </st><st c="1853">Babasının </st><span epub:type="pagebreak" title="155" id="page155"></span><st c="1863">eline tutturmuş. </st><st c="1880">Öyle yürümeye devam etmişler. </st><st c="1910">Gömlek söküle söküle çıplak kalmış babam ama dönememişler. </st><st c="1969">Jandarma bırakmamış çünkü. </st><st c="1996">Kar başlayınca durmuşlar. </st><st c="2022">Annem keçe çulu sermiş. </st><st c="2046">Üstüne babamı yatırmış. </st><st c="2070">Babamın üstüne bizi yatırmış. </st><st c="2100">En üste de kendi kartal kollarını açıp uzanmış. </st><st c="2148">Babam böylece donmamış ama annemin iki parmağı yoktu. </st><st c="2202">Morarmış, çürümüş, kesmişler yolda.”</st></p>
		<p><st c="2238">Dedem, annesiyle babasının mezarına kıl battaniye getirirdi.</st></p>
		<p><st c="2299">Sonra eve döner, mükellef sofra kurardık.</st></p>
		<p><st c="2341">Bol kahkaha atar, sarılırdık birbirimize.</st></p>
		<p><st c="2383">Dedemle babaannemin arasına uzanıyorum şimdi.</st></p>
		<p><st c="2429">Tepemizde ağır serviler baş eğiyor.</st></p>
		<p><st c="2465">Kuşlar geçiyor.</st></p>
		<p><st c="2481">Bulutlar dönüyor eski yollarından.</st></p>
		<p><st c="2516">Börtü böcek. </st><st c="2530">Gırla hayat var burada.</st></p>
		<p><st c="2553">Demem o ki, kabirlerinize sık gidin.</st></p>
		<p><st c="2590">Eve dönüşte kurt gibi acıkacaksınız.</st></p>
		<p><st c="2627">Kalbiniz daha güzel atacak.</st></p>
		<p><st c="2655">Onlar yakınlarınızın olduğu kadar, sizin kabirlerinizdir de.</st></p>
	</section>
<div id="charCountTotal" value="2716"></div></body>
</html>
