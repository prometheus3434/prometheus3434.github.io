<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Gizli Sevenler Cemiyeti</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
			<h1><span epub:type="pagebreak" title="83" id="page83"></span><st c="0">I. </st><st c="4">Vita Cumhuriyeti Nasıl</st><br /><st c="26">Sonlandı?</st></h1>
			<p><st c="36">Yaşlılığın ne demek olduğunu küçüklükten biliyordum. </st><st c="90">Çünkü dedem ve babaannemle yaşadım uzun süre.</st></p>
			<p><st c="135">Dedem soluğandı. </st><st c="153">Ona en yakın yatakta uyurdum. </st><st c="183">Gecenin bir yarısı mutlaka uyanıp nefesini kontrol etmemi isterdi. </st><st c="250">Ölümün onu gece yakalayacağına büyük inancı vardı. </st><st c="301">Ama sabah vakti, neşeli bir kahvaltının sonunda gözlerini yumdu. </st><st c="366">Akciğerleri değil, kalbi durdu.</st></p>
			<p><st c="397">Olan benim gece uykularıma olmuştu. </st><st c="434">Hâlâ kesintisiz uykuya hasretim.</st></p>
			<p><st c="466">Babaannemin tansiyonu sürekli dünya rekoru kırardı. </st><st c="519">Dert etmezdi. </st><st c="533">Tuzlu tereyağı her zaman favorisiydi. </st><st c="571">Termosifonun cehenneminde közlediği patlıcan ve patateslerden inanılmaz ziyafetler hazırladığı bir gerçekti. </st><st c="680">Ama asıl yeteneği toprakla ilgiliydi.</st></p>
			<p><st c="717">Evin terasında yüz yirmi üç Vita tenekesi mevcuttu. </st><st c="770">Üstünde,</st><em><st c="778"> “hususi koku ve lezzeti olan yemeklik nebati margarin</st></em><st c="832">” yazan tam yüz yirmi üç teneke.</st></p>
			<p><span epub:type="pagebreak" title="84" id="page84"></span><st c="865">Yirmi üç tanesi, iki kiloluktu ve onlarda sadece biber yetiştiriyordu. </st><st c="937">Gerisi –galiba– beş kiloluk tenekelerdi ve sadece domateslere ayrılmıştı.</st></p>
			<p><st c="1010">Hepsi özenle lehimlenmiş; dipleri, kunduracı çivisiyle incecik, acıtmadan, adeta sinek ısırığı gibi hafif kabartılarak delinmiş; sevilmiş ve kucaklanmış Vita’lar, ayçiçeği tarlası gibi nisan güneşi altında parlardı.</st></p>
			<p><st c="1226">Terasın başka köşesinden, önceki yılların tohumlarından incelikle çimlendirilmiş ve bir karış boy vermiş fideler sallanırdı. </st><st c="1352">Zamanı gelince, babaannemin fısıltıyla söylediği şarkı eşliğinde göçertilirdi. </st><st c="1431">Fideler Vita’lara, tohumlar tohuma...</st></p>
			<p><st c="1468">Benim işim cansuyu vermekti. </st><st c="1498">Bir elimde kova, bir elimde sukabağı, bütün tenekelere su dökerdim.</st></p>
			<p><st c="1565">Terasta bahçe böyle büyürdü.</st></p>
			<p><st c="1594">Hasat, temmuz gibi falan sıkışınca, yiyemediklerimizi güneşte kuruturduk. </st><st c="1669">Konu komşuya dağıtma işi de benimdi. </st><st c="1706">O yıllarda kurban bayramı yaza denk geliyordu ve et yerine domates, biber verdiğimiz için kınayanlar da yok değildi bizi. </st><st c="1828">Ama bıçağımız ete değmezdi bizim.</st></p>
			<p><st c="1861">Dediğim gibi, dedem bir sabah terasta sarmaşıklı yumurtasına ekmek banarken sizlere ömür. </st><st c="1952">Bahardı üstelik. </st><st c="1969">Galiba biraz sarsıldık. </st><st c="1993">Babaannemin dediğine göre, fideleri bir hafta kadar ihmal etmişiz. </st><st c="2060">Yani, dedemin yedisi günü akıl edip sulamasam hepsi ölecekmiş.</st></p>
			<p><st c="2122">“O zaman ne olurdu?” diye sordum.</st></p>
			<p><st c="2156">Düşündü. </st><st c="2166">Yeşil gözlerini kaşıdı. </st><st c="2190">Körfez’e doğru hüzünlü hüzünlü baktı.</st></p>
			<p><span epub:type="pagebreak" title="85" id="page85"></span><st c="2227">“Gazi Paşa’ya sözüm var, sonsuza kadar bu teras yeşil kalacak.”</st></p>
			<p><st c="2291">Anlamamıştım. </st><st c="2306">Ama bunu ona söylemedim. </st><st c="2331">Zaten hayat benim için anlamamak üzerine kuruluydu. </st><st c="2383">Hiçbir şeyi tam olarak anlayamamak, bu yüzden bir halt olamayıp hep mutlu kalmak. </st><st c="2465">En güzeli buydu.</st></p>
			<p><st c="2481">“Sana da vasiyetim var. </st><st c="2506">Benden sonra bu terasta tarım devam edecek. </st><st c="2550">Hep yeşil kalacak. </st><st c="2569">Söz mü?”</st></p>
			<p><st c="2577">“Tamam.”</st></p>
			<p><st c="2586">“Yemin et!”</st></p>
			<p><st c="2598">“Valla billa babaanne.”</st></p>
			<p><st c="2622">Babaannemin tansiyonu cidden yüksekti ama bu yüzden rahmetli olmadı.</st></p>
			<p><st c="2691">Terasın ucundaki Vita kutularına, iyi yanmış keçi gübresi dökerken dengesini kaybetti. </st><st c="2779">Alt kat komşumuz Hamiyet Teyze’nin balkonundaki her zaman açık duran çekyatın üstüne düştü. </st><st c="2871">Hükümet tabibinin dediğine göre, hiç kırığı çıkığı yoktu. </st><st c="2929">Neredeyse pamuktan itfaiye brandasının üstüne düşmüş gibiydi.</st></p>
			<p><st c="2990">“Kalbi aniden durmuş işte,” dediler bana.</st></p>
			<p><st c="3032">Yaşlı olmanın ne demek olduğunu eskiden biliyorum yani. </st><st c="3089">Aniden ve hiç beklemedikleri şekilde ölüyorlar.</st></p>
			<p><st c="3136">Sonrası yalnızlık oldu benim için. </st><st c="3172">Haftalarca Vita tenekelerine baktım. </st><st c="3209">Verdiğim söz içimde dönüp duruyordu. </st><st c="3246">Bu işi tek başına yapamazdım. </st><st c="3276">Çünkü ben tek başına kalmanın ne demek olduğunu çok küçükken öğrenmiştim.</st></p>
			<p><span epub:type="pagebreak" title="86" id="page86"></span><st c="3349">Birkaç kere terasın en ucuna kadar gittim. </st><st c="3393">Tenekelere dokundum. </st><st c="3414">İttirdim onları. </st><st c="3431">Yerlerini değiştirdim. </st><st c="3454">Hızla eğilip kalktım –belki benim de tansiyonum yüksekti doğuştan– ama bir türlü düşemedim.</st></p>
			<p><st c="3545">Durumun fenalığını anlayan Hamiyet Teyze’nin eşi Narkotik Kemal Amca beni Namık Kemal Ortaokulu’na yatılı yazdırdı.</st></p>
			<p><st c="3661">“Orada o kadar kalabalıklar içinde kalacaksın ki, insandan sıkılacaksın,” dedi.</st></p>
			<p><st c="3741">Teras konusunu ona açtığımda, “Merak etme, ben halledeceğim o işi. </st><st c="3809">Babaannen bizim hanıma da yemin ettirmiş,” diye rahatlattı beni.</st></p>
			<p><st c="3873">Sonunda ben kalabalık bir binada yaşıyordum. </st><st c="3919">Okulu çok sevmiştim. </st><st c="3940">Narkotik Kemal Amca da Vita tenekelerini hiç boş bırakmıyordu. </st><st c="4003">Domates, biber yerine yemyeşil, yenecek mahsulü olmayan geniş yapraklı otlardan dikiyordu hepsine.</st></p>
			<p><st c="4101">Birkaç sene hasat zamanı yardım ettim ona.</st></p>
			<p><st c="4144">“Coşuyor burada namussuz. </st><st c="4171">Yerini çok sevdi,” diyordu sürekli.</st></p>
			<p><st c="4206">Her şey yoluna girmişti işte.</st></p>
			<p><st c="4236">Sözümü tutmuştum. </st><st c="4255">Bizim teras hep mis gibi yeşildi işte.</st></p>
			<p><st c="4293">ON8 Blog - 13 Ekim 2014</st></p>
		</section>
	<div id="charCountTotal" value="4317"></div></body>
</html>
