<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alaca</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_12">VII John</h2>

  <p class="normal">Il Duro’dan başka çok iyi İngilizce konuşabilen başka bir İtalyan daha bulduk. Gölden yukarıya doğru yedi sekiz kilometre kadar yürüdük. Sonra birdenbire sarp bir kayalığın kenarında unutulmuş gibi duran soğuk bir köye vardık.<sup class="calibre5"><a href="../Text/alaca_split_159.html#footnote-100-141" id="footnote-100-141-backlink">[141]</a></sup></p>

  <p class="normal">Sıcak bir şeyler içmek için hana girdik. Ortadaki şöminede zeytin dalları yanıyordu, birkaç adam masada oturuyordu, bebekli bir kadın büyük bir demlikte kaynayan şeyi izleyerek ateşin yanında duruyordu. Uzaktan başka bir kadın göründü.</p>

  <p class="normal">Öküzlerini hanın kapısında bırakmış genç bir arabacıyla, sağlıklı, yaşlıca bir adam şöminenin yanındaki koltuklarda karşılıklı oturuyordu. Bizi görünce ayağa kalktılar ve bize baş köşeyi, şöminenin yanını önerdiler; biz de nezaketle kabul ettik.</p>

  <p class="normal">Bacalar, eski İngiliz kır evlerinin geniş ve açık bacalarıydı ama ocak yerden 45-50 santimetre yükseltilmişti. Şöminenin yanında oturanlar odadaki öteki insanlardan daha yüksekteydi; kırmızı karanlığın içinden odaya tepeden bakan, ateşle çevrelenmiş iki Tanrı gibiydiler.</p>

  <p class="normal">Sütlü ve romlu kahve istedik. Hanın gürbüz sahibi bizim yakınımızda bir yere oturdu. Bebekli, güzel ve genç kadın gri küller arasında duran teneke kahve kabını aldı; içine taze kahve koydu; suyla doldurdu ve sonra onu yeniden ateşe itti.</p>

  <p class="normal">Hanın sahibi bize köylü saflığı ve tuhaf bir boyun eğmeyle döndü ve bilinen soruyu sordu:</p>

  <p class="normal">“Alman mısınız?”</p>

  <p class="normal">“Hayır, İngiliz.”</p>

  <p class="normal">“Ah- Inglesi.”<sup class="calibre5"><a href="../Text/alaca_split_160.html#footnote-100-142" id="footnote-100-142-backlink">[142]</a></sup></p>

  <p class="normal">Sonra bir çeşit yakınlaşma oldu –ya da ben hep öyle hayal ediyorum– ve masanın etrafında şaraplarıyla oturan hayvanlara benzeyen yaban adamlar bize daha arkadaşça baktı. İşlerine karışılmasından hoşlanmıyorlardı. Yalnızca hanın sahibi hep nazik davrandı.</p>

  <p class="normal">“İngilizce konuşan bir oğlum var,” dedi. Yakışıklı, yaşlı ve nazik bir adamdı.</p>

  <p class="normal">“Aaa!”</p>

  <p class="normal">“Daha önce Amerika’ya gitti.”</p>

  <p class="normal">“Şimdi nerede?”</p>

  <p class="normal">“Evde. Nicoletta, Giovann’ nerede ?”<sup class="calibre5"><a href="../Text/alaca_split_161.html#footnote-100-143" id="footnote-100-143-backlink">[143]</a></sup></p>

  <p class="normal">Bebekli güzel kadın içeri girdi.</p>

  <p class="normal">“Grupla beraber,” dedi.</p>

  <p class="normal">Yaşlı adam genç kadına gururla baktı.</p>

  <p class="normal">“Bu, benim gelinim,” dedi.</p>

  <p class="normal">Kadın Signora’ya gülümsedi.</p>

  <p class="normal">“Ya bebek?” diye sorduk.</p>

  <p class="normal">“Mio figlio,”<sup class="calibre5"><a href="../Text/alaca_split_162.html#footnote-100-144" id="footnote-100-144-backlink">[144]</a></sup> diye bağırdı kadın, kadınların o güçlü ve içe işleyen sesiyle. Çocuğu Signora’ya göstermek için yanımıza geldi.</p>

  <p class="normal">Kemikli bir bebekti: Herkes bambino’ya<sup class="calibre5"><a href="../Text/alaca_split_163.html#footnote-100-145" id="footnote-100-145-backlink">[145]</a></sup> hizmet etmek ve hayranlığını sunmak için birleşmişti. Dini bir boyun eğme odaya çöktüğünde bir sessizlik ânı oldu.</p>

  <p class="normal">Sonra Signora konuşmaya başladı ve İtalyanların çocuğa olan saygısını bozdu.</p>

  <p class="normal">“Adı nedir?”</p>

  <p class="normal">“Oscare,” diye gururlu bir ses geldi. Anne bebekle şiveli konuşuyordu. Herkes, kadınlar ve erkekler, çocuğun varlığıyla kendilerini yücelmiş hissediyordu.</p>

  <p class="normal">Kaptaki kahve kaynamış, köpürerek taşıyordu. Küllerin arasında duran bakır cezvedeki süt de ısınmıştı. Sonunda kahvemizi içebildik.</p>

  <p class="normal">Hanın sahibi, oğlu Giovanni’yi görmek için sabırsızlanıyordu. Trablusgarp’tan yaralı dönen albayın evinin önünde, sokağın yukarısında müzik yapan bir grup vardı. Köydeki herkes albayla ve berbat müzik çalan bando grubuyla çılgıncasına gurur duyuyordu.</p>

  <p class="normal">Yalnızca sokağa baktık. Hoyrat adamlardan oluşmuş bando yeni evin önünde aynı melodiyi tekrar tekrar çalıyordu. Açık havada, soğukta unutulmuş ve yalnız bir köylü topluluğu dikiliyordu. Burası, Tanrı ve insanlar tarafından unutulmuş gibi gözüküyordu.</p>

  <p class="normal">İri yarı, nazik ve yakışıklı han sahibi bandoda trompet çalan oğlu Giovanni’yi büyük bir çalımla gösterdi. Bando –daha çok sokaktaki dilencilere benzeyen– beş adamdan oluşuyordu. Giovanni içlerinde en tuhaf olanıydı. Dağınık Amerikan giysileri içinde, başında bir Amerikan şapkası, Almana benzeyen uzun, ince bir adamdı. En kılıksız ve saygı uyandırmaz bir biçimde giyinmiş; sokaklarda keman çalan sıradan birine benziyordu.</p>

  <p class="normal">“İşte bu o. Görüyor musunuz, Signore? Balkonun altındaki genç.”</p>

  <p class="normal">Baba, sevgi ve gururla konuştu ve Falstaff gibi bir beyefendiye benziyordu. Gelin de, yozlaşmış, Amerika görmüş olmanın saygınlığıyla ün sahibi bir adam olan Il Giovanni’ye dikkatle bakıyordu. Bu sırada, bu ün sahibi adamın, trompetiyle kesik kesik melodiler çıkarmaya çalışırken yüzü kıpkırmızı oluyordu. Kalabalık, bu soğuk öğleden sonra, yalnız ve unutulmuş bekliyordu.</p>

  <p class="normal">Sonra birdenbire insanlardan, “Evviva, Evviva!“<sup class="calibre5"><a href="../Text/alaca_split_164.html#footnote-100-146" id="footnote-100-146-backlink">[146]</a></sup> sesleri geldi, bando çalmayı kesti ve birisi kahramanca şarkının şu sözlerini söyledi:</p>

  <p class="normal">Tripoli, sara italiana,</p>

  <p class="normal">Sara italiana al rombo del cannon’.<sup class="calibre5"><a href="../Text/alaca_split_165.html#footnote-100-147" id="footnote-100-147-backlink">[147]</a></sup></p>

  <p class="normal">Albay, kır saçlı, çarpık bacaklı, sarı benizli minik adam, balkonda belirdi. Herkes çok kılıksız görünüyordu.</p>

  <p class="normal">Sarı benizli, birdenbire balkonun demir parmaklığından öne eğilerek heyecanlı ve ateşli bir konuşmaya başladı. Onda yapışkan, ateşli ve hastalıklı bir şey vardı. Dinleyeni tiksindiren ve onu insanlıktan çıkaran bir şey. Köylü arkadaşlarına onları ne kadar sevdiğini, haftalar boyu Trablusgarp’ın çöllerinde öylece yattığında onların bu tepelerden kendisini izlediğini bildiğini, onun bulunduğu yere baktıklarını hissettiğini söyledi. Araplar çılgına dönmüş gibi üstüne geldiğinde ve yaralandığında biliyordu kendi köyünde, kendi sevgili yurttaşları arasında iyileşeceğini. Sevgi tüm yaraları iyileştirebilirdi; anavatan tüm çocuklarının yaralarını sevgiyle iyileştiren bir sevgiliydi.</p>

  <p class="normal">Gri ve unutulmuş kalabalıktan sert “Bravo!”lar yükseldi, insanlar ağlıyordu. Han sahibi yanımda kendinden geçmiş bir biçimde yavaşça tekrarlıyordu: “Caro- caro- Ettore, caro colonello-”<sup class="calibre5"><a href="../Text/alaca_split_166.html#footnote-100-148" id="footnote-100-148-backlink">[148]</a></sup> ve her şey sona erdiğinde, minik adam çarpık ve berbat bacaklarıyla içeriye girdiğinde bana dönüp neredeyse korkutan bir heyecanla:</p>

  <p class="normal">“Un brav’ uomo,”<sup class="calibre5"><a href="../Text/alaca_split_167.html#footnote-100-149" id="footnote-100-149-backlink">[149]</a></sup> dedi.</p>

  <p class="normal">“Bravissimo,”<sup class="calibre5"><a href="../Text/alaca_split_168.html#footnote-100-150" id="footnote-100-150-backlink">[150]</a></sup> dedim.</p>

  <p class="normal">Sonra hepimiz içeriye girdik.</p>

  <p class="normal">Tüm bunlar iç karartıcı, umutsuz, katlanılmaz ve buruktu.</p>

  <p class="normal">Albay, zavallı şeytan –sonradan öğrendik– ölmüş. Onun ölmesi çok tuhaf. Onun ölüsünü düşündüğümde bana itici gelen bir şey var: Ne kadar aşağılık ve gözden düşmüş bir ceset. Vahşi bir biçim almadıkça İtalya’da ölümün hiçbir güzelliği yok. Bir kadın ya da adamın hastalıktan ölüşü bir korku yaratıyor, tiksindirici bir şey. İtalyanlar tamamen yaşama ait. Bu insanlar yaşamla sınırlanmış.</p>

  <p class="normal">Kısa süre sonra Giovanni eve geldi ve trompetini yukarıya çıkardı. Sonra bizi görmeye geldi. Üstü başı dökülen, kirli ama iyi yürekli bir gençti. Sarı saçları uzun ve düzensizdi, kolalanmış yakası insana boynunun ve kulaklarının temiz olmadığını gösteriyordu; vişne rengindeki Amerikan kravatı çirkindi, giysileri bir yıldır üstünden çıkmamış gibi duruyordu.</p>

  <p class="normal">Ama mavi gözleri sıcaktı; davranışları ve konuşması da kibar.</p>

  <p class="normal">“Bizimle İngilizce konuşacaksın,” dedim.</p>

  <p class="normal">“Ah,” dedi gülerek ve başını sallayarak. “Çok iyi İngilizce konuşabilirdim. Ama iki yıldır konuşmuyorum, iki yıldan da fazladır konuşmuyorum.”</p>

  <p class="normal">“Çok iyi konuşuyorsun.”</p>

  <p class="normal">“Hayır, iki yıldır konuşamıyorum – gördünüz mü konuşamıyorum.”</p>

  <p class="normal">“Unuttun mu? Hayır unutmamışsındır. Hepsini hatırlayacaksın.”</p>

  <p class="normal">“Eğer duyarsam – Amerika’ya gidersem – o zaman – o zaman –”</p>

  <p class="normal">“Kısa sürede hatırlarsın.”</p>

  <p class="normal">“Evet – hatırlarım.”</p>

  <p class="normal">Gururla izleyen han sahibi gitmişti. Gelin de gitmişti. Çekingen, kibar ve üstü başı kirli Giovanni’yle yalnız kalmıştık.</p>

  <p class="normal">Duygulu bir biçimde ve aceleyle güldü.</p>

  <p class="normal">“Amerika’daki kadınlar, dükkâna geldiklerinde, ‘John nerede?’ diye sorardı. Evet, beni çok severlerdi.”</p>

  <p class="normal">Mavi, sıcak gözleri parlayarak, utangaçça, kendi duyarlılığıyla yeniden güldü.</p>

  <p class="normal">Amerika’da küçük bir kasabada bir dükkân işletmişti. Kırmızı, yumuşak, kemikli ellerine ve aşınmış yenindeki ince bileklerine baktım. Bunlar gerçek bir çalışanın elleriydi.</p>

  <p class="normal">Han sahibi özel bir pasta getirdi. Giovanni’sinin Signore’la İngilizce konuşmasından ötürü çok memnun bir tavırla.</p>

  <p class="normal">Ayrılırken “John”a bizi görmek için aşağıdaki kır evimize gelmesini söyledik; ama geleceğini hiç ummuyorduk.</p>

  <p class="normal">Bir sabah, saat dokuz buçuk civarında, tam kahvaltımızı bitirirken geldi. Güneşli, sıcak ve güzel bir gündü. Ona bizimle pikniğe gelmesini söyledik.</p>

  <p class="normal">Derbeder uzun saçıyla ve pasaklı giysileriyle yine tuhaf görünüyordu. Sıradan, kılıksız bir Amerikalıya benziyordu. Bir utangaçlık taşıyordu. Ama kendine seçtiği dünya bizimkiydi, bu yüzden bir beleşçi olarak cesurca bizim yanımızda yerini aldı.</p>

  <p class="normal">Dağ tarafından yukarıya, papatyaların çiçek açtığı, kuzgunkılıçlarının<sup class="calibre5"><a href="../Text/alaca_split_169.html#footnote-100-151" id="footnote-100-151-backlink">[151]</a></sup> yeşerdiği yere, zeytin ağaçlarının altındaki düz çimenliğe çıktık. Yarıkla aynı seviyede olan küçük bir çimenlikti burası. Buraya oturduğumuzda aşağıdaki tüm dünya, göl, uzaktaki ada ve ötedeki Verona sahili ayaklarımızın altındaydı.</p>

  <p class="normal">Sonra “John” konuşmaya başladı; İtalyanca söyleyeceği şeyleri söylemeden, sınırlı İngilizcesinin sınırlarını izleyerek bir yabancı gibi sürekli konuştu.</p>

  <p class="normal">İlk başta babasını çok seviyordu; o, her zaman onun babasıydı. Babasının yukarıdaki köyde han dışında bir de dükkânı vardı. John biraz eğitim almıştı. Eğitim için önce Brescia’ya sonra da Verona’ya gönderilmişti; orada inşaat mühendisi olmak için sınavlara girmişti. Akıllıydı ve sınavları geçebilirdi. Ama derslerini hiçbir zaman tamamlayamadı. Annesi ölmüştü ve üzgün babası eve dönmesini istemişti. Babasıyla birlikte oturmak ve dükkâna bakmak için köye döndüğünde on altı ya da on yedi yaşındaydı.</p>

  <p class="normal">“İşini bırakmak üzmedi mi seni?” dedim.</p>

  <p class="normal">Pek anlamadı.</p>

  <p class="normal">“Babam gelmemi istedi,” dedi.</p>

  <p class="normal">Giovanni’nin ne yaptığıyla ve ne yapmak istediğiyle ilgili herhangi bir fikrinin olmadığı belirgindi. Onu bir beyefendi yapmak isteyen babası Verona’ya okula göndermişti. Orada tamamen rastlantısal olarak bir mühendislik dersine girmişti. Her şey sona erdiğinde dağlardaki yalnız ve uzak köyüne akılsızca geri dönmüştü. Hayal kırıklığına uğramış ya da üzülmüş değildi. Hiçbir zaman tam olarak hedefleri olan bir yaşam tasarlamamıştı. İnsan ya çakılmış taş gibi köyde kalırdı ya da dünyaya rastlantısal seyahatler yapardı. Her şey amaçsızdı.</p>

  <p class="normal">Bir süre babasıyla yaşadı, sonra yine amaçsızca Amerika’ya göç eden bir grup insanla beraber gitmişti. Biraz para almıştı, sefil bir durumda bir süre orada sürünmüştü, sonra Pennsylvania’da bir dükkânda bir iş bulmuştu. Tüm bunlar o on altı ya da on yedi yaşındayken olmuştu.</p>

  <p class="normal">Bütün bunlardan sanki –en azından bilinçli bir biçimde– fazla etkilenmemiş gibi yaşamıştı. Doğası yalındı ve kendini tamamlamıştı. Ama bir Il Duro ya da Paolo kadar tastamam değil yine de. Onlar bir yabancı dünyadan geçmiş ve hiç etkilenmemişlerdi. Ruhları durağandı; değişerek akıp giden şey dünyanın kendisiydi.</p>

  <p class="normal">Ama John daha duyarlıydı, yeni çevresiyle daha fazla ilişkiye girmişti. Her gece akşam kurslarına katılmış, bir çocuk gibi İngilizce öğrenmişti. Amerikan okulunu, öğretmenlerini ve çalışmaları sevmişti.</p>

  <p class="normal">Amerika’da çok acı çekmişti. Tuhaf, duyarlı ve ürkek gülüşüyle bize çocukların onu nasıl izlediğini ve onu, “Seni aşağılık Dago,”<sup class="calibre5"><a href="../Text/alaca_split_170.html#footnote-100-152" id="footnote-100-152-backlink">[152]</a></sup> diye çağırarak onunla nasıl alay ettiklerini anlattı. Onu ve arkadaşını yolda durdurmuşlar, şapkalarını almışlar, tükürmüşler ve ıslatmışlardı. Sonunda çileden çıktı. Ona eziyet edenler –orada, gölün üstünde, zeytin ağaçlarının altındaki çimenlikte söylediğinde– bizi çok şaşırtan o dili kullanan gençlermiş. İngilizce’deki o kullanımlar o kadar bayağı ve şaşırtıcıydı ki dudaklarımızı ısırdık, neredeyse gülecektik. Bu sırada John –uzun saçına ve kirli görünüşüne karşın ruhunda bir çiçeğe benzeyen John– yalın ve doğal bir biçimde insan içinde ağza alınmayacak bu sözleri bize yineliyordu.</p>

  <p class="normal">“Of,” dedi, “sonunda çılgına döndüm. Bir gün yine, ‘Seni aşağılık, Dago, seni köpek’ diye yaklaştıklarında ve yine şapkamı alacakları zaman çılgına döndüm; onları öldürebilirdim. Onları öldürebilirdim, o kadar delirmiştim. Onlara doğru koştum ve birini yere savurdum; ötekinin, daha büyük olanın üzerine giderken küçük olanın üstünde yürüdüm. Bana vurmalarına, her yerimi tekmelemelerine karşın hiçbir şey hissetmedim, çıldırmıştım. Büyük olanı yere attım; benden büyük olan adamı. Ona vurdum. O kadar sert vurdum ki, öldürebilirdim. Ötekiler bunu görünce korktu, bana taş attılar ve yüzümü yumrukladılar. Ama hiçbir şey hissetmedim, hiçbir şey bilmiyordum. Yerdeki adama vurdum, onu neredeyse öldürüyordum. Onu öldüreceğim dışında her şeyi unuttum.”</p>

  <p class="normal">“Ama öldürmedin değil mi?”</p>

  <p class="normal">“Hayır, yani, bilmiyorum,” dedi ve tuhaf bir biçimde güldü. “Öteki adam, yanımda olan arkadaşım, beni aldı ve uzaklaştık. Delirmiştim, tamamen deliye dönmüştüm. Onları öldürebilirdim.”</p>

  <p class="normal">Hafifçe titriyordu, gözleri güçlü ve acı veren garip, gri-mavi bir ateşle büyümüştü. Yana baktı. Kesinlikle deli değildi.</p>

  <p class="normal">Bu gencin ateşli heyecanıyla sarsıldık ve onun bunu unutmasını diledik. Onun kibar ve duyarlı doğasından gelen bu güçlü ateşi görmek bizi de çok derinden sarsmıştı. Yüzünde çizgiler oluşturan hafif gülüşüyle ne kadar çok acı çektiğini anlayabiliyorduk. Dışarıya gitmiş ve dünyayla yüz yüze gelmişti ve bir Dago, bir yabancı olarak yerini korumuştu.</p>

  <p class="normal">“Ondan sonra beni izlemediler, en azından orada olduğum sürece.”</p>

  <p class="normal">Sonra dükkânda kalfa olduğunu söyledi. İlk başta yalnızca bir çıraktı. Orası kasabadaki en iyi dükkândı, bir sürü İngiliz hanımefendisi ve bazı Almanlar gelirdi. En çok İngiliz hanımefendileri severdi: Hep John’un dükkânda olmasını isterlerdi. Orada beyaz giysiler giyerdi ve kadınlar ona:</p>

  <p class="normal">“Bu beyaz ceket içinde çok güzel görünüyorsun, John,” derlerdi. Bazen de:</p>

  <p class="normal">“John’un gelmesine izin verin, o her şeyi bulur,” ya da, “John gerçek bir Amerikalı gibi konuşuyor,” derlerdi.</p>

  <p class="normal">Bu sözler onu çok mutlu ederdi.</p>

  <p class="normal">Sonunda ayda yüz dolar kazandığını söyledi. İtalyanların o olağanüstü tutumluluğuyla yaşamış, çok para biriktirmişti.</p>

  <p class="normal">Il Duro gibi değildi. Faustino Amerika’da neredeyse bir cimri olarak yaşamıştı, ama sonra zevk ve sefaya düşmüş, içki ve eğlence âlemlerine dalmıştı. John okullara gitmişti. Hatta bir kez İtalyanca öğretmesi istenmişti. Kendi dilini bildiği ortadaydı.</p>

  <p class="normal">“Peki,” dedim, “seni buraya geri getiren ne?”</p>

  <p class="normal">“Babam. Eğer askerlik hizmetimi yapmak için geri dönmeseydim orada kırk yaşına kadar kalmak zorundaydım.<sup class="calibre5"><a href="../Text/alaca_split_171.html#footnote-100-153" id="footnote-100-153-backlink">[153]</a></sup> Babamın o zamana kadar ölebileceğini düşündüm, onu hiçbir zaman göremeyeceğimi. Bu yüzden geri döndüm.”</p>

  <p class="normal">Yirmi yaşındayken askerlik hizmetini yerine getirmek için geri dönmüştü. Geri dönünce evlenmişti. Karısını çok seviyordu, ama geleneksel anlamda bir sevgi anlayışı yoktu. Karısı, evli olduğu geçmişi gibiydi. Ondan, geçmişinden bir çocuğu olmuştu. Ama gelecek, karısının ötesinde, ondan uzaktaydı. Yine uzağa, Amerika’ya gidiyordu. Askerlik hizmeti bittikten sonra dokuz ay daha evde kalmıştı. Yapacak bir şeyi yoktu. Şimdi Amerika’ya gitmek için karısını, çocuğunu ve babasını bırakıyordu.</p>

  <p class="normal">“Niçin?” diye sordum, “yoksul değilsin, köyündeki dükkânı işletebilirsin.”</p>

  <p class="normal">“Evet,” dedi, “ama Amerika’ya gideceğim. Belki yeniden o aynı dükkâna girerim.”</p>

  <p class="normal">“Köyündeki dükkânı idare etmekle aynı şey değil mi?”</p>

  <p class="normal">“Hayır, hayır. Bu tamamen farklı.”</p>

  <p class="normal">Sonra bize köyündeki dükkân için Brescia ve Salo’dan eşyaları nasıl aldığını, kablolu demiryolunda<sup class="calibre5"><a href="../Text/alaca_split_172.html#footnote-100-154" id="footnote-100-154-backlink">[154]</a></sup> köylülerin yardımıyla nasıl hile yaptığını –eşyaları yukarıdaki bir kabloya asarak uçurumun yukarı tarafından bir iki kilometre ötedeki köye çektiğini– anlattı. Yaptıklarıyla gurur duyuyordu. Bazen de acelesi olduğunda kablolu demiryolundan aşağıya, suyun kenarına, tekneye doğru kaymıştı. Bu da, onu mutlu ediyordu.</p>

  <p class="normal">Bugün yeniden Amerika’ya gitmenin yollarına bakmak için Brescia’ya gidecekti. Belki de bir sonraki ay Amerika’ya gitmiş olacaktı.</p>

  <p class="normal">Gitmek istemesinin nedeni benim için bir bilmeceydi. Kendi söylemiyordu nedenini. Dört ya da beş yıl orada kalacaktı, sonra yine babası, karısı ve çocuğunu görmek için geri dönecekti.</p>

  <p class="normal">Onu hep uzağa, evinden ve geçmişten uzağa, büyük ve vahşi Amerika’ya çeken tuhaf ve korkutucu bir yazgı vardı üstünde. Bireysel seçimlerini yapan bir insana pek benzemiyordu, daha çok eski yaşamını parçalara ayıran ve onu yeni bir karmaşaya, sonucu olmayan küçücük bir kesite doğru iten yazgının etkisi altındaki bir yaratık gibiydi.</p>

  <p class="normal">Tüm bunlara sorgulamaksızın, kusursuz bir yalınlıkla boyun eğmişti. Acı çektiğini ve eski yaşamından koparılırken acı çekeceğini hiç fark etmeden... Kendi içinden tamamen ayrılmıştı, içindeki bu dayanılmaz dürtüyü asla sorgulamadı.</p>

  <p class="normal">“Bana ‘Gitme!’ diyorlar.” Başını salladı. “Ama ben ‘Gideceğim!’ diyorum.”</p>

  <p class="normal">Bu cümleyle her şey bitmişti.</p>

  <p class="normal">Onu göle doğru inerek küçük rıhtımda uğurladık. Akşamüstü dönecekti, demiryolundaki sepetiyle yukarıya çekilecekti. Bir ay içinde bu gölde değil, Amerika’ya giden bir vapurda olacaktı.</p>

  <p class="normal">Hiçbir şey, onu kirli Amerikan giysileri içinde vapurun güvertesinde bize el sallarken, bizim dünyamızdaki –bilinçliliğin ve istekli hareketlerin hüküm sürdüğü dünyadaki– son isteğine bağlı olduğunu görmekten daha acı verici değildi. İçten, berrak ve sorgusuz yüzüyle bir yaşamdan bir başkasına taşınan bir mahkûma ya da hâlâ dinleneceği yeri bulamadan dolaşan bir ruha benziyordu.</p>

  <p class="normal">Çocuğu ve karısı neydi onun için? Onlar, geçmişin son basamaklarıydı. Babası gerisinde bıraktığı kıtaydı; karısı ve çocuğu ise geçmişin deniz kıyısı. Ama onun yüzü dışarıya, bunlardan uzağa –ne kendinin ne de bir başkasının bilmediği; ama onun Amerika diye adlandırdığı bir yere– kenetlenmişti.</p>
</body>
</html>
