<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h5 style="text-align: right;" title="25. Kısım DAY"><span style="background-color: rgb(255, 255, 255);"><b>DAY</b></span></h5>

  <p><span style="background-color: rgb(255, 255, 255);"><br />
  "</span><span style="background-color: rgb(255, 255, 255);"><font face="Times New Roman"><span style="font-size: 20px; line-height: 24px;">AYAĞA KALK. ZAMAN GELDİ."</span></font><br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">Biri tüfeğin dipçiğiyle kaburgalarıma vurdu. Rüya dolu bir uykudan birden koparıldım; önce annemin beni ilkokula götürdüğünü, sonra da Eden’ın kan dolu irislerini ve sundurmanın altındaki kırmızı sayıyı gördüm. Gözlerimi açamadan iki çift el beni sürükledi, ağırlığımın bir kısmı bacağıma binince feryat ettim. Dünden daha fazla acımasının mümkün olamayacağını sanıyordum ama olabiliyormuş. Gözlerim yaşla doldu. Görüşüm keskinleşince, bacağımın sargıların altında şiştiğini gördüm. Tekrar bağırmak istedim, ama dilim damağım kurumuştu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Askerler beni hücremden dışarı sürüklüyordu. Beni bir önceki gün ziyaret eden komutan bizi koridorda bekliyordu, beni görünce gülümsemeye başladı. "Günaydın, Day,” dedi. "Nasılsın?"</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Cevap vermedim. Askerlerden biri durup komutana hızlıca selam verdi. "Komutan Jameson,” dedi, "cezaya çarptırılma aşamasına geçmeye hazır mıyız?"</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Komutan onayladı. "Beni takip edin. Bir de zahmet olmazsa ağzını tıkayın, lütfen. Sürekli uygunsuz şeyler hakkında bağırmasını istemeyiz, değil mi?" Asker tekrar selam verip ağzıma bir bez parçası sokuşturdu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Uzun koridorlardan geçtik. Tekrar üzerinde kırmızı sayı bulunan çift kapılardan geçtik; ardından sıkı bir şekilde korunan birkaç kapıdan ve büyük cam panelleri olan kapılardan geçtik. Beynim döndü. Tahminimi doğrulamak için bir yol bulmam, biriyle konuşmam gerekiyordu. Susuzluktan zayıf düşmüştüm, acıdan midem bulanıyordu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Arada bir cam panelli odaların içinde, duvarlara kelepçelenmiş, feryat eden birilerini görüyordum. Paçavraya dönmüş üniformalarından onların Koloniler'den gelen savaş esirleri olduklarını anladım. Peki ya John da bu odalardan birindeyse? Ona ne yapacaklardı?</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Hiç bitmeyecekmiş gibi gelen bir süre sonra, yüksek tavanlı, devasa bir ana salona girdik. Dışarıda kalabalık sloganlar atıyordu ama kelimeleri anlayamıyordum. Binanın önüne çıkan kapıların önünde askerler dizilmişti.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Sonra askerler ikiye ayrıldı, dışarıdaydık. Gün ışığı beni kör etti ve yüzlerce kişinin bağrışlarını duydum. Komutan Jameson elini kaldırdı, sonra da askerler beni bir platforma sürüklerken sağına döndü. Sonunda nerede olduğumu görebiliyordum. Los Angeles’ın askeri bölgesi Batalla’nın kalbindeki bir binanın önündeydim. Beni izlemeye muazzam bir kalabalık gelmişti; onları da neredeyse aynı sayıda bir müfreze yerinde tutuyor, etraflarında devriye geziyordu. Bugün beni canlı görebilmek için bu kadar insanın geleceğinden hiç haberim yoktu. Kafamı olabildiğince yukarı kaldırıp etraftaki binalara gömülü JumboTron’ları gördüm. Her birinde yüzümün yakından çekilmiş bir görüntüsü ve yanında da çılgın bir manşet yer alıyordu.</span></p>

  <blockquote style="margin: 0 0 0 40px; border: none; padding: 0px;">
    <blockquote style="margin: 0 0 0 40px; border: none; padding: 0px;">
      <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);"><b>DAY ADIYLA BİLİNEN AZILI SUÇLU TUTUKLANDI, BUGÜN BATALLA BİNASI’NIN ÖNÜNDE CEZAYA ÇARPTIRILACAK</b></span></p>
    </blockquote>

    <blockquote style="margin: 0 0 0 40px; border: none; padding: 0px;">
      <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);"><b>TOPLUMUMUZUN TEHLİKELİ DÜŞMANI SONUNDA YAKALANDI</b></span></p>
    </blockquote>

    <blockquote style="margin: 0 0 0 40px; border: none; padding: 0px;">
      <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);"><b>DAY İSİMLİ GENÇ ASİ, TEK BAŞINA ÇALIŞTIĞINI, VATANSEVERLERLE BAĞLANTISI OLMADIĞINI SÖYLÜYOR</b></span></p>
    </blockquote>
  </blockquote>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;"><span style="border-collapse: separate; border-spacing: 0px; background-color: rgb(255, 255, 255);">JumboTron’larda görünen suratıma baktım. Yaralanmış, kanlı ve halsizdim. Saçımın kalın bir tutamı kana bulanmış, koyu kırmızı bir şerit haline gelmişti. Kafa derimde bir kesik olmalıydı.<br />
  <span style="font-size: 20px; line-height: 24px;">Bir an için annemin beni böyle göremediğine sevindim.<br /></span><span style="font-size: 20px; line-height: 24px;">Askerler beni platformun merkezindeki yükseltilmiş bir beton bloğun üzerine savurdu. Sağımda, kırmızı cübbesi ve altın düğmeleri olan bir yargıç, kürsünün arkasında bekliyordu. Yanında Jameson, onun sağında da Kız duruyordu. Yine tam takım üniformasıyla gelmiş, sabırlı ve tetikteydi. İfadesiz yüzü kalabalığa çevriliydi ama bir defa, yalnızca bir defalığına bana bakıp hemen gözlerini çevirdi.</span></span></p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">"Düzen istiyorum! Kalabalık, düzene girsin lütfen!" Yargıcın sesi JumboTron'ların hoparlörlerinden çatırdadı ama insanlar bağırmaya, askerler de onları geri itmeye devam ediyordu. İlk sıranın tamamı muhabirlerle kaynıyordu, kameraları ve mikrofonları bana çevrilmiş haldeydi.<br />
  <span style="font-size: 20px; line-height: 24px;">Sonunda, askerlerden biri haykırarak emir verdi. Ona doğru baktım. Annemi vuran genç yüzbaşıydı. Askerleri havaya birkaç el ateş etti. Bu kalabalığı sakinleştirdi. Sakinliğin sürdüğünden emin olmak için yargıç birkaç saniye bekledi, sonra da gözlüklerini düzeltti.<br /></span><span style="font-size: 20px; line-height: 24px;"><br />
  "İşbirliğiniz için teşekkürler,” diye söze başladı. "Sıcak bir sabah olduğunun farkındayım, bu yüzden cezalandırmayı kısa keseceğim. Gördüğünüz üzere, askerlerimiz bu davalar boyunca sizlere sakin olmanızı hatırlatmak için bizimle birlikteler. Aralık ayının yirmi birinci günü, Okyanus Standart Zamanı’yla sabah saat 8.36'da, Day isimli on beş yaşındaki suçlunun yakalanıp gözaltına alındığını resmen bildirerek başlamak isterim."</span></p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Muazzam bir tezahürat başladı. Ama bunu her ne kadar beklemiş olsam da aynı zamanda beni şaşırtan bir şey daha duyuyordum. Yuhalamalar. Kalabalıktaki bazı -çok sayıda- kişinin yumruğu havada değildi. Yüksek sesle protesto edenlerden birkaçını sokak polisi gelip kelepçeleyerek kalabalıktan uzaklaştırdı.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Beni tutan askerlerden biri tüfeğiyle sırtıma vurdu. Dizlerimin üstüne düştüm. Yaralı bacağım betona değer değmez var gücümle feryat ettim. Ağzım tıkalı olduğu için ses bastırılmış çıktı. Acı gözlerimi kör ediyordu; darbenin etkisiyle şişmiş bacağım titredi, sargılarıma taze kanın fışkırdığını hissedebiliyordum. Askerler beni düzeltmeden önce neredeyse devrilip düşüyordum. Kıza baktığımda onun da bu manzara karşısında geri çekilip gözlerini yere indirdiğini gördüm.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Yargıç bu kargaşayı görmezden geldi. Suçlarımı sıralayarak başladı, sonra da "Sanığın geçmiş kanun ihlalleri ve özellikle de şanlı Cumhuriyet ulusuna karşı işlediği ağır suçlardan dolayı Kaliforniya Yüksek Mahkemesi şu kararı vermiştir. Day idama mahkûm edilmiş olup..."</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Kalabalık yeniden patladı. Askerler onları zapt etti.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">"... dört gün sonra, Aralık ayının yirmi yedinci günü, Okyanus Standart Zamanı’yla akşam saat altıda, gizli bir yerde kurşuna dizilecek...”<br />
  <span style="font-size: 20px; line-height: 24px;">Dört gün. O zamandan önce kardeşlerimi nasıl kurtaracaktım? Gözlerimi kaldırıp kalabalığa diktim.</span></p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">"... ve idam şehrin her yerinde canlı yayınlanacaktır. Sivillere, olayın öncesi ve sonrasında olabilecek her türlü suç faaliyeti için tetikte olmalarını...”</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Beni ibret olsun diye cezalandıracaklardı.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">"... ve her türlü şüpheli durumu en yakınınızdaki sokak polisine ya da polis merkezine bildirmenizi tavsiye ediyoruz. Hükmü resmen verilmiştir.”</p>

  <p class="calibre1" style="margin: 1em 0px;"><font face="Times New Roman"><span style="font-size: 20px; line-height: 24px;">Yargıç doğrulup kürsüden uzaklaştı. Kalabalık askerleri itmeye devam ediyordu. Bağırıyor, tezahürat ediyor, yuhalıyorlardı. Tekrar ayağa kaldırıldığımı hissettim. Beni Batalla Binası'na sokmadan önce, Kıza son bir bakış attım. İfadesi boştu... ama onun arkasında bir şey titreşti. Benim gerçek kimliğimi öğrenmeden önceki duygunun aynısı. Bir an için görünüp kayboldu. Yaptığın şeyden dolayı senden nefret etmem gerekiyor, diye düşündüm. Ama gözleri buna izin vermeyen bir şekilde üzerimde gezindi.</span></font><br /></p>

  <div style="text-align: center;">
    <img alt="Adsız" src="../Images/Ads%C4%B1z.jpg" /><font face="Times New Roman" size="5"><span style="line-height: 28px;"><br /></span></font>
  </div>

  <p><span style="font-family: 'Times New Roman'; font-size: 20px; line-height: 24px;">Karar duyurulduktan sonra, Komutan Jameson askerlerin beni hücreme geri götürmelerine izin vermedi. Devasa dişliler ve zincirlerle asılı duran bir asansöre binip bir kat yukarı çıktık, sonra bir kat daha ve bir kat daha. Asansör bizi on iki katlı Batalla Binası’nın çatı katına çıkarttı, etraftaki binaların gölgeleri burada bizi güneşten korumuyordu.</span></p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Komutan Jameson askerlere çatının ortasında duran düz, içine Cumhuriyet'in simgesi işlenmiş ve kenarlarında ağır zincirler bulunan daire şeklinde bir zemine doğru yol gösterdi. Kız en arkadan geliyordu. Bakışlarını hâlâ üzerimde hissedebiliyordum. Dairenin merkezine ulaştığımızda, askerler kelepçeli ellerimi ve ayaklarımı zincirlemek için beni ayakta durmaya zorladı.<br />
  <span style="font-size: 20px; line-height: 24px;">Komutan Jameson, 'Onu iki gün burada tutun," dedi. Güneş daha şimdiden görüşümü bulanıklaştırmış, dünyayı parıldayan elmaslar deniziyle kaplamıştı. Askerler beni bıraktı. Ellerimin ve</span> <span style="font-size: 20px; line-height: 24px;">sağlam dizimin üzerine düştüm, düşerken zincirler zangırdadı. "Ajan Iparis, bunu sana bırakıyorum. Arada bir kontrole gelip idam gününden önce ölmediğinden emin ol.”<br /></span><span style="font-size: 20px; line-height: 24px;">Kız'ın sesini duydum. "Evet, efendim.”<br /></span><span style="font-size: 20px; line-height: 24px;">"Günde bir bardak su içebilir. Bir öğün yiyecek.” Komutan gülümsedi ve eldivenlerini sıkılaştırdı. Eğer dilersen bunları ona verirken yaratıcı olabilirsin. Eminim onu yalvartabilirsin."<br /></span><span style="font-size: 20px; line-height: 24px;">"Evet, efendim.”<br /></span><span style="font-size: 20px; line-height: 24px;">"İyi.” Komutan Jameson son bir kez daha konuştu. "Sonunda uslanmış gibi görünüyorsun. Geç olsun da güç olmasın.” Sonra da Kız'la birlikte asansöre yürüyüp gözden kayboldu, kalan askerler başımda nöbet tutuyordu.</span></p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Akşamüzeri sakindi.<br />
  <span style="font-size: 20px; line-height: 24px;">Bilincim gidip geliyordu. Yaralı bacağım kalp atışlarıma göre sızlıyordu, bazen hızlı, bazen de yavaştı; bazen o kadar çok acıyordu ki bayılacağımı düşünüyordum. Ağzımı her hareket ettirdiğimde sanki çatlıyordu. Eden’ın nerede olabileceğini düşünmeye çalıştım; Merkez Hastanesi Laboratuvarı ya da Batalla Binası’nın medikal bölümü, hatta cepheye gitmekte olan bir trende bile olabilirdi. Onu hayatta tutacaklardı, bundan emindim. Cumhuriyet, o vebadan ölene kadar ona dokunmayacaktı.</span></p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Ama John. Ona ne yaptıklarını tahmin edemiyordum. Benden daha fazla bilgi almak istemeleri halinde onu canlı tutabilirlerdi. Belki ikimiz de aynı anda idam edilecektik. Ya da o çoktan öldürülmüştü. Göğsüme yeni bir acı saplandı. Aklıma Deneme sınavına girdiğim gün geldi. John beni almaya geldiğinde, başarısız olmuş diğer çocuklarla birlikte trene bindirilip götürüldüğümü görmüştü. Laboratuvardan kaçıp ailemi uzaktan koruma alışkanlığını edindiğimde, arada sırada John'u yemek masasında oturmuş, kafası elleri arasında ağlarken görüyordum. Hiçbir zaman sesli dile getirmiş olmasa da bana olanlar için kendini suçladığını görebiliyordum. Beni daha iyi koruması gerektiğini, ders çalışmama daha çok yardım etmesi gerektiğini düşünüyordu. Bir şey yapmış olsaydı keşke, herhangi bir şey.<br />
  <span style="font-size: 20px; line-height: 24px;">Eğer kaçabilirsem, onları kurtarmak için hâlâ zamanım vardı. Hâlâ kollarımı kullanabiliyordum. Bir bacağım sağlamdı. Hâlâ yapabilirdim, nerede olduklarını bir bilseydim...<br /></span><span style="font-size: 20px; line-height: 24px;">Dünya etrafımda dönüp duruyordu. Kafam pat diye betona düştü, kollarım zincirlerde hareketsizce duruyordu. Deneme gününün anıları gözümde canlandı.<br /></span><span style="font-size: 20px; line-height: 24px;">Stadyum. Diğer çocuklar. Her giriş ve çıkışı koruyan askerler. Bizi zengin ailelerin çocuklarından ayıran kadife halatlar.<br /></span><span style="font-size: 20px; line-height: 24px;">Fiziksel sınav. Yazılı sınav. Mülakat.<br /></span><span style="font-size: 20px; line-height: 24px;">En çok da mülakat. Bana sorular soran kurulu -altı psikiyatristten oluşan bir grup- ve onların başındaki görevli, Chian adındaki üniforması madalyalarla bezeli adamı hatırladım. Soruların çoğunu o sormuştu. <i>Cumhuriyet'in ulusal andı nedir? Güzel, çok güzel. Okul raporunda tarihi sevdiğin yazıyor. Cumhuriyet hangi tarihte resmi olarak kurulmuştur? Okulda ne yapmayı seversin? Okumak... evet çok güzel. Bir keresinde bir öğretmenin kütüphanenin kısıtlı bölgesine gizlice girip eski askeri metinleri aradığın için seni rapor etmiş. Bunu neden yaptığını bana söyleyebilir misin? Şanlı Seçmen Primo hakkında ne düşünüyorsun? Evet, kendisi gerçekten de iyi bir adam ve büyük bir lider. Ama ona böyle şeyler demen yanlış, oğlum. O senin benim gibi biri değil. Ona doğru hitap etme şekli şanlı babamız olmalı. Evet, özrün kabul edildi.</i></span></p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Her biri aklımı bir öncekinden daha da zorlayan onlarca soru sormaya devam etti, cevap verirken neden cevap verdiğimden bile <span style="font-size: 20px; line-height: 24px;">emin olamayıncaya kadar. Chian mülakat raporuma notlar alıp durdu, asistanlarından biri de oturumu küçük bir mikrofonla kaydetti.<br /></span><span style="font-size: 20px; line-height: 24px;">Yeterince iyi cevaplar verdiğimi düşünmüştüm. En azından onu memnun edeceğini düşündüğüm cevaplar vermiştim.<br /></span><span style="font-size: 20px; line-height: 24px;">Fakat en sonunda beni bir trene götürdüler, tren de bizi laboratuvara götürdü.</span></p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Güneş ışınları beni eritirken, acı içinde derimi pişirirken bile bu anı içimi ürpertmeye yetti. Kendime tekrar tekrar, <i>Eden’ı kurtarmak zorundayım</i>, diyordum. <i>Eden bir ay içinde on yaşma basacaktı. Vebadan iyileşince, Deneme'ye girmesi gerekecekti...</i><br />
  <span style="font-size: 20px; line-height: 24px;">Yaralı bacağım sanki sargılarımı parçalayıp çıkacak ve çatıya kadar şişecekmiş gibi geliyordu.</span></p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Saatler geçti. Zaman kavramını yitirdim. Askerler nöbet değişimi yapıyordu. Güneş yerini değiştirdi. Sonra, güneş merhamet edip batmaya başladığında asansörden çıkıp bana yaklaşan birini gördüm.</p><!--EndFragment-->
</body>
</html>
