<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <!--StartFragment-->

  <h5 style="text-align: right;" title="10. Kısım JUNE"><b style="font-family: 'Times New Roman'; font-size: 20px; line-height: 24px;">JUNE</b></h5>

  <p><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);"><br />
  <br />
  <br />
  “ORAYA GİDEN BEN OLMALIYDIM. SEN DEĞİL.”<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">Dişlerimi sıkıp Thomas’a bakmamaya çalıştım. Bu sözleri Metias söylemiş de olabilirdi. “Senden daha az şüpheli görünürüm,” diye cevap verdim, “insanlar bana daha rahat güven duyarlar.” Batalla Binası’nın kuzey kanadında, Komutan Jameson'ın camın diğer tarafında çalışmasını izliyorduk. Bugün Kolonilerden gelip gizlice, “Cumhuriyet size nasıl yalan söylüyor!” diye propaganda yayan bir casusu yakalamışlardı. Casuslar genellikle Denver’a yollanırdı ama eğer Los Angeles gibi büyük bir şehirde yakalanırlarsa onları başkentten önce biz alırdık. Şu anda sorgu odasında baş aşağı sallanıyordu. Komutan Jamesonın elinde bir makas vardı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Casusa bakmak için başımı biraz eğdim. Kolonilerle ilgili her şeyden nefret ettiğim gibi ona da daha şimdiden tahammül edemiyordum; Vatanseverlerle bir bağlantısı yoktu, orası kesindi ama bu onu sadece daha da korkak biri yapardı. (Şu ana kadar ele geçirdiğimiz her Vatansever, onu tutuklayamadan kendini öldürmüştü.) Bu casus henüz gençti, muhtemelen yirmili yaşlarının sonlanndaydı. Ağabeyimle aşağı yukarı aynı yaşlardaydı. Artık Metias’tan bahsederken geçmiş zaman kullanmaya alışmaya başlamıştım.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Göz ucuyla Thomas’ın hâlâ bana baktığını görebiliyordum. Komutan Jameson onu resmî olarak ağabeyimin pozisyonuna terfi ettirmişti fakat Thomas’ın benim bu test görevim üzerinde fazla söz hakkı yoktu ve bu onu deli ediyordu. Ona kalsa yanımda bir çift</span> <span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">güçlü destek ve arkamda beni takip edecek bir ekip olmadan Lake bölgesine arka arkaya günlerce gizli bir şekilde gitmeme engel olurdu. Ama bu, yarın sabahtan itibaren yine de gerçekleşecekti.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bak. Benim için endişelenme.” Camdan bakınca casusun acı içinde kıvrandığını görebiliyordum. “Kendi başımın çaresine bakabilirim. Day aptal değil, eğer şehrin içinde beni takip eden bir ekip olursa hemen fark edecektir.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Thomas sorguya geri döndü, “işini iyi yaptığının farkındayım,” diye yanıtladı. Ardından gelecek amayı bekledim. Gelmedi. “Mikrofonunu açık tut, yeter. Ben de buradaki işlerin icabına bakayım.” Gülümsedim. “Teşekkürler.” Bana bakmadı ama dudaklarının kenarlarının kıvrıldığını görebiliyordum. Belki de o ve Metias’la birlikte takıldığımız, onlara ordunun işleyişi hakkında gülünç sorular sorduğum zamanları hatırlıyordu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Camın ardındaki casus birden Komutan Jameson’a bağırdı ve zincirlerini şiddetle sallamaya başladı. Komutan bize bir bakış atıp eliyle içeri gelmemizi işaret etti. Tereddüt etmedim. Thomas, ben ve sorgu odasının yakınında duran bir başka asker hemen içeri girip duvara dizildik. Anında odanın ne kadar sıcak ve havasız olduğunu hissettim. Tutuklunun çığlıklar atmaya devam edişini izledim. Komutan Jameson a, “Ona ne dediniz?” diye sordum.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bana baktı. Gözlerindeki ifade buz gibiydi. “Ona hava gemilerimizin bir sonraki hedefinin onun yaşadığı şehir olacağım söyledim.” Tutukluya geri döndü. “Eğer kendi için neyin iyi olduğunu biliyorsa bizimle işbirliği yapacaktır.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Casus sırayla hepimize kızgın bir bakış attı. Ağzından çıkan kan alnına akıp oradan da başının altındaki zemine damladı. Her sallandığında Komutan Jameson boynundaki zincire basıp durana kadar onu boğuyordu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Şimdi de bize hırlayıp botlarımıza kan tükürdü, tiksinerek ayağımı yere sildim.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Komutan Jameson eğilip ona gülümsedi. “Baştan alalım, olmaz an? Adın ne?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Casus gözlerini başka tarafa çevirdi ve cevap vermedi. Komutan Jameson iç çekip Thomas’a işaret verdi. “Ellerim yoruldu,” dedi. “Sen devral.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Evet, efendim.” Thomas selam verip ileri adım atlı. Çenesini sıkıp yumruğunu casusun karnına geçirdi. Casusun gözleri yerinden fırladı, yere daha fazla kan tükürdü. Dikkatimi kıyafetinin ayrıntılarına verdim. (Pirinç düğmeler, asker botları, kolunda mavi bir rozet. Bu onun asker kılığına girdiğini ve orada yaşayan herkesin bu rozeti takması zorunlu olan San Diego’nun yakınlarında yakalandığı anlamına geliyordu. Onu neyin ele verdiğini de görebiliyordum. Pirinç düğmelerden biri Cumhuriyet’te üretilen diğer düğmelerden biraz daha düz görünüyordu. O düğmeyi kendisi eski bir Koloniler üniformasından eklemiş olmalıydı. Aptallık etmişti. Sadece Koloni casuslarının yapacağı bir hataydı.)</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Komutan Jameson tekrar, “Adın ne?” diye sordu. Thomas bir bıçak çıkarıp casusun parmaklarından birini tuttu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Casus yutkundu. “Emerson.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Emerson ne? Açık konuş.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Emerson Adam Graham.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Komutan Jameson neşeli, tatlı bir sesle, “Doğu Texas’tan Bay Emerson Adam Graham,” dedi. “Sizinle tanıştığıma memnun oldum, genç beyefendi. Söyleyin bana Bay Graham, Koloniler sizi neden bizim güzel Cumhuriyetimize gönderdi? Yalanlarını yaymanız için mi?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Casus bir kahkaha attı. “Güzel Cumhuriyet’miş,” diye tersledi. “Cumhuriyetiniz on sene bile daha dayanamayacak. Çok da iyi olacak. Koloniler topraklarınızı ele geçirdiğinde onlar sizin hiç yapamadığınız kadar...”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Thomas casusun suratına bıçağının kabzasıyla bir tane geçirdi. Yere bir diş yuvarlandı. Thomas’a baktım; saçları yüzüne düşmüş ve her zamanki sevecenliğinin yerini zalimce bir zevk almıştı. Kaşlarım çatıldı. Thomas’ın yüzünde bu ifadeyi çok sık görmüyordum; kanımı dondurdu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Komutan Jameson, casusa bir kez daha vurmadan Thomas’ı durdurdu. “Tamam. Dostumuzun Cumhuriyet hakkında söyleyeceklerini bir dinleyelim, bakalım.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Casusun yüzü çok uzun süre baş aşağı asılı durmaktan kıpkırmızı olmuştu. “Siz buna Cumhuriyet mi diyorsunuz? Kendi insanlarınızı öldürüyor, eskiden kardeşleriniz olan insanlara işkence ediyorsunuz.” Bu lafları duyunca gözlerimi devirdim. Koloniler onların ülkeyi ele geçirmesinin iyi bir şey olacağına inanmamızı istiyordu. Sanki bizi topraklarına katıyorlar ya da bize bir iyilik yapıyorlarmış gibi. İşte bizi böyle görüyorlardı, zavallı küçük bir sınır ülkesi, sanki daha güçlü olan kendileriymiş gibi. Bu fikir onların işine geliyordu tabii çünkü sellerin onların topraklarını bizim topraklarımızdan çok daha fazla tahrip ettiğini duymuştum. Olay hep buydu zaten, toprak, toprak, toprak. Ancak bir birliğe hiç dönüşmedik; asla da dönüşmeyecektik. Ya onları yenecek ya da denerken ölecektik. “Size hiçbir şey söylemeyeceğim. Ne isterseniz yapın ama size hiçbir şey söylemeyeceğim.” Komutan Jameson, Thomas’a gülümsedi, o da aynı şekilde karşılık verdi. “Eh, Bay Graham’ı duydun,” dedi. “Ne istersen yapabilirsin.” Thomas onunla ilgilenmeye başladı ve bir süre sonra casusu zapt edebilmek için diğer asker de ona yardım etti. Ondan zorla bilgi alırlarken kendimi oraya bakmaya zorladım. Bunu öğrenebilmem, buna alışabilmem gerekiyordu. Casusun çığlıklarından kulaklarım çınlıyordu. Saçlarının benimki gibi düz ve siyah, teninin açık ve görünüşünün genç olmasının bana Metias’ı hatırlattığını tekrar tekrar görmezden gelmeye çalıştım. Kendime Thomas’ın şu anda işkence ettiği kişinin Metias olmadığını söyledim. Bu imkânsızdı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Metias’a kimse işkence edemezdi. O çoktan ölmüştü.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">O gece Thomas beni eve bırakıp gitmeden önce yanağımdan öptü. Bana dikkatli olmamı ve mikrofonumdan iletilecek her şeyi dinliyor olacağını söyledi. “Herkes sana göz kulak olacak,” diye beni rahatlattı. “Sen istemediğin sürece yalnız değilsin.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Ona gülümsemeyi başardım. Gittiğimde ondan Ollie'ye bakmasını rica ettim.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Sonunda daireme girdiğimde koltuğa kıvrılıp kolumu Ollie’nin üzerine koydum. Sakince uyuyordu ama kendini sıkı sıkı koltuğun kenarına bastırmıştı. Herhalde o da Metias’ın yokluğunu benim kadar hissediyordu. Büyük sehpada Metias’ın yatak odasındaki dolaptan aldığım ailemizin eski fotoğrafları yığınlar halinde camın üzerine saçılmıştı. Aynı şekilde Metias’ın günlükleri ve birlikte yaptığımız şeylerle ilgili hatıraları -bir opera, geç saatte yenen akşam yemekleri, koşu sahasında erken yapılan antrenmanlar- sakladığı bir defter de oradaydı. Thomas gittiğinden beri bunlara bakıyordum, belki Thomas benimle konuşmak istediği şeyden bunların içinde bir yerde bahsetmiştir diye. Metias’m yazdığı sayfaları karıştırıp babamın fotoğrafların altına yazmaktan hoşlandığı küçük notları tekrar tekrar okudum. İçlerinden en yenisi annem ile babamın genç Metias’la birlikte Batalla Binası’nın önünde durduğu fotoğraftı. Üçü de başparmaklarım yukarı kaldırmıştı. <i>Metias’ın geleceği burada! 12 Mart.</i> Gözüm tarihe takıldı, Bu fotoğraf onlar ölmeden birkaç hafta önce çekilmişti.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Ses kayıt cihazım sehpanın kenarındaydı. Parmaklarımı iki kere şıklatıp Day’in sesini tekrar tekrar dinledim. Bu ses kime ait olabilirdi? Day’in nasıl göründüğünü hayal etmeye çalıştım. Genç ve canlıydı, büyük ihtimalle sokakta geçirdiği yıllardan dolayı da zayıftı. Hoparlörlerden gelen ses o kadar çatlak ve boğuktu ki çoğu kısmını anlayamadım.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bunu duyuyor musun, Ollie?” diye fısıldadım. Ollie horlayıp başını elime sürttü. “İşte bu adam. Ben de onu yakalayacağım.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Day’in sözleri kulağımda çınlarken uykuya daldım.<br />
  <br />
  <br /></span></p>

  <p><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);"><b>SAAT 06:25</b><br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">Lake bölgesindeydim, doğmakta olan güneşin su değirmenleri ve türbinleri altın rengine boyamasını izliyordum. Suyun kenarında havada sürekli asılı duran bir duman tabakası vardı. Gölün daha da ilerisinde, kıyının tam kenarında Los Angeles şehir merkezini görebiliyordum. Bir sokak polisi yaklaşıp bana aylak aylak dolaşmamamı, ilerlememi söyledi. Tek kelime etmeden onayladım ve kıyıdan yürümeye devam ettim.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Uzaktan bakıldığında etrafımda yürüyenlerden bir farkım yoktu. Yarım kollu gömleğimi Lake ve Winter arasındaki sınırda bulunan bir ikinci el mağazasından almıştım. Pantolonum yırtıktı ve pislik içindeydi; botlarımın derisi dökülüyordu. Bağcıklarımı bağlamak için kullandığım düğüme çok dikkat ettim. Basit bir Rose düğümüydü, herhangi bir işçinin kullanabileceği bir düğüm. Saçımı yukarıdan sıkı bir şekilde topladım. Üstüne de gazeteci çocukların giydiği kasketlerden taktım.</span></p>

  <p class="calibre1" style="margin: 1em 0px;"><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">Day’in kolyesi cebimde güzelce duruyordu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Buralarda sokakların ne kadar pislik içinde olduğuna inanamıyordum. Büyük olasılıkla Los Angeles’ın yıkık dökük varoş mahallelerinden bile beterdi. Yer, deniz seviyesine yakındı (hepsi birbirine benzeyen diğer yoksul bölgelerin aksine), bu yüzden her fırtına çıktığında gölü aşarak kıyı boyunca dizilen bütün sokakları, lağım suyuyla karışık kirli bir sele boğuyordu. Binaların hepsi dökülüyordu, sıvaları kabarmıştı; tabii ki polis merkezi hariç, insanlar, duvarlara yığılmış çöpler sanki orada değillermiş gibi yanlarından geçip gidiyordu. Sokak köpekleri ve sinekler çöplüklerde dolaşıyordu; tıpkı insanlar gibi. Kokuyu alınca yüzümü buruşturdum; isli fener, makine yağı, kanalizasyon kokuyordu. Sonra kendimi toparladım, eğer bir Lake yerlisi gibi davranacaksam bu kokuya alışık olmam gerektiğini fark ettim.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Geçerken birkaç adam bana sırıttı. Hatta içlerinden biri bana seslendi. Onları görmezden gelip yoluma devam ettim. Denemelerini bile ancak geçebilmiş bir it sürüsüydü işte. Acaba bu insanlar aşı olmuş olsam bile bana veba bulaştırırlar mı diye merak ettim. Kimbilir nerelerde bulunmuşlardı...</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Sonra birden duruverdim. Metias bana yoksul insanları hiçbir zaman bu şekilde yargılamamamı söylemişti. Eh, ne de oha o benden daha iyi biriydi, diye düşündüm acı acı. Yanağımdaki küçük mikrofon biraz titredi. Daha sonra da küçük kulaklığımdan kısık bir ses duydum. “Bayan Iparis.”Thomas’ın sesi sadece benim duyabileceğim şekilde mırıltıyla çıkıyordu. “Her şey yolunda mı?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Evet,” diye mırıldandım. Küçük mikrofon boğazımın titreşimlerini alıyordu. “Lake merkezindeyim. Bir süreliğine bağlantıyı kesiyorum.” Thomas, “Anladım,” dedi ve ses kesildi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Mikrofonu kapatmak için dilimi şaklattım.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">ilk sabahın büyük kısmını çöplerde bir şeyler anyormuş gibi yaparak geçirdim. Diğer dilencilerden veba kurbanları, polislerin nerelerden tedirginlik duyduğu ve nerelerin iyileşmeye başladığı hakkında hikâyeler dinledim. Yiyecek ve temiz su bulabilecek en iyi yerlerden, kasırga çıktığında saklanılacak en iyi yerlerden konuşuyorlardı. Dilencilerin bazıları henüz Denemeye giremeyecek kadar küçük görünüyorlardı. En küçükleri ailelerini anlatıyor ya da bir askerden nasıl bir şeyler çalınabileceğinden bahsediyordu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Ama kimse Day’den konuşmuyordu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Saatler nihayet geceyi gösterdi. Dinlenmek için birkaç dilencinin uyumakta olduğu sessiz bir sokak bulduğumda karardık bir köşeye kıvrılıp dilimle mikrofonumu açtım. Sonra cebimden Day’in kolyesini çıkardım, üzerindeki çıkıntıları inceleyebilmek için hafifçe kaldırdım.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bu gecelik benden bu kadar,” diye mırıldandım. Boğazım belli belirsiz titredi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Kulaklığım statik yüzünden hafifçe çatırdadı. Thomas, “Bayan Iparis?” dedi. “Bugün şansın yaver gitti mi?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Hayır, hiçbir şey olmadı. Yarın halka açık bazı yerleri deneyeceğim.” “Tamam. Burada yedi-yirmi dört bekleyen adamlarımız olacak.” Aslında Thomas’ın orada sadece kendisinin durup beni dinleyeceğini söylemek istediğini biliyordum. “Teşekkürler,” diye fısıldadım. “Bağlantıyı kesiyorum.” Mikrofonumu dilimle kapattım. Karnım guruldadı. Bir kafe mutfağının arkasında bulduğum bir dilim tavuğu çıkarıp üzerindeki soğuk yağa aldırış etmeden yemeye çalıştım. Eğer bir Lake’li gibi yaşamam gerekiyorsa bir Lakeli gibi de yemem gerekiyordu. Belki de bir iş bulmalıydım. Bu fikir karşısında gülmemek için kendimi zor tuttum.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Sonunda uykuya daldım ve kötü bir rüya gördüm, rüyamda Metias da vardı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Ertesi gün de ondan sonraki gün de işe yarar bir şey bulamadım. Saçlarım sıcaktan ve dumandan birbirine girip solmuş, yüzüm kirle kaplanmıştı. Göldeki yansımama baktığımda tam bir sokak dilencisine benzediğimi gördüm. Her şey pislik içindeydi. Dördüncü gün, Lake ve Blueridge’in kıyısından yürüyüp zamanımı barların bulunduğu bölgede geçirmeye karar verdim.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">İşte o zaman başıma bir şey geldi. Bir Skiz dövüşüne rastladım.</span></p><!--EndFragment-->
</body>
</html>
