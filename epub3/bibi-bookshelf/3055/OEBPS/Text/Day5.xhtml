<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h5 style="text-align: right;" title=" 9. Kısım DAY"><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">DAY</span></h5>

  <p><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;"><br />
  <br />
  “BİR ŞEYLER YE."<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">Tess'in sesi, beni gece nöbetinden sarsıp kendime getirdi. Gözlerimi gölden ayırıp elinde bir parça ekmek ve peynir tuttuğunu, onları almam için işaret ettiğini gördüm. Acıkmış olmam gerekiyordu. Dün gece o garip hükümet ajanıyla karşılaştığımdan beri sadece bir yarım elmayla duruyordum. Ancak Tess'in alabilmek için birkaç değerli not harcadığı bu taze ekmek ve peyniri nedense canım çekmedi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Yine de aldım. Taze yiyecek bulup da israf ettiğim olmamıştı, özellikle de veba ilacı için elimizdekileri tasarruflu kullanmamız gereken bu zamanda.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Tess’le birlikte gölün bizim bölgemizle kesiştiği kısımdaki bir iskelenin altında, kumlarda oturduk. Başıboş dolanan askerler ve sarhoş işçiler bizi çimlerin ve kayaların arasından göremesin diye kıyıya olabildiğince gizlendik. Gölgelere karıştık. Oturduğumuz yerden havadaki tuzun tadını alabiliyor, Los Angeles şehir merkezinin ışıklarının sudaki yansımasını görebiliyorduk. Eski binaların kalıntıları gölde noktalar oluşturmuştu. Sel suları yükseldiğinde iş yeri ve ev sahiplerinin terk ettiği binalardı bunlar. Dev su değirmenleri ve su türbinleri dumandan örtülerin ardında, gölün kenarında dönüp duruyordu. Bu belki de bizim kırık dökük Lake bölgesinden en sevdiğim manzaraydı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Sözlerimi geri aldım. Burası benim hem en çok hem de en az sevdiğim manzaraydı. Çünkü şehrin ışıklarını izlemesi çok zevkli olsa da, buradan bakınca doğuda kalan Deneme stadyumu da görülebiliyordu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Tess, "Hâlâ zamanın var," dedi bana. O kadar yakınıma geldi ki çıplak kolunu kolumda hissettim. Saçları, ekmek ve tarçın kokuyordu. “Bir ay ya da daha fazla. Eminim o zamana veba ilacı bulmuş olacağız.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Ailesi ve yuvası olmayan bir kız için Tess şaşırtıcı derecede iyimserdi. Onun için gülümsemeye çalıştım. “Belki de," dedim. "Belki de birkaç haftaya hastane güvenliği hafifletir." Ama içten içe bunun böyle olmayacağını biliyordum.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Günün erken saatlerinde evimize gidip etrafı kolaçan etme riskini göze aldım. O garip X hâlâ kapımızdaydı. Annem ve John iyi görünüyorlardı, en azından ayakta dolaşabilecek kadar. Ama Eden... bu kez Eden alnında bir bezle yataktaydı. Uzaktan bakınca bile biraz kilo kaybettiğini görebiliyordum. Beti benzi atmıştı, sesi de zayıf ve boğuktu. Daha sonra evimizin arkasında John'la buluştuğumda bana en son gelişimden beri Eden’ın hiçbir şey yemediğini söyledi. John'a Eden’ın odasında mümkün olduğunca az durmasını öğütledim. Bu dengesiz vebanın nasıl yayıldığını kim bilebilirdi? John, ölmeyeyim diye yeniden çılgınca bir şey yapmamam konusunda beni uyardı. Buna gülmeden edemedim. John asla açıkça söyleyemeyecekti ama Eden’ın tek şansının ben olduğumu biliyordum.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Veba, daha Deneme’ye giremeden Eden'ı öldürebilirdi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Belki de bu gizli bir lütuftu. Eden onuncu doğum gününde kapımızın önünde bekleyip onu Deneme stadyumuna götürecek otobüse binmek zorunda kalmayacaktı. Düzinelerce çocuğu stadyum merdivenlerinde takip edip iç çembere girmeyecek, Deneme gözetmenleri nefes alış verişini ve duruşunu kontrol ederken koşmayacak, sayfalarca çoktan seçmeli aptal soruyu cevaplamayacak veya yarım daire halinde oturan sabırsız görevlilerin karşısında mülakattan geçmek zorunda kalmayacaktı. Daha sonraki gruplardan birinde, hangi grubun eve geri döneceğini ve hangi grubun o bahsettikleri "çalışma kamplarına” gideceğini bilmeden beklemek zorunda kalmayacaktı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bilemiyordum. En kötü ihtimali düşünecek olursak, belki de veba daha merhametli bir çıkış olabilirdi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">"Eden hep hastalanır zaten," dedim bir süre sonra. Ekmekten büyük bir lokma ısırdım. "Bebekken bir kere neredeyse ölüyordu, bir çeşit suçiçeğine yakalanmıştı, ateşi, döküntüsü vardı ve bir hafta hiç durmaksızın ağladı. Askerler neredeyse kapımızı işaretleyeceklerdi. Ama neyse ki veba olmadığı anlaşıldı ve başka kimseye de bulaşmadı.” Başımı salladım. “John ve ben hiç hastalanmadık.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Tess bu sefer gülümsemiyordu. “Yazık Eden'a." Bir süre durup devam etti. "Seninle ilk karşılaşmamızda ben de çok hastaydım. Ne kadar berbat göründüğümü hatırlasana.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Aniden son günlerde kendi dertlerimden bu kadar yakındığım için kendimi suçlu hissettim. En azından onlar için endişeleneceğim bir ailem vardı. Kolumu omzuna attım. "Evet, çok kötü görünüyordun.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Tess gülüyordu ama gözleri hâlâ şehrin ışıklarındaydı. Başını omzuma yasladı. Onu Nima bölgesindeki bir arka sokakta ilk fark ettiğim, onunla ilk tanıştığımız haftadan beri yasladığı gibi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">O öğleden sonra durup neden onunla konuştuğumu bilmiyordum, belki sıcaktan yumuşamıştım ya da tam bir günlük sandviçi çöpe atmış olan bir restoran bulduğum için iyi bir ruh hali içindeydim.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Ona, “Hey,” diye seslenmiştim.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Çöpün içinden iki kafa daha belirmişti. Şaşkınlıktan irkildim. Diğer ikisi, yaşlı bir kadın ile ergenlik çağındaki bir çocuktu, hemen çöpten çıkıp sokağın sonuna doğru kaçtılar. Üçüncüsü, en fazla on yaşlarında olan kız beni görünce olduğu yerde tir tir titremeye başladı. İskelet gibi sıskaydı, üstü başı yırtık pırtıktı. Gün ışığında alev gibi parlayan saçları, tam çenesinin altında kesilmişti.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Biran bekledim, diğerleri gibi onu da korkutmak istemedim. Tekrar, “Hey," dedim, “ben de sana katılabilir miyim?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Tek kelime etmeden bana bakmaya devam etti. Üzerindeki isten yüzünü seçemiyordum. Cevap vermeyince omuz silkip ona doğru yürümeye başladım. Belki çöpten işe yarar bir şeyler kurtarabilirdim.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Kızın üç metre yakınına yaklaştığımda boğuk bir çığlık atarak fırladı. O kadar hızlı koştu ki ayağı takıldı ve asfalta ellerinin üzerine düştü. Topallayarak ona yaklaştım. Dizimdeki eski yara o zamanlar daha da kötüydü ve o aceleyle tökezlediğimi hatırlıyorum. "Hey!” dedim. “İyi misin?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Geri çekilip çizilmiş elleriyle yüzünü korumaya çalıştı. "Lütfen,” dedi. "Lütfen, lütfen.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">"Lütfen ne" Sonra iç çekip sinirlendiğim için utandım. Gözlerine yaşlar dolduğunu görebiliyordum. "Ağlama. Canını yakmayacağım.” Yanında çömeldim. İlk başta inleyip sürünerek kaçmaya çalıştı ama ben hareketsiz durunca o da durup bana bakmaya başladı. İki dizinin de derisi olduğu gibi kalkmıştı, altta görünen deri kan kırmızısıydı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">"Yakınlarda mı yaşıyorsun?” diye sordum.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Başını yukarı aşağı salladı. Sonra sanki bir şey hatırlamışçasına sağa sola sallamaya başladı. “Hayır,” dedi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Evine gitmene yardım etmemi ister misin?"</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">"Evim yok.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">"Yok mu? Ailen nerede?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Yine başını salladı. Bir of çekip kanvas çantamı yere bıraktım ve ona elimi uzattım. "Hadi,” dedim, "bacaklarının enfeksiyon kapmasını istemezsin. Onları temizleyelim, sonra istediğin yere gidebilirsin. Sana yiyeceğimden de veririm. İyi bir anlaşma, değil mi?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Elini vermesi uzun sürdü. "Tamam,” diye fısıldadı, sesi o kadar yumuşak çıkmıştı ki zor duyabildim.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">O gece arka sokağında bir çift eski sandalyesi ve yırtılmış bir koltuğu bulunan bir tefeci dükkânının dışında kamp yaptık. Kızın dizlerini bir bardan çaldığım alkolle temizledim, çığlık atıp dikkatleri üzerimize çekmemesi için bir paçavrayı ısırdı. Yaralarına baktığım zaman dışında ona yaklaşmama izin vermedi. Elim yanlışlıkla saçına veya koluna değdiğinde sanki kaynar su değmişçesine irkiliyordu. Sonunda onunla konuşmaya çalışmaktan vazgeçtim. Koltuğu ona verdim, ben de bluzumu yastık yapıp kaldırımda rahat etmeye çalıştım.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Sabah ayrılmak istersen gidebilirsin," dedim. “Beni uyandırmak ya da hoşça kal demek zorunda falan değilsin." Göz kapaklarım ağırlaşıyordu ama o tamamen uyanık duruyordu, ben uykuya dalarken bile gözlerini kırpmadan bana bakmayı sürdürdü.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Sabah olduğunda hâlâ oradaydı. Çöpleri karıştırırken, eski kıyafet ya da yenebilecek yemek artıklarını ayıklarken beni takip ediyordu. Ona gitmesini söylemeye çalıştım. Ona bağırmayı bile denedim. Onu birkaç kere ağlatmama rağmen, arkamı döndüğümde hep oradaydı, yakın bir mesafeden beni takip ediyordu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">İki gece sonra kendi yaktığımız ateşin etrafında otururken sonunda benimle konuştu. "Adım Tess,” diye fısıldadı. Sonra da tepkimi görmek istercesine yüzümü incelemeye başladı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Sadece omuz silktim. "İyi," dedim.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Hepsi bu kadardı. Tess uykusundan fırladı. Kolu kafama çarptı. Başımı ovalarken, "Ah!" dedim. Acı iyileşmeye başlayan kolumdan geçip gidiyordu. Cebimde Tess'in kıyafetlerimden aldığı gümüş kurşunların birbirlerine çarptığını duydum. "Uyanmam için beni dürtsen de olurdu."</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Parmağını dudaklarına götürdü. Şimdi tetikteydim. Hâlâ iskelenin altında oturuyorduk ancak daha günün ağarmasına birkaç saat vardı ve ufuk çizgisi karanlıktı. Tek ışık kaynağı gölün kenarında sıralanmış birkaç antika sokak lambasıydı. Tess'e bir bakış attım. Karanlıkta gözleri parlıyordu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">"Bir şey duydun mu?" diye fısıldadı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Kaşlarımı çattım. Genellikle şüpheli sesleri Tess'den önce fark ederdim ama bu defa hiçbir şey duyamıyordum. Uzun bir an boyunca olduğumuz yerde durduk. Dalgaların kıyıya vuruşunu duyuyordum, metale çarpan suyun sesini, arada yoldan geçen bir arabayı. Tekrar Tess'e baktım, “ilk duyduğun neydi?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">"Sanki... şırıldama gibi geldi,” diye fısıldadı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Henüz düşünecek zamanım olmadan, iskeleye yaklaşan konuşma ve ayak sesleri duydum. İkimiz de gölgelere gömüldük. Bu bir erkek sesiydi ve ayak sesleri de oldukça sert geliyordu. Bir saniye sonra adamın başka biriyle uygun adım yürüdüğünü fark ettim. Bir çift polisti.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Kendimi kıyı setine iyice bastırdım ve gevşemiş kumlar ve taşlar yerinden çıktı. Sessizce kumda yuvarlandılar. Sırtım sert ve pürüzsüz bir yüzeye gelinceye kadar geri geri gittim. Tess de aynısını yaptı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bir şeyler dönüyor,” dedi polislerden biri. "Veba bu sefer Zem bölgesinde patlak vermiş.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Başımızın üstünde pat pat yürüyorlardı, siluetlerinin iskelenin başına doğru yürüdüğünü görebiliyordum. Uzakta, güneşin ilk ışıkları ufku bulanık bir griye dönüştürüyordu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">"Daha önce orada vebanın çıktığını hiç duymamıştım.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">"Bu seferki daha güçlü bir yapıda olmalı.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">"Ne yapacaklar?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Diğer polisin ne dediğini duymaya çalıştım fakat bu sefer sesleri mırıltı halinde geliyordu, biraz uzaklaşmışlardı. Derin bir nefes aldım. Zein bölgesi buradan en az elli kilometre uzaktaydı; ama ya evimizin kapısındaki garip işaret bize de bu yeni vebanın bulaştığı anlamına geliyorduysa? Bu konuda Seçmen ne yapabilirdi?</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Tess, "Day,” diye fısıldadı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Ona baktım. Göle arkasını dönmüş durumdaydı. Kıyı setinde açtığımız boşluğa bakıyordu. Arkamı dönünce neyi gösterdiğini gördüm. Sırtımı dayadığım sert yüzey aslında metaldi. Üzerindeki taşı toprağı silkince, metalin kıyı setinin oldukça içine gömülü olduğunu gördüm. Belki de kıyı setini tutan şey buydu. Gözlerimi kısıp yüzeyini inceledim.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Tess bana baktı. “İçi boş.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Boş mu?” Kulağımı buz gibi metale dayadım. Kulağıma bazı gürültüler geliyordu; Tess’in daha önce duyduğu tıslama ve çağıltılar. Bu sadece kıyı şeridini tutsun diye konmuş bir metal yapı değildi. Geriye çekilip metale daha da yakından bakınca yüzeyine kazınmış semboller gördüm.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bunlardan biri metale hafifçe kazınmış Cumhuriyet bayrağıydı. Diğeri de küçük kırmızı bir sayı:</span></p>

  <p class="calibre1" style="text-align: center; margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);"><b>318</b></span></p><!--EndFragment-->
</body>
</html>
