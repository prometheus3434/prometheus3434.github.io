<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h5 style="text-align: right;" title="31. Kısım DAY"><b style="font-family: 'Times New Roman'; font-size: 20px; line-height: 24px;">DAY</b></h5>

  <p><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;"><br />
  JUNE ERTESİ SABAH BENİ ZİYARETE GELDİĞİNDE, O bile -bir saniyeliğine de olsa- beni bu halde, hücremin duvarına dayanmış halde gördüğü için şoke oldu. Kafamı ona doğru eğdim. Beni görünce bir an duraksadı, sonra hemen serinkanlılığını geri kazandı.<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">"Galiba birilerini kızdırdın," dedi, ardından askerlere parmaklarını şaklattı. “Herkes dışarı. Mahkûmla özel konuşacağım.” Köşelerde duran güvenlik kameralarına da işaret etti. "Şunları kapatın.”<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">Başlarındaki asker selam verdi. "Evet, efendim.” Birkaçı kameraları kapatmaya giderken onun da belindeki bıçağı kınından çıkardığını gördüm. Bir şekilde onu da kızdırmış olmalıydım. Boğazımdan bir kahkaha yükselip öksürük krizine dönüştü. Eh, demek ki her şeyi ortaya dökmemiz gerekiyordu.</span></p>

  <p class="calibre1" style="margin: 1em 0px;"><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">Askerler çıkıp arkalarından kapıyı kapattıklarında, June yanıma çömeldi. Kendimi bıçağı derimde hissetmeye hazırladım.<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">“Day.”</span> <span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">Hareket etmedi. Onun yerine bıçağı kemerine geri sokup su matarasını çıkardı. Sanırım sadece askerlere göstermelik yapmıştı bunu. Yüzüme o serin sudan çarptı. İrkildim ama sonra birazını yakalayabilmek için ağzımı açtım. Hayatımda suyun hiç bu kadar lezzetli olduğunu düşünmemiştim.<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">June suyun birazını da doğrudan ağzıma fışkırttı, sonra da matarayı yerine koydu. "Yüzün korkunç görünüyor.” Yüz ifadesinde endişe ve anlamadığım başka bir şey daha vardı. "Bunu sana kim yaptı?"<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">"Sorman büyük incelik.” Umurunda olmasına şaşırdım. “Bunun için yüzbaşı dostuna teşekkür edebilirsin.”<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">“Thomas mı?”<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">“Ta kendisi. Sanırım seni öptüğüm ama o öpemediği için biraz mutsuz. Beni Vatanseverler hakkında sorguya çekti. Görünüşe göre Kaede bir Vatansever. Dünya küçük, değil mi?"<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">June'un yüzünden öfke dalgası geçti. “Bana bundan hiç bahsetmedi. Dün gece... evet, bunu Komutan Jameson’la konuşacağım.”<br />
  "Teşekkürler." Gözüme kaçan sular yüzünden gözlerimi kırpıyordum. "Ne zaman geleceğini merak etmiştim.” Bir an duraksadım. "Tess hakkında bir şey öğrenebildin mi? Hayatta olup olmadığını?” June başını eğdi. "Üzgünüm," diye cevap verdi. "Onun nerede olduğunu öğrenmeme imkân yok. Ortalarda görünmediği sürece güvendedir. Ondan kimseye bahsetmedim. Yakın zamanda yapılan tutuklama kayıtlarında... ortaya çıkmadı... ya da ölümlerde."</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Haber alamamak canımı sıkıyordu ama biraz olsun rahatlamıştım.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">June dudaklarını bastırdı. "Ve hayatta olduğundan emin olsam da Eden'a erişimim yok. John artık her ne kadar iyi olunabilirse o kadar iyi.” Tekrar bana baktığında, gözlerinde karmaşa ve keder görüyorum. "Dün Thomas’la karşı karşıya geldiğine üzüldüm.”<br />
  "Teşekkür ederim,” diye fısıldadım. "Bugün normalden daha iyi davranmanın belli bir sebebi var mı acaba?”<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">June’un bu soruyu ciddiye almasını beklemiyordum ama aldı. Bana baktı, sonra da önümde oturdu. Bugün farklı görünüyordu. Yumuşamıştı, hatta üzgün görünüyordu. Kararsızdı. Daha önce hiç görmediğim bir ifade vardı gözlerinde, onunla sokakta ilk tanıştığım anda bile. “Bir sorun mu var?"<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">June uzun bir süre gözleri yerde, sessizce durdu. Sonunda bana baktı. Bir şey aradığının farkına vardım. Bana güvenmenin bir yolunu mu anyordu?“Dün gece ağabeyimin olay yeri raporunu inceledim tekrar.” Sesi fısıltıya dönüştü, onu duyabilmek için öne eğildim.<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">"Ve?” dedim.</span> <span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">June'un gözleri gözlerimi arıyordu. Tekrar durakladı. "Day, gerçekten, dürüstçe... Metias’ı öldürmediğini söyleyebilir misin?” Bir şey bulmuş olmalıydı. İtiraf etmemi istiyordu. Hastanedeki o gece aklımdan geçti; kılık değiştirmem, Metias'ın hastaneye girerken beni izleyişi, rehin aldığım o genç doktor, buzdolaplarmdan seken kurşunlar. Yüksekten yere düşüşüm. Metias'la yüzleşmem, ona bıçağımı fırlatmam. Bıçağımın omzuna saplandığını görmüştüm, göğsünden o kadar uzaktaydı ki onu öldürmüş olması mümkün değildi. June’un bakışlarına karşılık verdim.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">"Ağabeyini ben öldürmedim." Uzanıp elini tuttum ve kolumdan yükselen acıyla geri çekildim. "Kimin yaptığını bilmiyorum. Onu yaraladığım için özür dilerim ama kendi hayatımı kurtarmak içindi. Keşke daha iyi düşünebilmek için zamanım olsaydı.”<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">June başıyla sessizce onayladı. Yüz ifadesi o kadar yürek parçalayıcıydı ki bir an ona sarılmak istedim. Birinin ona sarılması gerekiyordu. "Onu çok özledim,” diye fısıldadı. “Hep yanımda olacağını düşünmüştüm, işte, her zaman sırtımı dayayabileceğim biriydi. Yanımda bir tek o vardı. Şimdi o da gitti ve keşke sebebini bilebilsem.” Yenilgiye uğramış gibi yavaşça başını salladı, sonra da tekrar gözlerimin içine baktı. Hüznü onu anlatılamaz derecede güzel kılıyordu; çorak arazileri kar kaplamış gibi. "Ve nedenini bilmiyorum. En kötüsü de bu, Day. Neden öldürüldüğünü bilmiyorum. Onu neden öldürmek istesinler ki?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Sözleri annem hakkında düşündüklerime o kadar benziyordu ki nefes almakta zorlandım. June'un da ailesini kaybettiğini bilmiyordum, davranışlarından bunu anlamam gerekirdi. Annemi June vurmamıştı. Evime vebayı June getirmemişti. O sadece ağabeyini kaybetmiş acılı bir kızdı ve bunu benim yaptığımı düşünmeye itenler olmuştu, o da ıstırap içinde izimi sürmüştü. Onun yerinde olsaydım ben de aynısını yapardım.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Ağlıyordu. Ona hafifçe gülümsedim, sonra da oturuşumu düzeltip elimi yüzüne götürdüm. Bileğimdeki zincirler birbirine çarptı. Gözündeki yaşı sildim. İkimiz de bir şey söylemiyorduk. Gerek yoktu. Düşünüyordu... eğer ağabeyi hakkında haklıysam başka hangi konularda da haklıydım acaba?</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bir an sonra June elimi alıp yanağına koydu. Tenine dokununca sanki sıcaklığı bana aktı. Çok güzeldi. Onu kendime çekmek, dudaklarımızı birleştirip gözlerindeki kederi silmek için içim eriyordu. Keşke bir saniyeliğine o arka sokaktaki geceye gidebilseydik.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">İlk ben konuştum. "İkimizin düşmanı da aynı kişi olabilir," dedim. "Ve ikimizi birbirimize düşürdüler."<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">June derin bir nefes aldı. "Henüz emin değilim," dedi fakat sesinden bana katıldığını anlayabiliyordum. "Böyle konuşmamız tehlikeli." Yüzünü çevirdi, pelerinine uzandı ve hastanede kaybettiğimi düşündüğüm bir şey çıkardı cebinden. “Al. Bunu artık sana verebilirim. Benim bir işime yaramaz."<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">Onu elinden kapmak istedim ama zincirler buna engel oldu. Avcunda kolyem duruyordu, üzerindeki pürüzsüz çıkıntılar kazınmış ve zedelenmişti ama yine de tek parça halindeydi, zinciri elinde toplanmıştı.<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">"Sendeydi,” diye fısıldadım. "O gece hastanede buldun bunu, değil mi? Beni bulunca kim olduğumu bu sayede anladın... elim boynuma gitmiş olmalı."</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">June sessizce onayladı, sonra da elimi alıp kolyeyi avucuma koydu. Hayretle ona baktım.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);"><i>Babam.</i> Şimdi kolyeme yeniden bakarken zihnime hücum eden anılarını engelleyemiyorum. Altı ay boyunca ondan hiç haber alamadıktan sonra eve geldiği günü hatırladım. Sonunda sağ salim eve geldiğinde perdeleri kapattık, o da anneme sarılıp uzun süre onu öptü. Bir elini koruyucu şekilde annemin karnına koymuştu. John elleri cebinde ona sarılmak için sabırsızca bekliyordu. Ben hâlâ bacağına sarılabilecek kadar küçüktüm. Eden henüz doğmamıştı, hâlâ annemin gitgide büyüyen karnındaydı.<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">Babam sonunda annemi bırakınca, "Benim oğullarım nasılmış bakalım?” dedi. Yanağımı okşayıp John'a gülümsedi.<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">John ona bütün dişlerini göstererek sırıttı. Saçını arkada toplayabilecek kadar uzatmıştı. Elinde bir sertifika tutuyordu. "Bak!” dedi. "Deneme'yi geçtim!"<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">"Geçtin!” Babam John’un sırtına bir şaplak indirip büyük bir adammış gibi elini sıktı. Hâlâ gözlerindeki huzuru, sesinin mutlulukla titreyişini hatırlarım. O zamanlar hepimiz okuma sıkıntısı yüzünden John'un Deneme’de başarısız olacağını düşünüyorduk. “Seninle gurur duyuyorum, Johny. Aferin sana.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Sonra da bana baktı. Onun yüzünü incelediğimi hatırlıyorum. Babamın Cumhuriyet'teki resmi görevi cephedeki askerlerin arkasını toplamaktı ama tek işinin bu olmadığına dair şüpheler vardı. Koloniler, parıldayan şehirleri, ileri teknolojileri ve bayram tatilleri hakkında anlattığı hikâyeler gibi ipuçları. O anda ona cephe rotasyonunun onu eve getirmesi gereken zamanda neden geri dönmediğini, neden bizi hiç gelip görmediğini sormak istedim.</span> <span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">Ama başka bir şey dikkatimi dağıttı. "Yeleğinin cebinde bir şey var, baba," dedim. Gerçekten de giysisinin altında yuvarlak bir şişlik vardı.<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">Güldü, sonra da o nesneyi çıkardı. "Evet, öyle, Daniel.” Anneme baktı. "Algıları kuvvetli, değil mi?”<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">Annem bana gülümsedi.<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">Babam duraksadı, sonra da hepimizi yatak odasına götürdü. "Grace,” dedi anneme dönüp, “bak, ne buldum.”<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">Onu yakından inceledi. "Ne bu?”<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">"Daha çok kanıt." Babam önce onu sadece anneme göstermeye çalıştı ama nesneyi elinde çevirirken ne olduğunu görebildim. Bir tarafında kuş, diğerindeyse bir adamın profili vardı. Bir tarafında Amerika Birleşik Devletleri, Güvenimiz Tanrıyadır, Çeyrek Dolar diğerindeyse Özgürlük ve 1990 kabartması vardı. “Gördün mü? Kanıt.” Onu alıp avucuna bastırdı.”<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">“Bunu nereden buldun?" diye sordu annem.<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">"İki cephenin güneyindeki bataklıklardan. 1990’dan kalma gerçek bir madeni para. İsmini gördün mü? Birleşik Devletler. Gerçekmiş."<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">Annemin gözleri heyecanla parıldadı ama yine de babama endişeli bir bakış attı. "Bunu elimizde tutmamız tehlikeli," diye fısıldadı. "Evimizde tutmamalıyız bunu.”<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">Babam onayladı. "Ama onu yok edemeyiz. Korumamız gerekiyor; bildiğim kadarıyla bu madeni para türünün son örneği olabilir.” Annemin ellerini bozukluğun üzerine katladı. “Onun için metal bir kap yapacağım, iki tarafını da kaplayan bir şey. Kaynak yapıp kapatacağım, böylece para içinde güvende olacak.”<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">"Onu nereye koyacağız?"<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">"Bir yerde saklayacağız." Babam bir an durdu, sonra da John'la bana baktı. "En iyi yer herkesin açıkça görebileceği bir yer olabilir. Çocuklardan birine veririz, madalyon gibi belki. İnsanlar sadece bir kolye olduğunu düşüneceklerdir. Ama askerler bir arama sırasında döşemenin altında falan bulurlarsa, önemli bir şey olduğunu kesinlikle anlayacaklardır."</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Sessizce durdum. O yaşımda bile babamın endişesini anlayabiliyordum. Evimizde ve sokağımızdaki bütün evlerde, daha önce asker birlikleri tarafından rutin aramalar yapılmıştı. Eğer babam onu saklamaya kalksaydı kesin bulurlardı.<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">Babam ertesi sabah henüz güneş bile doğmadan yanımızdan ayrıldı. O günden sonra babamı sadece bir kez görebilecektik. Sonra da bir daha eve geri dönmedi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bu anı bir an içinde aklımdan geçti. June'a baktım. "Bunu bulduğun için teşekkür ederim.” Sesimdeki üzüntüyü hissedebiliyor mu diye merak ettim. "Bunu bana geri getirdiğin için teşekkür ederim."</span></p><!--EndFragment-->
</body>
</html>
