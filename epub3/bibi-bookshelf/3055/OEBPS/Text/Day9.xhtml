<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: right;">
    <h5 class="sigil_not_in_toc" style="text-align: right;"><!--StartFragment--></h5>
  </div>

  <p class="calibre1" style="text-align: left; margin: 1em 0px;"></p>

  <h5 id="sigil_toc_id_2" style="text-align: right;" title="17. Kısım DAY"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);"><span style="font-size: 20px; line-height: 24px;">DAY</span></span></h5>

  <p><br />
  <br />
  <span style="font-weight: normal;">KIZ SONUNDA UYKUYA DALINCA, TESS VE ONUN YANINDAN ayrılıp tekrar ailemi ziyarete gittim. Serin hava zihnimi açtı. Sokaktan iyice uzaklaşınca derin bir nefes alıp adımlarımı hızlandırdım. Yapmamalıydım, dedim kendime. Onu öpmemeliydim. Özellikle de bunu yaptığıma bu kadar mutlu olmamalıydım. Ama mutluydum. Dudaklarını hâlâ dudaklarımda hissedebiliyordum, pürüzsüz tenini ve kollarını, ellerinin hafifçe titreyişini. Daha önce birçok güzel kız öpmüştüm ama hiçbiri onun gibi değildi. Daha fazlasını istedim. Geri çekilebildiğime inanamıyordum.</span></p>

  <p class="calibre1" style="font-weight: normal; text-align: left; margin: 1em 0px;">Kendimi sokaklardan birine âşık olmama konuşunda uyarmak da buraya kadarmış.</p>

  <p class="calibre1" style="font-weight: normal; text-align: left; margin: 1em 0px;">Şimdi de John’la buluşmam gerektiğine odaklanmaya zorladım kendimi. Kapımızdaki garip X işaretini görmezden gelip doğrudan sundurmadaki tahta döşemelere yöneldim. Kepenkleri çekilmiş, yatak odası penceresinden mum ışıkları titreşiyordu. Annem bu geç saatte Eden'ın başında durabilmek için ayakta olmalıydı. Karanlıkta bir an çömelip bekledim, omzumun üstünden boş sokaklara baktım, sonra da döşemeyi kenara itip dizlerimin üzerine çöktüm.</p>

  <p class="calibre1" style="font-weight: normal; text-align: left; margin: 1em 0px;">Sokağın karşısındaki gölgelerin içinde bir şey hareket etti. Bir saniye durup gecenin içine gözlerimi kısarak baktım. Hiçbir şey yoktu. Kafamı eğip sundurmanın içine emekleyerek girdim.</p>

  <p class="calibre1" style="font-weight: normal; text-align: left; margin: 1em 0px;">John mutfakta çorba gibi bir şey ısıtıyordu. Cırcır böceği sesine benzer bir ıslık çaldım üç kere; John bunu duyup arkasını dönene kadar birkaç kere denedim. Sonra sundurmadan çıkıp kardeşimle karanlıkta buluştuğumuz evin arka kapısına doğru gittim.</p>

  <p class="calibre1" style="font-weight: normal; text-align: left; margin: 1em 0px;">"1600 Notum var,” diye fısıldadım. Ona keseyi gösterdim. "İlaç için yeterli sayılır. Eden nasıl?”</p>

  <p class="calibre1" style="font-weight: normal; text-align: left; margin: 1em 0px;">John başını salladı. Yüzündeki kaygılı ifade sinirlerimi bozdu çünkü onun içimizdeki en dayanıklı kişi olmasını bekliyordum. "İyi değil,” dedi. "Daha da kilo kaybetti. Ama hâlâ uyanık ve bizi tanıyor. Sanırım birkaç haftası daha var.”</p>

  <p class="calibre1" style="font-weight: normal; text-align: left; margin: 1em 0px;">Sessizce başımı salladım. Eden’ı kaybetme ihtimalini düşünmek bile istemiyordum. "Parayı yakında getireceğim, söz veriyorum. Bir kere daha şansım rast gitsin yeter, sonra da ilacı alırız.”</p>

  <p class="calibre1" style="font-weight: normal; text-align: left; margin: 1em 0px;">"Dikkatlisin değil mi?” diye sordu. Karanlıkta ikiz gibi görünüyorduk. Aynı saçlar, aynı gözler. Aynı ifade. "Gereksiz yere tehlikeye girmeni istemiyorum. Sana yardım etmemin bir yolu varsa söyle. Belki ben de seninle gizlice dışarı çıkıp...”</p>

  <p class="calibre1" style="font-weight: normal; text-align: left; margin: 1em 0px;">Kaşlarımı çattım. "Saçma sapan konuşma. Eğer askerler seni yakalarsa hepiniz ölürsünüz. Bunu biliyorsun.” John'un yüzündeki hüsran, yardımını bu kadar çabuk geri çevirdiğim için suçlu hissettirdi. "Bu şekilde daha hızlı hareket edebiliyorum. Cidden. Dışarıda para bulmaya sadece birimizin gitmesi daha iyi. Eğer ölürsen anneme hiçbir faydan dokunmaz.’’</p>

  <p class="calibre1" style="font-weight: normal; text-align: left; margin: 1em 0px;">Söyleyecek daha fazla şeyi olduğunu bilmeme rağmen onaylarcasına başını salladı. Arkamı dönerek söyleyeceklerinden kaçmaya çalıştım. "Gitmem gerekiyor," dedim. "Yakında görüşürüz.”</p><!--EndFragment-->

  <div style="text-align: left;">
    <!--EndFragment-->
  </div>
</body>
</html>
