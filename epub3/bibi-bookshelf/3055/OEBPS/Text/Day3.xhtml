<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <!--StartFragment-->

  <p class="calibre1" style="margin: 1em 0px;"></p>

  <h5 style="text-align: right;" title=" 5. Kısım DAY"><span style="border-collapse: separate; border-spacing: 0px; background-color: rgb(255, 255, 255);"><font face="Times New Roman"><span style="font-size: 20px; line-height: 24px;"><b>DAY</b></span></font></span></h5>

  <p><br />
  <font face="Times New Roman"><span style="font-size: 20px; line-height: 24px;">RÜYAMDA YİNE EVDE OLDUĞUMU GÖRÜYORDUM. EDEN yerde oturmuş, döşeme tahtasına garip bir şeyler çiziyordu. Beş yaşlarındaydı, yanakları hâlâ bebeklikten gelen tombikliğini koruyordu. İkide bir kalkıp yaptığı resme yorum yapmamı istiyordu. John ve ben koltuğa büzülmüş, yıllardır evde duran bozuk bir radyoyu tamir etmeye çalışıyorduk ama nafile. Babamın onu eve getirdiği günü hatırlayabiliyordum. Bize nerelerde veba olduğunu söyleyecek, demişti. Ama şimdi vidaları ve kadranları kucağımızda, yıpranmış, işe yaramaz halde duruyordu. Eden’dan yardım istedim ama o sadece kıkırdayıp bize kendi başımıza yapmamızı söyledi.</span></font></p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Annem ufacık mutfağımızda tek başına akşam yemeğini hazırlamaya çalışıyordu. Bu sahneyi iyi tanıyordum. İki eli de kalın bandajlarla sarılıydı. Birlik İstasyonu'ndaki çöp kutularını temizlerken kırık şişe parçalan ya da boş konserve kutuları ellerini kesmiş olmalıydı. Bıçağın kenarıyla dondurulmuş mısır tanelerini kırarken acıyla yüzünü buruşturdu. Yaralı elleri titriyordu.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Anne, dur, ben sana yardım ederim. Kalkmaya çalıştım ancak ayaklarım sanki yere yapışmış gibi hissediyordum.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Bir süre sonra, kafamı kaldırıp Eden’ın ne çizdiğine baktım. Başta şekillerin ne olduğunu çıkaramadım; karmakarışık görünüyorlardı, hızla çizim yapan elinin altında allak bullak desenler vardı.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Yakından bakınca evimize giren askerleri çizdiğini fark ettim. Elindeki boya kan rengindeydi.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Sıçrayarak uyandım. Yakındaki bir pencereden gri ve loş ışık huzmeleri yansıyordu. Yağmur sesi geliyordu uzaktan. Görünüşe göre terk edilmiş bir çocuk odasındaydım. Duvar kâğıtları mavi ve sarı, köşelerden sökülmekteydi. Ayaklarımın yatağın ucundan sallandığını hissedebiliyordum. Başımın altında bir yastık vardı. Hareket etmeye kalkınca inleyip gözlerimi kapadım.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Tess’in sesi geldi kulağıma. "Beni duyabiliyor musun?" "N’olur bağırma, kuzen." Sesim kurumuş dudaklarımdan bir fısıltı olarak çıktı. Başım bıçak saplanıyormuş gibi ağrıyordu. Tess, yüzümdeki ifadeden canımın ne kadar yandığını anladı, gözlerimi kapayıp ağrının geçmesini beklerken sessizce durdu. Ağrı devam ediyordu, sanki biri kazmayla başımın arkasına sürekli vuruyordu.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Bana hiç bitmek bilmeyecek gibi gelen bir süre sonra, başımdaki ağrı azalmaya başladı. Gözlerimi açtım. "Neredeyim? İyi misin?” Tess'in yüzünü seçebildim. Saçım ensesinde örmüştü ve pembe dudakları gülümsüyordu. “Ben mi?” diye sordu. "İki gündür baygındın. Asıl sen nasılsın?”</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Acı dalgalar halinde geldi, bu seferki her yerimdeki yaralardan olmalıydı. “Muhteşem ötesi.” Tess’in gülümsemesi söndü. "Ucuz atlattın, hem de çok. Eğer bizi evine alacak birini bulamamış olsaydım ölmüş olabilirdin.”</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Bir anda her şeyi hatırlamaya başladım. Hastanenin girişini, çalıntı kimlik kartını, merdiven boşluğunu ve laboratuvan, yüksekten düşüşümü, yüzbaşıya fırlattığım bıçağı, kanalizasyonu. İlacı.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">İlaç. Doğrulmaya çalıştım ama fazla hızlı hareket ettiğim için acıdan dudağımı ısırdım. Elim boynuma gitti, kolyem yoktu. Göğsüm sızladı. Kaybetmiştim. O kolyeyi bana babam vermişti, ben de onu kaybedecek kadar dikkatsiz davranmıştım.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Tess beni yatıştırmaya çalıştı. “Sakin ol.”</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">“Ailem iyi mi? İlaçlardan sağlam kalan var mı?</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">"Birazı." Tess, dirseklerini yatağıma koymadan önce yeniden uzanmama yardım etti. “En azından bastırıcılar var. Annenlere İlacı diğer hediye bohçasıyla birlikte çoktan bıraktım. Arkadan gidip hepsini John’a elden teslim ettim. Sana teşekkür etmemi söyledi.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">“John'a olanları anlatmadın, değil mi?"</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Tess gözlerini devirdi. “Sence olanları ondan saklayabilir miydim? Şu ana kadar herkes hastaneye zorla girildiğini duymuştur, John da senin yaralandığını biliyor. Çok kızgın.”</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">“Kimin hasta olduğunu söyledi mi? Eden mı? Annem mi?"</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Tess dudağını ısırdı. “Eden. John diğer herkesin şimdilik iyi olduğunu söylüyor. Ama Eden konuşabiliyor ve yeterince uyanık. Yataktan çıkıp güçlü olduğunu kanıtlamak için lavabonun altındaki sızıntıyı tamir etmek istedi ama tabii ki annen onu yatağa geri yolladı. Eden'ın ateşi için soğuk bez olarak kullanabilsin diye iki bluzunu yırttı, John da eğer annene uyan kıyafet bulabilirsen iyi olacağını söyledi.”</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Nefesimi bıraktım. Eden. Tabii ki Eden; vebaya yakalanınca bile küçük bir mühendis gibi davranmaya devam etmiş. Neyse ki biraz ilaç bulabilmiştim. Her şey yoluna girecekti. Eden bir süre için iyi olacaktı, John’un nutuklarını da çekebilirdim. Kaybolan kolyeme gelecek olursak... Annemin bunu öğrenemeyecek olmasına biran için sevindim çünkü bu onu çok üzerdi.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">“Tedavi için ilaç bulamadım, arama yapacak kadar zamanım da yoktu.”</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Tess, “Sorun değil,” diye cevap verdi. Kolum için yeni sargı hazırlıyordu. Sandalyesinin arkasında asılı duran yıpranmış şapkamı gördüm. “Ailenin zamanı var. Başka bir şansımız daha olacaktır.”</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">"Kimin evindeyiz?"</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Bu soruyu sorar sormaz, bir kapının kapandığını ve yan odadan gelen ayak seslerini duydum. Panik içinde Tess’e baktım. Sessizce başını sallayıp rahat olmamı söyledi.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">İçeriye şemsiyesinden pis yağmur damlaları düşen bir adam girdi. Elinde kahverengi kese kâğıdı vardı. "Uyanmışsın,'' dedi bana. “Bu iyi.” Yüzünü inceledim. Adam oldukça solgun renkli ve biraz kiloluydu, kalın kaşları ve sevecen gözleri vardı. Tess’e bakarak, “Kızım, sence yarın akşam gidebilecek duruma gelir mi?” dedi.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">"O zamana yola çıkmış oluruz.” Tess içinde renksiz bir sıvı bulunan şişeyi aldı -sanırım alkoldü- ve sargının kenarını hafifçe onunla ıslattı. Kurşunun sıyırdığı yere değdirince acıdan irkildim. Sanki derime ateş değdirilmiş gibi hissediyordum. "Burada kalmamıza müsaade ettiğiniz için tekrar teşekkür ederiz, efendim."</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Adam yüz ifadesi belirsiz bir şekilde homurdanıp başıyla garip bir şekilde onayladı. Sanki kaybettiği bir şeyi arar gibi odaya göz gezdirdi. ''Sanırım sizi ancak o kadar misafir edebilirim. Veba devriyesi yakında yeniden tarama yapacak.” Bir an tereddüt etti. Sonra kese kâğıdından iki konserve çıkarıp onları şifonyerin üstüne koydu. "Size biraz fasulye getirdim. Muhteşem sayılmaz ama en azından karnınızı doyurur. Ekmek de getiririm." Daha ikimiz hiçbir şey diyemeden aldıklarıyla birlikte odadan aceleyle çıktı.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Vücuduma ilk kez eğilip baktım. Kahverengi asker pantolonu giyiyordum, çıplak göğsüm ve kolum sargıdaydı. Ve bir de bacağım. Tess’e, “Neden bize yardım ediyor?” diye sordum kısık sesle.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Kolumdaki yeni sargıdan başını kaldırıp bana baktı. "O kadar şüpheci olma. Cephede çalışan bir oğlu varmış. Birkaç sene önce vebadan ölmüş.” Tess sargının son düğümünü atınca inledim. "Nefes al, bakayım.” Dediğini yaptım. Parmaklarını narince göğsümün farklı yerlerine bastırırken keskin acılar saplanıyordu. Bunu yaparken yanakları kızardı. "Kaburgalarının birinde çatlama olabilir ama kesinlikle kırık yok. Hızlı bir şekilde iyileşeceksin. Her neyse, bu adam bize isimlerimizi sormadı, ben de ona sormadım. Bilmemek en iyisi. Ona neden böyle yaralandığını anlattım. Sanırım ona oğlunu hatırlattı.”</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Kafamı yine yastığa koydum, vücudumun her yeri ağrıyordu. Adam beni duymasın diye fısıldayarak, "İki bıçağımı da kaybettim,” dedim. "Güzel bıçaklardı."</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Tess, "Bunu duyduğuma üzüldüm, Day,” dedi. Yerinden fırlamış bir saç telini yüzünden uzaklaştırıp üzerime eğildi. İçinde üç tane gümüş kurşun bulunan şeffaf plastik bir poşeti bana gösterdi. "Bunları giysilerinin içine sıkışmış halde buldum, sapanın ya da başka bir şey için isteyebileceğini düşündüm." Poşeti ceplerimden birine sıkıştırdı.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Gülümsedim. Üç yıl önce Tess'le tanıştığımda Nima bölgesindeki çöp kutularını karıştırıp duran on yaşında cılız, öksüz bir kızdı. O ilk zamanlar benim yardımıma o kadar muhtaçtı ki bazen şu anda ona ne kadar güvendiğimi unutuyordum.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">"Sağ ol, kuzen,” dedim. Anlayamadığım bir şeyler fısıldayıp kafasını çevirdi.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Bir süre sonra derin bir uykuya daldım. Uyandığımda ne kadar zaman geçtiğini bilmiyordum. Baş ağrım geçmiş ve hava kararmıştı. Hâlâ aynı günde olabilirdik ancak sanki çok daha uzun uyumuşum gibi geliyordu. Etrafımızda asker veya polis yoktu. Hayattaydık. Bir süre hareket etmeden yattım, karanlıkta tamamen uyanık haldeydim. Görünüşe göre yardım eden adam bizi ihbar etmemişti. Henüz.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Tess yatağın ucunda başını kollarının arasına sokmuş kestiriyordu. Bazen keşke ona iyi bir yuva, onu kabul edecek sevgi dolu bir aile bulabilsem diyordum. Ama bu düşünce aklıma her geldiğinde aklımdan uzaklaştırdım çünkü Tess gerçek bir aileye sahip olsaydı Cumhuriyet'in şebekesine tekrar girmek zorunda kalırdı. Daha önce girmediği için Denemeye girmek zorunda kalırdı. Ya da daha da kötüsü onun benimle bağlantısını öğrenip sorguya çekerlerdi. Başımı salladım. Çok saftı, çok kolay manipüle edilebilirdi. Onu kimseye emanet edemezdim. Ayrıca... onu özlerdim. Sokaklarda tek başıma gezindiğim ilk iki yıl yapayalnızdım.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Ayak bileğimi dikkatlice hareket ettirdim. Biraz sertleşmişti ama onun dışında herhangi bir acı yoktu, kaslar yırtılmamıştı, ciddi bir şişme yoktu. Kurşun yarası hâlâ yanıyordu ve kaburgalarım delicesine acıyordu fakat bu sefer çok sıkıntı çekmeden ayağa kalkabilecek durumdaydım. Ellerim kendiliğinden açık duran ve omuzlarımdan dökülen saçlarıma gitti. Tek elimle dağınık bir kuyruk yapıp sıkıca bağladım. Sonra Tess'in üzerinden eğilip sandalyeden yıpranmış şapkamı aldım ve taktım. Bu çabadan dolayı kollarım yandı.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Fasulye ve ekmek kokusu aldım. Yatağın yanında duran şifonyerdeki kâseden dumanlar çıkıyor ve yanında da küçük bir dilim ekmek duruyordu. Aklıma bize yardım eden adamın şifonyere bıraktığı iki konserve geldi.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Karnım gurulduyordu. Hepsini yuttum.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Parmaklarımdaki son yemek artığını yalarken, evden bir kapının kapanma sesi ve birkaç saniye sonra da odamıza doğru hızla gelen ayak sesleri duydum. Gerildim. Tess birden uyanıp kolumu tuttu.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Birden, "O da neydi?" deyiverdi. Elimle sus işareti yaptım.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Bize yardım eden adam aceleyle odaya girdi, pijamasının üstünde yırtık pırtık bir gecelik vardı. “Hemen buradan gitmelisiniz,” diye fısıldadı. Alnı boncuk boncuk terlemişti. “Biraz önce sizi bir adamın aradığını duydum."</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Gözlerimi adama diktim. Tess panikle bana bakıyordu. "Nereden biliyorsun?" diye sordum.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Adam odayı toparlamaya başladı, boş kaseyi kapıp şifonyeri sildi. "Arayan kişi etrafa veba ilacına ihtiyacı olan birini aradığını söylüyor. Senin yaralandığını bildiğini söylüyor. İsim vermedi ama senden bahsediyor olmalı."</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Doğrulup ayaklarımı yatağın kenarından salladım. Başka seçenek yoktu. "Benden bahsediyor,” diye katıldığımı belirttim. Tess birkaç tane temiz sargı bezi alıp bluzunun içine tıktı. “Bu bir tuzak. Hemen gidiyoruz.”</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Adam bir kere başıyla onayladı. “Arka kapıdan çıkabilirsiniz. Koridordan dümdüz gidin, solunuzda.”</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Bir an için durup onunla göz göze geldim. O anda, benim kim olduğumu çok iyi bildiğini fark ettim. Ama bunu dile getirmedi. Geçmişte bizim bölgemizde benim kim olduğumu anlayıp bana yardım eden diğer insanlar gibi, o da Cumhuriyet’e çıkardığım zorluklardan tam olarak şikâyetçi sayılmazdı. "Size çok minnettarız," dedim.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Karşılığında hiçbir şey söylemedi. Tess’i elinden yakaladım ve yatak odasından geçtik, koridorun sonunda arka kapıdan çıktık. Gece oldukça nemliydi. Gözlerim yaralarımın acısından sulandı.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Yavaşlamadan önce altı blok boyunca sessiz arka sokaklardan geçtik. Artık yaralarım âdeta çığlık atıyordu. Rahatlamak için elimi kolyeme götürdüm ama artık boynumda olmadığını hatırladım. Midem bulandı. Ya Cumhuriyet onun ne olduğunu anlarsa? Yok ederler miydi? Peki ya izini sürüp ailemi bulurlarsa?</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Tess aniden yere yığılıp başını duvara yasladı. "Şehri terk etmemiz gerekiyor," dedi. “Burası çok tehlikeli, Day. Bunu sen de biliyorsun. Arizona ya da Colorado, hatta Barstow bile daha güvenlidir. Varoşlar benim için sorun olmaz.”</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Tabii, tabii, biliyorum. Gözlerimi indirdim. "Ben de gitmek istiyorum."</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">"Ama gitmeyeceksin. Yüzünden anlaşılıyor."</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Bir süre sessizce durduk. Eğer bana kalsaydı, tek başıma bütün ülkeyi aşıp bulduğum ilk fırsatta Kolonilere kaçardım. Kendi hayatımı riske atmak sorun değildi. Ancak gidememem için bir sürü sebep vardı ve Tess de bunu biliyordu. John ve annem dikkat çekmeden benimle kaçmak için işlerinden öyle istedikleri an ayrılamazlardı. Eden da gittiği okulu bırakamazdı. Tabii benim gibi kaçak olmak istemiyorlarsa.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">"Bakacağız,” dedim sonunda.</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Tess trajik bir şekilde gülümsedi. Bir süre sonra, "Senin peşindeki kim sence?” diye sordu. "Lake bölgesinde olduğumuzu nereden biliyorlar?"</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">"Bilmiyorum. Hastaneye girildiğini duymuş olan bir kaçakçı olabilir. Belki çok paramız olduğunu falan düşünüyorlardır. Askerlerden biri olabilir. Hatta bir casus. Kolyemi hastanede kaybettim; hakkımda bir şeyler öğrenmek için onu nasıl kullanabilirler bilemiyorum ama her zaman için bir ihtimal vardır.”</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">"O konuda ne yapacaksın?”</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Omuz silktim. Kurşun yaram sızlamaya başladı, ayakta durabilmek için duvara yaslandım. "Kesinlikle onunla buluşmaya niyetim yok ama itiraf edeyim, ne diyeceğini merak ediyorum. Ya gerçekten veba ilacı varsa?"</p>

  <p class="calibre1" style="font-family: 'Times New Roman'; font-size: 20px; line-height: 24px; margin: 1em 0px;">Tess gözlerini bana dikti. Onunla tanıştığım gecedeki ifadesiydi bu; aynı anda hem umutlu, hem meraklı hem de korku dolu. "Yani... hastaneye çılgınca girişinden daha tehlikeli olamaz, değil mi?”</p><!--EndFragment-->

  <h5 class="sigil_not_in_toc"><!--StartFragment--></h5>
</body>
</html>
