<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <p><!--StartFragment--></p>

  <h5 style="text-align: right;" title="22. Kısım JUNE"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);"><span style="font-size: 20px; line-height: 24px;"><b>JUNE</b></span></span></h5>

  <p><br />
  <br />
  THOMAS’IN ATEŞ ETTİĞİ KADIN DAHA YERE DÜŞMEDEN ÇOCUĞUN <span style="font-size: 20px; line-height: 24px;">çatıdan fırlayıp onlara doğru uçtuğunu gördüm. Donakaldım. Bu olanların hepsi yanlıştı. Kimsenin zarar görmemesi gerekiyordu. Komutan Jameson bana evdekileri öldürmeye niyeti olduğunu söylememişti, onların hepsini tutuklayıp sorgulamak için Batalla Binası’na götürecektik. Gözlerim Thomas’a kaydı, acaba o da benim hissettiğim korkuyu hissetti mi diye merak ettim. Fakat yüzünde hiçbir ifade olmaksızın, silahını çekmiş duruyordu.</span></p>

  <p class="calibre1" style="margin: 1em 0px;">Komutan Jameson, “Yakalayın onu!” diye bağırdı. Çocuk, askerlerden birinin üzerine düşüp bir çamur deryası içinde yere serildi. “Onu canlı götürüyoruz.”</p>

  <p class="calibre1" style="margin: 1em 0px;">Artık Day olduğunu öğrendiğim çocuk, askerler onun üzerine doğru giderken iç burkan bir feryatla en yakındakinin üzerine atladı. Bir şekilde silahını almayı başardı ama başka bir asker hemen silahı elinden düşürdü.</p>

  <p class="calibre1" style="margin: 1em 0px;">Komutan Jameson bana bakıp belinden silahını çıkardı.</p>

  <p class="calibre1" style="margin: 1em 0px;">“Komutanım, hayır!” diye bağırdım fakat beni umursamadı. Aklımdan Metias geçti.</p>

  <p class="calibre1" style="margin: 1em 0px;">Bana dönüp kızgın bir şekilde, “Askerlerimi birer birer öldürmesine göz yumacak değilim,” diye çıkıştı. Sonra da Day’in sol bacağını hedef alıp ateş etti. İrkildim. Kurşun hedefini kaçırdı (diz kapağını hedef almıştı) ve baldırının dış kısmındaki ete isabet etti. Day acı dolu bir çığlık atarak askerlerin oluşturduğu çemberin ortasına yığıldı. Şapkası kafasından düştü. Sarı saçları dağıldı. Askerlerden biri sert bir tekmeyle onu bayılttı. Ellerini kelepçeleyip gözlerini bağladılar ve ağzını tıkadılar, sonra da bekleyen araçlardan birinin içine tıktılar. Bir süre sonra dikkatim evden çıkardığımız ikinci tutukluya döndü, büyük ihtimalle Day’in kardeşi ya da kuzeni olan genç bir adam. Bize var gücüyle bağırarak anlayamadığımız bir şeyler söylüyordu. Askerler onu da ikinci araca soktular.</p>

  <p class="calibre1" style="margin: 1em 0px;">Thomas bana maskesinin üzerinden onaylayan bir bakış attı ama Komutan Jameson sadece kaşlarını çatıyordu. “Drake’te neden senin için baş belası dediklerini şimdi anlıyorum” dedi. “Burası üniversite değil. Benim hareketlerimi sorgulayamazsın.”</p>

  <p class="calibre1" style="margin: 1em 0px;">Bir yanım özür dilemek istedi fakat bütün bu olanlar fazla gelmişti, çok kızgın, çok heyecanlı ya da çok rahatlamış bir haldeydim. “Peki ya, planımız? Komutanım, kusura bakmayın ama sivilleri öldürmekten bahsetmemiştiniz.”</p>

  <p class="calibre1" style="margin: 1em 0px;">Komutan Jameson bir kahkaha attı. “Ah, Iparis,” diye cevap verdi. “Eğer anlaşma yapmaya kalksaydık bütün gece burada beklemek zorunda kalacaktık. Ne kadar hızlıca hallettik, gördün mü? Hedefimizi çok daha çabuk ikna etti.” Başka yere döndü. “Fark etmez. Artık jipe binebilirsin. Merkeze geri dön.” Eliyle hızlıca bir işaret yaptı ve Thomas emir verdi. Diğer askerler tekrar eski düzenlerine girdi. Komutan en öndeki araca bindi.</p>

  <p class="calibre1" style="margin: 1em 0px;">Thomas yaklaştı ve bana dönüp şapkasına dokundu. “Tebrik ederim, June,” diyerek gülümsedi. “Sanırım gerçekten başardın. Ne macera ama! Day’in suratındaki ifadeyi gördün mü?”</p>

  <p class="calibre1" style="margin: 1em 0px;">Biraz önce bir insanı öldürdün. Thomas’a bakamıyordum. Ona emirleri nasıl bu kadar tereddütsüzce yerine getirdiğini sormaya gücüm yetmedi. Gözlerim kadının kaldırımda yattığı yere döndü. Sıhhiyeciler çoktan üç yaralı askerin etrafinı çevirmişti; onların dikkatlice hastane aracına bindirilip merkeze götürüleceklerini biliyordum. Ama kadının cansız bedeni yerde öylece yatıyor, kimse onunla ilgilenmiyordu, terk edilmişti. Sokaktaki diğer evlerden çıkan birkaç kafa bize bakıyordu. Bazıları cesedi görüp çabucak evine girdi, bazılarıysa bana ve Thomas’a ürkekçe bakıyordu, içimden küçük bir ses bu görüntü karşısında mutlu olmamı, ağabeyimin ölümünün intikamını aldığım için neşeli olmamı söyledi. Bekledim ancak nafile. Yumruklarımı sıkıp açtım. Kadının altında yayılmaya başlayan kan gölü midemi bulandırmaya başladı.</p>

  <p class="calibre1" style="margin: 1em 0px;"><i>Unutma,</i> dedim kendi kendime, <i>Metias'ı öldürdü. Day,Metias’ı öldürdü, Day, Metias’ı öldürdü.</i></p>

  <p class="calibre1" style="margin: 1em 0px;">Bu sözler zihnimde tereddütle yankılandı.</p>

  <p class="calibre1" style="margin: 1em 0px;">“Evet,” dedim Thomas’a. Sesim sanki bir başkasına aitmiş gibi çıkıyordu. “Sanırım gerçekten başardım.”</p><!--EndFragment-->
</body>
</html>
