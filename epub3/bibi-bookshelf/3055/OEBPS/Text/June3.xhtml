<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h5 style="text-align: right;" title=" 6. Kısım JUNE">JUNE</h5>

  <p><span style="background-color: rgb(255, 255, 255);"><span style="font-weight: normal;"><br /></span><span style="font-family: 'Times New Roman'; font-size: 20px; line-height: 24px;">KOMUTON JAMESON BANA ACIDIĞI İÇİN Mİ YOKSA METİAS'I, EN</span></span> <span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">değerli askerlerinden birini kaybettiğine gerçekten üzüldüğünden mi bilmem ama daha önce askerlerinden hiç birine böyle bir şey yapmamış olmasına rağmen cenaze düzenlememe yardım etti. Neden bunu yapmaya karar verdiği hakkında tek bir kelime etmedi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bizim gibi varlıklı ailelere her zaman özenle hazırlanmış cenazeler düzenlenirdi; Metias’ınki de yüksek barok kemerleri ve vitrayları olan bir binada yapılıyordu. Çıplak zemin beyaz halılarla kaplanmıştı; beyaz leylaklarla kaplı yuvarlak beyaz banket masaları salonu doldurmuştu. Diğer renkler sadece Cumhuriyet bayraklarından ve salondaki ön mihrabın arkasında asılı, altından bir daire şeklinde Cumhuriyet mühründen geliyordu, hepsinin üstünde de şanlı seçmenimizin portresi vardı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Cenazeye gelenler baştan aşağı beyazlar içindeydi. Üzerimde özenle dikilmiş, dantelli ve korseli, beyaz ipekten bir üst eteği bulunan ve arkadan drapeli beyaz bir elbise vardı. Üst kısmında altın bir Cumhuriyet broşu takılıydı. Saçım topuz yapılmıştı, bir omzumda lüleler salınıyordu, kulağımın arkasına da beyaz bir gül sabitlenmişti. Boynumdaki gerdanlıkta inciler diziliydi. Göz kapaklanma simli, beyaz göz kalemi çekilmişti, kirpiklerim kar tozuyla kaplı, gözlerimin altındaki kırmızı şişlik parlak beyaz pudrayla kapatılmıştı. Üzerimdeki her renk benden koparılmıştı, tıpkı Metias’ın hayatımdan koparıldığı gibi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bir keresinde Metias bana cenazelerin eskiden böyle olmadığını anlatmıştı. İlk sellerden ve volkanik patlamalardan sonra Cumhuriyet, Kolonilerden gelen mültecilerin bölgemize girmesini engellemek için cepheye bir bariyer inşa etmişti. Ondan sonra insanlar ölen yakınları için beyaz giyerek yas tutmaya başlamıştı. “İlk volkanik patlamalardan sonra,” demişti, “gökyüzünden aylarca beyaz kül yağdı. Ölüler ve ölmekte olanlar bu külle kaplanmıştı. İşte bu yüzden beyaz giymek, ölüleri anmak anlamına geliyor.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bunu annem ve babamın cenazesinin nasıl olduğunu sorduğum için anlatmıştı bana.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Şimdiyse kaybolmuş ve amaçsızca misafirlerin arasında dolanıyor; makul, ezber cevaplarla etrafımdakilerin duygularımı paylaşan sözlerine karşılık veriyordum. “Kaybınız için çok üzgünüm,” diyorlardı. Aralarında Metias’ın profesörlerinden bazılarını, asker arkadaşlarını ve üstlerini gördüm. Drake’ten birkaç sınıf arkadaşım bile vardı. Onları gördüğüme şaşırdım; yaşımı ve oldukça ağır ders yükümü düşünecek olursak, üniversitedeki üç yıl boyunca arkadaş edinme konusunda hiç de iyi olamamıştım. Fakat yine de buradaydılar; bazıları öğleden sonraki görevlerinden, bazıları da Cumhuriyet Tarihi 421 dersinden çıkıp gelmişti. Elimi sıkıp başlarını sallıyorlardı. “Önce annen ile baban, şimdi de ağabeyin. Senin için ne kadar zor olduğunu hayal bile edemem.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);"><i>Edemezsiniz</i>. Ama nazikçe gülümseyip başımı eğiyordum, çünkü niyetlerinin iyi olduğunu biliyordum. “Geldiğiniz için teşekkür ederim,” diyordum. “Anlamı büyük. Biliyorum, Metias canını ülkesi uğruna verdiği için gurur duyardı.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bazen odanın diğer ucundaki iyi niyetli birinin bakışlarını üzerimde buluyor ve bunu görmezden geliyordum. Böyle duyguların bana hiçbir yararı yoktu. Kıyafetlerim onlar için değildi. Bu inanılmaz derecede muhteşem elbiseyi sadece ve sadece Metias için giyiyordum, onu ne kadar sevdiğimi kelimeler olmadan gösterebilmek için. Bir süre sonra salonun ön kısmına yakın bir masaya, yakında insanların sıra olup abimi anma konuşmaları yapacakları, üzeri çiçeklerle bezenmiş mihrabın karşısına oturdum. Cumhuriyet bayraklarının karşısında başımı saygıyla öne eğdim. Sonra gözlerim beyaz tabuta ilişti. Bulunduğum yerden içinde yatan kişiyi çok az görebiliyordum.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Harika görünüyorsun, June.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Başımı kaldırınca Thomas’ın eğildiğini, sonra da yanımdaki sandalyeye oturduğunu gördüm. Askeri üniformasının yerine şık, beyaz bir takım giymiş, saçlarını da yeni kestirmişti. Takımın yepyeni olduğu anlaşılıyordu. Ona bir servet ödemiş olmalıydı. “Teşekkürler. Sen de.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bu... şey, içinde bulunduğumuz duruma, olan şeylere rağmen iyi görünüyorsun.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Ne demek istediğini anlıyorum.” İçini rahatlatmak için uzanıp elini okşadım. Bana gülümsedi. Sanki başka bir şeyler daha söylemek ister gibiydi ama bir söylemeden gözlerini çevirdi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Herkesin yerlerini bulması ve garsonların yiyecekleri getirmeleri bir saat aldı. Ben hiçbir şey yemiyordum. Komutan Jameson masamızda, tam karşımda oturuyordu, o ve Thomas arasında Drake’ten üç arkadaşım vardı. Zoraki bir şekilde birbirimize gülümsüyorduk. Solumda Los Angeles’taki bütün Deneme’lerin organizasyonunu ve gözetimini yapan Chian isimli bir adam oturuyordu. Benimkinde de gözetmenlik yapmıştı. Neden burada olduğunu anlamıyordum; Metias’ın ölmesi neden umurundaydı ki? Eski bir aile yakını olduğu için varlığı pek de beklenmedik bir şey değildi ama neden tam yanımdaydı?</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Daha sonra Chian’ın, Metias’a Komutan Jamesonın birliğine katılmadan önce danışmanlık yaptığını hatırladım. Metias ondan nefret ediyordu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Adam kalın kaşlarını çatıp bir elini çıplak omzuma koydu. Eli bir süre orada kaldı. “Nasılsın, canım?” diye sordu. Konuşurken yüzündeki yara izleri belirginleşti; burnunun kemerinde bir yarık bir de kulağından çenesinin ucuna kadar inen çentikli bir iz vardı. Gülümsemeyi başardım. “Beklediğimden daha iyi.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bak sen şu işe!” Huzursuz edici bir kahkaha attı. Beni baştan aşağı süzdü. “Üzerindeki elbiseyle karda açmış taze bir çiçek gibisin.” Gülümsememin yüzümden silinmemesi için bütün gücümü sarf etmem gerekti. Kendime sakin ol dedim. Chian düşman olunacak biri değildi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Abartılı bir sempatiyle, “Ağabeyini çok severdim,” diye devam etti. “Çocukluğunu hatırlıyorum, onu görmeliydin. Eliyle küçük bir silah yapıp oturma odanızda koştururdu. Birliklerimize katılması kaderinde yazılıydı.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Teşekkürler, efendim,” dedim.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Chian kocaman bir parça bifteği kesip ağzına tıktı. “Metias onu eğittiğim dönemde çok dikkatliydi. Lider olmak için doğmuş. Sana hiç o zamandan bahsetti mi?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Aklımda bir anı canlandı. Metias’ın Chian için çalışmaya başladığı ilk geceydi. Beni ve hâlâ okumakta olan Thomas’ı ilk kez etli edame fasulyesi, spagetti ve soğanlı ekmek yemeye Tanagashi bölgesine götürmüştü. İkisi de üniformalarını giyiyorlardı; Metias’ın ceketinin düğmeleri açık, gömleği de dışarıdaydı; Thomas düğmelerini düzgünce iliklemiş, saçını düzenli bir şekilde arkaya yatırmıştı. Thomas benim dağınık örgülerimle dalga geçiyordu ama Metias suskundu. Bir hafta sonra Chian’ın yanındaki işi aniden sona erdi. Metias itirazda bulunmuş ve Komutan Jameson’ın devriyesine dâhil olmuştu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bana hepsinin gizli bilgi olduğunu söylemişti,” diye yalan söyledim.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Chian güldü. “Metias iyi çocuktu. Çok iyi bir öğrenciydi. Şehir devriyelerine atanınca yaşadığım hayal kırıklığını anlatamam. Bana Deneme sınavlarını ya da sınava giren çocukları değerlendirebilecek kadar zeki olmadığını söylemişti. Ne kadar alçakgönüllü. Her zaman düşündüğünden daha da zekiydi; tıpkı senin gibi.” Bana sırıttı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Başımı onaylarcasına salladım. Chian sınavda rekor bir süreyle mükemmel puan aldığım için (bir saat on dakika) beni sınava iki kere sokmuştu. Sınavda hile yaptığımı düşünmüştü. Ülkedeki tek mükemmel puana sahip olmanın yanı sıra sınava iki kere giren tek kişi de benim. “Çok naziksiniz,” diye karşılık verdim. “Ağabeyim benim asla olamayacağım kadar iyi bir liderdi.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Chian eliyle beni susturdu. “Saçmalama, canım,” dedi. Ardından rahatsız edici bir şekilde yakınıma geldi. Güvensiz ve rahatsız edici bir his doğuruyordu içimde. “Ayrıca ölüm şekli beni ayrıca kahretti,” dedi. “O iğrenç çocuğun ellerinde. Ne yazık!” Chian gözlerini kıstı, kaşları daha da kalınlaştı. “Komutan Jameson bana onun izini süreceğini söylediğinde çok sevindim. O dosyanın bir çift taze göze ihtiyacı var, bunu en iyi yapacak olan da sensin, güzellik. Bir test görevi olarak harika, değil mi?</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Ondan varlığımın tamamıyla nefret ediyordum. Thomas gerildiğimi fark etmiş olmalı ki masanın altından elini elimin üzerine koydu. Bırak geçip gitsin, demeye çalışıyordu. Sonunda Chian diğer tarafındaki adamın sorusuna cevap vermek için döndüğünde, Thomas bana doğru eğildi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Chian, Day'e karşı kin besliyor,” diye fısıldadı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Öyle mi?” diye fısıldadım ben de.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Başını evet anlamında salladı. “Onu kim böyle yaraladı sanıyorsun?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Day mi yapmıştı? Şaşkınlığımı gizleyemiyordum. Chian oldukça büyük bir adamdı ve Denemenin yönetiminde çok uzun süredir çalışmaktaydı. Becerikli bir çalışandı. Genç bir çocuk onu gerçekten böyle yaralamış olabilir miydi? Bir de sonra kaçmayı başarabilmişti. Chian'a bakıp yarayı inceledim. Düz bir bıçakla pürüzsüzce kesilmişti. Bu kadar düzgün olmasına bakılırsa çok hızlı kesilmiş olmalıydı; biri onu böylesine keserken Chian'ın hareketsiz duracağını zannetmiyordum. Sadece bir anlığına Day'e hak verdim. Başını kaldırıp sanki düşüncelerimi okuyormuşçasına gözlerini bana dikmiş olan Komutan Jameson'a baktım. Bu bakış beni huzursuz etti.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Thomas yine bana dokundu. “Hey,” dedi. “Day hükümetten sonsuza kadar saklanamaz; er ya da geç o sokak serserisini bulup ibret olsun diye cezasını vereceğiz. Aklını bir şeye verdiğin zaman seninle kesinlikle aşık atamaz.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Thomas’ın nazik gülümsemesi beni zayıf düşürdü ve birden sanki yanımda oturan Metias’mış ve her şeyin iyi olacağını, Cumhuriyet’in beni başarısızlığa uğratmayacağını söylüyormuş gibi hissettim. Ağabeyim bir defasında sonsuza kadar yanımda olacağına dair bana söz vermişti. Gözlerimdeki yaşları görmesin diye Thomas’tan gözlerimi kaçırıp mihraba baktım. Ona gülümseyemedim. Bir daha asla gülümseyebileceğimi sanmıyordum.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Haydi şu işi bitirelim,” diye fısıldadım.</span></p><!--EndFragment-->
</body>
</html>
