<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <p><!--StartFragment--></p>

  <h5 style="text-align: right;" title=" 7. Kısım DAY"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">DAY</span></h5>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);"><br class="Apple-interchange-newline" />
  ÖĞLEDEN SONRA GEÇ SAATTE BİLE HAVA DELİCESİNE sıcaktı. Alta ve Winter bölgelerinin sokaklarında topallayarak yürüyordum. Göl boyunca ilerleyip açık alana çıkıp insan kalabalığında kaybolmuştum. Yaralarım hâlâ tam olarak iyileşmemişti. Bize yardım eden adamın verdiği asker pantolonuyla Tess'in çöpte bulduğu ince yakalı bir gömlek giyiyordum. Şapkam iyice aşağı çekilmişti, sahte kılığıma bir de sol gözümü kapattığım bir sargı parçası eklemiştim. Sıradışı pek bir şey yoktu. Hele burada, fabrikalarda yaralı onca işçi varken. Bugün dışarıya yalnız başıma çıkmıştım; Tess birkaç sokak aşağıda, gözlerden uzakta, gizli bir ikinci kat boşluğunda saklanıyordu. Zorunda kalmadığım sürece, ikimizi birden riske atmanın anlamı yoktu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Etrafımı tanıdık sesler çevreliyordu; sokak satıcıları yandan geçenlere sesleniyor, haşlanmış kaz yumurtası, gözleme ve sosisli sandviç satıyorlardı. Marketlerin, kafelerin önlerinde görevliler duruyor, müşteri çekmeye çalışıyorlardı. Eski püskü bir araba, yolda tıngır mıngır ilerliyordu. İkinci vardiya işçileri yavaş yavaş evlerine dönüyorlardı. Birkaç kız beni fark etti, onlara bakınca da kızardılar. Gölün etrafında tekneler pat pat ederek ilerliyor, kenarlarda dönen dev su türbinlerine değmeden gitmeye dikkat ediyorlardı; kıyıdaki sel sirenleri sessiz ve ışıkları sönüktü.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bazı bölgeler bloke edilmişti. Bu bölgeden uzak duruyordum; askerler burayı karantina alanı olarak işaretlemişti.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Evlerin çatılarında dizilmiş olan hoparlörler çatırdıyordu, JumboTron’lar reklamlarına -veya bazı durumlarda yeni bir Vatansever saldırısı hakkındaki uyarılarına- ara verip bayrağımızın videosunu göstermeye başladı. Andımız başlarken caddelerdeki herkes hareket etmeden durdu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);"><i>Büyük Amerikan Cumhuriyeti'nin bayrağına, Seçmen Primo’ya, şanlı eyaletlerimize, Kolonilere karşı birlik olmaya, yaklaşmakta olan zafere bağlı kalacağıma yemin ederim.</i></span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Seçmen Primo’nun ismi geçtiğinde, başkente doğru selam verdik. Sessizce andımızı mırıldanıyordum ama sokak polisleri başka tarafa bakarken son iki kısmı söylemedim. Acaba Kolonilere karşı savaş başlamadan önce andımız nasıldı?</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Andımız bitince, hayat devam etti. Duvar yazılarıyla kaplı bir Çin restoranına girdim. Kapıdaki görevli bana birkaç dişi eksilmiş ağzıyla kocaman gülümsedi ve beni çabucak içeri aldı. "Bugün gerçek Tsingtao biramız var,” dedi. "Şanlı seçmenimizin ta kendisine gönderilmiş ithal bir hediyeden kalan kasalar. Saat altıya kadar ömrü var." Bunları derken gözleri tedirgin bir şekilde etrafı taradı. Ona sadece baktım. Tsingtao birası öyle mi? Evet, tabii. Babam duysa buna gülerdi. Cumhuriyet, Çin’le ithalat antlaşmasını (ya da Cumhuriyet'in iddia etmekten hoşlandığı gibi “Çin’i fethedip işletmelerini ele geçirmeyi) sadece gecekondu bölgelerine kaliteli mal ithal etmek için yapmamıştı. Daha büyük olasılıkla bu adam iki ayda bir ödemesi gereken hükümet vergilerini ödemekte oldukça gecikmişti. Evinde imal ettiği biraların şişelerine sahte Tsingtao etiketi yapıştırma riskine girmiş olması için başka bir sebep göremiyordum. Yine de adama teşekkür edip içeri girdim. Böyle yerler bilgi edinmek için oldukça iyiydi. Karanlık bir yerdi. Havada pipo dumanı, kızarmış et ve gaz lambası kokusu vardı. Bara ulaşana kadar dağınık masa ve sandalyelere çarpa çarpa ilerledim; geçerken başında kimsenin bulunmadığı tabaklardaki yiyecekleri kapıp gömleğimin içine soktum. Müşteriler arkamda büyük bir çember oluşturmuş, Skiz dövüşü için tezahürat yapıyorlardı. Sanırım bu bar yasadışı kumar oynanmasına göz yumuyordu. Eğer biraz akılları varsa, kazandıkları parayla sokak polisine rüşvet vermeye hazır olurlardı, yoksa vergi vermeden para kazandıklarını bağıra bağıra ilan etmiş olurlardı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Barmen kız kaç yaşında olduğumu kontrol etmekle uğraşmadı. Bana bakmadı bile. "Ne içersin?" diye sordu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Başımı salladım. "Sadece biraz su lütfen," dedim. Arkamda dövüşçülerden biri yere yığılırken büyük kükreme ve tezahüratlar duydum.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bana şüpheci bir bakış attı. Gözleri yüzümdeki sargıya kaydı. "Yüzüne ne oldu, çocuk?"</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">"Teras kazası. İneklerle ilgileniyorum."</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Yüzünü tiksintiyle buruşturdu ama ilgisini çekmeyi başarmıştım. "Yazık. Bunun için bir bira istemediğinden emin misin? Canın yanıyordur.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Tekrar başımı salladım. "Sağ ol, kuzen ama ben içmiyorum. Tetikte olmayı tercih ediyorum.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Gülümsedi. Pürüzsüz göz kapaklarındaki yeşil simli göz farı ve kısa, siyah küt saçlarıyla titrek lamba ışığında sevimli görünüyordu. Sarmaşık dövmesi boynundan inip üstündeki korseli kıyafetinin içine doğru kayboluyordu. Herhalde bar kavgalarından korunmak için boynunda kirli bir koruyucu gözlük asılıydı. Yazık. Eğer bilgi toplamakla meşgul olmasaydım, bu kızla biraz zaman geçirir, sohbet eder ve belki ondan birkaç öpücük çalardım.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">"Lake bölgesinden, değil mi?” diye sordu. "Buraya öylesine girip birkaç kızın kalbini kırmaya mı geldin? Yoksa dövüşçü müsün?” Sırıttım. "Dövüşmeyi sana bırakıyorum.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Dövüştüğümü de nereden çıkardın?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Kollarındaki kesikleri ve ellerindeki morlukları işaret ettim. Yavaşça gülümsedi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bir süre sonra omuz silktim. "Bu ringlerde kendimi öldürtmem. Sadece biraz güneşten kaçıyorum. Senle güzel zaman geçirebiliriz aslında. Yani, eğer vebaya yakalanmadıysan tabii.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Artık bu şakayı duymayan kalmamışı ama kız yine de güldü. Tezgâha yaslandı. “Bölgenin kıyısında yaşıyorum. Orası şu ana kadar oldukça güvende.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Ona doğru eğildim. “O zaman şanslısın.” Ciddileştim. "Tanıdığım bir ailenin kapısını işaretlediler geçenlerde.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">"Bunu duyduğuma üzüldüm."</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">"Sana bir şey sormak istiyorum, sadece meraktan. Son günlerde buralarda dolaşıp elinde veba ilacı bulunduğunu söyleyen bir adam hakkında herhangi bir şey duydun mu?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Tek kaşını kaldırdı. "Evet, onu duydum. Onu arayan çok.” "İnsanlara ne anlatıyor bu adam, biliyor musun?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Kız biran için duraksadı. Burnunda birkaç küçük çil olduğunu fark ettim. "Duyduğuma göre birine -tek bir kişiye- veba ilacı vermek istediğini söylüyormuş insanlara. Ve onun neden bahsettiğini sadece o kişi bilebilirmiş.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Eğleniyor gibi görünmeye çalıştım. "Şanslıymış, değil mi?” Sırıttı. “Gerçekten. O adam bu dediği kişinin bu gece, geceyarısı olunca on saniyelik yere gelmesini istediğini söylemiş.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">"On saniyelik yere mi?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Barmen kız omuz silkti. “En ufak bir fikrim yok. Hatta başka kimsenin de fikri yok.” Tezgâhta bana doğru eğilip sesini alçalttı. “Biliyor musun, bence bu adam delinin teki."</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Onunla birlikte güldüm ama aklımda düşünceler dönüp duruyordu. Artık bu kişinin beni aradığından hiç şüphem yoktu. Neredeyse bir yıl önce Arcadia'daki bankalardan birine girip soymuştum. Bir güvenlik görevlisi beni öldürmeye çalışmıştı. Ağız dalaşına girip bana kasadaki lazerlerin beni parçalara ayıracağını söylediğinde, onunla alay etmiştim. Ona kasaya girmenin on saniyemi alacağını söyledim. Bana inanmadı... ama şu var ki, ben bir şeyi gerçekten yapana kadar kimse dediklerime inanmıyordu. O parayla kendime güzel bir çift bot satın aldım, hatta karaborsada bir elektro-bomba -yakınında bulunan silahları etkisiz hale getiren bir bomba- için pazarlık bile yaptım. Bu, havaalanı üssüne saldırdığımda işe yaramıştı. Tess’e de üstü başı için güzel kıyafetler, yepyeni tişörtler, ayakkabılar ve pantolonlar, ayrıca sargı, alkol ve hatta bir şişe de aspirin aldık. İkimiz de bol miktarda yiyecek aldık. Gerisini de aileme ve Lake’tekilere verdim.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Birkaç dakika daha flört ettikten sonra, barmen kıza hoşça kal deyip oradan ayrıldım. Güneş hâlâ gökteydi ve yüzümdeki boncuk boncuk teri hissedebiliyordum. Artık yeterince bilgi edinmiştim. Hükümet hastanede bir şey bulmuş olmalıydı ve beni tuzağa düşürmeye çalışıyordu. Geceyarısı on saniyelik yere birini gönderecek, sonra da arka sokağa askerleri yerleştireceklerdi. Bahse girerim, gerçekten umutsuz durumda olduğumu düşünüyorlardı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Ancak ortaya çıkmam için yanlarında muhtemelen veba ilacı da getireceklerdi. Düşünürken dudaklarımı birbirine bastırdım. Sonra da yürüdüğüm istikameti değiştirdim. Finansal bölgeye gidecektim.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Biriyle randevum vardı.</span></p><!--EndFragment-->
</body>
</html>
