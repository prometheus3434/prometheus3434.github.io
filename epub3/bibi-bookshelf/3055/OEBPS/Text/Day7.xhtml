<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <!--StartFragment-->

  <div class="calibre" id="calibre_link-4" style="font-size: 1em; line-height: 1.2; margin: 0px 5pt; padding-left: 0px; padding-right: 0px;">
    <h5 style="text-align: right;" title="13. Kısım DAY"><b style="font-family: 'Times New Roman'; font-size: 1em; line-height: 1.2;">DAY</b></h5><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);"><br />
    <br />
    BANA ADINI SÖYLEMEDİ.&nbsp;</span><span style="background-color: rgb(255, 255, 255); font-family: 'Times New Roman'; font-size: 1em; line-height: 1.2;">Sebebini anlıyordum. Lake sokaklarında yaşayan birçok çocuk kimliğini gizli tutmaya çalışırdı, özellikle de Skiz dövüşü gibi yasadışı bir şeye katıldıktan sonra. Ayrıca, adını bilmek falan istemiyordum. Bahsi kaybettiğim için hâlâ kızgındım. Kaede'nin yenilgisi bana 1000 Not kaybettirmişti. O parayla bir şişe ilaç alacaktım. Zamanımız doluyordu ve hepsi bu kızın suçuydu. Ne kadar aptaldım. Eğer Tess’i ringden kurtarmasaydı, ben de onu kendi başının çaresine baksın diye bırakırdım.</span>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Ama o zaman da Tess bana bütün gün acıklı gözlerle bakardı. Bu yüzden yapmadım.</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Tess, Kız’ın -sanırım ona artık böyle diyecektim- yan tarafındaki yarayı temizlemesine elinden geldiğince yardım ederken sorular sormaya devam etti. Nöbet tutuyordum. Skiz dövüşünden ve toz bombasından sonra üçümüz eski bir kütüphanenin balkonunda kamp kurduk. (Bütün bina yıkılıp bu katın tamamı havaya açık kaldıysa burası hâlâ balkon sayılır mıydı?) Aslında bütün katların duvarları yıkılmıştı. Kütüphane şu anda neredeyse tamamı gölün doğu kıyısından yüzlerce metre uzakta, su altında olan eski gökdelenin parçasıydı, her yerini yabani otlar sarmıştı. Bizim gibi insanların korunak bulması için iyi bir yerdi. Hâlâ kızı aramakta olan kızgın bahisçiler var mı diye kıyı şeridindeki sokakları taradım. Balkonun kenarında oturduğum yerden arkama dönüp baktım. Kız, Tess'e bir şeyler söyledi, Tess de çekinerek gülümsedi.</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">"Adım Tess," dediğini duydum. Benim ismimi ona söylemeyeceğini biliyordum ama konuşmaya devam etti. “Lake’in neresindensin? Başka bir bölgeden mi?” Tess, kızın yarasını inceledi. "Kötü bir yara ama iyileşecek. Sabah senin için biraz keçi sütü bulmaya çalışacağım. Sana iyi gelecektir. O zamana kadar üzerine tükürmek zorundasın. Enfeksiyon kapmaması için.”</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Kızın yüzünden bunu zaten bildiğini anlayabiliyordum. Tess'e, "Teşekkür ederim,” diye fısıldadı. Bana bakarak, "Yardımın için minnettarım," dedi.&nbsp;</span><span style="background-color: rgb(255, 255, 255); font-family: 'Times New Roman'; font-size: 1em; line-height: 1.2;">Tess yeniden gülümsedi fakat ben onun bile bu yeni misafirden biraz tedirgin olduğunu hissedebiliyordum.</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">"Ben de sana yardımın için minnettarım.”</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Çenem kasıldı. Bir saat sonra gece olacaktı ve görevlerim arasına yaralı bir yabancı daha eklenmişti.</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Bir süre sonra kalkıp Tess ve Kız’a katıldım. Uzaklarda bir yerden Cumhuriyet andının şehir hoparlörlerinden gelen sesi duyuluyordu. "Bu gece burada kalacağız.” Kıza baktım. "Nasılsın?” "İyiyim," diye cevap verdi ama acı çektiği besbelliydi. Ellerini nereye koyacağını bilemiyordu, yarasını tutmaya kalkıp sonra vazgeçti. Birden onu teselli etmek için bir istek duydum. “Neden beni kurtardın?" diye sordu.</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Hafifçe güldüm. "Biliyorsam n’olayım. Bana 1000 Nota mal oldun."</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Kız ilk kez gülümsedi ama bakışlarında inanılmaz derin bir tedbirlilik vardı. Her bir sözümü dinleyip analiz ediyor gibi görünüyordu. Bana güvenmiyordu. "Çok büyük para yatırdın, değil mi?&nbsp;</span><span style="background-color: rgb(255, 255, 255); font-family: 'Times New Roman'; font-size: 1em; line-height: 1.2;">O konuda üzgünüm. Beni kızdırdı.” Duruşunu değiştirdi. "Sanırım Kaede dostun değildi."</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">"Alta ve Winter'ın kıyısında bir barda çatışıyor. Yeni tanıştığım biriydi sadece."</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Tess gülüp bana tam olarak ne anlama geldiğini çıkaramadığım bir bakış attı. “Şirin kızlarla tanışmayı seviyor."</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Kaşlarımı çattım. “Dilini tut, kuzen. Bir gün içinde ölümle yeterince yüz yüze gelmedin mi?"</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Tess başını salladı, yüzünde ufak bir gülümseme vardı. "Gidip biraz su getireyim." Ayağa fırlayıp merdivenlerden suyun kenarına g</span><span style="background-color: rgb(255, 255, 255); font-family: 'Times New Roman'; font-size: 1em; line-height: 1.2;">ittiğinde, Kız’ın yanına oturdum ve elim yanlışlıkla beline değdi. Nefesi kesildi; onu incitmekten korkup uzaklaştım.</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">"Eğer enfekte olmazsa hemen iyileşecektir. Ama birkaç gün dinlensen iyi olur. Bizimle kalabilirsin."</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Kız omuz silkti. “Teşekkürler. Kendimi daha iyi hissettiğimde Kaede’nin peşine düşeceğim."</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Arkama yaslanıp kızın yüzünü inceledim. Bu bölgede gördüğüm diğer kızlardan biraz daha açık tenli ve azalan ışıkta altın parıltılar saçan iri, koyu renk gözleri vardı. Ne olduğunu çözemiyordum -ki burada pek de sıradışı sayılmazdı-, belki de doğma büyüme buralıydı ya da beyazdı. Veya başka bir şeydi. Skiz dövüşü sırasında olduğu gibi dikkatimi dağıtan bir sevimliliği vardı. Hayır, doğru kelime sevimli değildi. Güzeldi. Sadece bu değil, bana birini hatırlatıyordu. Belki de gözlerindeki ifadedendi, hem serinkanlı bir mantık hem de ateşli bir asilik... Yanaklarımın yandığını hissettim ve hemen başka tarafa baktım, iyi ki hava kararıyordu. Belki de ona yardım etmemeliydim. Çok dikkat dağıtıcıydı. Şu anda tek düşünebildiğim, onu bir kere öpüp elimi siyah saçlarından geçirebilmek için neler verebileceğimdi.</span></p>

    <p class="calibre1" style="margin: 1em 0px;"><span style="background-color: rgb(255, 255, 255); font-family: 'Times New Roman'; font-size: 1em; line-height: 1.2;">Bir süre sonra, "Pekâlâ, kız," dedim, "bugünkü yardımın için teşekkürler. Yani Tess için. Böyle dövüşmeyi nerede öğrendin? Kaede’nin kolunu hiç zorlanmadan kırdın."</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Kız duraksadı. Gözümün ucuyla beni izlediğini görebiliyordum. Ona döndüm, suyu izliyormuş gibi yaptı, sanki onu bakarken yakaladığım için utanmış gibiydi. Farkında olmadan yanına dokundu ve sanki alışkanlığıymış gibi dilini şaklattı. "Batalla'nın çevresinde çok takılıyorum. Askerî okul öğrencilerini çalışırken izlemeyi severim.” "Vay canına, büyük risk alıyorsun. Fakat dövüşme şeklin çok etkileyici. Eminim tek başına iyi idare ediyorsundur.”</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Kız güldü. "Bugün tek başıma ne kadar iyi idare edebildiğimi gördün.” Başını sallayınca atkuyruğu toplanmış saçı sallandı. "Skiz dövüşünü hiç izlememeliydim bile ama ne diyeyim? Arkadaşının yardımıma ihtiyacı varmış gibi görünüyordu.” Sonra da bakışlarını bana çevirdi. O dikkatli ifade hâlâ yüzünü kaplıyordu. "Peki ya sen? Sen de seyircilerin arasında miydin?”</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">"Hayır. Tess onların arasındaydı çünkü aksiyonu yakından görmeyi sever, bir de uzağı pek iyi göremez. Bense uzaktan izlemeyi severim."</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">"Tess kız kardeşin mi?”</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Bir an durdum. “Evet, öyle bir şey. Toz bombamla aslında Tess'i kurtarmak istiyordum."</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Kız bir kaşını kaldırdı. Dudakları kıvrılıp gülümsemeye başlarken onu izledim. "Çok yardımseversin,” dedi. "Burada yaşayan herkes toz bombası yapmayı bilir mi?”</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Çok olduğunu belirtircesine elimi salladım. "Tabii, çocuklar bile bilir. Kolay bir şey." Ona baktım. "Sanırım Lake bölgesinden değilsin.”</span></p>

    <p class="calibre1" style="margin: 1em 0px;"><span style="background-color: rgb(255, 255, 255); font-family: 'Times New Roman'; font-size: 1em; line-height: 1.2;">Kız hayır anlamında kafasını salladı. “Tanagashi bölgesi. Yani eskiden orada yaşıyordum."</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">"Tanagashi oldukça uzakta. O kadar yolu bir Skiz dövüşü izlemek için mi geldin?"</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">"Tabii ki hayır.” Kız arkasına yaslanıp dikkatlice uzandı. Sargısının orta kısmının koyu bir kırmızıya dönüşmekte olduğunu gördüm. "Sokaklarda çöp karıştırıyorum. Birçok yeri geziyorum."</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">"Lake bu sıralar güvenli değil,” dedim. Balkonun köşesinde bir parça turkuaz renk gözüme çarptı. Yerdeki bir çatlaktan küçük bir demet papatya bitmiş. Annemin en sevdiği. "Burada vebaya yakalanabilirsin."</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Kız sanki bilmediğim bir şey biliyor gibi bana gülümsedi. Keşke bana kimi hatırlattığını çözebilseydim. "Endişelenme," dedi. "Kızgın değilken dikkatliyimdir.”</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Sonunda akşam olup da kız düzensiz bir uykuya dalınca Tess’e onunla kalmasını söyledim ki gizlice ailemi kontrol etmeye gidebileyim. Tess buna sevindi. Lake'in veba bulaşmış bölgelerine gitmek onu hep tedirgin eder ve her seferinde sanki vebanın derisine yayıldığını hissedebiliyormuş gibi kollarını kaşıyarak dönerdi.</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Kolumun içine bir demet papatyayı, cebime de ne olur ne olmaz diye birkaç not tıktım. Tess gitmeden önce herhangi bir yerde parmak izi bırakmayayım diye ellerimi sarmama yardım etti.</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Hava şaşılacak kadar serindi. Sokaklarda veba devriyeleri yoktu, sadece arada sırada geçen arabaların ve JumboTron reklamlarının uzaktan gelen sesleri vardı. Kapımızdaki garip X hâlâ orada her zamanki gibi göze çarpıyordu. Hatta askerlerin en az bir kere eve geri geldiklerinden emindim, çünkü X parlak ve boyası tazeydi. Bölgeyi bir kere daha kontrol etmiş olmalılardı. Kapımızı işaretlemelerine sebep olan şey her neyse demek ki hâlâ buralardaydı. Evimizin yakınındaki gölgelerde arka bahçemizin köhne çitlerinin arasından içeriyi görebilecek kadar yakında bekliyordum.</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Kimsenin sokakta devriye gezmediğine emin olduğumda, gölgelerin içinden eve yaklaşıp sundurmanın altına açılan kırık bir tahta döşemeye doğru süründüm. Döşemeyi kenara aldım. Sonra da karanlık, rutubet kokan gediğe girip arkamdan tahtayı yerine koydum.</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Üsteki odaların döşeme aralıklarından ışık huzmeleri geliyordu. Annemin arka kısımdaki yatak odasından gelen sesini duyabiliyordum. Oraya doğru yürüdüm, yatak odasının havalandırmasının yanına çömelip içeri baktım.</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">John kollarını kavuşturmuş, yatağın kenarında oturuyordu. Duruşundan bitkin olduğunu anladım. Ayakkabıları çamur içindeydi; annem onu bu yüzden haşlamış olmalıydı. John odanın diğer tarafına bakıyordu, annem orada duruyor olmalıydı.</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Annemin sesini tekrar duydum, bu sefer anlaşılabilir geliyordu sesi, "ikimiz de henüz hastalanmadık,” dedi. John tekrar gözlerini yatağa çevirdi. "Bulaşıcı değil gibi görünüyor. Eden’ın teni de hâlâ iyi durumda. Kanama yok.”</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">John, "Henüz yok,” diye cevap verdi. "Kendimizi en kötü ihtimale hazırlamalıyız, anne. Ya Eden...”</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Annemin sesi keskindi. “Bu evde öyle şeyler söylenmeyecek, John.” '</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">“Bastırıcılardan daha fazlasına ihtiyacı var. Onları bize veren kişi çok iyiliksevermiş ama yetmiyor işte.” John başını sallayıp ayağa kalktı. Şimdi bile, hatta özellikle şimdi, annemin nerede olduğumu öğrenmemesi gerekiyordu. Yataktan uzaklaşınca, Edenin sıcağa rağmen çenesine kadar çekilmiş bir battaniyeyle yattığını gördürn. Cildi terden parlıyordu. Rengi de tuhaf, solgun, hastalıklı bir yeşildi. Böyle belirtileri olan başka bir veba türü hatırlamıyordum. Boğazım düğümlendi.</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Yatak odası hiç değişmemişti, içindeki az sayıda eşya eski ama hâlâ rahattı. Odada Eden’ın üzerinde yattığı eski püskü divan, yanında da üzerine eskiden bir şeyler karaladığım, çiziklerle dolu çekmece dolabı vardı. Duvarda olması zorunlu Seçmen portresi, etrafında da fotoğraflarımızdan birkaçı asılıydı, sanki o ailemizin bir üyesiymiş gibi. Yatak odası bunlardan ibaretti. Eden daha bebekken John'la birlikte ellerinden tutup onu odanın bir ucundan diğer ucuna yürütürdük. Kendi başına yürüyebildiğinde John ve annem ellerini coşkuyla birbirine çakardı.</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Şimdi annemin gölgesinin odanın ortasında durduğunu gördüm, hi</span><span style="background-color: rgb(255, 255, 255); font-family: 'Times New Roman'; font-size: 1em; line-height: 1.2;">çbir şey demiyordu. Kambur sırtını, ellerini başına koyuşunu, cesur yüzünün sonunda solduğunu hayal edebiliyordum.</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">John ofladı. Üstümde adım sesleri yankılandı, anneme sarılmak için odayı geçtiğini biliyordum. "Eden iyileşecek. Belki bu virüs daha az tehlikelidir, belki kendiliğinden iyileşir.” Duraksadı. “Gidip çorba için malzeme var mı bir bakayım." Odadan çıktığını duydum.</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">John eminim ki buhar fabrikasında çalışmaktan nefret ediyordu ama en azından evden çıkıp bir süreliğine kafasını dağıtacak bir şeylerle uğraşabiliyordu. Şimdi Eden'a hiçbir şekilde yardım edemeden burada tıkılıp kalmak onu öldürüyor olmalıydı. Altımdaki gevşek toprağı avuçlayıp yumruğumu sıktım.&nbsp;</span><span style="background-color: rgb(255, 255, 255); font-family: 'Times New Roman'; font-size: 1em; line-height: 1.2;">Keşke hastanede veba ilacı bulunsaydı.</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Biraz sonra annemin odanın öbür ucuna yürüyüp Eden'ın yalağına oturduğunu gördüm. Elleri yine sargılar içindeydi. Kulağına rahatlatıcı bir şeyler fısıldadı ve öne eğilip saçlarını yüzünden aldı. Gözlerimi kapadım. Zihnimde yüzünü canlandırdım, yumuşak, güzel ve endişeli halini. Açık mavi gözlerini, pembe, gülümseyen dudaklarını. Annem beni de eskiden yatağıma yatırırdı, örtülerimi düzeltip tatlı rüyalar derdi. Şimdi Eden'a neler fısıldıyor merak ediyordum.&nbsp;</span><span style="background-color: rgb(255, 255, 255); font-family: 'Times New Roman'; font-size: 1em; line-height: 1.2;">Aniden ona olan özlemim dayanılmaz bir hale geldi. Buradan çıkıp kapımızı çalmak istedim.&nbsp;</span><span style="background-color: rgb(255, 255, 255); font-family: 'Times New Roman'; font-size: 1em; line-height: 1.2;">Toprağa yumruğumu daha da sertçe geçirdim. Yapamazdım. Çok riskliydi. Seni kurtarmanın bir yolunu bulacağım, Eden, söz veriyorum. Para kazanmak için daha güvenilir bir yol bulmak yerine gidip bir Skiz dövüşüne bu kadar çok para yatırdığım için kendime küfrettim.</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Kolumun içine sokuşturduğum papatyaları çıkardım. Bazıları ezilmişti ancak onları dikkatle düzeltip etrafını yavaşça toprakla kapladım. Büyük ihtimalle annem bunları asla göremeyecekti. Ama ben onların burada olduğunu biliyordum. Bu çiçekler hâlâ hayatta olduğumun, hâlâ onları koruduğumun kanıtıydı.</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Papatyaların gerisinde toprakta kırmızı bir şey gözüme çarptı. Kaşlarımı çatıp daha iyi bakabilmek için toprağı üstünden silkeledim. Bir işaret vardı, bütün bu taşın toprağın altına yazılmış bir şey.&nbsp;</span><span style="background-color: rgb(255, 255, 255); font-family: 'Times New Roman'; font-size: 1em; line-height: 1.2;">Bir sayıydı bu, gölün kıyısında Tess’le birlikte gördüğümüzün aynısı fakat bu sefer yazan rakam farklıydı: 2544</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Küçükken kardeşlerimle saklambaç oynarken gelip buraya saklanırdım. Fakat daha önce bunu gördüğümü hatırlamıyordum. Eğilip kulağımı yere dayadım.</span></p>

    <p class="calibre1" style="margin: 1em 0px;"><span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);">Başta hiçbir şey yoktu. Daha sonra hafif bir ses duydum, bir vınlama; sonra da tıslama ve çağıltı. Bir tür sıvı ya da buhar gibi. Muhtemelen aşağıda bir boru hattı vardı, göle kadar giden bir düzenek. Belki de bütün bölgede vardı bu. Toprağı biraz daha süpürdüm ama başka bir kelime ya da işarete rastlamadım. Sayı zamanla eskimiş gibi duruyordu, üzerindeki boya pul pul aşınmıştı.</span></p>

    <p class="calibre1" style="margin: 1em 0px;"><span style="background-color: rgb(255, 255, 255); font-family: 'Times New Roman'; font-size: 1em; line-height: 1.2;">Biraz daha burada durup sayıyı sessizce inceledim. Yatak odasındaki havalandırmadan son bir kez daha baktım, sonra da sundurmanın altından çıkıp gölgelere karıştım ve şehre geri döndüm.</span></p>
  </div>

  <div class="calibre" id="calibre_link-0" style="font-size: 1em; line-height: 1.2; margin: 0px 5pt; padding-left: 0px; padding-right: 0px;">
    <span style="border-collapse: separate; font-family: 'Times New Roman'; border-spacing: 0px; background-color: rgb(255, 255, 255);"><br class="Apple-interchange-newline" />
    <!--EndFragment--></span>
  </div>
</body>
</html>
