<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <p><!--StartFragment--></p>

  <p class="calibre1" style="margin: 1em 0px;"></p>

  <h5 style="text-align: right;" title="23. Kısım DAY"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);"><span style="font-size: 20px; line-height: 24px;"><b>DAY</b></span></span></h5>

  <p><br />
  DÜNYA BULANIKTI. SİLAH VE BAĞRIŞMA SESLERİ hatırlıyordum, bir de yüzüme soğuk su çarpıldığını. Bazen bir anahtarın kilitte dönme sesini duyuyor ve kanın metalik kokusunu hissediyordum. Gaz maskeliler eğilmiş bana bakıyordu. Hastane aracının sireni kafamda hep yankılanıyordu. Kapatmak için düğmesini aradım ama kollarımda garip bir his vardı. Hareket ettiremiyordum. Sol bacağımdaki korkunç acıdan dolayı gözlerimden yanaklarıma yaşlar süzülüyordu. Belki de bacağım tamamen mahvolmuştu.</p>

  <p>Yüzbaşının annemi vurduğu an kafamda tekrar tekrar canlanıyordu, aynı sahnede takılı kalmış bir film gibi. Neden oradan çekilmediğini anlayamıyordum. Kaçmasını, eğilmesini, herhangi bir <span style="font-size: 20px; line-height: 24px;">şey yapmasını söylüyordum. Ama o kurşun isabet edene kadar orada öylece durup yere düşüyordu. Yüzü bana dönüktü ama bu benim suçum değildi. <i>Olamazdı.</i></span></p>

  <p class="calibre1" style="margin: 1em 0px;">Hiç bitmeyecekmiş gibi gelen bir süre sonra bulanıklık geçti. Ne kadar olmuştu acaba, dört beş gün? Belki de bir ay olmuştu. Şu anda dört çelik duvar arasında, penceresiz küçük bir odada olduğumu görüyordum. Askerler küçük, kasa kapısına benzer bir kapının iki yanında nöbet tutuyorlardı. Yüzümü buruşturdum. Dilim çatlamış, kupkuruydu. Gözyaşlarım yüzümde kurumuştu. Ellerim metalden kelepçe gibi bir şeyle sandalyenin arkasına sıkıca bağlanmıştı ve bir saniye sonra da oturmakta olduğumu fark ettim. Saçım yüzüme şeritler halinde düşmüştü. Yeleğim kan içindeydi. Aniden içimi bir korku kapladı: şapkam. Kimliğim açığa çıkmıştı.</p>

  <p class="calibre1" style="margin: 1em 0px;">Sonra sol bacağımdaki acıyı hissettim. Bu, daha önce hissettiğim bütün acılardan daha beterdi, o dizimin ilk kez kesildiği zamandan bile. Soğuk terler döküyordum, görüşümü parıltılar kapladı. O an bir ağrı kesici, baldırımdaki yanmanın üzerine buz koymak ya da bir kurşun daha sıkıp acıma son vermeleri için her şeyi yapabilirdim. Sana ihtiyacım var, Tess. Neredesin?</p>

  <p class="calibre1" style="margin: 1em 0px;">Ancak eğilip bacağıma baktığımda kana bulanmış bandajlarla sıkıca sarılı olduğunu gördüm.</p>

  <p class="calibre1" style="margin: 1em 0px;">Askerlerden biri uyandığımı fark etti. Elini kulağına bastırdı. "Uyandı, efendim.”</p>

  <p class="calibre1" style="margin: 1em 0px;">Birkaç dakika sonra -belki de saatler sonra- metal kapı açıldı ve annemin ölüm emrini veren komutan içeri girdi. Pelerini de dâhil üniforması tam takım üzerindeydi, floresanın altında üç ok bulunan gümüş rütbe nişanı parlıyordu. Elektrik. Bir hükümet binasındaydım. Kapının diğer tarafındaki askerlere bir şeyler söyledi. Sonra da kapıyı savurarak kapattı ve yüzünde bir gülümsemeyle başımda gezinmeye başladı.</p>

  <p class="calibre1" style="margin: 1em 0px;">Görüşümü kaplayan kızıl renk bacağımdaki acıdan dolayı mı, yoksa komutanın varlığına duyduğum öfkeden miydi, bilemiyordum.</p>

  <p class="calibre1" style="margin: 1em 0px;">Komutan gelip sandalyemin önünde durdu, sonra da yüzüme doğru eğildi. “Sevgili çocuğum," dedi. Sesinden eğlendiğini duyabiliyordum. "Bana uyandığını söylediklerinde çok heyecanlandım. Gelip seni kendi gözlerimle görmek istedim. Şanslı olduğunu bilmelisin; doktorlar, aile dediğin enfeksiyon kapmış grupla o kadar zaman geçirmene rağmen vebaya yakalanmamış olduğunu söylediler.” Geri çekilip ona tükürdüm. Bu hareket bile bacağımı dağlayan bir acıyla titretmeye yetmişti.</p>

  <p class="calibre1" style="margin: 1em 0px;">"Ne kadar güzel bir çocuksun sen.” Zehir dolu gülümsemesini görüyordum. "Bir suçlu yaşamı sürmeyi seçmen ne kadar yazık. <span style="font-size: 20px; line-height: 24px;">Kendi başına ünlü olabilirdin biliyor musun, hele de böyle bir yüzle. Her yıl ücretsiz veba aşıları. Çok güzel olmaz mıydı?"</span></p>

  <p class="calibre1" style="margin: 1em 0px;">Eğer bağlı olmasam şu anda yüzünü parçalayabilirdim. "Kardeşlerim nerede?” Sesim boğuk ve çatlak çıktı. "Eden'a ne yaptınız?"</p>

  <p class="calibre1" style="margin: 1em 0px;">Komutan sadece gülümseyip arkasındaki askerlere parmağını şaklattı. "Gerçekten seninle kalıp sohbet etmek isterdim ama başında durmam gereken bir eğitim seansı var. Ayrıca seni görmeye benden çok daha hevesli biri var. Gerisini ona bırakıyorum.” Komutan başka bir şey söylemeden çıktı. <span style="font-size: 20px; line-height: 24px;">Sonra başka birinin -daha küçük, narin birinin- siyah peleriniyle hücreye girdiğini gördüm. Yırtık pırtık pantolonu ya da çamurlu botları yoktu, yüzü kir içinde değildi. Kız temizlenmiş, pırıl pırıl olmuş, saçını arkada yukarıdan, düzgün bir atkuyruğu yapmıştı. Üzerinde şık bir üniforma vardı, pelerinli ordu kıyafetinin tepesinde altın apoletler parıldıyordu, omuzlarında beyaz halatlar, her iki koluna da işlenmiş çift oklu rütbe nişanı vardı. Pelerini yerlere kadar inip onu altın işlemeli bir siyahla kuşatmıştı. Özenle yapılmış bir Canto düğümü pelerininin boynunu sağlam bir şekilde tutuyordu. Bu kadar genç görünmesine şaşırdım, onu ilk gördüğüm andan bile daha genç duruyordu. Herhalde Cumhuriyet benim yaşımdaki bir kıza bu kadar yüksek bir rütbe vermiş olamazdı. Dudaklarına baktım; öptüğüm bu dudaklar şimdi parlatıcıyla kaplanmıştı. Aklıma saçma sapan bir düşünce gelince kahkaha atmak istedim. Eğer annemin ölümüne ve benim yakalanmama sebep olmasaydı, eğer onun ölmesini istiyor olmasaydım, kesinlikle nefes kesici olduğunu düşünürdüm.</span></p>

  <p class="calibre1" style="margin: 1em 0px;">Yüzümden onu tanıdığımı anlamış olmalıydı. "Tekrar karşılaştığımıza en az benim kadar sevinmiş olmalısın. Bacağındaki yaraların sarılmasına aşırı bir nezaket gösterisi diyebilirsin,” diye <span style="font-size: 20px; line-height: 24px;">lafı yapıştırdı, "idam edilirken ayakta durmanı istiyorum, seninle işim bitene kadar enfeksiyondan ölmene göz yummayacağım.”<br /></span> <span style="font-size: 20px; line-height: 24px;">"Teşekkürler. Çok naziksin.”</span></p>

  <p class="calibre1" style="margin: 1em 0px;">Alaycı sözlerimi umursamadı. “Day sensin demek.” Konuşmadım. <span style="font-size: 20px; line-height: 24px;">Kız kollarını kavuşturup gözlerini delici bir bakışla bana dikti. “Ama sanırım sana Daniel demem gerekiyor. Daniel Altan Wing. Ağabeyin John'dan bu kadarını öğrenebildim.”</span></p>

  <p class="calibre1" style="margin: 1em 0px;">John'un adı geçince öne eğilip anında buna pişman oldum, bacağım acıdan patlamak üzereydi. "Kardeşlerim nerede?”</p>

  <p class="calibre1" style="margin: 1em 0px;">İfadesi değişmedi. Gözlerini bile kırpmadı. "Artık onları düşünmen gerekmiyor.” Birkaç adım yaklaştı. Burada adımları kesin, ölçülüydü, şüphesiz Cumhuriyet’in elitlerine has bir yürüyüştü bu. Sokaklarda bunu gizlemeyi oldukça iyi başarmıştı. Bundan dolayı daha da öfkelendim.</p>

  <p class="calibre1" style="margin: 1em 0px;">“İşte yapacaklarımız, Bay Wing. Sana bir soru soracağım, sen de bana cevap vereceksin. Kolay bir soruyla başlayalım. Kaç yaşındasın?”</p>

  <p class="calibre1" style="margin: 1em 0px;">Gözlerine baktım. "Seni o Skiz dövüşünden hiç kurtarmamalıydım. Orada bıraksaydım da ölseydin keşke."</p>

  <p class="calibre1" style="margin: 1em 0px;">Kız yere baktı, sonra da kemerinden bir silah çıkarıp suratıma geçirdi. Bir saniye boyunca sadece kör edici beyaz bir ışık görebildim; ağzıma kan doldu. Bir klik sesi duydum, sonra da şakağıma değen soğuk metali hissettim. “Yanlış cevap. Açık konuşayım. Bir yanlış cevap daha verirsen, ağabeyin John'un çığlıklarını ta buradan duyabilmeni sağlarım. Bir tane daha yanlış cevap verirsen küçük kardeşin Eden da aynı kaderi paylaşır.”</p>

  <p class="calibre1" style="margin: 1em 0px;">John ve Eden. En azından ikisi de hayattaydı.</p>

  <p class="calibre1" style="margin: 1em 0px;">Silahını çekerken çıkan sesten silahın boş olduğunu anladım. Görünüşe göre sadece beni tartaklamak istiyordu.</p>

  <p class="calibre1" style="margin: 1em 0px;">Kız silahını şakağımdan çekmedi. "Kaç yaşındasın?”<br />
  <span style="font-size: 20px; line-height: 24px;">"On beş.”<br /></span><span style="font-size: 20px; line-height: 24px;">"Bu daha iyi işte.” Kız silahını biraz indirdi. "Şimdi de itiraf zamanı. Arcadia bankasındaki soygundan sen mi sorumluydun?"<br /></span><span style="font-size: 20px; line-height: 24px;">On saniyelik yer. "Evet.”<br /></span><span style="font-size: 20px; line-height: 24px;">"O zaman oradan 16500 Notun çalınmasından da sen sorumlusun.”<br /></span><span style="font-size: 20px; line-height: 24px;">“Doğru bildin."<br /></span><span style="font-size: 20px; line-height: 24px;">"İki yıl önce İç Savunma Bakanlığfnın yağmalanıp cepheye gidecek iki hava gemisinin imha edilmesinden de sen mi sorumlusun?<br /></span><span style="font-size: 20px; line-height: 24px;">"Evet."<br /></span><span style="font-size: 20px; line-height: 24px;">"Burbank hava üssünde bekleyen on adet F-472 savaş jetini tam cepheye gitmeden önce sen mi ateşe verdin?”<br /></span><span style="font-size: 20px; line-height: 24px;">"Bundan biraz gurur duyuyorum.”<br /></span><span style="font-size: 20px; line-height: 24px;">"Alta bölgesindeki karantina alanının kenarında nöbet tutan bir askere saldırdın mı?"<br /></span><span style="font-size: 20px; line-height: 24px;">"Onu bağladım, sonra da karantina altındaki bazı ailelere yiyecek götürdüm. Aman ne kötü etmişim."<br /></span><span style="font-size: 20px; line-height: 24px;">Birkaç suçumu daha sıraladı, bazılarını zor hatırlayabildim. Ardından en son suçumdan bahsetti.<br /></span><span style="font-size: 20px; line-height: 24px;">“Los Angeles Merkez Hastanesi’ni yağmalarken şehir devriyesi yüzbaşılarından birini sen mi öldürdün? Medikal malzeme çalıp üçüncü kata zorla giren sen miydin?"<br /></span><span style="font-size: 20px; line-height: 24px;">Başımı kaldırdım. "Metias isimli yüzbaşı.”<br /></span><span style="font-size: 20px; line-height: 24px;">Bana soğuk bir bakış attı. "Evet, ağabeyim."<br /></span><span style="font-size: 20px; line-height: 24px;">Demek öyle. Demek bu yüzden benim peşimdeydi. Derin bir nefes aldım. "Ağabeyin. Onu ben öldürmedim, ben öldürmüş olamam. Tetik çekmeye bu kadar meraklı olan sîzlerin aksine ben insanları öldürmem.”<br /></span><span style="font-size: 20px; line-height: 24px;">Cevap vermedi. Bir an için birbirimize baktık. Garip bir acıma duygusu hisseder gibi oldum ama hemen kendimi tuttum. Bir Cumhuriyet ajanı için üzülmeyecektim.</span></p>

  <p class="calibre1" style="margin: 1em 0px;">Kapının yanında duran askerlerden birini çağırdı. "6822‘deki tutuktunun parmaklarını kesin.”</p>

  <p class="calibre1" style="margin: 1em 0px;">İleri atıldım ama kelepçeler ve sandalye beni engelledi. Bacağım acıdan mahvoldu. Kimsenin üzerimde bu kadar güç sahibi olmasına alışık değildim. "Evet, içeriye zorla giren bendim!” diye bağırdım. “Ama onu öldürmedim derken ciddiyim. Canını yaktım, itiraf ediyorum, kaçmak zorundaydım, beni durdurmaya çalıştı. Ama en fazla bıçağımla omzunu yaralamış olabilirim. Lütfen... sorularını cevaplayacağım. Şu ana kadar sorduğun her şeyin cevabını verdim."</p>

  <p class="calibre1" style="margin: 1em 0px;">Kız tekrar bana baktı. "Omzunu yaralamaktan başka bir şey yapmış olamazsın demek. Belki de tekrar bakmalıydın.” Gözlerinde derin bir öfke vardı, beni afallattı. Metias'la karşılaştığım geceyi hatırlamaya çalıştım, onun bana silahını, benim de ona bıçağımı doğrulttuğum anı. Ona isabet etti... omzuna geldi. Bundan emindim. Emin miydim ?</p>

  <p class="calibre1" style="margin: 1em 0px;">Bir an sonra askere durmasını söytedi. "Cumhuriyetin veri tabanına göre,” diye devam etti, "Daniel Altan Wing beş yıl önce, çalışma kamplarından birinde çiçek hastalığından öldü.”</p>

  <p class="calibre1" style="margin: 1em 0px;">Hıh. Çalışma kamplarıymış. Evet, tabii; ayrıca Seçmen de her dönem adil seçimle başa geliyordu zaten. Bu kız ya gerçekten bütün bu uydurmalara inanıyordu ya da benimle alay ediyordu. Eski bir anı canlanmaya çalıştı içimde -gözlerimden birine enjekte <span style="font-size: 20px; line-height: 24px;">edilen bir iğne, soğuk metal bir sedye ve üstümde bir ışık- ama geldiği gibi gitti.<br /></span><span style="font-size: 20px; line-height: 24px;">"Daniel öldü,” diye cevap verdim. "Onu çok uzun süre önce ardımda bıraktım.”<br /></span><span style="font-size: 20px; line-height: 24px;">“Sanırım o zaman sokaklarda suç işlemeye başlamıştın. Beş yıl önce. Görünüşe göre yaptığın şeylerin yanına kâr kalmasına alışmışsın. Gardım düşürmeye başlamışsın, değil mi? Daha önce hiç başka biri adına çalıştın mı? Senin için çalışan kimse var mı? Vatanseverlerle bir ilişkin var mı?”</span></p>

  <p class="calibre1" style="margin: 1em 0px;">Başımı salladım. Aklıma çok korkunç bir soru geldi, sormaktan ölesiye korktuğum bir soru. Tess’e ne yapmışlardı?<br />
  <span style="font-size: 20px; line-height: 24px;">"Hayır. Beni aralarına almaya çalıştılar ama ben yalnız çalışmayı tercih ederim."<br /></span><span style="font-size: 20px; line-height: 24px;">"Çalışma kamplarından nasıl kaçtın? Cumhuriyet için çalışman gerekirken Los Angeles sokaklarında terör estirmeye nasıl başladın?<br /></span><span style="font-size: 20px; line-height: 24px;">Demek Cumhuriyet'in Deneme’de başarısız olan çocuklar hakkında düşündüğü buydu. "Ne fark eder? Şu anda buradayım."</span></p>

  <p class="calibre1" style="margin: 1em 0px;">Bu sefer Kız’ın damarına dokunmuştum. Sandalyemi duvarın dibine kadar tekmeledi, sonra da kafamı duvara geçirdi. Çarpmanın şiddetiyle gözümde yıldızlar uçuştu. "Nedenini söyleyeyim," diye tısladı. "Eğer sen kaçmış olmasaydın, ağabeyim hayatta olurdu. Bundan sonra çalışma kamplarına gönderilen pis sokak serserilerinin bir daha sistemden kaçmadığından emin olmak istiyorum, böylece bunun gibi bir olay bir daha asla yaşanmaz.”</p>

  <p class="calibre1" style="margin: 1em 0px;">Yüzüne bakarak güldüm. Bacağımdaki acı öfkemi daha da artırıyordu. "Hımm, tek endişen bu demek? Deneme sınavına girip ölmekten kurtulan bir avuç kaçak, öyle mi? O on yaşındaki çocuklar oldukça tehlikeli, ha? Bildiklerin yanlış diyorum sana. Ben senin ağabeyini öldürmedim. Ama sen benim annemi öldürdün. Yaptığının silahı onun başına doğrultmandan hiçbir farkı yoktu.”</p>

  <p class="calibre1" style="margin: 1em 0px;">Kız’ın yüzü sertleşti ama içinde bir şeyin bocaladığını görebiliyordum ve bir an için de olsa sokakta gördüğüm kıza benzedi yeniden. Üzerime eğildi, o kadar yakınlaştı ki dudakları kulağıma dokundu. Nefesini tenimde hissedebiliyordum. Tüylerim diken diken oldu. Sadece benim duyabileceğim bir fısıltıyla, "Annen için üzgünüm. Komutanım sivilleri incitmeyeceğine söz vermişti, sözünden döndü. Ben..." dedi. Sesi titriyordu. Gerçekten özür diler gibi çıkıyordu ama neye yarar? “Keşke Thomas'ı durdurabilseydim. Yanlış anlama, sen ve ben düşmanız ama böyle bir şeyin olmasını istemedim.” Doğrulup arkasını dönmeye başladı. "Şimdilik bu kadar yeter.” “Bekle.” Büyük çaba sarf ederek, sinirimi yatıştırıp boğazımı temizledim. Kendimi tutamadan sormaktan korktuğum soru ağzımdan kaçıverdi. “O hayatta mı? Ona ne yaptınız?"</p>

  <p class="calibre1" style="margin: 1em 0px;">Kız dönüp bana baktı. Yüzündeki ifade kimden bahsettiğimi çok iyi bildiğini gösteriyordu. Tess. Hayatta mıydı?Kendimi en kötü ihtimal için hazırladım.</p>

  <p class="calibre1" style="margin: 1em 0px;">Ama onun yerine sadece başını salladı. “Bilmiyorum. Onunla ilgilenmiyorum.” Askerlerden birine başıyla işaret verdi. "Gün bitimine kadar onu susuz bırakın ve koridorun sonundaki hücrelerden birine tıkın. Belki sabaha daha sakinleşmiş olur.” Askerin bu kadar genç birine selam verdiğini görmek çok garipti.</p>

  <p class="calibre1" style="margin: 1em 0px;">Fark ettim ki Tess'i bir sır olarak saklıyordu. Benim için miydi? Ya da Tess için?</p>

  <p class="calibre1" style="margin: 1em 0px;">Askerlerle hücrede yalnız başıma kaldım. Beni sandalyeden yaka paça çekip yerde sürüklediler, sonra da kapıdan dışarı çıkardılar. Yaralı bacağım yerdeki fayanslarda sürünüyordu. Gözüme yaşların dolmasını engelleyemiyordum. Acı başımı döndürüyor, sanki dipsiz bir kuyuda boğuluyormuşum gibi hissediyordum. Askerler beni kilometrelerce uzunluktaymış gibi gelen geniş bir koridorda götürüyorlardı. Her yerde asker vardı, bir de gözlük ve eldiven takmış doktorlar. Revir tarafında olmalıydım. Herhalde bacağımdan dolayı.</p>

  <p class="calibre1" style="margin: 1em 0px;">Kafam önüme düştü. Artık içimde tutamıyordum. Zihnimde yerde yatan annemin yüzünü görüyordum. <i>Ben yapmadım</i> diye bağırmak istedim ama sesim çıkmadı. Yaralı bacağımdaki acı beni yendi.</p>

  <p class="calibre1" style="margin: 1em 0px;">En azından Tess güvendeydi. Ona zihinsel bir uyarı göndermek, Kaliforniya’dan çıkıp olabildiğince uzağa kaçmasını söylemek istedim.</p>

  <p class="calibre1" style="margin: 1em 0px;">O sırada koridoru yarılamışken bir şey dikkatimi çekti. Evimizin sundurmasının altında ve bölgemizin gölündeki kıyı setlerinin orada gördüğüm sayılarla aynı şekilde yazılmış küçük kırmızı bir sayı; sıfır. Üzerine sayının spreylenmiş olduğu kapılardan geçerken daha iyi görebilmek için kafamı çevirdim. Kapılarda pencere yoktu ama baştan aşağı beyazlar içinde gaz maskeli biri kapıdan girerken bir an için içeriyi görebildim. Yürüdüğümüz için bulanık görüntülerden başka bir şey göremedim ama bir şeyi yakalamayı başardım. Sedyenin üzerinde bir torba vardı. Bir ceset. Torbanın üzerindeyse kırmızı bir X.</p>

  <p class="calibre1" style="margin: 1em 0px;">Sonra kapılar yeniden gıcırdayarak kapandı ve ilerlemeye devam ettik.</p>

  <p class="calibre1" style="margin: 1em 0px;">Aklımdan bir dizi görüntü geçmeye başladı. Kırmızı sayılar. Evimizin kapısındaki üç çizgili X. Eden’ı götüren hastane araçları. Eden'ın kararmış, kan dolmuş gözleri.</p>

  <p class="calibre1" style="margin: 1em 0px;">Kardeşimden bir şey istiyorlardı. Hastalığıyla ilgili bir şey. Üç çizgili X yeniden gözümün önüne geldi.</p>

  <p class="calibre1" style="margin: 1em 0px;">Peki ya veba Eden’a kazara bulaşmadıysa? Ya hiç kimseye kazara bulaşmıyorsa?</p><!--EndFragment-->
</body>
</html>
