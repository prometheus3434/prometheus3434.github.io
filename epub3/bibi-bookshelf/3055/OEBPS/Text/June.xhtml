<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h5 style="text-align: right;" title=" 2. Kısım JUNE"><b><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">JUNE</span></b></h5>

  <p><b><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;"><br />
  SAAT: 13:47<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">DRAKE ÜNİVERSİTESİ, BATALLA BÖLGESİ.<br /></span><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">GÖLGEDE SICAKLIK: 22 °C</span></b></p>

  <p><span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">DEKAN SEKRETERİNİN OFİSİNDE OTURUVORDU. YİNE KAPININ</span> <span style="background-color: rgb(255, 255, 255); font-family: 'Times New Roman'; font-size: 20px; line-height: 24px;">buzlu camından bakınca neler döndüğünü anlamak için bekleyen bazı sınıf arkadaşlarımı görebiliyordum. (Hepsi de son sınıf ve benden en az dört yaş büyüktü.) İçlerinden birkaçı beni askerî eğitim dersi sırasında tehditkâr bir çift nöbetçi tarafından sınıftan yaka paça çıkarılırken gördü. (Bugünkü ders: XM-621 tüfeği nasıl doldurulup boşaltılır.) Her seferinde de haberler kampüse yayılırdı.</span><br /></p>

  <blockquote style="margin: 0 0 0 40px; border: none; padding: 0px;">
    <blockquote style="margin: 0 0 0 40px; border: none; padding: 0px;">
      <p><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);"><i>Cumhuriyet’in gözde minik dehasının başı yine belada.</i></span></p>
    </blockquote>
  </blockquote>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Dekanlık sekreterinin bilgisayarından gelen zayıf uğultu dışında ofis sessizdi. Bu odadaki bütün detayları ezbere biliyordum (Dakota’dan ithal özel kesim mermer zemin, 324 plastik karoyla kaplı tavan, ofisin arka duvarında asılı duran ihtişamlı Seçmenin portresinin her iki tarafındaki 6 metrelik gri perdeler, yan duvarda sesi kapatılmış ve "HAİN ‘VATANSEVERLER’GRUBU YEREL ORDU ÜSSÜNÜ BOMBALADI, BEŞ ÖLÜ”ve ardından “CUMHURİYET HILLSBORO MUHAREBESİNDE KOLONİLERİ YENDİ” yazan 30 inçlik ekran). Dekan sekreterinin Arisna Whitaker masasınmda oturuyor, |parmakları masanın camında geziniyordu; raporumu yazdığından emindim. Bu dönem içindeki dördüncü raporum olacaktı. Bahse girerim ki bir dönem içinde sekiz rapor alıp da okuldan atılmayan tek Drake öğrencisiydim.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bir süre sonra, “Dün elinizi mi incittiniz, Bayan Whitaker?” dedim.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bana bakmak için yazmayı kesti. “Bunu da nereden çıkardınız, Bayan Iparis?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Tuşlara düzensiz basıyorsunuz. Sol elinizi daha çok kullanıyorsunuz.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bayan Whitaker iç geçirip arkasına yaslandı. “Evet, June. Dün <i>kivaball</i> oynarken bileğimi burktum.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bunu duyduğuma üzüldüm. Bileğiniz yerine kolunuzu sallamalısımz.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bunu sadece olayı izah etmek için söylemiştim ama biraz alay edercesine çıktı ve onu pek de mutlu etmiş görünmüyordu. “Bir şeyi açıklığa kavuşturalım, Bayan Iparis,” dedi. “Çok zeki olduğunuzu düşünüyor olabilirsiniz. Mükemmel notlarınız sayesinde özel muamele gördüğünüzü düşünüyor olabilirsiniz. Hatta bu okulda hayranlarınız olduğunu bile sanıyor olabilirsiniz, bütün bu saçmalıklardan dolayı.” Kapının dışında toplanmış öğrencilere işaret etti. “Ancak ben ofisimdeki bu toplantılarımızdan bir hayli sıkıldım, inanın bana, mezun olup da bu ülkenin sizin için seçeceği göreve atandığınızda, bu maskaralıklar oradaki üstlerinizin hiç de hoşuna gitmeyecek. Anladınız mı?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Başımla onayladım çünkü benden yapmamı istediği şey tam da buydu. Ancak yanılıyordu. Ben zeki olduğumu sadece düşünmüyordum. Bütün Cumhuriyet içinde Denemesinde 1500 tam puan alan tek kişi bendim. Buraya, ülkenin en iyi üniversitesine on iki yaşında, dört sene erkenden gönderildim, ikinci yılımı atladım, üç yıl boyunca Drake’te hep tam not aldım. Zekiydim. Cumhuriyetin iyi genler dediği şey bende vardı ve profesörlerim her zaman iyi genlere sahip olanlar, daha iyi asker olur ve iyi askerler Koloniler karşısında daha yüksek zafer şansı demektir derdi. Eğer ben öğleden sonraki askerî eğitim derslerinin bana silah taşırken duvara tırmanma hakkında yeterince şey öğretmediğini hissediyorsam, o zaman... yani, on dokuz katlık bir binanın yan duvarını sırtımda bir XM-621’le aşmak zorunda kalmak benim suçum değildi. Yaptığım tek şey ülkem için kendimi geliştirmekti.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Dedikodulara göre, Day bir keresinde beş katı sekiz saniyeden az bir sürede aşmış. Eğer Cumhuriyet’in en çok aranan suçlusu bunu başarabiliyorsa, en az onun kadar hızlı olmadan onu yakalamayı nasıl düşünebilirdik ki? Ayrıca onu yakalayamıyorsak savaşı kazanmayı nasıl düşünebilirdik?</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bayan Whitaker’ın masası üç kere bipledi. Parmağı bir tuşun üstündeydi. “Evet?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Gelen ses, “Yüzbaşı Metias Iparis girişte bekliyor,” diye yanıtladı. “Kız kardeşi için gelmiş.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Pekâlâ, içeri alın.” Düğmeyi bırakıp parmağını bana doğrulttu. “Umarım senin şu ağabeyin seninle doğru düzgün ilgilenmeye başlar çünkü eğer bu dönem bir kez daha bu ofise gelecek olursan...” Sanırım istediğimden daha sert bir şekilde, “Metias benim ölmüş annem ile babamdan daha iyi bir iş çıkarıyor,” diye cevap verdim. Rahatsız edici bir sessizlik oldu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Sonunda, hiç bitmeyecekmiş gibi gelen bir sürenin ardından, holden bir kargaşa yükseldi. Kapının camına dayanmış olan öğrenciler aniden dağıldı, gölgeleri uzun bir silüete yer açmak için kenara çekildi. Ağabeyime.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Metias kapıyı açıp içeri girerken, holdeki bazı kızların gülüşlerini elleriyle sakladıklarını görebiliyordum. Ama Metias’ın bütün dikkati benim üzerimdeydi. Altın bir pırıltı saçan siyah gözlerimiz âdeta birbirinin aynısıydı, uzun kirpiklerimiz ve koyu saçlarımız da.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Uzun kirpikleri Metias’a çok yakışıyordu. Ardındaki kapı kapalı da olsa, dışarıdan gelen fısıldamaları ve kıkırdamaları duyabiliyordum. Görünüşe göre devriye görevinden sonra doğruca kampüsüme gelmişti. Üniformasıyla çakı gibiydi: çift sıra altın düğmeli siyah subay paltosu, eldivenleri (neopren, spectra astarlı, yüzbaşı rütbesi işlemeli), omuzlarında parlayan apoletler, resmî asker şapkası, siyah pantolon, cilalı çizmeler. Gözlerimiz buluştu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Çok kızgındı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bayan Whitaker, Metias’a göz alıcı bir şekilde gülümsedi. “Ah, yüzbaşı!” diye bağırdı. “Sizi görmek ne büyük zevk!”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Metias şapkasının ucuna dokunarak kibarca selam verdi. “Tekrar bu koşullarda olması üzücü,” diye cevap verdi. “Özürlerimi kabul edin.” “Sorun değil, yüzbaşı.” Dekan sekreteri elini önemsemez bir tavırla salladı. Tam bir yalakaydı; özellikle az önce Metias hakkında dediklerinden sonra. “Hiç de sizin suçunuz değil. Kardeşiniz bugün öğle tatili sırasında yüksek bir binaya tırmanırken yakalandı. Kampüsten iki blok öteye kadar gitmiş. Bildiğiniz gibi, öğrenciler antrenman için sadece kampüsteki tırmanma duvarlarını kullanabilirler, ve gün içinde kampüsten ayrılmak yasaktır...”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Metias gözünün ucuyla bana bakarak, “Evet, biliyorum,” diye sözünü kesti. “Öğle vakti Drake’in üstünde gezen helikopterleri gördüm ve... June’un bu işe bulaşmış olmasından şüphelendim.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Üç helikopter vardı. Beni binanın kenarından kendileri tırmanarak alamadıkları için bir ağla çektiler.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Metias, “Yardımınız için teşekkürler,” dedi sekretere. Bana doğru parmaklarını şaklattı, kalkma zamanı gelmişti. “June kampüse döndüğünde çok daha uslu olacak.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Ağabeyimi hole doğru takip ederken Bayan Whitaker’in sahte gülümsemesini görmezden geldim. Öğrenciler aceleyle yanımıza yaklaştı. Dorian adında bir çocuk bizimle birlikte yürürken, “June,” dedi. İki yıldır Drake Balosuna benimle gitmek istiyor ve benden olumlu yanıt alamıyordu. “Doğru mu? Ne kadar yükseğe tırmandın?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Metias ona sert bir bakış fırlattı. “June eve gidiyor.” Sonra da elini sıkıca omzuma koyup beni sınıf arkadaşlarımdan uzaklaştırdı. Arkama bir bakış atıp onlara gülümsemeyi başardım.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“On dört kat,” diye yanıtladım. Yine aralarında konuşmaya başladılar. Her nasıl olduysa, benim diğer Drake öğrencileriyle aramdaki en yakın ilişkim bu şekildeydi. Bana saygı duyuyor, hakkımda konuşuyor ve dedikodu yapıyorlardı. Fakat benimle pek konuşmuyorlardı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">On altı yaş ve üstündekilerin gitmesi gereken bir üniversiteye giden on beş yaşında bir son sınıf öğrencisinin hayatı böyleydi işte.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Metias, koridorlardan, merkez avlunun çimleri biçilmiş bahçelerinden, muhteşem Seçmenin heykelinin yanından ve son olarak da kapalı spor salonlarından geçerken tek bir kelime daha etmedi. Katılmam gereken öğleden sonra askerî eğitimin yapıldığı yerden geçtik. Sınıf arkadaşlarımın ıssız bir savaş cephesinin simülasyonunu yapan 360 derecelik bir ekranla çevrili devasa bir parkurda koşmalarını izledim. Tüfeklerini önlerinde tutuyor, koşarken olabilecek en hızlı şekilde silahı doldurup boşaltmaya çalışıyorlardı. Birçok üniversitede bu kadar çok asker öğrenci bulunmazdı ama Drake’te neredeyse hepimiz Cumhuriyet ordusundaki görevlerimize atanmak için sıradaydık. Diğer birkaç öğrenci politikaya ve Kongreye girecekti, bazıları da geride kalıp öğretmen olacak şekilde seçilmişti. Ama Drake Cumhuriyet’in en iyi üniversitesiydi ve en iyilerin de orduya atandığı göz önüne alınırsa, askerî eğitim sınıfının öğrenci dolu olmasına şaşmamalıydı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Drake’in daha dış tarafındaki sokaklarından birine varıp bizi bekleyen askerî jipin arka koltuğuna geçerken, Metias artık sinirini kontrol edemiyordu. “Bir hafta uzaklaştırma mı? Bunu bana açıklamak ister misin?” diye sordu. “Sabah boyu Vatansever isyancılarıyla uğraştıktan sonra geliyorum ve bir de ne duyayım? Drake’ten iki blok ötede helikopterler. Kızın biri bir gökdelene tırmanıyor.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Sürücü koltuğundaki asker Thomas’la dostça bakıştık. “Üzgünüm,” diye mırıldandım.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Yolcu koltuğuna oturan Metias gözlerini kısarak arkasına döndü. “Aklından ne geçiyordu? Kampüsten çıkacağım biliyor muydun?” “Evet.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Tabii ki. On beş yaşındasın. Bu yüzden gidip on dört...” Derin bir nefes aldı, gözlerini kapadı ve kendini teskin etti. “Bir sefer olsun senin neye kalkıştığını düşünerek endişelenmeden günlük görevlerimi yerine getirmeme izin vermeni çok isterdim.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Dikiz aynasında tekrar Thomas’la göz göze gelmeye çalıştım ama o gözlerini yoldan ayırmıyordu. Aslında ondan yardım beklememeliydim. Mükemmel derecede düzgün saçları ve kusursuzca ütülenmiş üniformasıyla her zamanki gibi derli topluydu. Yerinden fırlamış tek bir saç teli veya iplik bile yoktu. Thomas, Metias’tan birkaç yaş küçük ve onun devriyesinde görev alan bir astı da olsa tanıdığım herkesten daha disiplinliydi. Bazen onun kadar disiplinli olmayı dilerdim. Herhalde yaptıklarımı Metias’tan bile daha fazla kınıyordu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Los Angeles şehir merkezini ardımızda bırakıp dolambaçlı anayoldan sessizce ilerledik. Manzara, Batalla bölgesinin yüz katlık gökdelenlerinden, dip dibe duran her biri yirmi-otuz katlık kışla kuleleri ve sivil tesislere yerini bıraktı. Çatılarında yol gösteren kırmızı ışıklar yanıp sönüyordu, çoğunun boyası da geçen sene yaşanan bir dizi firtına yüzünden soyulmuştu. Duvarda çaprazlamasına kesişen metal destek kirişleri bulunuyordu. Yakında bu destekleri yenilemelerini umuyordum. Savaş son zamanlarda iyice yoğunlaşmıştı. Yıllardır altyapı fonları cepheye aktarıldığı için yeniden deprem olması durumunda bu binalar ayakta kalır mı kalmaz mı, bilemiyordum.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Birkaç dakika sonra, Metias daha sakin bir sesle devam etti. “Beni bugün çok korkuttun,” dedi. “Seni Day sanıp ateş edecekler diye korktum.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bunu iltifat olarak söylemediğinin farkmdaydım ama gülümsemeden edemedim. One eğilip kollarımı koltuğunun üzerine koydum. Küçükken yaptığım gibi kulağını çekerek, “Hey,” dedim, “seni endişelendirdiğim için üzgünüm.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Alaycı bir şekilde güldü ama sinirinin yatışmakta olduğunu hissedebiliyordum. “Evet. Her seferinde böyle diyorsun, sevgili June. Drake bile aklını yeterince meşgul edemiyorsa başka ne edebilir, bilmiyorum.” “Aslında... görevlerinden birine beni de götürsen, hem çok şey öğrenmiş olurum hem de başıma iş açmam.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“İyi denemeydi. Mezun olup kendi devriyene atanmadan hiçbir yere gitmiyorsun.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Dilimi tuttum. Metias beni geçen sene bir kez -sadece bir kez- bir görev için seçmişti: Drake’in bütün üçüncü sınıf öğrencileri, atandıkları birliği takip etmek zorundaydı. Komutanı, Metias’ı Kolonilerden gelen kaçak bir savaş esirini öldürmesi için gönderdi. O da yanına beni aldı ve birlikte savaş esirini bölgemizin iyice içine, Cumhuriyet ve Kolonileri ayıran tel örgüler ve Dakota’dan Batı Texas’a kadar süren kara parçasından ve hava gemilerinin gökyüzünde nokta gibi durduğu cepheden uzağa kadar kovaladık. Montana, Yellowstone City’deki bir sokağa kadar izini sürdüm ve Metias da onu vurdu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bu kovalamaca sırasında üç kaburgamı kırdım, bir de bacağıma bıçak saplandı. O günden sonra Metias beni bir daha hiçbir yere götürmedi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Metias sonunda tekrar konuşmaya başlayınca, sesi istemeden de olsa meraklı geliyordu. “Söyle bakalım,” diye fısıldadı. “O on dört katı ne kadar sürede tırmandın?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Thomas gırtlağından durumu onaylamadığını gösteren bir ses çıkarttı ama ben sırıtmaya başladım. Alevler dinmişti. Metias beni yine seviyordu. “Altı dakika,” diye ağabeyime fısıldadım. “Kırk dört saniye. Sence nasıl?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bu bir çeşit rekor olmalı. Ama böyle bir şeyi yapmamalıydın elbette.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Thomas kırmızı ışıkta jipi tam çizginin önünde durdurup Metias’a bitkin bir bakış attı. “Yapmayın, yüzbaşı,” dedi. “June -ah- Bayan Iparis’i kurallara uymadığı için övmeye devam ederseniz hiçbir şey öğrenemeyecek.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Endişelenme, Thomas.” Metias uzanıp sırtına hafifçe vurdu. “Arada bir kurallara uymamak tabii ki tolere edilebilir, özellikle Cumhuriyet için becerilerini geliştirmek amacıyla yapıyorsan. Kolonilere karşı zafer. Değil mi?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Yeşil ışık yandı. Thomas gözlerini yola çevirdi (görünüşe göre gaza basmadan önce içinden üçe kadar sayıyordu). “Doğru,” diye mırıldandı. “Yine de Bayan Iparis’i ne konuda cesaretlendirdiğinize dikkat etmelisiniz, özellikle de artık anne babanız yanınızda olmadığı için.” Metias’ın ağzı ince bir çizgi halini aldı ve gözlerinde tanıdık, gergin bir bakış belirdi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Sezgilerim ne kadar keskin olursa olsun, Drake’te ne kadar başarılı olursam olayım ya da savunma, hedef alıştırması ve yakın dövüşte ne kadar mükemmel notlar alırsam alayım, Metias’ın gözlerinde hep bu korku vardı. Başıma bir gün bir şey gelmesinden korkuyordu; anne ve babamızın ölümüne yol açan trafik kazası gibi. Bu korku yüzünden hiç silinmiyordu. Thomas da bunun farkındaydı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Annem ile babamı, Metias’ın onları tanıdığı kadar tanımadığım için özlemim onunkiyle boy ölçüşemezdi. Onları kaybetmenin üzüntüsüyle ağlamamın sebebi, onlarla ilgili hiçbir anım olmamasıydı. Zihnimde sadece evimizde dolaşan yetişkinlerin uzun bacakları ve beni mama sandalyesinden kaldıran ellerin olduğu bulanık görüntüler vardı. Bu kadar. Çocukluğumun diğer bütün anıları -ödül alırken oditoryuma bakışım ya da hasta olunca bana çorba yapılması veya azarlanışım ya da yatağa yatırılmam- bunların hepsi Metias’laydı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Batalla bölgesinin yarısını ve birkaç yoksul bloğun yanından geçtik. (Bu dilenciler jipimizden biraz daha uzakta duramazlar mıydı?) Sonunda Ruby’nin teraslı, pırıl pırıl yüksek apartmanlarına vardık, evimize gelmiştik. Önce Metias indi. Ardından inerken Thomas bana hafifçe gülümsedi. Şapkasının ucuna dokunarak: “Görüşmek üzere, Bayan Iparis,” dedi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bana June demesine ikna etmeye çalışmaktan vazgeçmiştim, hiç değişmeyecekti. Yine de insanın size düzgün bir şekilde seslenmesi o kadar da fena değildi. Belki büyüyünce, Metias da biriyle çıkmam fikrine dayanabildiğinde...</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Güle güle, Thomas. Getirdiğin için teşekkürler.” Jipten dışarı adımımı atmadan önce ben de ona gülümsedim. Metias bana dönüp sesini alçaltmadan önce kapının tamamen kapanmasını bekledi. "Bu gece eve geç geleceğim,” dedi. Gözlerinde yine o gergin ifade vardı. “Dışarı yalnız başına çıkma. Cepheden gelen haberlere göre bu gece havaalanı üslerine güç toplayabilmek için evlerin elektriğini keseceklermiş. Bu yüzden olduğun yerde kal, tamam mı? Sokaklar normalden daha da karanlık olacak.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Moralim bozuldu. Keşke Cumhuriyet bir an önce şu savaşı kazansaydı da bir kereliğine elektriğimiz kesilmeden bir ay geçirebilseydik. “Nereye gidiyorsun? Seninle gelebilir miyim?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Los Angeles merkezindeki laboratuvara göz kulak olacağım. Mutasyona uğramış bir tür virüsün bulunduğu şişeleri teslim edecekler; bütün gece sürmemesi lazım. Ayrıca sana hayır demiştim. Görev falan yok)?’ Metias bir an tereddüt etti. “Eve olabildiğince erken geleceğim. Konuşmamız gereken çok şey var.” Ellerini omuzlarıma koydu, şaşkın bakışlarımı görmezden gelerek alnıma hızlıca bir öpücük kondurdu. “Seni seviyorum, June,” dedi, her zamanki gibi veda ederek. Jipe binmek için geri döndü.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Seni beklemeden yatarım,” diye seslendim ardından, ama çoktan araca binmiş gidiyorlardı. “Dikkatli ol,” diye mırıldandım.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Ancak şimdi bunu söylemenin bir anlamı yoktu. Metias artık beni duyamayacak kadar uzaktaydı.</span></p><!--EndFragment-->
</body>
</html>
