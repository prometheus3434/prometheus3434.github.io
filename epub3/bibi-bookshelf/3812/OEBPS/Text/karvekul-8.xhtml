<html xmlns="http://www.w3.org/1999/xhtml">
<head>
  <title>karvekul-8</title>
  <link href="../Styles/karvekul1.css" rel="stylesheet" type="text/css"/>
</head>

<body id="karvekul" xml:lang="tr-TR">
  <div class="Basic-Text-Frame">
     <p class="baslik" id="toc_marker-5"><span class="bold">4. Cennetteki Yılan</span></p>

    <p class="Normal para-style-override-9"><span class="bold char-style-override-10"> </span></p>

    <p class="Normal para-style-override-7"><span class="char-style-override-9">Brianna kulübesinin kapısını iterek açtı, kemirgenlerin kaçışan ayak seslerini veya karşıdaki tartının kuru fısıltısını duymak için kulak kesildi. Bir defa karanlıkta içeri girmiş ve küçük bir çıngıraklı yılandan yalnızca birkaç santim uzağa basmıştı; yılan da en az onun kadar korkmuştu ve şömine taşlarına doğru sürünüp gözden kaybolmuştu, Brianna da dersini almıştı.</span></p>

    <p class="Normal para-style-override-7"><span class="char-style-override-9">Bu defa tüymeye çalışan fare veya sıçanlar yoktu ama daha geniş bir şey pencereye tutturulmuş yağlı posta sürtünüp gitmişti. Güneş batmak üzereydi ve ışık hâlâ kavrulmuş fıstıkların içinde durduğu örgü sepeti görebilmek için yeterliydi. Sepet raftan düşmüş, içindekiler kırılmış veya yenmiş, kabuklardan bir kısmı etrafa dağılmıştı.</span></p>

    <p class="Normal para-style-override-7"><span class="char-style-override-9">Gürültülü bir homurdanma onu olduğu yerde dondurdu. Sesi dikkatle dinledi. Bir kez daha aynı ses duyuldu, ardından de arka duvarın öteki tarafından, yere düşen bir nesnenin şıngırtısına benzeyen başka bir ses geldi.</span></p>

    <p class="Normal para-style-override-7"><span class="char-style-override-9">“Seni küçük hergele!” dedi Brianna. “Benim kilerimdesin!”</span></p>

    <p class="Normal para-style-override-7"><span class="char-style-override-9">Haklı bir öfkeyle süpürgeyi eline aldı ve davetsiz misafirinin üstüne bağırarak saldırdı. Tütsülenmiş bir alabalığı mutlu bir şekilde çiğneyen devasa bir rakun, yemeğini düşürdü, Brianna’nın bacaklarının arasından geçti ve şişman bir bankacının alacaklılarından kaçtığı gibi kayıplara karıştı.</span></p>

    <p class="Normal para-style-override-7"><span class="char-style-override-9">Adrenalin yüzünden nabzı hızlanan Brianna, süpürgeyi bıraktı ve bir yandan küfrederek bu dağınıklıktan arta kalanlardan kurtarabileceklerine yoğunlaştı. Rakunlar, etrafı fütursuz bir coşkuyla kemirip parçalayan sincaplar kadar zararlı değillerdi ama iştahları hep daha açıktı.</span></p>

    <p class="Normal para-style-override-7"><span class="char-style-override-9">Kimbilir ne zamandır buradaydı, diye düşündü. Kabın içindeki bütün tereyağını yiyecek, bir sıra tütsülenmiş balığı kalastan indirebilecek kadar - o kadar şişman bir yaratık bunları becerebilecek esnekliğe nasıl kavuşmuştu? Şansına, bal petekleri üç ayrı kavanoza konmuştu ve yalnızca biri zarar görmüştü. Ama kök sebzeler yere saçılmış, taze bir peynir büyük ölçüde mahvolmuş ve değerli bir sürahi akçaağaç şurubu devrilip toprağın içinde yapışkan bir çamur haline gelmişti. Bu harap görüntü onu tekrar öfkelendirdi ve yerden henüz aldığı patatesi öyle sert sıktı ki parmakları kabuktan içeri geçti.</span></p>

    <p class="Normal para-style-override-7"><span class="char-style-override-9">“Lanet, sefil, iblis, lanet, sefil hayvan!”</span></p>

    <p class="Normal para-style-override-7"><span class="char-style-override-9">“Kim?” dedi arkasından bir ses. İrkilerek arkasına döndü ve elindeki patatesi sese doğru fırlattı. Ses Roger’a aitti. Patates alnının ortasına çarptığında sendeleyerek kapı pervazına tutundu.</span></p>

    <p class="Normal para-style-override-7"><span class="char-style-override-9">“Ah! Tanrım! Ah! Ne oluyor burada?”</span></p>

    <p class="Normal para-style-override-7"><span class="char-style-override-9">“Rakun,” diye yanıt verdi Brianna ve geri çekildi, kapıdan içeri giren ışığın zararı daha iyi göstermesini diledi.</span></p>

    <p class="Normal para-style-override-7"><span class="char-style-override-9">“Akçaağaç şurubunu da mı mahvetmiş? Lanet olasıca! Hakladın mı hergeleyi?” Roger elini alnında tutarak kilere girdi ve etrafta tüylü bir ceset aradı.</span></p>

    <p class="Normal para-style-override-7"><span class="char-style-override-9">Kocasının öfkesini paylaştığını görünce Brianna biraz olsun rahatladı.</span></p>

    <p class="Normal para-style-override-7"><span class="char-style-override-9">“Hayır,” dedi. “Kaçtı. Alnın kanıyor mu? Jem nerede?”</span></p>

    <p class="Normal para-style-override-7"><span class="char-style-override-9">“Sanmıyorum,” dedi Roger, elini dikkatle alnından kaldırıp inceledikten sonra. “Ah... Çok kuvvetli bir kolun var. Jem, McGillivrayler’e gitti. Lizzie ve Bayan Wemyss onu Senga’nın nişanını kutlamak için yanlarında götürdüler.”</span></p>

    <p class="Normal para-style-override-7"><span class="char-style-override-9">“Gerçekten mi? Kimi seçmiş?” Hem öfke, hem de vicdan azabı bir anda yerini meraka bıraktı. Ute McGillivray, bir Alman’a has disiplinle, oğlu ve üç kızı için eş adayları belirlemişti. Kriterleri toprak, para ve saygınlık başta olmak üzere yaş, görünüm ve cazibe gibi maddelerden oluşuyordu. Kimseyi şaşırtmayan bir şekilde, çocukları onunla aynı fikirde değillerdi - ama yine de Inga ve Hilda, güçlü bir karakter olan anneleri </span><span class="italik char-style-override-10">Frau</span><span class="char-style-override-9"> McGillivray’nin seçtiği adamlarla evlenmişlerdi.</span></p>

    <p class="Normal para-style-override-7"><span class="char-style-override-9">Ama Senga annesine çekmişti - yani onun da güçlü fikirleri vardı ve onları açıklamaktan hiç geri durmazdı. Aylar boyunca iki kişi arasında gidip gelmişti. Heinrich Strasse: Bethanialı, çok alımlı fakat fakir bir genç adam - hem de bir Lüteriyen! İkincisi de şarap imalatçısı Ronnie Cooper: Fraiser Tepesi’nin standartlarına göre oldukça varlıklıydı ve Senga’dan otuz yaş büyük oluşu Ute’a göre engel değildi.</span></p>

    <p class="Normal para-style-override-7"><span class="char-style-override-9">Geçen birkaç ay boyunca, Senga McGillivray’in seçeceği kişi hakkındaki dedikodular herkesin eğlence kaynağı olmuştu ve Brianna sonuç hakkında girilen oldukça büyük bahisler olduğunu biliyordu.</span></p>

    <p class="Normal para-style-override-7"><span class="char-style-override-9">“Ee, kimmiş şanslı adam?” diye sorusunu tekrar etti.</span></p>

    <p class="Normal para-style-override-7"><span class="char-style-override-9">“Bayan Bug bilmiyor, bilmediği için de çıldırıyor,” dedi Roger, sırıtarak. “Manfred McGillivray dün sabah onları almaya gelmiş ama Bayan Bug henüz büyük eve gelmediğinden Lizzie gitmeden önce bir not bırakmış ama kimin seçildiğini yazmayı düşünememiş.”</span></p>

    <p class="Normal para-style-override-7"><span class="char-style-override-9">Brianna batan güneşe baktı; artık görünmüyordu ama alev rengi ışıkları kestane ağaçlarının arasından gelip avluyu aydınlatmaya devam ediyordu. Baharla yeşeren çimler zümrüt rengi bir yumuşaklıkla parlıyorlardı.</span></p>

    <p class="Normal para-style-override-7"><span class="char-style-override-9">“O zaman öğrenmek için yarını beklememiz gerekecek,” dedi Brianna biraz üzülerek. McGillivrayler’in evi neredeyse on kilometre kadar uzaktaydı ve oraya varana kadar hava tamamen kararırdı. Buzlar çözülmüş olsa bile, birinin dağlarda gece yolculuğu yapması için meraktan daha önemli bir amacı olmalıydı.</span></p>

    <p class="Normal para-style-override-7"><span class="char-style-override-9">“Evet. Yemek için büyük eve gitmek ister misin? Binbaşı MacDonald burada.”</span></p>

    <p class="Normal para-style-override-7"><span class="char-style-override-9">“Öyle mi?” Bir an için düşündü. Binbaşı’nın getirdiği her haberi duymak istiyordu - Bayan Bug’ın yemeğini yemek için kaldıysa söyleyeceği önemli bir şeyler olmalıydı. Öte yandan uzun bir yolculukla geçen o berbat üç günden ve kilerin harap olduğunu gördükten sonra insan içine çıkası hiç yoktu.</span></p>

    <p class="Normal para-style-override-7"><span class="char-style-override-9">Birden Roger’ın hiç fikir belirtmediğini fark etti. Bir kolu kış elmalarının çürümeye yüz tuttuğu rafa dayalı halde, kocası meyvelerden birini boş boş okşadı ve parmaklarından birinin arkasını elmanın sarı yüzünde gezdirdi. Bu tavrında belli belirsiz tanıdık bir hava vardı. Sanki sessizce kendi evlerinde geçirilecek bir akşamın daha iyi olabileceğini anlatmaya çalışıyordu. Ailelerden, tanıdıklardan veya bebekten uzakta.</span></p>

    <p class="Normal para-style-override-7"><span class="char-style-override-9">Brianna kocasına gülümsedi.</span></p>

    <p class="Normal para-style-override-7"><span class="char-style-override-9">“Kafan nasıl?”</span></p>

    <p class="Normal para-style-override-7"><span class="char-style-override-9">Roger hemen karısına baktı, güneşin solan ışıkları burnunun bir tarafını ve gözlerinden birinin yeşilini aydınlatıyordu. Boğazını temizledi.</span></p>

    <p class="Normal para-style-override-7"><span class="char-style-override-9">“Öpsen fena olmaz,” dedi biraz çekinerek. “İstersen tabii.”</span></p>

    <p class="Normal para-style-override-7"><span class="char-style-override-9">Brianna nazik bir şekilde parmak uçlarında yükseldi ve kocasının alnındaki gür siyah saçları yana çekerek bir öpücük kondurdu. Alnı şişmişti ama henüz morluk yoktu.</span></p>

    <p class="Normal para-style-override-7"><span class="char-style-override-9">“Şimdi daha iyi mi?”</span></p>

    <p class="Normal para-style-override-7"><span class="char-style-override-9">“Daha değil. Bir daha denemen lazım. Daha aşağıda bir yeri mesela.”</span></p>

    <p class="Normal para-style-override-7"><span class="char-style-override-9">Sonra da ellerini karısının kalçasına götürüp onu kendine çekti. İkisi neredeyse aynı boydaydı. Brianna daha önce de bunun ne kadar güzel bir uyum olduğunu fark etmişti ama o anda yeniden fark etti. Hafifçe kımıldandı, tadını çıkardı; Roger derin ve sesli bir nefes aldı.</span></p>

    <p class="Normal para-style-override-7"><span class="char-style-override-9">“O kadar aşağı değil,” dedi. “Ya da henüz değil.”</span></p>

    <p class="Normal para-style-override-7"><span class="char-style-override-9">“Ne kadar seçicisin,” dedi Brianna anlayışla ve kocasını dudaklarından öptü. Dudakları sıcaktı ama kül ve nemli toprak kokusu üzerine sinmişti. Brianna titredi ve geri çekildi.</span></p>

    <p class="Normal para-style-override-7"><span class="char-style-override-9">Roger ellerinden birini fazla bastırmadan karısının sırtında tuttu, diğer elinin parmağınıysa akçaağaç şurubunun devrildiği rafın kenarında gezdirdi. Parmağını karısının alt dudağına değdirdi, sonra da kendi dudağına ve onu tekrar öptü. Şurubun hoş aromasının tadını birlikte çıkardılar.</span></p>

    <p class="Normal para-style-override-4"><span class="char-style-override-17">***</span><span class="char-style-override-9"/></p>

    <p class="Normal para-style-override-7"><span class="char-style-override-9">“Seni en son çıplak gördüğümden beri ne kadar zaman geçtiğini hatırlayamıyorum bile.”</span></p>

    <p class="Normal para-style-override-7"><span class="char-style-override-9">Brianna tek gözünü kapatıp ona şüpheyle baktı.</span></p>

    <p class="Normal para-style-override-7"><span class="char-style-override-9">“Üç gün önce. Demek ki o kadar dikkat çekici bir şey değilmiş.” Son üç gündür üzerinde olan kıyafetlerden sonunda kurtulmuş olmak çok rahatlatmıştı. İyice yıkanmış olmasına rağmen, kendi saçından hâlâ kir kokusu alıyordu ve yolculuğun yorgunluğunu ayak parmaklarında hâlâ hissedebiliyordu.</span></p>

    <p class="Normal para-style-override-7"><span class="char-style-override-9">“Ya, evet. Onu kastetmemiştim gerçi. Yani, gündüz vakti sevişmeyeli çok zaman oldu.” Yan yatıyordu, yüzü karısına dönüktü. Ona gülümsedi ve elini karısının bel kıvrımından indirip kalçasının kenarını okşadı. “Böyle çırılçıplak, arkandan güneş vururken ne kadar güzel göründüğünü biliyor musun? Sanki tamamen altından yapılmış gibisin.”</span></p>

    <p class="Normal para-style-override-7"><span class="char-style-override-9">Roger sanki manzara karşısında kamaşmış gibi, tek gözünü kapattı. Brianna kaydı ve güneş kocasının yüzüne vurdu, gözlerini birer zümrüt gibi parlattı.</span></p>

    <p class="Normal para-style-override-7"><span class="char-style-override-9">“Mmm...” Brianna kocasının başını ona yaklaştırdı ve öptü.</span></p>

    <p class="Normal para-style-override-7"><span class="char-style-override-9">Onun ne demek istediğini biliyordu. Tuhaf bir şeydi - hatta güzel ve tehlikeliydi de. Genellikle geceleri, Jem uyuduktan sonra, şömine ışığının gölgelerinin arasında birbirlerine fısıldayarak, bedenlerini örtülerin ve gece kıyafetlerinin katmanları arasında okşayarak bulup sevişirlerdi. Normalde Jem huzur içinde, sessizce uyuyor olmasına rağmen, yanlarındaki küçük yataktaki minik bedenin farkında olurlardı.</span></p>

    <p class="Normal para-style-override-7"><span class="char-style-override-9">Garip bir şekilde, Brianna sanki Jem oradaymış gibi varlığını hissediyordu. Ondan uzak olmak tuhaf hissettiriyordu; nerede olduğunu bilmiyor, kendi vücudunun taşınabilir küçük uzantısını istediği zaman hissedemiyordu. Özgürlük rahatlatıcıydı ama huzursuz ediciydi, çünkü sanki önemli bir şeyi ardında bırakmış gibi hissediyordu.</span></p>

    <p class="Normal para-style-override-7"><span class="char-style-override-9">Işığı ve havayı tenlerinde daha iyi hissedebilmek için kapıyı açık bırakmışlardı. Ancak güneş artık neredeyse batmıştı. Hava hâlâ biraz parıldıyor olsa da hafif bir serinlik de hissediliyordu.</span></p>

    <p class="Normal para-style-override-7"><span class="char-style-override-9">Ani bir esinti penceredeki postu havalandırdı, cereyan yaratarak kapının çarpmasına sebep oldu ve birden karanlıkta kaldılar.</span></p>

    <p class="Normal para-style-override-7"><span class="char-style-override-9">Brianna nefesini tuttu. Roger şaşkınlık içinde yataktan kalktı ve kapıyı açmaya gitti. Kapı ardına dek açılınca Brianna gelen ışık ve havayla rahatladı. O anda kapı kapanınca nefesini tuttuğunu fark etti. Kendisini sanki kısa bir süreliğine mezara girmiş gibi hissetmişti.</span></p>

    <p class="Normal para-style-override-7"><span class="char-style-override-9">Görünüşe göre Roger da aynı hissediyordu. Kapının karşısında durmuş, içeri giren havanın karanlığı canlandırmasını ve vücudundaki tüyleri titretmesini izliyor gibiydi. Saçı hâlâ atkuyruğu şeklinde topluydu, açmakla uğraşmamıştı. Brianna’nın içinden birden kocasının arkasından yaklaşıp, deri kayışı çözüp, parmaklarını siyah saçlarında gezdirmek istedi.</span></p>

    <p class="Normal para-style-override-7"><span class="char-style-override-9">Farkına varmadan ayağa kalkmıştı ve düşündüğünü yapıyordu. Deri kayışı düğüm yerlerinden çözdü. Roger onun dokunuşuyla veya esintiyle titredi ama vücudu sıcaktı.</span></p>

    <p class="Normal para-style-override-7"><span class="char-style-override-9">“Bir çiftçinin tenine sahipsin,” dedi Brianna, omzundaki saçları kaldırıp onu ensesinden öpmeden önce.</span></p>

    <p class="Normal para-style-override-7"><span class="char-style-override-9">“Eh, öyle. Çiftçi değil miyim?” Teni, dudaklarının altında bir atın teni gibi titredi. Yüzü, boynu ve ön kolları kışın solgunlaşmıştı ama hâlâ sırtından ve omuzlarından daha karaydı. Belindeki belli belirsiz bronz çizgi de hâlâ duruyor ve gövdesinin güderi tonundaki rengiyle sırtının ürkütücü rengini birbirinden ayırıyordu.</span></p>

    <p class="Normal para-style-override-7"><span class="char-style-override-9">Roger’ın kalçalarını avuçladı ve yuvarlak etlerin gücünü hissetti. Kocası derin bir nefes aldı, ona doğru biraz daha yaslandı ve Brianna’nın göğüslerini sırtında, çenesini de omzunda hissetti.</span></p>

    <p class="Normal para-style-override-7"><span class="char-style-override-9">Güneş ışıkları hâlâ görünebiliyordu ama zorlukla. Batan güneşin son ışıkları kestane ağaçlarının arasından süzüldü. Ağacın nazik, bahar yeşili yaprakları serin bir ateşle yanar gibi bir hal aldı ve gitgide uzayan gölgelerin üzerinde muhteşem bir görüntü oluşturdu. Artık akşam sayılırdı ama mevsim bahar olduğu için kuşlar hâlâ cıvıldıyorlar ve birbirlerine kur yapıyorlardı. Bir alaycı kuş yakınlardaki bir ağaçtan titrek, uzun ve miyavlamayı andıran bir şekilde şakıdı. Brianna kuşun bu sesleri kediden öğrenmiş olabileceğini düşündü.</span></p>

    <p class="Normal para-style-override-7"><span class="char-style-override-9">Hava iyice serinliyordu. Kollarındaki ve kasıklarındaki tüyler diken diken olmuştu ama Roger’ın ona değen vücudu hâlâ sıcaktı. Kollarını kocasının beline doladı ve parmaklarını kocasının kasık kıllarında gezdirdi.</span></p>

    <p class="Normal para-style-override-7"><span class="char-style-override-9">“Nereye bakıyorsun?” diye sordu yumuşak bir tonla, çünkü Roger’ın gözleri avlunun uzak tarafında, ormandan gelen yolun ağzına sabitlenmişti. Yolun başı karanlıktı, çam dallarının gölgesi altındaydı - ama boş olduğu görünüyordu.</span></p>

    <p class="Normal para-style-override-7"><span class="char-style-override-9">“Elma getirecek bir yılan var mı diye bakıyorum,” dedi kocası ve kahkaha attı, sonra da boğazını temizledi. “Acıktın mı Havva?” Elini aşağıya indirdi ve karısının elini tuttu.</span></p>

    <p class="Normal para-style-override-7"><span class="char-style-override-9">“Acıkmak üzereyim. Sen?” En son öğle vakti, hızlıca bir şeyler atıştırmışlardı.</span></p>

    <p class="Normal para-style-override-7"><span class="char-style-override-9">“Evet, açım ama- ” Birden sustu, duraksadı ve karısının elini daha sıkı tuttu. “Delirdiğimi düşüneceksin ama Küçük Jem’i buraya getirmeye kalksam kızar mısın? Sabahı beklemek istemiyorum. Yani... Eğer burada olursa kendimi biraz daha iyi hissedeceğim.”</span></p>

    <p class="Normal para-style-override-7"><span class="char-style-override-9">Brianna da onun elini sıktı, içi rahatlamıştı.</span></p>

    <p class="Normal para-style-override-7"><span class="char-style-override-9">“Birlikte gideriz. Harika bir fikir.”</span></p>

    <p class="Normal para-style-override-7"><span class="char-style-override-9">“Belki öyle ama McGillivrayler sekiz kilometre uzakta. Biz oraya varana kadar zifiri karanlık olacak.” Bunları söylerken gülümsüyordu, karısının yüzüne bakmak için dönerken onun göğüslerine sürtündü.</span></p>

    <p class="Normal para-style-override-7"><span class="char-style-override-9">Bir şeyin yüzünde hareket ettiğini görünce Brianna geri çekildi. Minik, beslendiği yapraklarını yeşil rengine bürünmüş bir tırtıl, Roger’ın saçlarında titreşiyordu. S şeklini aldı, sığınacak bir yer aradı.</span></p>

    <p class="Normal para-style-override-7"><span class="char-style-override-9">“Ne oldu?”</span></p>

    <p class="Normal para-style-override-7"><span class="char-style-override-9">“Senin yılanı buldum. Sanırım o da elma arıyor.” Küçük kurtçuğu parmağına aldı Brianna, dışarı çıktı ve hayvanı rengiyle uyum içindeki bir ot sapının üstüne bıraktı. Çimler artık gölgeler içindeydi. Bir anda güneş tamamen battı ve ormandaki hayat dolu renkler yok oldu.</span></p>

    <p class="Normal para-style-override-7"><span class="char-style-override-9">Burnuna bir duman kokusu çalındı; büyük evdeki bacadan geliyordu. Boğazı hemen bu yanık kokuya tepki verdi. Birden içindeki huzursuzluk arttı. Karanlık basıyor, gece kendini gösteriyordu. Alaycı kuş susmuştu ve orman gizemlerle, tehditlerle doluydu.</span></p>

    <p class="Normal para-style-override-7"><span class="char-style-override-9">Ayağa kalktı ve elini saçlarına götürdü.</span></p>

    <p class="Normal para-style-override-7"><span class="char-style-override-9">“Gidelim o halde.”</span></p>

    <p class="Normal para-style-override-7"><span class="char-style-override-9">“Önce bir şeyler yemek istemez misin?” Roger kalçalarını avuçlayarak karısına merakla baktı.</span></p>

    <p class="Normal para-style-override-7"><span class="char-style-override-9">Brianna başını iki yana salladı. Serin hava bacaklarından yukarı çıkıyordu.</span></p>

    <p class="Normal para-style-override-7"><span class="char-style-override-9">“Hayır. Gidelim.” Jem’i getirip tekrar aileyi bir araya toplamak dışında hiçbir şeyin önemi yok gibiydi.</span></p>

    <p class="Normal para-style-override-7"><span class="char-style-override-9">“Pekâlâ,” dedi Roger, onu dikkatle süzerek. “Yine de incir yaprağını yanına alsan iyi olabilir. Belki karşımıza, elinde alevli kılıç olan bir melek çıkar.”</span></p>

    <p class="Normal para-style-override-8"><span class="bold char-style-override-10"> </span></p>
  </div>
</body>
</html>