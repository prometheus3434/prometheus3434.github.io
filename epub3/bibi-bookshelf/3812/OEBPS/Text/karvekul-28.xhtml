<html xmlns="http://www.w3.org/1999/xhtml">
<head>
  <title>karvekul-28</title>
  <link href="../Styles/karvekul1.css" rel="stylesheet" type="text/css"/>
</head>

<body id="karvekul" xml:lang="tr-TR">
  <div class="Basic-Text-Frame">
     <p class="baslik" id="toc_marker-23"><span class="bold">22. Efsunlanmak</span></p>

    <p class="Normal para-style-override-7"><span class="bold char-style-override-10"> </span></p>

    <p class="Normal para-style-override-7"><span class="char-style-override-9">Tom Christie ameliyathaneye geri dönmedi ama merhemi alması için kızı Malva’yı gönderdi. Kumral, minyon ve sessiz bir kızdı fakat zeki görünüyordu. Ona yaranın halini sorduğumda dikkatini verdi - pek sorun yok gibiydi, biraz kızarıklık vardı ancak akıntı gelmiyordu ve kolda kırmızı çizgiler de oluşmamıştı. Ona merhemi nasıl sürmesi gerektiğini, pansumanı nasıl değiştireceğini anlattım.</span></p>

    <p class="Normal para-style-override-7"><span class="char-style-override-9">“Tamam o halde,” dedim kavanozu uzatırken. “Eğer ateşi çıkarsa gelip beni çağır. Bir hafta sonra buraya gelmesi için de ikna et, dikişlerini alayım.”</span></p>

    <p class="Normal para-style-override-7"><span class="char-style-override-9">“Pekâlâ hanımefendi, öyle yaparım.” Ama bunu dedikten sonra arkasını dönüp gitmedi, biraz oyalandı. Gözleri gazlı bez yığınlarının üstünde kurumaya bırakılmış bitkilere ve ameliyat gereçlerime takıldı.</span></p>

    <p class="Normal para-style-override-7"><span class="char-style-override-9">“Başka bir şeye ihtiyacın var mı canım? Yoksa bir şey mi söyleyecektin?” diye sordum. Dediklerimi gayet iyi anlamış gibi duruyordu ama belki daha kişisel bir şey sormak istiyor olabilirdi. Sonuçta bir annesi yoktu...</span></p>

    <p class="Normal para-style-override-7"><span class="char-style-override-9">“Ee, evet,” dedi başıyla masayı göstererek. “Merak ettim de acaba şu küçük siyah defterinize neler yazıyorsunuz hanımefendi?”</span></p>

    <p class="Normal para-style-override-7"><span class="char-style-override-9">“O mu? Ona ameliyat notlarımı yazıyorum, tarifleri... ee... hastalık tariflerini not ediyorum. Bak.” Defteri çevirdim ve Bayan Fare’nin dişlerindeki hasarı çizdiğim sayfayı gösterdim.</span></p>

    <p class="Normal para-style-override-7"><span class="char-style-override-9">Malva’nın gri gözleri merak içinde açıldı ve daha iyi görebilmek için yanaştı. Sanki kazayla dokunmaktan korkarmış gibi elleri arkasında kenetlenmişti.</span></p>

    <p class="Normal para-style-override-7"><span class="char-style-override-9">“Bir şey olmaz,” dedim, dikkatiyle biraz eğlenerek. “İstersen inceleyebilirsin.” Defteri ona uzattım ancak kız korkarak geri çekildi. Bana bir bakış attı, şüpheci bir edayla kaşını kaldırdı ama ona gülümsediğimde heyecan dolu bir nefes aldı ve defteri kaptı.</span></p>

    <p class="Normal para-style-override-7"><span class="char-style-override-9">“Aa, şuna bakın!” dedi ama açtığı sayfa benimkilerden değil, Daniel Rawlings’inkilerdendi. Ölü bir çocuğun genişletme ve kürtaj aletleriyle rahimden alınışını gösteriyordu. Sayfaya bir bakış attıktan sonra hemen gözlerimi oradan çektim. Rawlings bir sanatçı sayılmazdı ama öyle durumların gerçekliğini anlatmakta oldukça başarılıydı.</span></p>

    <p class="Normal para-style-override-7"><span class="char-style-override-9">Bununla birlikte Malva bu tasvirden pek rahatsız olmuşa benzemiyordu. İlgiyle defteri incelemeye devam etti.</span></p>

    <p class="Normal para-style-override-7"><span class="char-style-override-9">Ben de ilgilenmeye başladım ve kız sayfaları rastgele çevirdikçe ben de gizlice izlemeye devam ettim. Kız doğal olarak resimlerle daha çok ilgileniyordu ancak teşhis ve tarifleri incelemek için de ara sıra duraksıyordu.</span></p>

    <p class="Normal para-style-override-7"><span class="char-style-override-9">“Bu yaptığınız şeyleri neden not ediyorsunuz?” diye sordu, kaşlarını kaldırıp bana dönerek. “Tarifleri anladım, evet, unutmamak için fakat bu resimler neden? Soğuktan donmuş bir parmağın nasıl kesileceğini neden yazdınız? Başka zaman da yapabilesiniz diye mi?”</span></p>

    <p class="Normal para-style-override-7"><span class="char-style-override-9">“E, bazen öyle olabilir,” dedim, iğnelerinden ayırarak kuruttuğum biberiyeleri kenara sererken. “Ameliyat her zaman aynı şartlar altında gerçekleşmez. Her vücut farklıdır. Aynı işlemi bir düzine de yapmış olsan bir düzine şey farklı gerçekleşebilir - bazen küçük şeyler, bazen büyük şeyler.</span></p>

    <p class="Normal para-style-override-7"><span class="char-style-override-9">“Ama yaptığım işlerin kaydını tutmamın başka nedenleri de var,” dedim ve tabureden kalkıp masaya, kızın yanına gittim. Birkaç sayfa çevirip Büyükanne MacBeth’in şikâyetlerinin olduğu sayfaya geldim - liste o kadar genişti ki kendi iyiliğim için alfabetik sıraya koymuştum: </span><span class="italik char-style-override-10">bayılmalar, çene titremesi, damar tıkanıklıkları, eklemlerde iltihaplanmalar</span><span class="char-style-override-9"> diye devam eden rahatsızlıklar iki sayfa boyunca sürüyordu.</span></p>

    <p class="Normal para-style-override-7"><span class="char-style-override-9">“Biraz da o kişinin durumu için ne yapıldığını ve ne sonuç alındığını kaydetmek için yazıyorum - bir daha aynı şikâyetle geldiklerinde geçmişlerini görüp daha sağlam kararlar alabilmek adına. Karşılaştırma yapabiliyorum böylece, anladın mı?”</span></p>

    <p class="Normal para-style-override-7"><span class="char-style-override-9">Hevesle başını salladı.</span></p>

    <p class="Normal para-style-override-7"><span class="char-style-override-9">“Evet, anladım. İyileşip iyileşmediklerini anlayabiliyorsunuz. Başka neler için?”</span></p>

    <p class="Normal para-style-override-7"><span class="char-style-override-9">“Eh, en önemli sebep,” dedim yavaşça, doğru kelimeleri arayarak, “başka bir doktorun, yani benden sonra ilgilenecek birinin kayıtları okuyabilmesi, işi nasıl yürüttüğümü anlayabilmesi. Kendileri yapmadıkları bir şeyi benim yaptığımı görüp deneyebilirler, işe yaradığını veya felaketle sonuçlandığını görüp kendilerini geliştirebilirler.”</span></p>

    <p class="Normal para-style-override-7"><span class="char-style-override-9">Ağzını büzdü, şaşkınlıkla ilgi duyma arasında bir hareketti.</span></p>

    <p class="Normal para-style-override-7"><span class="char-style-override-9">“Haa! Yani bundan bir şeyler öğrenecek kişiler olabilir!” Sayfaya kibarca dokundu, devam etti. “Nasıl şifa dağıttığınızı anlayabilir yani? Doktorlukla daha önce uğraşmamış olsa da mı?”</span></p>

    <p class="Normal para-style-override-7"><span class="char-style-override-9">“Yine de bir insandan öğrenmeye çalışmak daha sağlıklı olur,” dedim, hevesi çok hoşuma gitmişti. “Bazı şeyleri bir defterden, bir kitaptan öğrenemezsin. Ama öğretecek hiç kimse yoksa da- ” Pencereden dışarıya, dağları kaplayan yeşil kırlara doğru baktım. “Elde hiçbir şey olmamasından iyidir,” diye lafımı bitirdim.</span></p>

    <p class="Normal para-style-override-7"><span class="char-style-override-9">“Siz nerede öğrendiniz?” diye merakla sordu. “Bu defterden mi? Bir başkası daha bu deftere yazmış. O kim?”</span></p>

    <p class="Normal para-style-override-7"><span class="char-style-override-9">Bu soruyu bekliyor olmam gerekirdi. Ancak Marva Christie’nin bu kadar çabuk düşünebileceğini hesaba katmamıştım.</span></p>

    <p class="Normal para-style-override-7"><span class="char-style-override-9">“Şey... </span><span class="italik char-style-override-10">birçok</span><span class="char-style-override-9"> kitaptan öğrendim. Birçok meslektaşımdan da tabii.”</span></p>

    <p class="Normal para-style-override-7"><span class="char-style-override-9">“Meslektaşlarınızdan,” diye lafımı tekrar etti, bana hayranlıkla bakarak. “Yani siz de bir doktorsunuz. Kadınların da doktorluk yapabileceklerini bilmiyordum.”</span></p>

    <p class="Normal para-style-override-7"><span class="char-style-override-9">Benim işimi yapmaya çalışan kadınlar o yıllarda kendilerine dok</span><span class="char-style-override-9">tor </span><span class="italik char-style-override-10">demezlerdi </span><span class="char-style-override-9">ve iyi de bir gerekçeleri vardı: kimse tarafından kabul görmezlerdi.</span></p>

    <p class="Normal para-style-override-7"><span class="char-style-override-9">Öksürdüm.</span></p>

    <p class="Normal para-style-override-7"><span class="char-style-override-9">“Yani... bir isim yalnızca, o kadar. Birçok insan şifacı, ebe gibi unvanlar kullanıyor. Ya da </span><span class="italik char-style-override-10">ban-lichtne</span><span class="char-style-override-9">,” diye ekledim. “Hepsi aynı anlama geliyor aslında. Önemli olan hastalara yardımcı olabilecek bir şeyler biliyor olmam.”</span></p>

    <p class="Normal para-style-override-7"><span class="italik char-style-override-10">“Ban- ” </span><span class="char-style-override-9">Yabancı gelen kelimeyi söylemeye çalıştı. “Bunu daha önce duymamıştım.”</span></p>

    <p class="Normal para-style-override-7"><span class="char-style-override-9">“Galce. ‘Kadın şifacı’ gibi bir anlamı var.”</span></p>

    <p class="Normal para-style-override-7"><span class="char-style-override-9">“Hıı, Galce.” Yüzünde biraz hor gören bir ifade oluştu. İskoç dağlılarının dili hakkında babasının önyargısını edinmiş olduğuna pek şaşırmamıştım. Ama sonra, o da </span><span class="italik char-style-override-10">benim yüzümü</span><span class="char-style-override-9"> okuyunca ifadesini değiştirdi ve hemen kitaba döndü. “Öteki parçaları yazan doktor kim peki?”</span></p>

    <p class="Normal para-style-override-7"><span class="char-style-override-9">“Daniel Rawlings adında bir adam.” Kırışık sayfayı özenle düzelttim. “Virginia’lı bir doktordu.”</span></p>

    <p class="Normal para-style-override-7"><span class="char-style-override-9">“O mu?” Bana baktı, şaşırmıştı. “Yukarıdaki mezarlıkta yatan adam?”</span></p>

    <p class="Normal para-style-override-7"><span class="char-style-override-9">“Aa... Evet, o kişi.” O adamın yolunun nasıl oraya düştüğünü ise Bayan Christie’yle paylaşacak değildim. Dışarı baktım, ne kadar ışık kaldığını inceledim. “Baban seni yemeğe bekliyor mu?”</span></p>

    <p class="Normal para-style-override-7"><span class="char-style-override-9">“Aaa!” Bunu duyunca hemen doğruldu, panikle camdan dışarı baktı. “Evet, bekliyor.” Kitaba tekrar, uzun uzun baktı, sonra eteğini ve şapkasını düzeltti, yola çıkmaya hazırlandı. “Küçük defterinizi bana gösterdiğiniz için teşekkürler Bayan Fraser.”</span></p>

    <p class="Normal para-style-override-7"><span class="char-style-override-9">“Ne demek, ben de sevindim,” dedim samimiyetle. “Tekrar gelip inceleyebilirsin. Hatta... acaba- ” Tereddüde düştüm ama hevesini görünce devam ettim. “Yarın Büyükanne MacBeth’in kulağından küçük bir kist alacağım. Benimle gelip nasıl yapıldığını görmek ister misin? Yanımda bir yardımcı olması benim de işime gelir,” diye ekledim, yüzündeki şüpheyle heves karışımı ifadeyi gördükten sonra.</span></p>

    <p class="Normal para-style-override-7"><span class="char-style-override-9">“Aa, tabii, Bayan Fraser, seve seve gelirim!” dedi. “Yalnız babam- ” der demez bir rahatsızlık hissedip duraksadı ama sonra kararını verdi. “Geleceğim. İkna ederim ben onu.”</span></p>

    <p class="Normal para-style-override-7"><span class="char-style-override-9">“Ona bir not yollasam yardımcı olur mu? Ya da onunla konuşmak için gelsem?” Birden onun da benimle gelmesi için ben de çok istekli olduğumu fark ettim.</span><span class="char-style-override-9"/></p>

    <p class="Normal para-style-override-7"><span class="char-style-override-9">Kafasını hafifçe iki yana salladı.</span></p>

    <p class="Normal para-style-override-7"><span class="char-style-override-9">“Hayır, hanımefendi, zahmet etmeyin.” Birden ifadesi değişti, gözleri parladı. “Ona küçük defterinize çaktırmadan göz attığımı, içinde büyü benzeri herhangi bir şey olmadığını, çay tarifleri gibi şeyler olduğunu söyleyeceğim. Resimleri anlatmasam daha iyi olabilir,” dedi.</span></p>

    <p class="Normal para-style-override-7"><span class="char-style-override-9">“Büyü mü?” diye sordum şaşkınlıkla. “Öyle mi sanıyor?”</span></p>

    <p class="Normal para-style-override-7"><span class="char-style-override-9">“Evet, evet,” dedi dürüstçe. “Bana dokunmamamı tembih etti, efsunlanmak istemiyorsam.”</span></p>

    <p class="Normal para-style-override-7"><span class="char-style-override-9">“Efsunlanmak,” diye tekrar ettim dalgınca. Eh, Thomas Christie sonuçta </span><span class="italik char-style-override-10">gerçekten</span><span class="char-style-override-9"> bir okul müdürüydü. Belki haklılık payı olabileceğini de düşündüm; ben onu geçirmek için kapıya doğru giderken bir kez daha kitaba baktı, yüzündeki büyülenmiş ifade inkâr edilemezdi.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-10"> </span></p>
  </div>
</body>
</html>