<html xmlns="http://www.w3.org/1999/xhtml">
<head>
  <title>karvekul-45</title>
  <link href="../Styles/karvekul1.css" rel="stylesheet" type="text/css"/>
</head>

<body id="karvekul" xml:lang="tr-TR">
  <div class="Basic-Text-Frame">
     <p class="baslik" id="toc_marker-38"><span class="bold">37. Le Maître des Champignons</span><span class="bold char-style-override-23">19</span></p>

    <p class="Normal para-style-override-7"><span class="char-style-override-9"> </span></p>

    <p class="dip" xml:lang="en-GB">19 Fr. Mantarların Efendisi. (Ç.N.)</p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-7"><span class="char-style-override-9">Ahır olarak kullandığımız küçük, kireçtaşından mağara, o sırada yalnızca dişi bir keçi ve onun iki yavrusuna ev sahipliği yapıyordu. Baharda doğan bütün hayvanlar artık anneleriyle dışarıda yemlenebilecek kadar büyümüştü. Ama bu keçiler hâlâ oda servisine tabiydi, mutfak kalıntıları ve kırık mısırdan oluşan menüleri eksik olmuyordu.</span></p>

    <p class="Normal para-style-override-7"><span class="char-style-override-9">Birkaç gündür yağmur yağıyordu; o sabah da bulutlu ve nemliydi, her yaprak çiylenmişti, hava reçine ve malç kokusuyla doluydu. Kapalı havanın güzel yanı kuşları sakin tutmasıydı; alakargalarla alaycı kuşlar çabuk öğreniyorlar, ellerinde yemek olan insanların geliş gidişlerini dikkatle izliyorlardı. Elimdeki çanakla yukarıya çıkarken hemen hemen her gün dadanıyorlardı.</span></p>

    <p class="Normal para-style-override-7"><span class="char-style-override-9">Hazırlıklıydım ama buna rağmen kel bir alakarga yakınımdaki bir daldan bir anda dalış yapıp elimdeki çanağın içine girip beni korkutmayı başardı. Ben bir tepki veremeden bir parça kek kapıp kaçtı; bunu o kadar çabuk yapmıştı ki onu gördüğümden tam olarak emin olamadım, kalbimin çarpıntısıya beni ikna etmeye en çok yarayan </span><span class="char-style-override-9">kanıttı. Neyse ki çanağı düşürmemiştim; ağaçların içinden muzaffer bir cikleme geldiğinde ise kuşun arkadaşlarının da aynı taktiği denememeleri için hemen ahırın içine kaçtım.</span></p>

    <p class="Normal para-style-override-7"><span class="char-style-override-9">Hollanda kapısının</span><span class="char-style-override-18">20</span><span class="char-style-override-9"> üst tarafının yerinde değil, beş santim kadar aralık olduğunu gördüğümde şaşırdım. Keçilerin kaçması gibi bir endişem yoktu elbette, ancak tilki ve rakunların alt kapının üstünden tırmanıp içeri girmeleri riski yüzünden üst tarafı geceleri alta sabitlerdik. Belki de Bay Wemyss unutmuştu; kullanılmış samanları pisliğe bulayıp hayvanları gece için hazırlamak onun göreviydi.</span></p>

    <p class="dip" xml:lang="en-GB">20<span xml:lang="tr-TR"> Ortasından ikiye ayrılan, üst ve alt parçaları ayrı ayrı açılan kapı türü. (Ç.N.)</span><span class="char-style-override-20"/></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-7"><span class="char-style-override-9">Ama kapıyı açar açmaz Bay Wemyss’in bir suçu olmadığını gördüm. Ayaklarımın dibinde müthiş bir saman hışırtısı vardı, karanlığın içinde de büyük bir şey hareket ediyordu.</span></p>

    <p class="Normal para-style-override-7"><span class="char-style-override-9">Panikle ciyakladım ve bu sefer elimdeki çanağı düşürdüm. Tangırdayarak düşen kabın içindekiler yere saçıldı, anne keçiyi uyandırdı, huzursuzlandırdı.</span></p>

    <p class="Normal para-style-override-7"><span class="char-style-override-9">“Pardon leydim.”</span></p>

    <p class="Normal para-style-override-7"><span class="char-style-override-9">Elimi kalbime götürerek kapının ağzından çekildim, gün ışığı Fergus’un üstüne vurdu. Adam yerde iki büklüm halde duruyordu, saçlarının arasındaki saman çöpleriyle ortalığa çıksa deli damgası yemesi saniyeler sürerdi.</span></p>

    <p class="Normal para-style-override-7"><span class="char-style-override-9">“Hıı, buradaymışsın yani,” dedim oldukça soğukça.</span></p>

    <p class="Normal para-style-override-7"><span class="char-style-override-9">Fergus gözlerini kırpıştırdı, yutkundu, elini kirli sakallarla dolu yüzünün üstünde gezdirdi.</span></p>

    <p class="Normal para-style-override-7"><span class="char-style-override-9">“Ben- evet.” Bundan başka diyecek bir şey bulamamıştı. Birkaç saniye ona ters ters baktıktan sonra kafamı iki yana salladım ve yere saçılan patates kabukları ve diğer yiyecekleri toplamaya başladım. O da yardım etmeye kalkıştı ama kışkışlama hareketiyle onu durdurdum.</span></p>

    <p class="Normal para-style-override-7"><span class="char-style-override-9">Olduğu yerde kaldı, beni izledi, ellerini dizlerinin üstünde tuttu. Ahırın içi loştu; tavanın üstünde yetişen bitkilerden gelen su damlaları açık kapının üstünden damlıyor, sanki kapının yerinde aralıklarla düşen damlalardan oluşan bir perde varmış gibi bir görüntü oluşturuyorlardı.</span></p>

    <p class="Normal para-style-override-7"><span class="char-style-override-9">Keçi huzursuzlanmayı bıraktı, beni tanıdı. Ağılın kenarına düşmüş bir elmayı fark edince tırabzanının kenarından kafasını uzattı, koyu lacivert dilini uzatıp tatmaya kalkıştı. Elmayı yerden alıp hayvanın ağzına verirken bir yandan lafa nereden girmem gerektiğini, sonra neler demem gerektiğini düşünüyordum.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Henri-Christian gayet iyi,” dedim diyecek başka bir şey aklıma </span><span class="char-style-override-9">gelmeyince. “Kilo almaya başladı.”</span></p>

    <p class="Normal para-style-override-7"><span class="char-style-override-9">Lafımın bir süre havada kalmasını istedim, o sırada ahşap yemliğe mısır taneleriyle yemek artıkları serpiştirdim.</span></p>

    <p class="Normal para-style-override-7"><span class="char-style-override-9">Çıt çıkarmadı. Biraz daha bekledim, sonra döndüm, bir elimi belime koydum.</span></p>

    <p class="Normal para-style-override-7"><span class="char-style-override-9">“Çok tatlı bir bebek,” dedim.</span></p>

    <p class="Normal para-style-override-7"><span class="char-style-override-9">Nefes alıp verdiğini duyabiliyordum ama bir şey söylemiyordu. Sesli bir homurtu çıkardıktan sonra gidip kapının alt kısmını da ardına kadar açtım. Artık dışarıdaki bulutlu hava Fergus’un karanlıkta kalmasını engelliyordu. Yüzünü buna rağmen inatla o yöne çevirmedi. Kokusunu almak için çok yaklaşmama gerek yoktu; acı bir ter ve açlık kokusu yayıyordu.</span></p>

    <p class="Normal para-style-override-7"><span class="char-style-override-9">İç geçirdim.</span></p>

    <p class="Normal para-style-override-7"><span class="char-style-override-9">“Cücelerin zekâ seviyeleri gayet iyidir. Onu adamakıllı test ettim; sahip olması gereken bütün refleks ve tepkilere sahip. Eğitilememesi, çalışamaması için hiçbir sebep yok - bir yerlerde.”</span></p>

    <p class="Normal para-style-override-7"><span class="char-style-override-9">“Bir yerlerde,” diye lafımı tekrar etti Fergus, alay ve ümitsizlik dolu bir tonda. “Bir yerlerde.” Sonunda yüzünü bana döndü; gözleri fena halde çukurlaşmıştı. “Yanlış anlamayın leydim ama siz bir cücenin hayatına hiç tanıklık etmediniz.”</span></p>

    <p class="Normal para-style-override-7"><span class="char-style-override-9">“Sen ettin mi?” diye sordum, ukalaca bir karşılıktan ziyade merak ederek.</span></p>

    <p class="Normal para-style-override-7"><span class="char-style-override-9">Yüzüne vuran güneş nedeniyle gözlerini kapadı, başını salladı.</span></p>

    <p class="Normal para-style-override-7"><span class="char-style-override-9">“Evet,” diye fısıldadı ve başını salladı. “Paris’te.”</span></p>

    <p class="Normal para-style-override-7"><span class="char-style-override-9">Paris’te, içinde büyüdüğü genelev geniş bir yermiş ve çok geniş bir müşteri yelpazesine sahipmiş. </span></p>

    <p class="Normal para-style-override-7"><span class="char-style-override-9">“Evde kızlar vardı, haliyle çocuklar da. İşletmenin geçimini onlar sağlıyorlardı elbette... ancak bir de... egzotik zevkler peşinde koşanlar olurdu, ücretini ödemeye razı olanlar. Madam da ara sıra bu istekler için özel çalışanlar getirirdi. Kırbaçları kullandığı için</span><span class="italik char-style-override-10"> Le Maîtresse des Scorpions</span><span class="italik char-style-override-11">21</span><span class="italik char-style-override-10">. </span><span class="char-style-override-9">Ya da </span><span class="italik char-style-override-10">Le Maître des Champignons.</span><span class="char-style-override-9">”</span></p>

    <p class="dip" xml:lang="en-GB">21 Fr. Akreplerin Hanımefendisi. (Ç.N.)<span class="char-style-override-20"/></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-7"><span class="char-style-override-9">“Mantarların Efendisi mi?” deyiverdim şaşkınlık içinde.</span></p>

    <p class="Normal para-style-override-7"><span class="char-style-override-9">“</span><span class="italik char-style-override-10">Oui.</span><span class="char-style-override-9"> Cücelerin Efendisi.”</span></p>

    <p class="Normal para-style-override-7"><span class="char-style-override-9">İçine göçmüş gözleri kafasının içindekilere dalmıştı, yüzü bezgindi. O geçmişlerindeki olay ve insanları düşünenlere özgü, yıllardır düşünmediği şeyleri aklına getirenlerin içine düştüğü ruh halindeydi - bundan hiç hoşlanmadığı açıktı.</span><span class="char-style-override-9"/></p>

    <p class="Normal para-style-override-7"><span class="char-style-override-9">“</span><span class="italik char-style-override-10">Les chanterelles</span><span class="char-style-override-9"> derdik onlara kadın olanlara,” dedi yumuşak bir sesle. “Erkekler de </span><span class="italik char-style-override-10">les morels</span><span class="char-style-override-9">.” Bu isimler egzotik mantarlardan alınmıştı; bu mantarlar nadir görülen kıvrımlı şekilleri ve etlerinin garip tatlarıyla ünlüydüler.</span></p>

    <p class="Normal para-style-override-7"><span class="char-style-override-9">“Kötü davranılmazdı onlara,” dedi dalgınca. “Değerlilerdi anlayacağınız. Henüz bebekken anne-babalarından alınırlardı. Bir kere genelevde de bir tane doğmuştu ve madam bu şansa sahip olduğu için havalara uçmuştu. Bir de sokaklardan topladıkları vardı elbette.”</span></p>

    <p class="Normal para-style-override-7"><span class="char-style-override-9">Gözlerini indirdi, eline baktı. Uzun, kibar parmakları huzursuzca kıpırdandı, pantolonunun kumaşıyla oynadı.</span></p>

    <p class="Normal para-style-override-7"><span class="char-style-override-9">“Sokaklar,” dedi. “Genelevlerden kaçanlar, dilenciler. Bir tanesini iyi tanırdım, adı Luc’tu. Bazen birbirimize yardımcı olurduk- ” Ağzına gülümseme sayılabilecek bir ifade yerleştirdi, sağlam eliyle cep karıştırmaya benzeyen bir hareket yaptı.</span></p>

    <p class="Normal para-style-override-7"><span class="char-style-override-9">“Ama yalnızdı Luc,” diye devam etti duygusuz bir sesle, “onu koruyan biri yoktu. Onu bir gün ara sokakta, boğazı kesik halde buldum. Madama haber verdim, o da kapıdaki korumayı hemen yollayıp cesedi aldırdı ve yan mahalledeki doktora sattı.</span></p>

    <p class="Normal para-style-override-7"><span class="char-style-override-9">“Doktorun Luc’un bedenini ne yapmak için aldığını sormadım. Cücelerin kuru, geniş ellerinin geleceği gösterecekleri ya da koruma sağlayacakları safsatasıyla satıldıklarını görmüştüm. Başka yerlerinin de.”</span><span class="char-style-override-9"/></p>

    <p class="Normal para-style-override-7"><span class="char-style-override-9">“Genelevin güvenli gelme nedenini anlıyorum sanırım,” dedim sertçe yutkunarak. “Ama yine de...”</span></p>

    <p class="Normal para-style-override-7"><span class="char-style-override-9">Fergus bir süredir başı ellerinin arasında oturuyor, samanlara bakıyordu. O anda bana döndü.</span></p>

    <p class="Normal para-style-override-7"><span class="char-style-override-9">“Ben de kalçamı para için aralamıştım leydim,” dedi. “O kadar da kafaya taktığım, sık sık aklıma getirdiğim bir şey değil, orası acıdığı zamanlar hariç. Ama sonra lordumla tanıştım ve genelevlerin, sokakların dışında bir dünyayla tanıştım. Oğlumun o dünyaya dönme ihtimali...” Birden durdu, konuşamaz oldu. Sonra tekrar gözlerini kapadı, kafasını yavaşça iki yana salladı.</span></p>

    <p class="Normal para-style-override-7"><span class="char-style-override-9">“Fergus. Fergus, canım, Jamie’nin ya da benim öyle bir şey olmasına asla izin vermeyeceğimizi bilmelisin,” dedim, tarif edilemez bir rahatsızlık içindeydim.</span></p>

    <p class="Normal para-style-override-7"><span class="char-style-override-9">Derin, titreten bir nefes aldı ve başparmağıyla kirpiklerindeki gözyaşlarını sildi. Sonra gözlerini açtı ve bana sonsuz bir üzüntüyle gülümsedi.</span></p>

    <p class="Normal para-style-override-7"><span class="char-style-override-9">“Biliyorum leydim, izin vermezsiniz. Ama siz sonsuza kadar yaşamayacaksınız, lordum da. Ben de. Ama bu çocuk hep cüce kalacak. Bu küçük insanlar kendilerini savunamazlar. Onları arzu edenler kaçırır ve sonra da kötüye kullanırlar.” Burnunu koluna sildi, hafifçe doğruldu.</span></p>

    <p class="Normal para-style-override-7"><span class="char-style-override-9">“Öyle olursa da şanslı sayılırlar hatta,” diye ekledi sesini sertleştirerek. “Şehirlerin dışında o kadar da değer görmezler. Köylüler... öyle bir insan gördüklerinde düşündükleri en olumlu şey, anne-babasının günahları yüzünden öyle olduğudur.” Yüzü daha da düştü, dudaklarını sıktı. “Belki de öyledir. Benim günahlarım- ” Yine birden durdu, kafasını çevirdi.</span></p>

    <p class="Normal para-style-override-7"><span class="char-style-override-9">“En kötü- ” Sesi yumuşaktı, kafası öte yana çevriliydi. “En kötüsü, şeytanla ilişkiye girmiş kadınlardan çıktıkları düşünülen canavarlar oldukları sanılıyor. Taşlanıyor ve yakılıyorlar… bazen annesini de. Fransa’nın dağ köylerinde cüce bebekleri kurtlara bırakırlardı. Siz bunları biliyor muydunuz leydim?” diye aniden bana döndü.</span></p>

    <p class="Normal para-style-override-7"><span class="char-style-override-9">“Ee- galiba,” dedim, elimi duvara dayadım, aniden desteğe ihtiyacım olduğunu fark ettim. Bunun gibi hikâyeleri duymuştum, duyduğumda vahşilerin ya da Aborjinlerin gelenekleri gibi, bana ve etrafıma çok uzak şeyler olarak düşünmüştüm. Asla karşılaşmayacağım, coğrafya kitaplarının derinliklerinde kalmış, antik tarihlerdeki yaşantılardan ibaret.</span></p>

    <p class="Normal para-style-override-7"><span class="char-style-override-9">Haklıydı ve bunu biliyordum. Çocuğu gördüğünde Bayan Bug haç çıkarmıştı, sonra da şeytandan korunmak için eliyle boynuz işareti yapmıştı; yüzü korkudan bembeyaz olmuştu.</span></p>

    <p class="Normal para-style-override-7"><span class="char-style-override-9">Herkes gibi korkmuş, Marsali için, Fergus’un yokluğundan dolayı endişelenmiş olan ben de bir haftadır evden çıkmamıştım. Belki de daha uzun süredir. Etraftaki insanların neler konuştukları hakkında net bir fikrim yoktu ama Fergus’un belli ki vardı.</span></p>

    <p class="Normal para-style-override-7"><span class="char-style-override-9">“İnsanlar... alışacaklar sonunda,” dedim çıkarabildiğim kadar basiretli bir tonda. “Onun canavar olmadığını görecekler. Zaman alacak ama görecekler.”</span></p>

    <p class="Normal para-style-override-7"><span class="char-style-override-9">“Öyle mi? Peki, yaşamalarına izin verdikleri zaman ne yapacak?” Ani bir hareketlenmeyle ayağa kalktı, sol kolunu uzattı ve sert bir silkişle kancasını tutan deri halatı çözdü. Kanca saman çöplerinin üstüne yumuşakça düştü ve Fergus’un sol el bileğini çıplak bıraktı. Solgun deri, uzun süredir sarılı durmanın verdiği bir kızarıklığa sahipti.</span></p>

    <p class="Normal para-style-override-7"><span class="char-style-override-9">“Ben avlanamam, normal bir adamın yaptığı işleri yapamam. Saban çekmekten başka bir şeye yaramam, katırdan farksızım!” Öfke dolu sesinde kendinden iğrendiğini belirten bir ton vardı. “Ben normal bir erkek gibi çalışamıyorsam, bir cüce ne yapsın?”</span></p>

    <p class="Normal para-style-override-7"><span class="char-style-override-9">“Fergus, öyle de- ”</span></p>

    <p class="Normal para-style-override-7"><span class="char-style-override-9">“Aileme reislik edemiyorum! Karımın çocukları beslemek için gece gündüz demeden çalışması gerekiyor, ona pislik gibi davrananların kahrını çekmek zorunda. Paris’te olsaydım, kendimi bile satamazdım; artık çok yaşlıyım, her şeyim yerinde de değil!” Sarsılmış bir yüzle elsiz kolunu bana doğru salladı, sonra da arkasını dönüp duvara ardı ardına o kolla vurmaya başladı.</span></p>

    <p class="Normal para-style-override-7"><span class="char-style-override-9">“Fergus!” Öteki kolunu yakaladım ama kaçırdı.</span></p>

    <p class="Normal para-style-override-7"><span class="char-style-override-9">“Ne iş yapacak?” diye haykırdı, göz yaşları yüzünden aşağı akarken. “Nasıl yaşayacak? Tanrım! </span><span class="italik char-style-override-10">Il est aussi inutile que moi!” </span></p>

    <p class="Normal para-style-override-7"><span class="char-style-override-9">Sonra eğildi ve yerdeki kancayı aldı, var gücüyle kireçtaşı duvara fırlattı. Kanca temasla küçük bir metal sesi çıkardı, sonra da samanların arasına düşüp keçiyi ve yavrularını korkuttu.</span></p>

    <p class="Normal para-style-override-7"><span class="char-style-override-9">Fergus dışarı çıkmıştı; kapılar sallanıyordu. Keçi arkasından uzun bir </span><span class="italik char-style-override-10">be-e-e-e-e-e</span><span class="char-style-override-9"> sesi çıkararak hoşnutsuzluğunu belirtti.</span></p>

    <p class="Normal para-style-override-7"><span class="char-style-override-9">Duvara tutunmaya devam ettim, sanki hafifçe titreyen zeminde ayakta kalmak için tek seçeneğim oymuş gibi hissediyordum. Gücümü tekrar toplayabildiğimde eğildim ve samanların arasında elimi dikkatle gezdirerek kancanın metalini buldum. Hâlâ Fergus’un vücut sıcaklığındaydı. Kancayı oradan çekip çıkardım, üstüne yapışmış saman ve gübreleri önlüğümle temizledim. Fergus’un gitmeden önceki Fransızca cümlesi hâlâ kafamda yankılanıyordu.</span></p>

    <p class="Normal para-style-override-7"><span class="char-style-override-9">“</span><span class="italik char-style-override-10">O da benim gibi işe yaramaz!”</span></p>

    <p class="Normal para-style-override-7"><span class="italik char-style-override-10"> </span></p>

    <p class="Normal para-style-override-8"><span class="bold char-style-override-10"> </span></p>
  </div>
</body>
</html>