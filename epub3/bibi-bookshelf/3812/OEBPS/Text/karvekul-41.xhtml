<html xmlns="http://www.w3.org/1999/xhtml">
<head>
  <title>karvekul-41</title>
  <link href="../Styles/karvekul1.css" rel="stylesheet" type="text/css"/>
</head>

<body id="karvekul" xml:lang="tr-TR">
  <div class="Basic-Text-Frame">
     <p class="baslik" id="toc_marker-35"><span class="bold">34. Davadaki Örnekler</span></p>

    <p class="Normal para-style-override-7"><span class="bold char-style-override-10"> </span></p>

    <p class="Normal para-style-override-7"><span class="char-style-override-9">Birkaç gün sonra Brownsville’e gittik. Jamie memleketine has kıyafetlerini kuşanmıştı, Hector Cameron’un altın kabzalı kaması belinde, şahin tüyü de başlığındaydı. Gideon’u sürüyordu; hayvanın kulakları düşmüştü ve her zamanki gibi gözleri kan çanağıydı.</span></p>

    <p class="Normal para-style-override-7"><span class="char-style-override-9">Yanında da Karkuşu Cherokeeleri’nin barış şefi Sabah Şakıyan Kuş vardı. Ian’ın dediğine göre bu adam Uzun Saç klanındanmış. Öyle de görünüyordu; saçları yalnızca uzun ve ayı yağıyla parlatılmış değil, aynı zamanda süslenmişti ve saçlar kafanın tepesinden başlanarak örülmüş, uçlarına inciler, boncuklar, küçük pirinç parçaları, muhabbet kuşu tüyleri ve bir tane de Çin Yeni bozukluğu takılmıştı - onu nereden bulduğunu Tanrı bilirdi. Eyerinde en yeni armağanını sergiliyordu: Jamie’nin tüfeği.</span></p>

    <p class="Normal para-style-override-7"><span class="char-style-override-9">Jamie’nin öteki tarafında ben vardım - Kanıt A. Katırım Clarence’ın üstündeydim, çivit mavisi, yün bir pelerin giymiştim ve bu pelerin benzimin solukluğunu ve morluklarımı, çürüklerimi fazlasıyla vurguluyordu- ve tatlı su incilerinden yapılma kolyem bana manen destek oluyordu.</span></p>

    <p class="Normal para-style-override-7"><span class="char-style-override-9">Ian da arkamızda, Sabah Şakıyan Kuş’a eşlik eden iki Kızılderili ile birlikte geliyordu. Oğlan bir İskoç’tan çok Kızılderili’ye benziyordu. Yanık elmacık kemiklerinin üstündeki yarım daire şeklindeki noktalar dizisi ve uzun, kahverengi saçlarının arkadaki düğümünün arasından geçirilen hindi tüyüyle yanındaki adamların yanında sırıtmıyordu. En azından saçlarını Mohavklar gibi kökünden almamıştı; bunu yapmadan da yeterince ürkütücü görünüyordu.</span></p>

    <p class="Normal para-style-override-7"><span class="char-style-override-9">Ian’ın atının arkasında sürüklenen kızakta ise Kanıt B getiriliyordu - Lionel Brown’un cesedi. Onu bozulmasın diye derenin üstündeki ambarda saklamıştık. Bree’yle Malva cesedi yosunla kaplayabilmek için çok çaba harcamışlar, üstüne bulabildikleri birçok otu eklemişler, sonra da bu nahoş paketi bir geyik derisine sarıp ham deri iplikleriyle bağlamışlardı. Bu kadar emeğe rağmen atların kalanı </span><span class="char-style-override-9">cesedin yanına yaklaşmadılar ama Ian’ınki istemeyerek de olsa durumu kabullendi; birkaç dakikada bir somurtup koşumlarını toynaklarıyla aynı ritimde tıkırdatmak dışında bir tepki vermiyordu.</span></p>

    <p class="Normal para-style-override-7"><span class="char-style-override-9">Fazla konuşmadık.</span></p>

    <p class="Normal para-style-override-7"><span class="char-style-override-9">Dağlardaki herhangi bir yerleşim yerine gelenler her zaman oranın sakinlerinin dikkatini çeker, onların yorum ve yargılarına maruz kalırdı. Bizim küçük grubumuz da insanları evlerinden dışarı çıkartmıştı ama ağızlarını açık bıraktığımız gerçeği de söz konusuydu. Richard Brown’un oranın hanı işlevini de gören, diğerlerinden iki kat büyük evine vardığımızda, çoğu erkeklerden oluşan bir takipçi grubumuz vardı.</span></p>

    <p class="Normal para-style-override-7"><span class="char-style-override-9">Gelişimizin ortaya çıkardığı gürültü, kaba verandaya bir kadının çıkmasına neden oldu - çok geçmeden tanıdım, bu Bayan Brown’du. Elini ağzına götüren kadın, uçarcasına eve geri kaçtı.</span></p>

    <p class="Normal para-style-override-7"><span class="char-style-override-9">Sessizlik içinde bekledik. Serin, bulutsuz bir sonbahar günüydü, soğuk esinti ensemdeki tüyleri kaldırıyordu; Jamie’nin isteği üzerine saçlarımı tepede toplamıştım ve herhangi bir şapka takmamıştım. Yüzüm apaçık ortadaydı, üstünde gerçekler yazıyordu.</span></p>

    <p class="Normal para-style-override-7"><span class="italik char-style-override-10">Biliyorlar mıydı?</span><span class="char-style-override-9"> Sanki onları vücudumun dışında bir yerden izliyormuşum gibi, insanların yüzlerini incelemeye başladım.</span></p>

    <p class="Normal para-style-override-7"><span class="italik char-style-override-10">Bilemezlerdi.</span><span class="char-style-override-9"> Jamie bu konuda bana güvence vermişti; kendi içimde de biliyordum. Donner kaçıp buraya geldikten sonra hepsinin o gece yaşandığını anlatmadıysa... Ama öyle bir şey olmamıştı. Öyle olsaydı, Richard Brown bize gelirdi.</span></p>

    <p class="Normal para-style-override-7"><span class="char-style-override-9">Bildikleri tek şey yüzümde gördükleriydi. Bu da fazlasıyla yeterdi. Clarence içimdeki gerginliği hissetmeye başladı; toynağıyla yeri bir kez tepti, sonra da kulağında sinek varmışçasına kafasını silkeledi.</span></p>

    <p class="Normal para-style-override-7"><span class="char-style-override-9">Kapı açıldı ve Richard Brown dışarı çıktı. Arkasında da birkaç silahlı adamı vardı. Brown’un saçı başı dağınıktı, teni solgundu ve birkaç günlük kirli sakalı vardı. Uyku akan gözleri kıpkırmızıydı, etrafına bira kokusu yayıyordu. Çok içmişti, kendini fena dağıtmıştı; o anda karşısında bulduğu bizim oluşturduğumuz tehdidin karşısında sağlam durabilmek için kendini toparlamaya, düzgün görünmeye çabalıyordu.</span></p>

    <p class="Normal para-style-override-7"><span class="char-style-override-9">“Fraser,” dedi, durdu ve gözlerini kırpıştırdı.</span></p>

    <p class="Normal para-style-override-7"><span class="char-style-override-9">“Bay Brown.” Jamie atını dürtüp birkaç adım atmasını sağladı. Artık sundurmadaki adamla aynı göz seviyesinde, aralarında da iki metre civarı bir mesafe vardı.</span><span class="char-style-override-9"/></p>

    <p class="Normal para-style-override-7"><span class="char-style-override-9">“On gün önce,” diye lafa başladı Jamie, düzgün bir tonla, “bir grup adam benim topraklarıma geldi. Malımı çaldı, hamile bir kızıma saldırdı, malthanemi yaktı, tahılımı mahvetti. Sonra da karımı kaçırdı... ve ırzına geçti.”</span></p>

    <p class="Normal para-style-override-7"><span class="char-style-override-9">Adamların yarısının gözü zaten benim üzerimdeydi; artık hepsi bana bakıyordu. Horozu kalkan bir tabancanın metalik sesini duydum. Yüz ifademi hiç değiştirmedim, ellerim dizginlerde, gözüm Richard Brown’daydı.</span></p>

    <p class="Normal para-style-override-7"><span class="char-style-override-9">Brown’un ağzı açıldı, adam konuşmak üzereyken Jamie elini kaldırıp susmasını emretti.</span></p>

    <p class="Normal para-style-override-7"><span class="char-style-override-9">“Onları adamlarımla birlikte takip ettim,” dedi aynı düzgün sesle. “Kardeşin de o adamların içindeydi. Onu esir aldım ama onu öldürmedim.”</span></p>

    <p class="Normal para-style-override-7"><span class="char-style-override-9">Arkamızdaki kalabalıktan nefes kesilme sesleri ve huzursuz mırıldanmalar gelmeye başladı. Richard Brown’un gözleri Ian’ın arkasındaki kızağa döndü, kısa sakalların ardındaki yüzü bembeyaz kesildi.</span></p>

    <p class="Normal para-style-override-7"><span class="char-style-override-9">“Siz- ” diye bağırdı sesi çatallanarak. “Nelly?”</span></p>

    <p class="Normal para-style-override-7"><span class="char-style-override-9">Sıra bendeydi. Clarence’ı hafifçe dürttüm ve öne çıktım.</span></p>

    <p class="Normal para-style-override-7"><span class="char-style-override-9">“Kardeşin, kocam bizi bulmadan önce bir kaza geçirdi,” dedim. Sesim çatallıydı ama duyulabilecek kadar da gürdü. Herkesin duyabileceği kadar yüksek sesle konuşabilmek için biraz daha derin bir nefes aldım. “Kendisi bir akıntı kenarından düşüp ağır yaralandı. Onu tedavi ettim fakat öldü.”</span></p>

    <p class="Normal para-style-override-7"><span class="char-style-override-9">Jamie şaşkınlıkla geçmesi gereken birkaç saniyelik sessizliği hesapladıktan sonra devam etti.</span></p>

    <p class="Normal para-style-override-7"><span class="char-style-override-9">“Gömebilmen için kardeşinin bedenini sana getirdik.” Jamie’nin küçük bir el hareketiyle atından inmiş olan Ian, kızağın iplerini kesti. Yanındaki Cherokeeler ile birlikte kızağı sundurmaya doğru taşıdılar, tekerlek izleriyle dolu yola bırakıp sessizce atlarına geri döndüler.</span></p>

    <p class="Normal para-style-override-7"><span class="char-style-override-9">Jamie başını sertçe eğdi, sonra da Gideon’un kafasını çevirdi. Sabah Şakıyan Kuş da onu takip etti, adam Buda gibi sakin ve halinden memnundu. Jamie’nin konuştuklarını anlayacak kadar İngilizce’si olup olmadığını bilmiyordum ama bu önemli değildi. Rolünü anlamış, layıkıyla yerine getirmişti.</span></p>

    <p class="Normal para-style-override-7"><span class="char-style-override-9">Brownlar cinayet, hırsızlık ve kölelik sayesinde hiç fena olmayan yan gelirler elde etmişlerdi ancak onların ana geçim kaynağı Kızılderililer ile olan ticaretleriydi. Jamie’nin yanında yer alarak, Sabah Şakıyan Kuş daha çok İngiltere Kralı’yla ve onun elçisiyle olan ilişkileri Brownlar’la olan ticaretlerinden daha çok önemsediği mesajını vermişti. Jamie ya da malına bir daha zarar geldiğinde bu bağ da kopacaktı.</span></p>

    <p class="Normal para-style-override-7"><span class="char-style-override-9">Ian’ın Kızılderili şefine bizimle gelmesini isterken söylediği her şeyi bilmiyordum fakat sanıyordum ki Kraliyet’in Kızılderililer’in eline geçmiş kölelerle ilgili bir yaptırımı olmayacağı yönünde bir çeşit anlaşmaya varılmıştı.</span></p>

    <p class="Normal para-style-override-7"><span class="char-style-override-9">Sonuçta bu bir iş meselesiydi.</span></p>

    <p class="Normal para-style-override-7"><span class="char-style-override-9">Clarence’ın kaburgasına bir tekme attım ve Sabah Şakıyan Kuş’un arkasına geçtim, gözlerimi adamın sırtının ortasında, kızıl saçlarının ucunda parıldayan Çin Yeni’ne diktim. Neredeyse içimdeki dürtüye dayanamayıp arkama bakacaktım ama ellerimin arasındaki dizginleri sıktım, tırnaklarımı avuçlarımın içine geçirdim.</span></p>

    <p class="Normal para-style-override-7"><span class="italik char-style-override-10">Donner ölmüş müydü yani?</span><span class="char-style-override-9"> Richard Brown’un adamları arasında yoktu, iyice bakmıştım.</span></p>

    <p class="Normal para-style-override-7"><span class="char-style-override-9">Ölmüş olmasını isteyip istemediğimden emin değildim. Onun hakkında daha fazla şey öğrenme isteğim çok güçlüydü fakat o konuyu, ağaçların arasındaki o geceyi sonsuza kadar unutmak üzere ardımda bırakmayı, bütün tanıkların da mezarlarında olduklarını bilmeyi daha çok istiyordum.</span></p>

    <p class="Normal para-style-override-7"><span class="char-style-override-9">Ian ve iki Cherokee’nin arkamızdan geldiklerini duydum ve birkaç dakika sonra, burnumun içinde hâlâ bira ve baca dumanı kokusunu duyuyor olmama rağmen Brownsville’den çıkmıştık. Clarence’ı Jamie’nin yanına yönelttim; şef artık adamlarının ve Ian’ın yanındaydı ve hep birlikte bir şeye gülüyorlardı.</span></p>

    <p class="Normal para-style-override-7"><span class="char-style-override-9">“Bitti mi yani?” diye sordum. Sesim soğuk havanın içinde kaybolabilecek kadar zayıf çıkmıştı, beni duyduğundan emin değildim. Ama duymuştu, kafasını hafifçe iki yana salladı.</span></p>

    <p class="Normal para-style-override-7"><span class="char-style-override-9">“Böyle olayların sonu olmaz,” dedi sessizce. “Ama hayattayız, bu da çok güzel.”</span></p>

    <p class="Normal para-style-override-12"><span class="bold"> </span></p>
  </div>
</body>
</html>