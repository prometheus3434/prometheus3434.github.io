<html xmlns="http://www.w3.org/1999/xhtml">
<head>
  <title>karvekul-22</title>
  <link href="../Styles/karvekul1.css" rel="stylesheet" type="text/css"/>
</head>

<body id="karvekul" xml:lang="tr-TR">
  <div class="Basic-Text-Frame">
     <p class="baslik" id="toc_marker-17"><span class="bold">16. Yerinde Söz</span></p>

    <p class="Normal para-style-override-9"><span class="bolditalik char-style-override-10"> </span></p>

    <p class="Normal para-style-override-9"><span class="bolditalik char-style-override-10">Ağustos 1773</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-7"><span class="char-style-override-9">“Kendi kendine gülümsüyorsun,” dedi Jamie kulağıma. “İyiydi, değil mi?”</span></p>

    <p class="Normal para-style-override-7"><span class="char-style-override-9">Kafamı çevirdim ve gözlerimi açtım. Dudakları gözlerimin önündeydi, o da gülümsüyordu.</span></p>

    <p class="Normal para-style-override-7"><span class="char-style-override-9">“İyi...” dedim düşünceli bir şekilde, parmağımın ucunu üst dudağının kenarında gezdirirken. “Kasten mi mütevazılık ediyorsun, yoksa niyetlendiğinden azını söyleyerek beni etkilemeye, övgü almaya mı çalışıyorsun?”</span></p>

    <p class="Normal para-style-override-7"><span class="char-style-override-9">Gülümsemesi daha da yayıldı ve dişlerini parmağımın üstüne kapatıp bir saniye sonra serbest bıraktı.</span></p>

    <p class="Normal para-style-override-7"><span class="char-style-override-9">“Mütevazılık tabii ki,” dedi. “Eğer seni etkilemek istesem bunu sözcüklerle yapmaya kalkmazdım, değil mi?”</span></p>

    <p class="Normal para-style-override-7"><span class="char-style-override-9">Elini sırtımdan aşağı kaydırarak ne kastettiğini anlattı.</span></p>

    <p class="Normal para-style-override-7"><span class="char-style-override-9">“Eh, </span><span class="italik char-style-override-10">sözcükler de</span><span class="char-style-override-9"> yardımcı oluyor,” dedim.</span></p>

    <p class="Normal para-style-override-7"><span class="char-style-override-9">“Yaa?”</span></p>

    <p class="Normal para-style-override-7"><span class="char-style-override-9">“Evet. Ben de kafamın içinde ‘seni seviyorum, senden hoşlanıyorum, sana tapıyorum, penisimi içine almanı istiyorum,’ ifadelerini samimiyet derecelerine göre sıralamaya çalışıyordum.”</span></p>

    <p class="Normal para-style-override-7"><span class="char-style-override-9">“Ben </span><span class="char-style-override-9" xml:lang="ar-SA">öyle mi</span><span class="char-style-override-9"> dedim?” dedi, sesine sahte bir korku yerleştirerek.</span></p>

    <p class="Normal para-style-override-7"><span class="char-style-override-9">“Evet. Farkında değil miydin?”</span></p>

    <p class="Normal para-style-override-7"><span class="char-style-override-9">“Hayır,” dedi içtenlikle. “Ama hepsini çok doğru söylemişim.” Elini kalçamın tek yanağına götürüp yokladı. </span></p>

    <p class="Normal para-style-override-7"><span class="char-style-override-9">“Nasıl, sonuncusu da mı?” Güldüm ve başımı göğsüne yasladım, çenesinin başımın üstünde olduğunu hissettim.</span></p>

    <p class="Normal para-style-override-7"><span class="char-style-override-9">“Hem de nasıl,” dedi bana sıkıca sarılıp iç çekerken. “Vücudumun onu tekrar yapmak için yemeye ve biraz dinlenmeye ihtiyacı olduğunu sanıyorum, ruhum şimdiden hazır olsa da. Tanrım, dünyanın en tatlı, en dolgun kalçalarına sahipsin. Görünce hemen içine giresim geliyor. Böyle kuvvetten düşmüş, yaşlı bir adamla evli olduğun için şanslısın Sassenach, yoksa hemen şu anda dizlerinin üstünde duruyor olurdun.” </span></p>

    <p class="Normal para-style-override-7"><span class="char-style-override-9">Üstündeki toz, kuru ter ve yeni rahatlamış erkek kokusu nefisti.</span></p>

    <p class="Normal para-style-override-7"><span class="char-style-override-9">“Özlenmek güzel tabii,” dedim kollarının arasındaki küçük boşlukta. “Ben de seni özledim.”</span></p>

    <p class="Normal para-style-override-7"><span class="char-style-override-9">Nefesim onu gıdıkladı, aniden titredi; üstündeki sinekten kurtulmaya çalışan bir at gibiydi. Hafifçe kıpırdadı, kafamı omzuna yasladı ve iç geçirdi.</span></p>

    <p class="Normal para-style-override-7"><span class="char-style-override-9">“Evet... Ev de yerli yerinde duruyor demek.”</span></p>

    <p class="Normal para-style-override-7"><span class="char-style-override-9">Öyleydi. Öğleden sonraydı, pencereler açıktı, ağaçların arasından yansıyan güneş yastıkların, çarşafların ve duvarların üstünde titreşen şekiller oluşturuyordu; sanki kımıldanan yaprakların içinde yüzüyormuşuz gibi bir hava vardı.</span></p>

    <p class="Normal para-style-override-7"><span class="char-style-override-9">“Ev yerli yerinde, arpaların çoğu yetişti, ölen giden de yok,” diye rahat bir şekilde raporumu verdim. Artık en önemli şeyi hallettiğimize göre, yokluğunda topraklarımızın neler yaşadığını bilmek isteyecekti.</span></p>

    <p class="Normal para-style-override-7"><span class="char-style-override-9">“Çoğu?” diye sordu, ufacık ayrıntıyı yakalayarak. “Ne oldu? Yağmur yağdı, evet ama yine de arpaların geçen hafta hazır olması gerekiyordu.”</span></p>

    <p class="Normal para-style-override-7"><span class="char-style-override-9">“Yağmurdan değil. Çekirgeler.” Aklıma gelince ürperdim. Pis, patlak gözlü yaratıklar mahsulün bitimine sürü halinde üşüşmüşlerdi. Bahçemde yeşillikleri toplamaya gitmişken bitkilerin başına çivi vücutlu, pençe ayaklı yaratıkların üşüştüğünü, marul ve kabaklarımın çiğnendiğini, gündüzsefası çiçeklerinin paramparça durduklarını görmüştüm.</span></p>

    <p class="Normal para-style-override-7"><span class="char-style-override-9">“Hemen koşup Bayan Bug’ı, Lizzie’yi getirdim, süpürgelerle kovaladık onları ama sonra hep birlikte uçuşup bir bulut haline geldiler, ağaçların arasından süzülüp Green Spring’in ötesindeki tarlaya doğru gittiler. Arpanın içinde durdular; çiğneme seslerini kilometrelerce öteden bile duyabilirdin. Sanki pirinçlerin üstünde devler yürüyordu.” Anıyı tekrar canlandırınca tüylerim diken diken oldu; Jamie geniş ve sıcak eliyle, bilinçsiz bir tavırla tenimi okşadı.</span></p>

    <p class="Normal para-style-override-7"><span class="char-style-override-9">“Hmm. Yani sadece bir tarlaya saldırdılar, ha?”</span></p>

    <p class="Normal para-style-override-7"><span class="char-style-override-9">“Evet.” Derin bir nefes aldım, duman kokusu hâlâ burnumdaydı. “Tarlayı ateşe verip hepsini diri diri yaktık.”</span></p>

    <p class="Normal para-style-override-7"><span class="char-style-override-9">Vücudu şaşkınlıkla titredi ve gözlerini bana indirdi.</span></p>

    <p class="Normal para-style-override-7"><span class="char-style-override-9">“Ne? Kim akıl etti onu?”</span></p>

    <p class="Normal para-style-override-7"><span class="char-style-override-9">“Ben ettim,” dedim, bununla gurur duymayarak. Geçmişe serinkanlılıkla bakınca, yapılabilecek en mantıklı şey buydu; diğer tarlalar risk altındaydı, hem de yalnızca arpa değil, olgunlaşan mısırlar, buğdaylar, patatesler ve samanlar - çoğu ailenin sırtını dayadığı bitkiler ise haliyle en önemlileriydi.</span></p>

    <p class="Normal para-style-override-7"><span class="char-style-override-9">Aslında o karar köpüren bir öfkenin sonucuydu - tarlam mahvedildiği için ortaya çıkan, saf, kin dolu bir intikam duygusunun ürünüydü. Böceklerin her birinin kanatlarını kırıp kalanının da üstünde zıplamaya hazırdım - gerçi onları yakmak da buna yakın bir haz vermişti.</span></p>

    <p class="Normal para-style-override-7"><span class="char-style-override-9">Tarla Murdo Lindsay’ninkiydi; hem düşüncede, hem de harekette yavaş olan Murdo, tarlayı yakmayı düşündüğümü söylediğimde tepki verecek zaman bulamamıştı. Kulübesinin kapı ağzında, ağzı açık bir şekilde bakarken ben, Brianna, Lizzie, Marsali ve Bayan Bug’la birlikte kucak dolusu çalı çırpıyı tarlaya serpiştirdim, meşaleyle ateşe verdim ve harlanan çubukları olgun, kuru ekinlerden oluşan denizin içinde yayabildiğim kadar yaydım.</span></p>

    <p class="Normal para-style-override-7"><span class="char-style-override-9">Kuru çimler önce çıtırtıyla, sonra kükreyerek alev aldı ve her yer alevle kaplandı. Sıcaklık ve her yanlarını saran alevlerle neye uğradığını şaşıran çekirgeler havaya kıvılcımlar halinde saçıldılar, yükselen duman ve islerin arasında kayboldular.</span></p>

    <p class="Normal para-style-override-7"><span class="char-style-override-9">“Tabii ki Roger </span><span class="italik char-style-override-10">tam olarak o sırada</span><span class="char-style-override-9"> yeni sakinlerimizle birlikte geri döndü,” dedim, o anı hatırlayınca içimde yükselen gülme dürtüsünü bastırarak. “Zavallıcıklar. Hava kararıyordu; hepsi orada, ormanın bitiminde, ellerinde bohçaları, yanlarında çocuklarıyla duruyorlardı ve bu akın akın ilerleyen yangını izliyorlardı. Biz o sırada yalınayak dans ediyorduk, elbiselerimiz kıvrılmıştı, maymunlar gibi bağırıyorduk ve is içindeydik.”</span></p>

    <p class="Normal para-style-override-7"><span class="char-style-override-9">Jamie sahneyi gözünde canlandırırken tek eliyle gözlerini kapadı. Göğsü titredi, elinin altındaki dudaklarına bir sırıtış yayıldı.</span></p>

    <p class="Normal para-style-override-7"><span class="char-style-override-9">“Tanrım. Roger Mac’in onları cehenneme getirdiğini düşünmüş olmalılar. Ya da bir cadılar meclisine.”</span></p>

    <p class="Normal para-style-override-7"><span class="char-style-override-9">Göğsümdeki bir kahkaha kabarcığı dışarı çıkmak için zorladı.</span></p>

    <p class="Normal para-style-override-7"><span class="char-style-override-9">“Öyleydi. Ah, Jamie, yüzlerini görmen lazımdı!” Dayanamadım ve yüzümü göğsüne gömdüm. İkimiz de sessizce gülerken vücutlarımız titredi.</span></p>

    <p class="Normal para-style-override-7"><span class="char-style-override-9">“Onları rahatlatmaya </span><span class="italik char-style-override-10">gerçekten</span><span class="char-style-override-9"> çalıştım,” dedim hafifçe gülerek. “Onlara yemek verdik, hepsine yatacak yer bulduk. Sığdırabildiğimiz kadarını eve aldık, kalanları Brianna’nın kulübesine, ahıra, ambara dağıttık. Telaşın verdiği çarpıntıyla gece uyku tutmadı, aşağıya indiğimde bir düzine kadarı mutfakta dua ediyorlardı.”</span></p>

    <p class="Normal para-style-override-7"><span class="char-style-override-9">Ocağın yanında bir çember oluşturmuşlardı, el ele tutuşmuş ve başlarını saygıyla eğmişlerdi. Mutfağa girdiğimde vahşi, kemikli yüzlerinin üstünde beyaz beyaz parlayan gözlerinin hepsi bana döndü. Çıt çıkarmadan gözlerini bana diktiler; kadınlardan biri yanındaki adamın elini bırakıp kendi elini önlüğünün altına sakladı. Başka bir zaman, başka bir yerde olsak silahına uzandığını düşünürdüm. Bununla birlikte, eski püskü giysi parçasının altında, eliyle, şeytanı simgeleyen boynuz hareketini</span><span class="char-style-override-18">6</span><span class="char-style-override-9"> yaptığından neredeyse emindim.</span></p>

    <p class="dip" xml:lang="en-GB">6 İşaret ve serçe parmakları yumruktan dışarı çıkarılarak yapılan, popüler kültürde rock ve metal müzik dinleyicilerinin sıklıkla yaptıkları işaret. (Ç.N.)</p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-7"><span class="char-style-override-9">Birkaçının İngilizce konuşabildiğini anlamıştım. Yarım yamalak Galce bilgimle bir ihtiyaçları olup olmadığını sordum. Bana sanki iki kafalı bir yaratıkmışım gibi baktılar, sonra adamlardan biri, ince dudaklı ve bilge görünüşe sahip olanı, kafasını neredeyse fark edilemeyecek kadar yavaşça salladı.</span></p>

    <p class="Normal para-style-override-7"><span class="char-style-override-9">“Sonra dualarına devam ettiler. Ben de allak bullak bir halde yatağa geri döndüm.”</span></p>

    <p class="Normal para-style-override-7"><span class="char-style-override-9">“Aşağıya geceliğinle mi inmiştin?”</span></p>

    <p class="Normal para-style-override-7"><span class="char-style-override-9">“Ee... Evet, orada kimseyi bulmayı beklemiyordum.”</span></p>

    <p class="Normal para-style-override-7"><span class="char-style-override-9">“Hmm.” Parmak eklemleri göğsümün üstünde hareket ettiğinde aklından ne geçirdiğini çok iyi biliyordum. Yazlık geceliğim inceydi, yıpranmıştı ve evet, kahretsin, ışık vurduğunda içi biraz görünebilirdi. Ama mutfak yalnızca sönmek üzere olan ocağın korlarıyla aydınlanıyordu...</span></p>

    <p class="Normal para-style-override-7"><span class="char-style-override-9">“Yani mutfağa pek uygun olmayan bir kıyafetle indin, öyle mi Sassenach?” diye sordu Jamie, düşünceli bir halde elini saçlarımda gezdirirken. Onunla yatağa girerken açtığım saçlarım, Yunan mitolojisindeki canavar Medusa’nınkiler gibi dört bir yana saçılmış durumdaydı.</span></p>

    <p class="Normal para-style-override-7"><span class="char-style-override-9">“Yok canım,” diye itiraz ettim. “Hiç uygunsuz değildi!”</span></p>

    <p class="Normal para-style-override-7"><span class="char-style-override-9">“Hiç değil, evet,” diyerek sırıttı, saçlarımı parmaklarına doladı, başımı avuçlarının içine aldı ve beni öptü. Güneş ve rüzgârın çatlattığı dudakları hâlâ yumuşak sayılırdı. Evden gittiğinden beri tıraş olmadığı için sakalları uzamış ve kıvrımlı bir hale gelmişti.</span></p>

    <p class="Normal para-style-override-7"><span class="char-style-override-9">“Öyle demek... Şimdi düzenlendiler herhalde, değil mi? Yeni gelenler?” Dudaklarını yanağımda gezdirdikten sonra kulak mememi ısırdı. Derin bir nefes çektim.</span></p>

    <p class="Normal para-style-override-7"><span class="char-style-override-9">“Hmm. Aaa... Evet. Arch Bug onları sabah götürdü; onu tepedeki ailelere dağıttı, şimdi de...” O anda düşünce akışım raydan çıktı ve göğsünde tuttuğum elimin parmakları refleksle yumruk haline geldi.</span></p>

    <p class="Normal para-style-override-7"><span class="char-style-override-9">“Murdo’ya da işi yoluna koyacağımı söyledin herhalde? Arpaları yani.”</span></p>

    <p class="Normal para-style-override-7"><span class="char-style-override-9">“Evet, tabii ki.” Kafamı tekrar toparlayınca kahkahayı bastım. “Bana gözlerini dikti, sonra sersemlemiş bir halde kafasını salladı ve, ‘Tabii. Tanrı’nın istediği gibi, kesinlikle,’ dedi. O an bile tarlasını neden yaktığımı anladığını sanmıyorum; ani bir hevesle ortalığı ateşe vermek istediğimi sanmış olsa şaşırmazdım.”</span></p>

    <p class="Normal para-style-override-7"><span class="char-style-override-9">Jamie de güldü ve bu, dişleri hâlâ kulak mememde olduğu için beni oldukça zorladı.</span></p>

    <p class="Normal para-style-override-7"><span class="char-style-override-9">“Ee,” diye lafa girdim, boynumdaki kızıl sakallar gıdıklarken. “Kızılderililer... Cherokeeler nasıl gitti?”</span></p>

    <p class="Normal para-style-override-7"><span class="char-style-override-9">“İyi.”</span></p>

    <p class="Normal para-style-override-7"><span class="char-style-override-9">Aniden kıpırdandı ve yuvarlanarak üstüme çıktı. Kocamandı, </span><span class="char-style-override-9" xml:lang="ar-SA">çok</span><span class="char-style-override-9"> sıcaktı ve keskin, sert bir tutku içindeydi. Yaprak gölgeleri omzunda, yüzünde dans etti, yatakta ve iki yana açılmış beyaz kasıklarımın üstünde benekler oluşturdu.</span></p>

    <p class="Normal para-style-override-7"><span class="char-style-override-9">“Çok güzelsin Sassenach,” diye mırıldandı kulağıma. “Oradaki halini hayal edebiliyorum; geceliğinin içinde yarı çıplak, göğsüne dökülen dalgalı saçların... Seni seviyorum. Sana ta- ”</span></p>

    <p class="Normal para-style-override-7"><span class="char-style-override-9">“Dinlenip yemek yemeye ne oldu?”</span></p>

    <p class="Normal para-style-override-7"><span class="char-style-override-9">Altımda kıvrılarak hareket eden elleri kalçalarımı tuttu, sıktı; yumuşak nefesi boynumu ısıttı.</span></p>

    <p class="Normal para-style-override-7"><span class="char-style-override-9">“Şu anda sana sahip- ”</span></p>

    <p class="Normal para-style-override-7"><span class="char-style-override-9">“Ama- ”</span></p>

    <p class="Normal para-style-override-7"><span class="char-style-override-9">“Şimdi Sassenach.” Bir anda doğruldu, önümde, dizlerinin üstünde durdu. Hafifçe gülümsüyordu ama koyu mavi gözlerindeki kararlılık oldukça belirgindi. Tek eliyle hayalarını sıkıca tuttu, başparmağını aletinin üstünde yavaşça gezdirdi.</span></p>

    <p class="Normal para-style-override-7"><span class="char-style-override-9">“Dizlerinin üstüne kadın” dedi yumuşak bir tonla. “Hemen.”</span></p>

    <p class="Normal para-style-override-8"><span class="bold char-style-override-10"> </span></p>
  </div>
</body>
</html>