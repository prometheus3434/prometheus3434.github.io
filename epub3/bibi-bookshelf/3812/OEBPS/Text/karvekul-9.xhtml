<html xmlns="http://www.w3.org/1999/xhtml">
<head>
  <title>karvekul-9</title>
  <link href="../Styles/karvekul1.css" rel="stylesheet" type="text/css"/>
</head>

<body id="karvekul" xml:lang="tr-TR">
  <div class="Basic-Text-Frame">
     <p class="baslik" id="toc_marker-6"><span class="bold">5. Alev Dolu Gölgeler</span></p>

    <p class="Normal para-style-override-9"><span class="bold char-style-override-10"> </span></p>

    <p class="Normal para-style-override-7"><span class="char-style-override-9">Ian ve Rollo’yu Bayan Bug’ın son derece yardımsever ellerine bıraktım -Ian’ın ekmek ve süt istemediğini </span><span class="italik char-style-override-10">ona</span><span class="char-style-override-9"> söylemesi biraz zor olacaktı- ve kendi yemeğimin başına sonunda oturdum: içinde peynirin yanında, pastırma, kuşkonmaz, soğan ve yaban mantarı olan sıcak, taze bir omlet.</span></p>

    <p class="Normal para-style-override-7"><span class="char-style-override-9">Jamie ve Binbaşı kendi yemeklerini bitirmişlerdi ve Binbaşı’nın piposundan gelen tütün dumanının eşliğinde ateşin karşısında oturuyorlardı. Belli ki Jamie ona acı olayı anlatmayı henüz bitirmişti, çünkü MacDonald yüzünü buruşturmuştu ve başını iki yana sallıyordu.</span></p>

    <p class="Normal para-style-override-7"><span class="char-style-override-9">“Zavallılar. Acaba yeğeninin karşısına çıkan haydutlar da onlar olabilir mi?”</span></p>

    <p class="Normal para-style-override-7"><span class="char-style-override-9">“Olabilir,” diye yanıt verdi Jamie. “Dağlarda gezen aynı tarzda iki grup olduğunu düşünmektense onu yeğlerim.” Gece olduğu için güzelce kapatılmış olan pencerelere doğru baktı ve birden şöminenin üstündeki av tüfeğinin lekesiz namlusunu yağlı bir bezle dalgınca sildiğini fark ettim. “Anladığım kadarıyla, dostum, bunlara benzer üç olay duymuşsun, doğru mu?”</span></p>

    <p class="Normal para-style-override-7"><span class="char-style-override-9">“Üç tane. En az.” Binbaşı’nın piposu sönmek üzereydi, hemen derin bir nefes çekti ve pipo ağzındaki tütün parlak kırmızı bir renkle aniden canlandı.</span></p>

    <p class="Normal para-style-override-7"><span class="char-style-override-9">Küçük bir endişe bir an duraksamama sebep oldu. Bu, ağzımdaki bir mantar parçasıydı. Etrafta dolanan, evlerindeki insanlara rastgele saldıran silahlı kanun kaçaklarıyla ilgili bu düşünceler daha önce aklıma hiç gelmemişti.</span></p>

    <p class="Normal para-style-override-7"><span class="char-style-override-9">Belli ki Jamie için bu geçerli değildi; ayağa kalktı, tüfeği tekrar yerine koydu, onun üstündeki tüfeğe şans için dokundu ve sonra hançerleriyle kaplar içinde saklanan zarif düello tabancalarını sakladığı büfeye doğru yürüdü.</span></p>

    <p class="Normal para-style-override-7"><span class="char-style-override-9">MacDonald onaylayan gözlerle onu izledi, piposundan yumuşak ve mavi dumanlar çıkardı. Jamie o sırada silahlarını, mermi keselerini, mermi kalıplarını, bezlerini, tabancalarını ve başka ne kadar cephaneliği varsa hepsini düzenli bir şekilde sakladığı yerden çıkarmakla meşguldü.</span></p>

    <p class="Normal para-style-override-7"><span class="char-style-override-9">“Hmm, şu harikulade bir parçaymış Albay,” dedi MacDonald, başıyla uzun bıçaklı, sarmal kabzalı ve gümüş yaldızlı bir bıçağı göstererek.</span></p>

    <p class="Normal para-style-override-7"><span class="char-style-override-9">Jamie, “Albay,” lafını duyunca adama gözlerini kısarak baktı ve olabildiğince sakin bir tonla yanıt verdi. “Evet, sevimli bir şey. Gerçi iki adımdan uzaktaki bir hedefi pek tutturamıyor. Bir at yarışında kazanmıştım.” Son cümleyi söylerken silaha mahcup bir şekilde baktı, MacDonald’ın bu bıçak için çok para saydığını düşünmesini istemiyordu.</span></p>

    <p class="Normal para-style-override-7"><span class="char-style-override-9">Çakmaktaşını ne olur ne olmaz diye kontrol etti, değiştirdi ve silahını kenara koydu.</span></p>

    <p class="Normal para-style-override-7"><span class="char-style-override-9">“Peki o olaylar nerede olmuş?” dedi Jamie rahat bir sesle, mermi kalıbına uzanırken.</span></p>

    <p class="Normal para-style-override-7"><span class="char-style-override-9">Ağzımdakini çiğnemeye devam ettim ama gözlerim artık Binbaşı’daydı.</span></p>

    <p class="Normal para-style-override-7"><span class="char-style-override-9">“Bak, bunlar yalnızca kulağıma çalındı,” diye uyardı MacDonald, piposunu ağzından çıkardı ve hemen geri koyup bir nefes çekti. “Salem civarındaki bir çiftlik evi yanıp kül olmuş. Oradakiler Zinzer’ı çağırmış - Almanlar.” Derin bir nefes çekti, yanaklarının içi çukur haline geldi.</span></p>

    <p class="Normal para-style-override-7"><span class="char-style-override-9">“Şubat sonunda olmuş. İkincisiyse üç hafta sonra, Yadkin’de, Woram’ın kuzeyinde, bir tekne - ev soyulmuş, mürettebat öldürülmüş. Üçüncüyse- ” Burada lafını kesti, telaşlı bir şekilde piposunu üfledi, bakışlarını önce bana sonra da Jamie’ye çevirdi.</span></p>

    <p class="Normal para-style-override-7"><span class="char-style-override-9">“Konuş dostum,” dedi Jamie Galce, bıkkın bir tonla. “Karım senin gördüklerinden çok daha berbat şeyler görmüştür.”</span></p>

    <p class="Normal para-style-override-7"><span class="char-style-override-9">Jamie’nin sözünü başımla onayladım, yumurtadan bir çatal daha aldım. Binbaşı boğazını temizledi.</span></p>

    <p class="Normal para-style-override-7"><span class="char-style-override-9">“Peki. Beni mazur görün hanımefendi, Edenton’dayken kendimi bir tür tesiste buldum...”</span></p>

    <p class="Normal para-style-override-7"><span class="char-style-override-9">“Bir genelevde mi?” diye araya girdim. “Devam edin Binbaşı.”</span></p>

    <p class="Normal para-style-override-7"><span class="char-style-override-9">Acele bir şekilde devam etti, peruğunun altındaki yüzü kıpkırmızı kesilmişti.</span></p>

    <p class="Normal para-style-override-7"><span class="char-style-override-9">“Evet, oradaki genç hanımlardan biri, evine saldıran kanun kaçakları tarafından kaçırıldığını anlatmıştı. Evde yalnızca o kız ve yaşlı teyzesi yaşıyormuş ve dediğine göre haydutlar yaşlı kadını öldürüp evi de yakmışlar.”</span></p>

    <p class="Normal para-style-override-7"><span class="char-style-override-9">“Bunu kimler yapmış peki?” Jamie taburesini şömineye doğru döndürdü. Bir yandan mermi kalıbının içine dökmek için mermi tozlarını eritmeye başladı.</span></p>

    <p class="Normal para-style-override-7"><span class="char-style-override-9">“Aa, şey...” Binbaşı daha da kızardı ve piposunun dumanını öyle gaddarca üfledi ki artık yüz hatlarını dumanların arasından zorlukla seçebiliyordum.</span></p>

    <p class="Normal para-style-override-7"><span class="char-style-override-9">Öksürükler ve gevelenen laflar arasında ortaya çıktı ki Binbaşı kıza o tarihte pek inanmamıştı ya da kızın cazibesine öyle bir kapılmıştı ki yeterince dikkatini verememişti. Bunun hayat kadınlarının sempati toplamak veya bir bardak fazla içki ısmarlatabilmek için anlattığı hikâyelerden biri olduğuna inandığını ve daha fazla detay öğrenmeye çabalamadığını söyledi.</span></p>

    <p class="Normal para-style-override-7"><span class="char-style-override-9">“Ama daha sonra bir şekilde diğer yakılan evleri duyunca... Yani, şöyle ki Vali benden kulaklarımı etrafta olan bitenler için açık tutmamı istemişti, tıpkı taşradayken isyanlar için yaptığım gibi. Ben de bu olayların belki de tesadüf olmayabileceklerini düşünmeye başladım.”</span></p>

    <p class="Normal para-style-override-7"><span class="char-style-override-9">Bunu duyunca Jamie’yle birbirimize baktık. Jamie’nin gözleri neşeyle, benimki bıkkınlıkla titreşti. Az maaş alan ve ek işlerle geçinen bir süvari subayı olan MacDonald’ın, Vali Tryon’un New York’un başına geçmek için istifa edişinden sonra bile, yeni yönetimle ilişkilerini iyi tutup yükselmesi hakkında Jamie benimle bahse girebilirdi. “</span><span class="italik char-style-override-10">Bizim MacDonald çok şanslı bir adamdır</span><span class="char-style-override-9">,” demişti.</span></p>

    <p class="Normal para-style-override-7"><span class="char-style-override-9">Sıcak kurşunun kokusu odaya yayılmaya başladı, Binbaşı’nın pipo dumanıyla birleşti ve normalde ekmek, yemek, kuru ot ve sabun kokan mutfağın havasını bozdu.</span></p>

    <p class="Normal para-style-override-7"><span class="char-style-override-9">Kurşun bir anda erir. Bir saniye önce ateşin üstündeki kapta kabın hasarlı bir mermi veya yamulmuş bir düğme halinde duran nesneler, ani bir şekilde parıltılı, soğuk bir metalik sıvıya dönüşür. Jamie eriyen kurşunu dikkatlice kalıba döktü, çıkan dumandan etkilenmemek için yüzünü oradan kaçırdı.</span></p>

    <p class="Normal para-style-override-7"><span class="char-style-override-9">“Neden Kızılderililer olsun?”</span></p>

    <p class="Normal para-style-override-7"><span class="char-style-override-9">“Ee, yani, Edenton’daki o kadının dediklerinden dolayı. Dediğine göre evi yakıp onu kaçıranlardan bazıları Kızılderili imiş. Ama dediğim gibi, o anda anlattıklarına pek kulak vermiyordum.”</span></p>

    <p class="Normal para-style-override-7"><span class="char-style-override-9">Jamie, İskoçlar’a has bir ses çıkardı. Bu ses, anlatılanı anladığını ama şüpheyle yaklaştığını belirtiyordu.</span></p>

    <p class="Normal para-style-override-7"><span class="char-style-override-9">“Peki bu hanımla ne zaman tanıştın, onu ne zaman dinledin Donald?”</span></p>

    <p class="Normal para-style-override-7"><span class="char-style-override-9">“Noel zamanı.” Binbaşı lekeli parmağıyla piposunun kâsesine dokundu, kafasını kaldırmadı. “Evine ne zaman saldırıldığını mı soruyorsun? Söylemedi ama herhalde... üzerinden çok geçmemiştir. Kız hâlâ... taze sayılırdı.” Öksürdü ve kafasını kaldırınca bakışlarımla karşılaştı, derin bir nefes aldı ve tekrar öksürdü. Bu sefer öyle şiddetli öksürdü ki suratı bir daha kızardı.</span></p>

    <p class="Normal para-style-override-7"><span class="char-style-override-9">Jamie dudaklarını sıktı ve yere baktı. Kalıbın kapağını parmağının tersiyle açtı ve yeni ürettiği mermiyi şömine ocağının üstüne bıraktı.</span></p>

    <p class="Normal para-style-override-7"><span class="char-style-override-9">Ben de çatalımı masaya bıraktım; iştahım artık tamamen kaçmıştı.</span></p>

    <p class="Normal para-style-override-7"><span class="char-style-override-9">“Nasıl?” diye talepkar bir şekilde sordum. “O genç kadın kendisini nasıl genelevde bulmuş?”</span></p>

    <p class="Normal para-style-override-7"><span class="char-style-override-9">“Oraya satmışlar hanımefendi.” Binbaşının yanakları artık yanıyor gibiydi ama yine de cesaretini toplayıp yüzüme bakarak cevap verebilmişti. “Eşkıyalar. Onu kaçırdıktan birkaç gün sonra bir nehir tüccarına satmışlar. Tüccar onu bir süre teknesinde tutmuş, sonra bir gece bir müşteri onu görüp beğenmiş ve satın almış. Onu sahil boyunca yanında sürüklemiş ama herhalde sonunda kızdan sıkılmış...” Sözcükleri gitgide sönükleşti, MacDonald piposunu tekrar ağzına götürdü ve derin bir nefes çekti.</span></p>

    <p class="Normal para-style-override-7"><span class="char-style-override-9">“Anladım.” Anlamıştım ama yediğim yarım omlet midemin ortasında artık bir top halinde duruyordu.</span></p>

    <p class="Normal para-style-override-7"><span class="italik char-style-override-10">H</span><span class="char-style-override-9" xml:lang="ar-SA">âlâ</span><span class="italik char-style-override-10"> taze sayılırdı.</span><span class="char-style-override-9"> Düşündüm, acaba bir kadın elden ele dolaşıp satılırken, değerini kaybetmesi için ne kadar süre geçmesi gerekiyordu? Bir nehir teknesinin parçalanmış güvertesinden kiralanmış bir odanın leş kokulu yatağına giderken onu hayatta tutan tek şey cinselliğiydi. Büyük ihtimalle, Edenton’daki geneleve vardığında, daha önce yaşadıklarından sonra orası kıza bir cennet gibi gelmişti. Fakat bu düşünceler MacDonald’a daha kibar davranmamı sağlamadı.</span></p>

    <p class="Normal para-style-override-7"><span class="char-style-override-9">“Kızın adını hatırlıyor musunuz Binbaşı?” diye sordum, buz gibi bir nezaketle.</span></p>

    <p class="Normal para-style-override-7"><span class="char-style-override-9">Gözümün kenarıyla Jamie’nin ağzının kenarının titrediğini gördüğümü sandım ama bakışlarım Binbaşı’nın üstündeydi.</span></p>

    <p class="Normal para-style-override-7"><span class="char-style-override-9">Pipoyu ağzından çıkardı, büyük bir duman üfledi, sonra kafasını kaldırıp yüzüme baktı. Gözlerinin soluk mavisi çok net bir şekilde bana yönelmişti.</span></p>

    <p class="Normal para-style-override-7"><span class="char-style-override-9">“Açıkçası hanımefendi, hepsine Polly diye hitap ederim. Kafam karışmasın diye, anlarsınız.”</span></p>

    <p class="Normal para-style-override-7"><span class="char-style-override-9">Cevap vermekten -veya daha beter bir karşılıkla yanıtlamaktan- Bayan Bug’ın içeri girmesi sayesinde kurtuldum.</span></p>

    <p class="Normal para-style-override-7"><span class="char-style-override-9">“Çocuğu yedirdim, şimdi uyuyacak,” dedi. Keskin gözleri bana, sonra da yarısı yenmiş yemeğime yöneldi. Suratını asarak ağzını açtı fakat sonra Jamie’ye baktı ve sanki kocamdan sessiz bir emir almışçasına ağzını kapadı; yarım omletin bulunduğu tabağı “Hıh!” diyerek masadan kaldırdı.</span></p>

    <p class="Normal para-style-override-7"><span class="char-style-override-9">“Bayan Bug,” dedi Jamie sessizce. “Acaba Arch’ı buraya çağırabilir misiniz? Zahmet olmazsa Roger Mac’i de hatta?”</span></p>

    <p class="Normal para-style-override-7"><span class="char-style-override-9">Kadının küçük gözleri ardına kadar açıldı, sonra da kötü bir şey oluyorsa bundan MacDonald’ın sorumlu olduğunu düşünerek adama gözlerini kısarak baktı.</span></p>

    <p class="Normal para-style-override-7"><span class="char-style-override-9">“Tabii,” dedi, bana bakıp iştahsızlığımı onaylamayan bir tavırla başını iki yana salladı. Elindeki tabakları bıraktı ve kapı mandalını açık bırakarak dışarı çıktı.</span></p>

    <p class="Normal para-style-override-7"><span class="char-style-override-9">“Woram,” diye MacDonald’la olan konuşmasına devam etti Jamie, sanki hiç kesilmemiş gibi. “Salem. Eğer aynı adamlarsa, Genç Ian ormanda, batıda, bir gün uzaklıktaki bir yerde onlarla karşılaşmış. Yeterince yakın.”</span></p>

    <p class="Normal para-style-override-7"><span class="char-style-override-9">“Aynı adamlarsa evet, öyle.”</span></p>

    <p class="Normal para-style-override-7"><span class="char-style-override-9">“Daha baharın başı.” Jamie konuşurken pencereye baktı; hava kararmıştı, pencereler kapalıydı ama serin bir esinti içeri girdi ve koyu renkli, buruşuk mantarların üstüne serdiğim örtüyü dalgalandırdı.</span></p>

    <p class="Normal para-style-override-7"><span class="char-style-override-9">Bu sözle ne kastettiğini anladım. Kışın dağların zemini yolculuğu imkânsız hale getiriyordu; yüksek bölgelerdeki karlar hâlâ duruyordu, alçak bayırlar da son iki haftadır yeşermeye ve çiçek açmaya başlamıştı. Eğer buralarda organize bir çete varsa, eteklerde dikkat çekmeden geçirdikleri bir kıştan sonra taşraya ancak geliyor olmalılardı.</span></p>

    <p class="Normal para-style-override-7"><span class="char-style-override-9">“Öyle,” dedi MacDonald. “En azından insanların kendilerini koruyabilecekleri mevsimdeyiz. Ama adamlarınız gelmeden önce, benim buraya geliş nedenimi konuşabilir miyiz?”</span></p>

    <p class="Normal para-style-override-7"><span class="char-style-override-9">“Evet?” dedi Jamie gözlerini kısarak, bir yandan parlak, sıvı metali dikkatle kalıba dökerken. “Elbette, Donald. Sizi buralara küçük bir mevzunun getirmemiş olduğunu tahmin etmeliydim. Konu nedir?”</span></p>

    <p class="Normal para-style-override-7"><span class="char-style-override-9">MacDonald bir köpekbalığı gibi sırıttı; konuya girdiği için belli ki çok mutlu olmuştu.</span></p>

    <p class="Normal para-style-override-7"><span class="char-style-override-9">“Burada kendinize çok güzel bir yer edinmişsiniz Albay. Topraklarınızda kaç aile barındırıyorsunuz?”</span></p>

    <p class="Normal para-style-override-7"><span class="char-style-override-9">“Otuz dört,” dedi Jamie. Adama bakmadı, yalnızca kalıptaki mermiyi ateşe bıraktı.</span></p>

    <p class="Normal para-style-override-7"><span class="char-style-override-9">“Birkaç taneye daha yer var mıdır acaba?” dedi MacDonald, hâlâ gülümsüyordu. Etrafımızda binlerce kilometre vahşi toprak bulunuyordu; Fraser Tepesi’ndeki çiftlik evleri bu arazide yalnızca küçük bir ayrıntı gibiydi - bir anda yok olması çok da zor değildi. Aklıma bir an Hollandalılar’ın kulübesi gelince, şömine ateşine rağmen ürperdim. Yanık cesetlerin acı, mide bulandırıcı tadını hâlâ boğazımın bir kenarında, omlet tadının arasında alabiliyordum.</span></p>

    <p class="Normal para-style-override-7"><span class="char-style-override-9">“Olabilir,” dedi Jamie anlayışla. “Yeni İskoç göçmenler mi? Thurso’dan gelenler?”</span></p>

    <p class="Normal para-style-override-7"><span class="char-style-override-9">Binbaşı MacDonald ve ben aynı anda ona baktık.</span></p>

    <p class="Normal para-style-override-7"><span class="char-style-override-9">“Bunu nasıl anladınız?” diye şaşkınlıkla sordu MacDonald. “Ben duyalı daha on gün oldu!”</span></p>

    <p class="Normal para-style-override-7"><span class="char-style-override-9">“Dün değirmende bir adamla tanıştım,” dedi Jamie, kurşunu erittiği kabı tekrar eline alırken. “Philadelphia’dan, buranın bitkilerinden örnekler toplamak için gelmiş. Cross Creek’ten buraya gelince onları fark etmiş.” Ağzının kenarında bir kas titreşti. “Anlaşılan, </span><span class="char-style-override-9">Brunswick’te biraz olay çıkarmışlar ve artık rahat edemiyorlarmış; o yüzden nehirde düz teknelerle buralara gelmişler.”</span></p>

    <p class="Normal para-style-override-7"><span class="char-style-override-9">“Olay mı çıkarmışlar? Ne yapmışlar?” diye sordum.</span></p>

    <p class="Normal para-style-override-7"><span class="char-style-override-9">“Ee, şöyle hanımefendi,” diye araya girdi Binbaşı, “Şu sıralar Kuzey İskoçya’dan buraya gemilerle gelen birçok insan var. Ama kıyıda kendilerine göre şeyler bulmakta zorlanıyorlar ve buralılar da görünüşlerinden yabancı olduklarını anlayıp onlarla dalga geçiyorlar - göçmenler de çoğu zaman bir kanoya veya tekneye atlayıp Fear Burnu’na doğru yol almaya başlıyorlar. Campbelton ve Cross Creek’tekiler hiç olmazsa onlarla konuşuyorlar.”</span></p>

    <p class="Normal para-style-override-7"><span class="char-style-override-9">Bana bakıp sırıttı, paltosunun eteklerindeki çamur birikintisini silkeledi.</span></p>

    <p class="Normal para-style-override-7"><span class="char-style-override-9">“Brunswick’teki insanlar, çelimsiz İskoçlar’ı kabullenmekte zorlanıyorlar. Onların gördüğü İskoçlar siz, kocanız ve kocanızın teyzesi gibi uygar insanlar.”</span></p>

    <p class="Normal para-style-override-7"><span class="char-style-override-9">Dönüp Jamie’yi başıyla selamladı, o da adama ironik bir baş hareketiyle karşılık verdi.</span></p>

    <p class="Normal para-style-override-7"><span class="char-style-override-9">“Eh, biraz uygarız,” diye mırıldandım. MacDonald’ı hâlâ Edenton’daki fahişe yüzünden affetmemiştim. “Ama- ”</span></p>

    <p class="Normal para-style-override-7"><span class="char-style-override-9">“Sanırım çok az İngilizce konuşabiliyorlarmış, öğrendiğim kadarıyla,” diye telaşla devam etti MacDonald. “Farquard Campbell onlarla konuşmuş ve onları kuzeye, Campbelton’a getirmiş. Öyle olmasa, eminim ki sahilde bir yerlerde, nereye gidip ne yapacaklarını bilemeden dolanıyor olurlardı.”</span></p>

    <p class="Normal para-style-override-7"><span class="char-style-override-9">“Campbell onlara ne yapmış?” diye sordu Jamie.</span></p>

    <p class="Normal para-style-override-7"><span class="char-style-override-9">“Etraftaki tanıdıklarının arasında bölüştürmüş ama bu uzun vadede işe yaramayacak gibi. Anlıyorsunuzdur tabii.” MacDonald omuz silkti. Campbelton, Cross Creek yakınlarında küçük bir yerleşim yeri. Farquard Campbell’ın başarılı ticaret merkezinin etrafındaki bir yer. Orada yerleşik bir hayat var - çoğu insan Campbell klanına mensup. Farquard’ın sekiz çocuğu var, çoğu da evli ve hemen hemen hepsi babası kadar iyi çoğalıyor.”</span></p>

    <p class="Normal para-style-override-7"><span class="char-style-override-9">“Mutlaka,” dedi Jamie, temkinli bir havası vardı. “Ama onlar kuzey kıyısından. Onlardan balıkçı olur Donald, çiftçi olmaz.”</span></p>

    <p class="Normal para-style-override-7"><span class="char-style-override-9">“Evet ama değişikliğe açık değiller midir?” MacDonald eliyle kapıyı ve ardındaki ormanı gösterdi. “İskoçya’da onlar için bir şey kalmadı. Buraya geldiler, burada da ellerinden geleni yapmak durumundalar. Çiftçilik öğrenilmeyecek kadar zor olamaz, öyle değil mi?”</span><span class="char-style-override-9"/></p>

    <p class="Normal para-style-override-7"><span class="char-style-override-9">Jamie kuşkulu görünüyordu ama MacDonald hâlâ hevesle yanıp tutuşuyordu.</span></p>

    <p class="Normal para-style-override-7"><span class="char-style-override-9">“Bir sürü balıkçının ve çiftçinin iyi asker olduğunu gördüm ve bahse girerim siz de görmüşsünüzdür. Çiftçilik askerlikten daha zor değil herhalde, öyle değil mi?”</span></p>

    <p class="Normal para-style-override-7"><span class="char-style-override-9">Jamie bu söz üzerine gülümsedi; çiftçiliği on dokuz yaşında bırakmıştı ve Fransa’da yıllarca paralı asker olarak savaştıktan sonra İskoçya’ya dönmüştü.</span></p>

    <p class="Normal para-style-override-7"><span class="char-style-override-9">“Evet, ee, belki doğru söylüyorsundur Donald. Ama askerlikte birisi adama ne yapacağını söyler, sabah kalktıktan akşam yatağa girene kadar. O zavallı insanlara ineği nasıl sağacaklarını kim söyleyecek?”</span></p>

    <p class="Normal para-style-override-7"><span class="char-style-override-9">“Sen söylersin diye düşünüyorum,” dedim ona. At binmekten ağrıyan sırtımı esnettim ve gözlerimi MacDonald’a çevirdim. “Ya da en azından siz bunu söylemeye getiriyorsunuz sanırım Binbaşı?”</span></p>

    <p class="Normal para-style-override-7"><span class="char-style-override-9">“Cazibenizle yalnızca zekânız baş ölçüşebiliyor hanımefendi,” dedi MacDonald, bana doğru başını biraz eğerek. “Evet, meselenin özü bu. Sizin topraklarınızdakilerin hepsi İskoç ve hepsi çiftçi; yeni gelenlerle onların dilinden konuşabilirler, işi öğretebilirler - onlara yeni bir yaşam sunabilirler.”</span></p>

    <p class="Normal para-style-override-7"><span class="char-style-override-9">“Koloni’de Galce konuşan birçok insan var,” diye itiraz etti Jamie. “Çoğu da Campbelton’a göre daha uygun yerler.”</span></p>

    <p class="Normal para-style-override-7"><span class="char-style-override-9">“Evet ama sizin temizlenmesi gereken topraklarınız var, onların yok.” MacDonald tartışmayı kazandığını düşünerek arkasına yaslandı ve bir süredir ihmal ettiği bira bardağını eline aldı.</span></p>

    <p class="Normal para-style-override-7"><span class="char-style-override-9">Jamie bana baktı, tek kaşını kaldırmıştı. Boş topraklarımız olduğu çok doğruydu: dört bin dönümlük bir arazi ama yalnızca seksen dönümü ekili haldeydi. Bütün koloninin iş gücüne ihtiyaç duyduğu da başka bir gerçekti; dağlarda bu daha da büyük bir gereksinimdi, çünkü topraklar tütün veya pirinç üretimine elverişli değildi - kölelerse ancak bu ekinlerle ilgilenebiliyordu.</span></p>

    <p class="Normal para-style-override-7"><span class="char-style-override-9">Fakat aynı zamanda- </span></p>

    <p class="Normal para-style-override-7"><span class="char-style-override-9">“Zorluk onları yerleştirmekte Donald.” Jamie eğildi ve ocağa bir top daha bıraktı, sonra sırtını dikleştirdi ve ayrık duran kestane rengi bir saç tutamını kulağının arkasına yerleştirdi. “Toprağım var, evet ama çok varlıklı olduğum söylenemez. İskoçlar’ı getirip hemen vahşi hayata salabilir, ne yapacaklarını öğrenmelerini isteyebilirsin. Bense onlara araç gereç şöyle dursun, bir kölenin bile ihtiyaç duyacağı kıyafeti, ayakkabıyı temin edemem. Onlara, karılarına, çocuklarına kış boyu yemek verme konusunu açmayayım bile. Bir de onları koruyacağım, öyle mi?” Kurşun kaşığını gösterdi, kafasını iki yana salladı ve top şeklinde bir mermiyi daha ocağa bıraktı.</span></p>

    <p class="Normal para-style-override-7"><span class="char-style-override-9">“Evet, koruma konusu. O konuyu açtığınıza göre, ilgilendiğim başka bir şeyden bahsedeyim.” MacDonald öne doğru eğildi, etrafta kimse olmamasına rağmen sesinin duyulmasını istemiyormuş gibi alçak sesle konuşmaya başladı.</span></p>

    <p class="Normal para-style-override-7"><span class="char-style-override-9">“Size Vali’nin beni görevlendirdiğini söylemiştim, değil mi? Beni Koloni’nin batı tarafında dolaşmam ve olan bitene kulak kabartmam için oraya gönderdi. Hâlâ affedilmemiş bazı Düzenleyiciler var ve- ” Bu kişilerden bazılarının şömineden girebileceğinden korkarmışçasına etrafa göz gezdirdi. “Güvenlik Komisyonlarını duymuşsunuzdur, değil mi?”</span></p>

    <p class="Normal para-style-override-7"><span class="char-style-override-9">“Biraz.”</span></p>

    <p class="Normal para-style-override-7"><span class="char-style-override-9">“Peki burada, taşrada böyle bir heyet henüz yok, değil mi?”</span></p>

    <p class="Normal para-style-override-7"><span class="char-style-override-9">“Böyle bir şey duymadım.” Jamie’nin eritecek kurşunu bittiğinden ayaklarının dibindeki top şeklindeki mermileri almak için eğildi; ateşin sıcak rengi kafasının üstünde kızıl bir ışıltı oluşturdu. Tahta kanepeye doğru yürüdüm ve yanına oturdum. Mermi kesesinin ağzını açtım ve mermileri koyabilmesi için ona doğru tuttum.</span></p>

    <p class="Normal para-style-override-7"><span class="char-style-override-9">MacDonald bu yanıttan memnun olmuşa benziyordu. “O halde iyi bir zamanda gelmişim.”</span></p>

    <p class="Normal para-style-override-7"><span class="char-style-override-9">Önceki yıl Düzenleyiciler Savaşında başlayan isyan sırasında, buna benzer birkaç tane gayrı resmi, vatandaşlarca oluşturulmuş grup vardı ve başka koloniler de bunu örnek almışlardı. Eğer Kraliyet ailesi kolonilerdeki insanların güvenliğini artık sağlayamayacaksa, yönetimi kendi ellerine alma zamanlarının geldiğini düşünmüşlerdi.</span></p>

    <p class="Normal para-style-override-7"><span class="char-style-override-9">Düzenin sağlanması konusunda artık şeriflere güvenilemiyordu; Düzenleyiciler’in hareketlerini tetikleyen olaylar bu güvensizliği apaçık ortaya koyuyordu. Ortaya çıkan zorluk ise komitelerin yönetimleri de seçimle oluşmadıkları için, onlar da şeriflerden daha güvenilir sayılamıyorlardı.</span></p>

    <p class="Normal para-style-override-7"><span class="char-style-override-9">Başka komiteler de vardı. Yazışma Komitesi, koloniler arasında mektuplar yazarak haber ve dedikoduları yaymaya çalışanların kurduğu bir örgüttü. Bu çeşitli komiteler sonunda çıkacak isyanın tetikleyicisi olacaklardı - artık tohumlar atılmış, bu soğuk bahar akşamında bile yeşeriyorlardı.</span></p>

    <p class="Normal para-style-override-7"><span class="char-style-override-9">Bazen -hatta artık daha da sıkça- kalan zamanı hesaplıyordum. 1773’ün Nisan’ına neredeyse gelmiştik ve </span><span class="italik char-style-override-10">1775’in 17 Nisan’ında</span><span class="char-style-override-9">... </span><span class="char-style-override-9">Longfellow’un kendine has bir şekilde ifade ettiği gibi...</span></p>

    <p class="Normal para-style-override-7"><span class="char-style-override-9">İki yıl. Ama savaşların uzun fitilleri ve yavaş kibritleri vardır. Bunun kıvılcımı Alamance’da çakılmıştı ve Kuzey Carolina’daki sinsi ateşin parlak, yakıcı hatları artık görülebiliyordu -bakmayı bilen gözler tarafından tabii.</span></p>

    <p class="Normal para-style-override-7"><span class="char-style-override-9">Elimde tuttuğum mermi kesesinin içindeki toplar yuvarlanıp tıkırdadılar; parmaklarım kabın üstüne sertçe kapandı. Jamie bunu fark etti, hızlı bir şekilde ama yumuşak bir dokunuşla elini dizime koydu. Sonra keseyi aldı, dürdü ve fişekliğin içine koydu.</span></p>

    <p class="Normal para-style-override-7"><span class="char-style-override-9">“İyi zamanlama,” diye tekrar etti James dönerek. “Ne demek bu Donald?”</span></p>

    <p class="Normal para-style-override-7"><span class="char-style-override-9">“Eh, öyle bir komiteyi sizden daha iyi yönetebilecek biri mi var Albay? Ben Vali’ye sizi önerdim.” MacDonald mütevazı görünmeye çabaladı ama beceremedi.</span></p>

    <p class="Normal para-style-override-7"><span class="char-style-override-9">“Çok naziksiniz Binbaşı,” dedi Jamie soğukça. Tek kaşını kaldırıp bana baktı. Koloni hükümetinin hali tahmin ettiğinden de kötü olmalıydı, çünkü Vali Martin komitelerin varlığına ses çıkarmamakla kalmıyor, aynı zamanda yenilerinin kurulmasına da öncülük ediyordu.</span></p>

    <p class="Normal para-style-override-7"><span class="char-style-override-9">Koridordan gelen uzun bir köpek iniltisi kulağıma çalındı ve izin isteyip Ian’ı kontrol etmeye gittim.</span></p>

    <p class="Normal para-style-override-7"><span class="char-style-override-9">Vali Martin’in neyin iplerini çözdüğünün farkında olup olmadığını merak ettim. Bunu bilerek yaptığını, bazı komitelerin Düzenleyiciler Savaşı sırasında Kraliyet’e bağlı kalanlar tarafından yönetilmesini sağlamaya çabalayarak berbat bir işi elinden geldiğince iyi kotarmaya çalıştığını düşündüm. Ama şu da bir gerçekti ki kontrol edemeyeceği -hatta varlığından haberdar dahi olmadığı- çok fazla komite vardı. Koloni artık kaynıyordu ve Vali Martin’in emri altında MacDonald ve milisler gibi düzensiz oluşumlar dışında kolluk kuvveti kalmamıştı.</span></p>

    <p class="Normal para-style-override-7"><span class="char-style-override-9">MacDonald da Jamie’ye elbette bu yüzden “Albay” diye hitap ediyordu. Önceki Vali, William Tyron, istemeye istemeye Jamie’yi Yadkin’in kuzeyindeki taşralardaki milislerin Albay’ı olarak atamıştı.</span></p>

    <p class="Normal para-style-override-7"><span class="char-style-override-9">“Hmm,” dedim kendi kendime. Ne MacDonald, ne de Martin aptaldı. Jamie’nin bir Güvenlik Komitesi kurması demek, daha önce emri altında savaşan milisleri toplaması ama hükümete onlara para vermek veya ekipman sağlamak konusunda herhangi bir istekte bulunmaması anlamına geliyordu. Böylece Vali herhangi bir sorumluluk altına girmeyecekti, çünkü Güvenlik Komitesi’nin onunla resmi bir bağlantısı olmayacaktı.</span><span class="char-style-override-9"/></p>

    <p class="Normal para-style-override-7"><span class="char-style-override-9">Jamie ve hepimizin bu teklif kabul edilirse içine gireceği tehlike ise hiç azımsanmayacak derecedeydi.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-7"><span class="char-style-override-9">Koridor karanlıktı, ışık kaynakları yalnızca arkamda kalan mutfaktan sızan ve ameliyathanedeki tek mumdan gelenlerin birleşimiydi. Ian uyuyordu ama huzursuzdu, kaşlarının arasındaki derinin buruşuk oluşundan belliydi. Rollo kafasını kaldırdı, kalın kuyruğunu yerde oynatarak beni selamladı.</span></p>

    <p class="Normal para-style-override-7"><span class="char-style-override-9">Ian adını söylediğimde de elimi omzuna koyduğumda da tepki vermedi. Onu yavaşça sarstım, sonra biraz daha şiddetle sarstım. Bilinçaltında bir yerlerde, dalgalar arasında yaşamı için savaşan, derin sulara teslim olmak üzere olan biri gibi debelendiğini anlayabiliyordum. Sayemde nereden geldiği belli olmayan bir olta tarafından kurtarıldı, soğuk ve uyuşuk derisinde hafif bir acı hissetti.</span></p>

    <p class="Normal para-style-override-7"><span class="char-style-override-9">Gözlerini aniden açtı. İfadesiz gözler kim olduğumu ilk bakışta kavrayamadı.</span></p>

    <p class="Normal para-style-override-7"><span class="char-style-override-9">“Selam,” dedim yumuşak bir sesle, uyandığına sevinmiştim. “Adın ne?”</span></p>

    <p class="Normal para-style-override-7"><span class="char-style-override-9">Soruya ilk başta anlam veremediğini görebiliyordum, o yüzden sabırla tekrar ettim. Bilinci orada bir yerlerde, genişlemiş göz bebeklerinin katmanları altında yatıyordu.</span></p>

    <p class="Normal para-style-override-7"><span class="char-style-override-9">“Kimim ben?” dedi Galce. Kelimeleri yuvarlayarak, Mohavk dilinde bir şeyler daha söyledi, sonra gözkapakları titreşti ve kapandı.</span></p>

    <p class="Normal para-style-override-7"><span class="char-style-override-9">“Uyan Ian,” dedim ve onu tekrar sarstım. “Bana kim olduğunu söyle.”</span></p>

    <p class="Normal para-style-override-7"><span class="char-style-override-9">Gözleri tekrar açıldı ve şaşkın bir ifadeyle kısıldı.</span></p>

    <p class="Normal para-style-override-7"><span class="char-style-override-9">“Daha kolay bir şey deneyelim,” dedim ve iki parmağımı havaya kaldırdım. “Kaç parmak görüyorsun?”</span></p>

    <p class="Normal para-style-override-7"><span class="char-style-override-9">Gözlerinde bir bilinç parıltısı oluştu.</span></p>

    <p class="Normal para-style-override-7"><span class="char-style-override-9">“Arch Bug bunu yaptığını görmesin yenge,” dedi baygın bir sesle, yüzünde gülümsemeyi andıran bir kıvrılma vardı. “Çok kabaca, anlarsın ya.”</span></p>

    <p class="Normal para-style-override-7"><span class="char-style-override-9">Eh, en azından beni de, “V” hareketini de tanımıştı; bu önemliydi. Bana yenge dediğine göre, kendisinin kim olduğunu da hatırlamış olmalıydı.</span></p>

    <p class="Normal para-style-override-7"><span class="char-style-override-9">“Adın ve soyadın?” diye sorumu tekrarladım.</span></p>

    <p class="Normal para-style-override-7"><span class="char-style-override-9">“Ian James FitzGibbons Fraser Murray,” dedi biraz tersçe. “Ne diye sorup duruyorsun?”</span></p>

    <p class="Normal para-style-override-7"><span class="char-style-override-9">“FitzGibbons mı?” diye sordum. “Ona nasıl sahip oldun?”</span></p>

    <p class="Normal para-style-override-7"><span class="char-style-override-9">Bir inilti çıkardı ve göz kapaklarını parmaklarıyla kapadı, bastırırken yüzünü buruşturdu.</span></p>

    <p class="Normal para-style-override-7"><span class="char-style-override-9">“Jamie Dayı verdi, kabahat onda. Yaşlı vaftiz babasından kalmaymış, öyle dedi. Murtagh FitzGibbons Fraser’mış adı ama annem Murtagh adını bana yakıştıramamış. Galiba tekrar kusacağım,” dedi ve elini kenara çekti.</span></p>

    <p class="Normal para-style-override-7"><span class="char-style-override-9">Midesi kalktı ve kovanın içine öğürdü, ama kusmadı ki bu iyiye işaretti. Boncuk boncuk terlemişti, yan tarafına doğru dönmesine yardım ettim. Rollo arka bacakları üzerinde duruyordu ve ön patilerini masaya koymuştu. O arada Ian’ın yüzünü yalamaya başlayınca çocuk bir yandan inledi, bir yandan kıkırdadı ve köpeği kenara itmeye çalıştı.</span></p>

    <p class="Normal para-style-override-7"><span class="char-style-override-9">“</span><span class="italik char-style-override-10">Theirig dhachaigh, Okwaho</span><span class="char-style-override-9">,” dedi. “Theirig dhachaigh,” Galce’de “evine git” demekti ve Okwaho da Rollo’nun Mohavk dilindeki adı olmalıydı. Ian iyi bildiği üç dil arasında gidip geliyordu ama zihni açıktı. Onu birkaç anlamsız soruyla daha sıktıktan sonra yüzünü bir bezle sildim, ağzını sulandırılmış şarapla temizlemesine izin verdim ve tekrar üstünü örttüm.</span></p>

    <p class="Normal para-style-override-7"><span class="char-style-override-9">“Yenge?” dedi baygın bir sesle, ben kapıya gelmişken. “Sence annemi tekrar görebilecek miyim?”</span></p>

    <p class="Normal para-style-override-7"><span class="char-style-override-9">Duraksadım; buna nasıl cevap verebileceğim konusunda hiçbir fikrim yoktu. Ama gerek kalmadı: Beyin sarsıntısı geçiren hastalara özgü bir şekilde bir anda yorgun düştü, kafası yastığa gömüldü ve uyuyakaldı. Benim aklıma hâlâ cevap namına tek kelime gelememişken horlamaya başlamıştı.</span></p>

    <p class="Normal para-style-override-7"><span class="char-style-override-9"> </span></p>

    <p class="List-Paragraph para-style-override-10"><span class="bold char-style-override-10"> </span></p>
  </div>
</body>
</html>