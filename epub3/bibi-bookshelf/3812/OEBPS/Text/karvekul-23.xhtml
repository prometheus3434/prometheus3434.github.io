<html xmlns="http://www.w3.org/1999/xhtml">
<head>
  <title>karvekul-23</title>
  <link href="../Styles/karvekul1.css" rel="stylesheet" type="text/css"/>
</head>

<body id="karvekul" xml:lang="tr-TR">
  <div class="Basic-Text-Frame">
     <p class="baslik" id="toc_marker-18"><span class="bold">17. Gücün Sınırları</span></p>

    <p class="Normal para-style-override-7"><span class="bold char-style-override-10"> </span></p>

    <p class="Normal para-style-override-7"><span class="italik char-style-override-10">Gönderen: James Fraser, Fraser Sırtı</span></p>

    <p class="Normal para-style-override-7"><span class="italik char-style-override-10">Alan: Lord John Grey, Josiah Dağı Çiftliği</span></p>

    <p class="Normal para-style-override-9"><span class="italik char-style-override-10">14 Ağustos 1773</span></p>

    <p class="Normal para-style-override-7"><span class="italik char-style-override-10">Lordum,</span></p>

    <p class="Normal para-style-override-7"><span class="italik char-style-override-10">Size yeni görevimi, yani Kraliyet’e bağlı bir Kızılderili ajanı olduğumu bildirmek için yazıyorum. Güney Bölümü’nde, John Stuart’ın altında çalışıyorum.</span></p>

    <p class="Normal para-style-override-7"><span class="italik char-style-override-10">Bu görevi kabul edip etmemek konusunda başlarda tereddütteydim fakat uzaklardan gelen bir komşum olan Bay Richard Brown ve kardeşinin ziyareti sonrasında kararımı verdim. Sanıyorum ki Bay Higgins size şimdiden bu adamların sözde Güvenlik Komitesi ve kendisini tutuklama niyetleri hakkında bilgi vermiş olmalı.</span></p>

    <p class="Normal para-style-override-7"><span class="italik char-style-override-10">Acaba siz de Virginia’da buna benzer durumlarla karşılaştınız mı? Sanıyorum sizin şu anki durumunuz ya da Bay Higgins’in söylediğine göre, benzer bir oluşumun var olduğu Boston’ın hali bizimki kadar huzursuz değildir. Umarım öyle değildir.</span></p>

    <p class="Normal para-style-override-7"><span class="italik char-style-override-10">Fikrimce, aklı başında bir kişinin bu komitelerden rahatsızlık duyması gerekir. Kendilerinin söylediğine göre, varlık amaçları bölgelerini haydut ve eşkıyalardan korumak ve şerif veya polis yoksa bölgelerinde güvenliği sağlamak. Kendi çıkarları doğrultusunda hareket etmelerini önleyecek hiçbir kural olmadığından dolayı, böyle örgütlerin söylendiği gibi tehlikeden korumaktan çok tehlikenin kendisini oluşturmalarının önünde herhangi bir engel bulunmamaktadır.</span></p>

    <p class="Normal para-style-override-7"><span class="italik char-style-override-10">Tabii, içinde bulunduğumuz bu durumda ellerine geçirdikleri fırsatın çekiciliği ortada. En yakın mahkeme binası üç gün uzaklıkta - ya da öyleydi. Düzenleyiciler’den sonra oluşan huzursuzluk daha da arttı. Vali ve meclisi, Kurul ile sürekli çatışma içerisindeler; gezici mahkeme kendini feshetti; hâkimler artık görevlendirilmiyorlar ve Surry County’de artık bir şerif yok; son şerif evinin yakılması tehdidiyle karşı karşıya kaldı ve istifasını verdi.</span></p>

    <p class="Normal para-style-override-7"><span class="italik char-style-override-10">Orange County ve Rowan County şerifleri hâlâ makamlarını koruyorlar fakat yolsuzlukları o kadar ayyuka çıkmış durumda ki kimse onlara bel bağlamayı düşünmez bile. Elbette, çıkarları bu şeriflere dayanan kimseler haricinde.</span></p>

    <p class="Normal para-style-override-7"><span class="italik char-style-override-10">Bu günlerde düzenli olarak ev kundaklamaları, tutuklamalar ve benzeri hallerle ilgili haberler alıyoruz. Vali Tyron, Düzenleyiciler savaşının içinde olanlardan bir kısmını resmen affetti fakat halkın onlar hakkında duyduğu kini durdurmak için hiçbir şey yapmadı; halefi ise onu bile aratıyor - olayların çoğu New Bern’deki makamından çok uzakta, taşralarda meydana geldiği için umursamaması daha kolay oluyor. (Hakkını vermem gerekiyor, bu adamın yanı başında uğraşması gereken daha çok sorunu var.)</span></p>

    <p class="Normal para-style-override-7"><span class="italik char-style-override-10">Yine de buraların sakinleri kendilerini sıradan tehditlerden korumaya alışık olsalar da bahsettiğim tarzda rastgele saldırılar -ve Antlaşma Hattı’nın hemen ötesinde bulunan Kızılderililer’in akın yapma ihtimali- huzurlarını kaçırmaya ve onlara güvenlik sağlamayı vaat eden herhangi bir örgüte bağlılık göstermelerine yetiyor. Böylelikle kendilerini halk kahramanı olarak tanıtan, yasal yetkileri olmayan bu komiteler baş üstünde tutuluyor.</span></p>

    <p class="Normal para-style-override-7"><span class="italik char-style-override-10"> Yeni görevimle ilgili düşüncelerimi aktarırken size bu detayları bildirmeyi arzu ettim. Arkadaşım Binbaşı MacDonald (eski 32. Süvari Alayı Binbaşısı) bana eğer Kızılderili ajanı olmamayı seçersem, Kızılderililer ile ticaret yapabilme imkânını genişletmek için bu görevi Bay Richard Brown’a teklif edeceğini söylemişti. Öyle olsaydı, bu tanışıklık ve ticaretle kazandığı güven sayesinde, Bay Brown Kızılderililer tarafından kabul görebilecekti.</span></p>

    <p class="Normal para-style-override-7"><span class="italik char-style-override-10">Richard Brown ve kardeşini tanıdığım kadarıyla, bu durumun çok büyük bir risk oluşturacağını düşündüm. O görevi alsalardı ele geçirecekleri nüfuz, bu huzursuz bölgede ona öyle bir güç verecekti ki kimsenin ona karşı çıkmaya cesareti olamayacaktı - ki bu durum bence çok tehlikeli olurdu.</span></p>

    <p class="Normal para-style-override-7"><span class="italik char-style-override-10">Damadımın gözlemleriyle, isabetli bir şekilde ortaya çıkardığı şey şudur ki bir adamın gücü arttıkça ahlaki duyarlılığı azalıyor. Brown kardeşlerin ahlaki duyarlılığa hâlihazırda bile sahip olduklarından şüpheliyim. Belki de bu duyarlılığın kendimde daha çok bulunduğunu düşünmek bir nebze kendini beğenmişlik olabilir. Gücün insanların ruhları üzerindeki tahribine şahitlik etmişliğim vardır - ayrıca, tıpkı sizin de bildiğiniz üzere, insanın üstüne bindirdiği muazzam bir de yük vardır. Yine de eğer kendimle Richard Brown arasında birini seçeceksem, eski İskoç atasözünü dinlemem gerektiğini düşünüyorum: tanıdığın şeytanı tanımadığına yeğle.</span></p>

    <p class="Normal para-style-override-7"><span class="italik char-style-override-10">Yeni görevimin gerektirdiği üzere evimden uzun süre ayrı kalacak olmamdan rahatsız olduğumu itiraf etmeliyim. Fakat topraklarımda yaşayan insanların Brown’un komitesinin yaratabileceği aşırılıklar karşısında savunmasız kalmalarına izin veremem.</span></p>

    <p class="Normal para-style-override-7"><span class="italik char-style-override-10">Tabii ben de böyle bir komite kurabilirim -sanıyorum ki sen de böyle bir şey yapmamda ısrarcı olurdun- ama yapmayacağım. Böyle bir durumun yaratacağı rahatsızlık veya sonunda oluşabilecek sonuçlardan da öte, öyle bir hal Brownlar’a açık bir savaş ilanı anlamına gelir ve buraları arkamda bırakacağım zamanlarda ailemin güvenliğini daha da risk altına atmak istemem. Bununla birlikte, bu yeni görevim benim etki alanımı genişletecek ve -umuyorum ki- Brown’un hırslarına ket vuracak.</span></p>

    <p class="Normal para-style-override-7"><span class="italik char-style-override-10">Bu kararı aldıktan hemen sonra, teklifi kabul ettiğimi bildirdim ve geçen ay, Kızılderili ajanı unvanımla Cherokee şeflerini ilk ziyaretimi gerçekleştirdim. </span><span class="char-style-override-9" xml:lang="ar-SA">İ</span><span class="italik char-style-override-10">lk karşılanışım büyük bir saygı çerçevesinde gerçekleşti, gelecekte de durumun böyle kalmasını ümit etmekteyim.</span></p>

    <p class="Normal para-style-override-7"><span class="italik char-style-override-10">Sonbaharda Cherokeeler’i tekrar ziyaret edeceğim. Eğer yeni görevimle birlikte size yardımcı olabileceğim bir durum oluşursa, beni haberdar edin ve elimden geleni ardıma koymayacağıma emin olun.</span></p>

    <p class="Normal para-style-override-7"><span class="italik char-style-override-10">Daha yerel konulara gelecek olursam, İskoçya’dan yeni gelenlerle birlikte nüfusumuz iki katına çıktı. Beklenenin aksine, yeni sakinlerimiz karışıklık çıkarmadılar. Sahil kıyısından gelen balıkçılardan oluşuyorlar. Bu insanlara kalırsa, dağ yaşantısı tehdit ve gizemlerle dolu. Tabii bunu domuzlara ve saban demirlerine dayandırmaları ilginç.</span></p>

    <p class="Normal para-style-override-7"><span class="italik char-style-override-10">(Domuzlardan söz açmışken, görüşlerinize bir yere kadar katıldığımı belirtmeliyim. Beyaz domuzlar evimin temelini mesken edinmiş haldeler ve her gün orada birbirlerine kur yaparlarken çıkardıkları sesler, cehennemde işkence gören ruhların çıkarmaları muhtemel seslere oldukça yakın. Ayaklarımızın altındaki bu ruhların kol ve bacakları belli ki şeytanlar tarafından bedenlerinden ayrılıyor olmalı.)</span></p>

    <p class="Normal para-style-override-7"><span class="italik char-style-override-10">Cehennemden bahsetmişken, yeni sakinlerimiz ne yazık ki sadık Kovenanterler’den oluşuyor. Benim gibi bir Katolik’i boynuzlu ve kuyruklu bir halde görüyorlar. Ardsmuir’den Tom Christie diye bir adamı hatırlıyorsunuzdur, değil mi? Bu dik kafalı insanlarla karşılaştırıldığında, Bay Christie bir sağduyu timsali gibi kalıyor.</span></p>

    <p class="Normal para-style-override-7"><span class="italik char-style-override-10">Damadımın Presbiteryenliğe yakın bir inancı olduğu için yaratana şükretmeyi düşünmemiştim ama artık Tanrı’nın biz fani ruhların anlayamayacağı planlar yaptığını daha iyi anlayabiliyorum. Roger MacKenzie bile onlara göre kendini dininin gerektirdiklerinden uzaklaştıran biri olmasına rağmen, yeni sakinler en azından onunla şeytanı simgeleyen küçük el işaretleri yapmadan konuşabiliyorlar. Benim huzurumda olduklarında ise bu işaretleri yapmaları artık şaşırtmıyor.</span></p>

    <p class="Normal para-style-override-7"><span class="italik char-style-override-10">Karıma gösterdikleri saygıyı soracak olursanız, ona sanki Endor Cadısı’ymış gibi davranıyorlar. Karımın yaptığı ameliyatları “büyü” olarak görmeleri bunda çok etkili. Birkaç Cherokee’nin topraklarımızı alelade bir şekilde ziyaret edip yılan dişleri ve ayı safraları gibi şeyleri takas etmeye geldiklerini gördüklerinde duydukları şaşkınlık ise hepsinden öteydi.</span></p>

    <p class="Normal para-style-override-7"><span class="italik char-style-override-10">Karım, sizin Bay Higgins’in düzelen sağlığı hakkındaki övgülerinize teşekkür etmem için çok ısrar etti - ve Philadephia’daki arkadaşından yollamanız için ilaçlar temin etmenizi rica etti. İstedikleri hakkında size bir liste gönderiyorum. Listeye göz gezdirince farkına vardım ki sizden rica ettiği malzemeler balıkçıların endişelerinin giderilmesi konusunda bize hiç yardımcı olmayacak. Ama bu sizi durdurmasın, çünkü zaman ve alışkanlık dışında hiçbir şey korkularını azaltmayacak.</span></p>

    <p class="Normal para-style-override-7"><span class="italik char-style-override-10">Aynı şekilde, kızım da ona hediye ettiğin fosfor için size teşekkürlerini sunmamı istedi. Fakat bu hisleri şahsen paylaştığımdan emin değilim, çünkü şu ana kadar o maddeyle yaptığı deneyler sonucu birkaç yangın tehlikesi atlattık. Şanslıyız ki yeni gelenlerden herhangi biri bu deneylere tanıklık etmedi. Öyle olsaydı Şeytan’la olan münasebetim hakkındaki şüpheleri -eğer varsa- tamamen kesinlik kazanırdı.</span></p>

    <p class="Normal para-style-override-7"><span class="italik char-style-override-10">Sevinçle eklemek isterim ki ürettiğiniz son şarap gerçekten içilebilir düzeyde. Karşılık olarak size Bayan Bug’ın imalatı olan bir şişe elma şarabı ve üç yıl fıçıda bekletilmiş içkimden bir şişe gönderiyorum - ki bu seferkinin midenize öncekinden daha az zarar vereceğinden eminim.</span></p>

    <p class="Normal para-style-override-7"><span class="italik char-style-override-10">Daima hizmetinizdeyim,</span></p>

    <p class="Normal para-style-override-7"><span class="italik char-style-override-10">J. Fraser</span></p>

    <p class="Normal para-style-override-7"><span class="italik char-style-override-10">Not: Stephen Bonnet adındaki şahsın Cross Creek’te görüldüğü doğrultusunda bir duyum aldım. Eğer bu doğruysa, Bonnet’nin neyin peşinde olduğu anlaşılamamış ve izini kaybettirmiş; eniştem olan Duncan Innes bölgeyi soruşturdu ama yazdığına göre çabaları sonuçsuz kalmış. Eğer bu konu hakkında bir şey duyarsanız, beni hemen uyarmanız için yalvarırım.</span></p>

    <p class="Normal para-style-override-7"><span class="italik char-style-override-10"> </span></p>

    <p class="Normal para-style-override-8"><span class="bold char-style-override-10"> </span></p>
  </div>
</body>
</html>