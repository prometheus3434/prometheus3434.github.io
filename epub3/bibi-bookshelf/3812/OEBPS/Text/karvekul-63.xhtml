<html xmlns="http://www.w3.org/1999/xhtml">
<head>
  <title>karvekul-63</title>
  <link href="../Styles/karvekul1.css" rel="stylesheet" type="text/css"/>
</head>

<body id="karvekul" xml:lang="tr-TR">
  <div class="Basic-Text-Frame">
     <p class="baslik" id="toc_marker-54"><span class="bold">53. Prensipler</span></p>

    <p class="Normal para-style-override-7"><span class="bold char-style-override-10"> </span></p>

    <p class="Normal para-style-override-7"><span class="italik char-style-override-10">Gönderen: James Fraser, Fraser Tepesi</span></p>

    <p class="Normal para-style-override-7"><span class="italik char-style-override-10">Alan: Lord John Grey, Josiah Dağı Çiftliği, Virginia</span></p>

    <p class="Normal para-style-override-9"><span class="italik char-style-override-10">3 Temmuz 1774</span></p>

    <p class="Normal para-style-override-7"><span class="italik char-style-override-10">Kıymetli dostum,</span></p>

    <p class="Normal para-style-override-7"><span class="italik char-style-override-10">Sana emaneten gönderdiğim ve eninde sonunda satacağın nesneler için, kendi bankandan çekilmek üzere, satıştan bile önce bana ödeme yapmak için gönderdiğin çek için sana ne kadar teşekkür etsem azdır. Bay Higgins de bu evrakı son derece nazik bir şekilde teslim etti - ancak hem onun heyecanlı yapısından, hem de temkinli davranışından anladım ki maddi açıdan güç durumda olduğumuzu düşünmektesin. Seni temin ederim ki kötü durumda değiliz; erzak, giysi ve genel ihtiyaçlar konusunda gayet iyi durumdayız.</span></p>

    <p class="Normal para-style-override-7"><span class="italik char-style-override-10">Sana bu işi ayrıntılarıyla anlatacağımı söylemiştim ve görüyorum ki anlatmalıyım da en azından ailemin ve sakinlerimin açlık tehlikesinde olmadıklarını açıklamak için.</span></p>

    <p class="Normal para-style-override-7"><span class="italik char-style-override-10">Nakit gerektiren küçük bir maddi gereklilik dışında, elimde birkaç silah temin etmemi gerektiren bir iş var. Bu silahları arkadaşlarımdan biri sayesinde elde edebileceğimi sanmıştım fakat belli oldu ki bu artık mümkün değil; başka seçenekleri değerlendirmeliyim.</span></p>

    <p class="Normal para-style-override-7"><span class="italik char-style-override-10">Ben ve ailem, ayaklanma kahramanı olan Bayan Flora MacDonald şerefine bir barbekü partisine davet edildik - hanımefendinin kim olduğunu biliyorsun sanırım? Onunla bir kez Londra’da tutuklu bulunduğu zamanda buluştuğunu</span><span class="italik char-style-override-10"> söylediğini anımsıyorum. Bu toplantı gelecek ay, teyzemin çiftliğinde, River Run’da gerçekleşecek. Burada, bazıları çok uzak yerlerden gelen, çok büyük sayıda İskoç bulunacağından ötürü, elimde nakit para olduğu takdirde, gerekli gördüğüm silahları başka yollarla elde etmemin mümkün olabileceğini düşünmekteyim. Elbette, eğer bu konuda bana yardımcı olabileceğini düşündüğün tanıdıkların varsa, duymaktan mutluluk duyarım.</span></p>

    <p class="Normal para-style-override-7"><span class="italik char-style-override-10">Bay Higgins’in başka işleri de olduğundan mektubu uzun tutmuyorum. Kızım kendi icadı olan kibritlerle dolu bir kutuyu sana göndermemde ısrarcı oluyor. Nasıl kullanılmaları gerektiği konusunda Bay Higgins’i dikkatlice eğitti; eğer yolda alevler içinde kalıp helak olmazsa, Bay Higgins bu paketi sana ulaştıracaktır.</span></p>

    <p class="Normal para-style-override-7"><span class="italik char-style-override-10">Daima hizmetindeyim,</span></p>

    <p class="Normal para-style-override-7"><span class="italik char-style-override-10">James Fraser</span></p>

    <p class="Normal para-style-override-7"><span class="italik char-style-override-10">Not: Otuz adet tüfeğe ve yanında olabildiğince fazla baruta, mühimmata ihtiyacım var. Son üretim olmaları şart değil, ancak iyi bakılmış ve işler halde olmalılar.</span></p>

    <p class="Normal para-style-override-3"><span class="char-style-override-17">***</span><span class="char-style-override-9"/></p>

    <p class="Normal para-style-override-7"><span class="char-style-override-9">“‘Başka yollar’ mı?” dedim, mektubu katlarken. “Kaçakçılar mı yani? Hem, Lord John ne demek istediğini anlayacak mı?”</span></p>

    <p class="Normal para-style-override-7"><span class="char-style-override-9">“Evet kaçakçılar ve yine evet, anlayacak,” dedi Jamie. “Bizzat tanıdığım birkaç kaçakçı var, Outer Banks üzerinden mal getiriyorlar. Gerçi o Roanoke’tan getirenleri tanıyordur - orada daha çok iş oluyor, Massachusetts’teki tıkanıklıktan dolayı. Mallar Virginia’dan gelip kara yoluyla kuzeye taşınıyor.”</span></p>

    <p class="Normal para-style-override-7"><span class="char-style-override-9">Raftan yarısı tükenmiş ince bir mum aldı, şöminedeki kömürlere tuttu, sonra da açık kahverengi balmumunu mektubun kenarına yavaşça döktü. Eğildim, sol elimin arkasını balmumunun üstüne bastım ve alyansımın izini bırakmış oldum.</span></p>

    <p class="Normal para-style-override-7"><span class="char-style-override-9">“Lanet Manfred,” dedi, sinirli olmayan bir sesle. “Bana üç kat paraya mal olacak.”</span></p>

    <p class="Normal para-style-override-7"><span class="char-style-override-9">“Onu soruşturmayı düşünüyor musun? Barbeküde yani?” Flora MacDonald, yani Charles Stuart’ı Culloden’dan sonra hizmetçisinin kıyafetlerini giydirip onları Fransızlar’la Skye Adası’nda olan bir randevuya götürerek İngilizler’den kurtarmayı başaran kadın, İskoç dağlıları için yaşayan bir efsaneydi. Koloni’ye gelmesi büyük heyecan uyandırmıştı, haberi Tepe’ye kadar ulaşmıştı. Fear Burnu vadisinde bulunan her İskoç -ve bulunmayan birçoğu da- onun şerefine yapılacak bu barbekü toplantısına gelecekti. Kayıp bir delikanlıyı soruşturmak için daha iyi bir ortam bulunamazdı.</span></p>

    <p class="Normal para-style-override-7"><span class="char-style-override-9">Gözlerini kaldırıp şaşkın gözlerle baktı.</span></p>

    <p class="Normal para-style-override-7"><span class="char-style-override-9">“Tabii ki soruşturacağım Sassenach. Ne sanıyorsun beni?”</span></p>

    <p class="Normal para-style-override-7"><span class="char-style-override-9">“Çok nazik sanıyorum,” dedim, alnından öptüm. “Belki biraz da pervasız. Lord John’a neden otuz tüfeğe ihtiyacın olduğunu söylemediğini fark ettim.”</span></p>

    <p class="Normal para-style-override-7"><span class="char-style-override-9">Küçük bir homurtu çıkardı, masadaki kum tanelerini dikkatle eline topladı.</span></p>

    <p class="Normal para-style-override-7"><span class="char-style-override-9">“Nedeninden ben de emin değilim Sassenach.”</span></p>

    <p class="Normal para-style-override-7"><span class="char-style-override-9">“Nasıl yani?” dedim şaşırarak. “Sabah Şakıyan Kuş’a vermeyecek misin?”</span></p>

    <p class="Normal para-style-override-7"><span class="char-style-override-9">Hemen cevap vermedi, sağ elinin iki parmağıyla masayı tıkır</span><span class="char-style-override-9">dattı. Sonra omuz silkti, bülten ve defterlerin iç içe olduğu yığına uzandı, oradan bir kâğıt çekip bana verdi. Bu bir mektuptu, yazan da Düzenleyici Savaşı’ndaki milislerin müttefik kumandanlarından olan John Ashe’ti.</span></p>

    <p class="Normal para-style-override-7"><span class="char-style-override-9">“Dördüncü paragraf,” dedi Jamie, Vali’yle Kurul arasındaki talihsizliklerden bahseden satırlara yüzümü buruşturarak baktığımı görünce. Söz dinleyerek gözlerimi hemen sayfanın aşağısına, o paragrafa kaydırdım. Henüz okumaya başlamadan, hafif bir ürperti hissettim.</span></p>

    <p class="Normal para-style-override-7"><span class="italik char-style-override-10">“Her koloniden delegeler gönderilerek oluşturulacak bir Kıta Kongresi teklif edilmektedir. Connecticut’ın alt meclisi, hâlihazırda, bu tip bir görev yapacak kişilerin Yazışma Komiteleri vasıtasıyla işi görmelerini teklif etmiş durumda. İyi tanıdığınız bazı beyefendiler, Kuzey Carolina’nın da böyle yapmasını, Ağustos’un ortasına kadar meseleyi halletmesini dilemektedirler. Bize katılmanı çok isterim dostum, çünkü mesele özgürlük olduğunda kalben ve zihnen bizimle olduğundan eminim; senin gibi bir adamın zorbalıkla işi olmamalı.”</span></p>

    <p class="Normal para-style-override-7"><span class="italik char-style-override-10">“İyi tanıdığınız bazı beyefendiler,”</span><span class="char-style-override-9"> diye tekrar ettim satırı, mektubu bırakarak. “Kimi kastettiğini biliyor musun?”</span></p>

    <p class="Normal para-style-override-7"><span class="char-style-override-9">“Tahminlerim var.”</span></p>

    <p class="Normal para-style-override-7"><span class="char-style-override-9">“Ağustos ortası diyor. Barbeküden önce mi dersin, sonra mı?”</span></p>

    <p class="Normal para-style-override-7"><span class="char-style-override-9">“Sonra. Ötekilerden biri bana toplantı zamanını bildirdi. Halifax’te olacak.”</span></p>

    <p class="Normal para-style-override-7"><span class="char-style-override-9">Mektubu masaya koydum. Öğleden sonra havası durgun ve sıcaktı. Kombinezonumun ince kumaşı da avucumun içi gibi terden sırılsıklam olmuştu.</span></p>

    <p class="Normal para-style-override-7"><span class="char-style-override-9">“Ötekilerden biri,” dedim. Bana bir bakış attı, hafifçe gülümseyerek mektubu eline aldı.</span></p>

    <p class="Normal para-style-override-7"><span class="char-style-override-9">“Yazışma Komitesi’ndekilerden biri işte.”</span></p>

    <p class="Normal para-style-override-7"><span class="char-style-override-9">“Tabii, elbette,” dedim. “Söyleyebilirdin bana.” Elbette, kendisini Kuzey Carolina Yazışma Komitesi’nin -politik entrikaların merkezi olan bu yerde isyanın tohumları atılmıştı- içine bir şekilde atmıştı ama bir yandan da İngiltere Kralı’nın temsilen Kızılderili ajanı unvanını elinde tutarak Kızılderililer’i silahlandırınca, isyan ateşini bir bakıma yakmış oluyordu.</span></p>

    <p class="Normal para-style-override-7"><span class="char-style-override-9">“Biliyor musun Sassenach,” dedi, “bana ilk kez buluşma teklif ettiler. Özel bir görüşme olarak bile ilk.”</span></p>

    <p class="Normal para-style-override-7"><span class="char-style-override-9">“Anlıyorum,” dedim yumuşakça. “Gidecek misin? Sence zaman geldi mi?” O kararı alıp, isyancı olmasa da sadık olduğu insanları değiştirip hain yaftası yeme riskine girmek; yeniden...</span><span class="char-style-override-9"/></p>

    <p class="Normal para-style-override-7"><span class="char-style-override-9">Derin bir iç geçirdi, elini saçlarının arasında gezdirdi. Bir süredir bunu düşünüyor olmalıydı; alnına doğru, karıştırmakta olduğu saçları havaya dikilmişti.</span></p>

    <p class="Normal para-style-override-7"><span class="char-style-override-9">“Bilmiyorum,” dedi sonunda. “Daha iki yıl var, değil mi? 4 Temmuz 1776 - Brianna öyle söylemişti.”</span></p>

    <p class="Normal para-style-override-7"><span class="char-style-override-9">“Hayır,” dedim. “Bağımsızlık Bildirgesi’ne iki yıl var Jamie ama savaş başladı bile. Çok geç olmadan...”</span></p>

    <p class="Normal para-style-override-7"><span class="char-style-override-9">Masadaki mektuplara baktı, hafifçe başını salladı.</span></p>

    <p class="Normal para-style-override-7"><span class="char-style-override-9">“Anladım, pekâlâ.”</span></p>

    <p class="Normal para-style-override-7"><span class="char-style-override-9">“Çok güvensiz bir ortam olmaz herhalde,” dedim tereddütlü şekilde. “Henderson’ın Tennessee’de toprak aldığını söylemiştin: eğer onu durduran yoksa hükümetin buralara gelip bizi topraklarımızdan etmeye kalkışacağını da düşünmüyorum. Ayrıca, bağımsızlık taraftarlarıyla buluşmaktan öteye gitmediğin hesaba katılırsa...?”</span></p>

    <p class="Normal para-style-override-7"><span class="char-style-override-9">Tatsız biçimde gülümsedi.</span></p>

    <p class="Normal para-style-override-7"><span class="char-style-override-9">“Beni endişelendiren hükümet değil Sassenach, etraftaki insanlar. O’Brienlar’ı asıp evlerini yakan Vali değildi, anlıyor musun? Richard Brown da değildi, Kızılderililer de değildi. Kanun ya da para için de işlenmedi o cinayetler; nefret yüzündendi, büyük ihtimalle onları tanıyan birinin nefretiydi bu hem de.”</span></p>

    <p class="Normal para-style-override-7"><span class="char-style-override-9">Bu sözler, mektubu elime alırken hissettiğim ürpertinin vücuduma yayılmasına neden oldu. Tepe’de hatırı sayılır derecede siyasi anlaşmazlık ve tartışma vardı, doğru ama henüz kimse ev yakmak şöyle dursun, yumruk yumruğa bile kavga etmemişti.</span></p>

    <p class="Normal para-style-override-7"><span class="char-style-override-9">Ama bunlar da olabilirdi.</span></p>

    <p class="Normal para-style-override-7"><span class="char-style-override-9">Çok iyi hatırlıyordum. Bomba sığınakları, yiyecek karneleri, karartma muhafızları ve büyük düşmana karşı bir olmuş insanlar... Almanya, Fransa, Polonya’dan gelen haberlerde SS’in insanları evlerinden kaçırdıkları söyleniyordu - bodruma, ahıra, ambara saklanabilenler şanslılarsa bir şekilde kaçıyor ya da birileri tarafından sınır dışına kaçırılıyorlardı.</span></p>

    <p class="Normal para-style-override-7"><span class="char-style-override-9">Savaş sırasında devletlerin büyük tehdit oluşturdukları doğruydu ama hayatınızın en çok bağlı olduğu kimseler komşularınızdı.</span></p>

    <p class="Normal para-style-override-7"><span class="char-style-override-9">“Kim?” dedim netçe.</span></p>

    <p class="Normal para-style-override-7"><span class="char-style-override-9">“Tahmin edebilirim ancak,” dedi omuz silkerek. “McGillivrayler... Richard Brown... Hodgepile’ın arkadaşları - tabii öyle kişiler varsa... Belki de öldürdüğümüz adamlardan birinin dostları... Tanıştığımız Kızılderili, Donner mıydı? Hâlâ yaşıyorsa o da olabilir. Ya Neil Forbes? Brianna’ya karşı kin güttüğü açık; bizimkiler adamın yüzünü </span><span class="char-style-override-9">hatırlasalar iyi ederler. Hiram Crombie’nin tayfası da olabilir.”</span></p>

    <p class="Normal para-style-override-7"><span class="char-style-override-9">“Hiram mı?” dedim şüpheyle. “Seni sevmez pek, evet, beni de sevmez ama...”</span></p>

    <p class="Normal para-style-override-7"><span class="char-style-override-9">“Ben de şüpheliyim zaten,” dedi hemen. “Ama mümkün, ha? O ve halkı Jacobite isyanını hiç desteklemediler; okyanusun bu kıyısında da Kral’la karşı karşıya gelmek istemeyeceklerdir.”</span></p>

    <p class="Normal para-style-override-7"><span class="char-style-override-9">Başımı salladım. Crombie ve diğerleri de zorunluluklarından dolayı Amerika’ya gelmeden önce Kral’a sadakat yemini etmişlerdi. Jamie de bu yemini etmişti - onunki zorunluluktandı, affının bir parçasıydı. Şimdi de daha büyük bir zaruret, bu yemini bozmasını gerektiriyordu. Ama ne zaman?</span></p>

    <p class="Normal para-style-override-7"><span class="char-style-override-9">Parmaklarını masaya vurmayı bırakmıştı, masadaki mektubun üstünde duruyorlardı.</span></p>

    <p class="Normal para-style-override-7"><span class="char-style-override-9">“Doğru söylediğine inanıyorum Sassenach,” dedi.</span></p>

    <p class="Normal para-style-override-7"><span class="char-style-override-9">“Ne hakkında? Olacaklar hakkında mı? Biliyorsun,” dedim, biraz şaşırarak. “Bree’yle Roger da söylediler sana bunu. Neden böyle dedin?”</span></p>

    <p class="Normal para-style-override-7"><span class="char-style-override-9">Elini saçlarının arasında yavaşça dolaştırdı.</span></p>

    <p class="Normal para-style-override-7"><span class="char-style-override-9">“Ben hiç ilkeler uğruna savaşmadım,” dedi düşündükten sonra, sonra da kafasını iki yana salladı. “Hep zorlandım. Acaba öylesi daha mı iyi?”</span></p>

    <p class="Normal para-style-override-7"><span class="char-style-override-9">Sesi üzgün değil, merak içindeydi ve biraz da cansızdı. Ama konuyu rahatsız edici bulmaya başlamıştım.</span></p>

    <p class="Normal para-style-override-7"><span class="char-style-override-9">“Bu kez ilkeler için olacak,” dedim. “Hatta bu savaş, insanların ilkeleri uğruna gerçekleştirecekleri ilk savaş olabilir.”</span></p>

    <p class="Normal para-style-override-7"><span class="char-style-override-9">“Yani ticaret ya da para için değil, aşağılık sebepler için değil, öyle mi?” diye sordu, tek kaşını kaldırarak</span></p>

    <p class="Normal para-style-override-7"><span class="char-style-override-9">“Hiç ilgilerinin olmadığını söyleyemem,” diye yanıt verdim, Amerikan Devrimi’nin böyle yılmaz bir savunucusu olduğuma kendim de şaşırarak - bu dönemi yalnızca Brianna’nın okul kitaplarından biliyordum. “Ama bundan çok öte işlerle ilgili aslında, sen öyle düşünmüyor musun? </span><span class="italik char-style-override-10">Her insanın eşit yaratıldığına, Yaratıcı tarafından bu hayatları bahşedildiğine, yaşama, özgür olma ve mutlu olma haklarının saklı olduğuna, bu hakların hayat pahasına savunulması gerektiğine, başkalarına devredilemeyeceğine ve bu yargıların hepsinin aşikâr olduklarına inanırız.”</span></p>

    <p class="Normal para-style-override-7"><span class="char-style-override-9">“Kim demiş bunu?” diye sordu ilgiyle.</span></p>

    <p class="Normal para-style-override-7"><span class="char-style-override-9">“Thomas Jefferson söyleyecek, yeni cumhuriyet için. Bağımsızlık Bildirgesi deniyor- denecek yani.”</span><span class="char-style-override-9"/></p>

    <p class="Normal para-style-override-7"><span class="char-style-override-9">“Herkes,” diye tekrar etti. “Kızılderililer’i de sayıyor mudur dersin?”</span></p>

    <p class="Normal para-style-override-7"><span class="char-style-override-9">“Bilemem,” dedim, maruz kaldığım sorudan hoşnut olmayınca biraz terslenerek. “Tanışmadım adamla. Görürsem sorayım, olur mu?”</span></p>

    <p class="Normal para-style-override-7"><span class="char-style-override-9">“Boş ver.” Parmaklarını havaya kaldırdı. “Kendim sorarım, fırsatım var. Ondan önce de Brianna’ya danışırım.” Gözlerini bir an bana çevirdi. “Ama ilkeli olmak adına Sassenach- ”</span></p>

    <p class="Normal para-style-override-7"><span class="char-style-override-9">Arkasına yaslandı, kollarını kavuşturdu, gözlerini kapadı.</span></p>

    <p class="Normal para-style-override-7"><span class="italik char-style-override-10">“Yüz kişi sağ kalsa dahi,” </span><span class="char-style-override-9">dedi emin bir sesle,</span><span class="char-style-override-9" xml:lang="ar-SA"> “İngiliz himayesi altına girmeyeceğiz. Zafer için de zenginler için de onur için de savaşmıyoruz; davamız özgürlük davasıdır. Hayatta kalmak isteyen herkesin kabul edeceği bu neden</span><span class="italik char-style-override-10">dendir savaşımız.”</span></p>

    <p class="Normal para-style-override-7"><span class="char-style-override-9">“Arbroath Bildirgesi,” dedi gözlerini açarak. Hafifçe güldü. “Dört yüz küsur yıl önce yazılmış. İlkeler işte...”</span></p>

    <p class="Normal para-style-override-7"><span class="char-style-override-9">Sonra ayağa kalktı ama Ashe’in mektubuna bakarak eskimiş masanın başında kaldı.</span></p>

    <p class="Normal para-style-override-7"><span class="char-style-override-9">“Benim ilkelerim...” dedi kendi kendine konuşur gibi, sonra bana baktı; sanki varlığımı tekrar hatırlamış gibiydi.</span></p>

    <p class="Normal para-style-override-7"><span class="char-style-override-9">“Evet, sanırım tüfekleri Sabah Şakıyan Kuş’a vereceğim,” dedi. “İki üç yıllık süre içinde pişman olabileceğimi bilsem de. Ama bu silahları alıp kendini, halkını savunmasına yardım etmem gerekiyor.”</span></p>

    <p class="Normal para-style-override-7"><span class="char-style-override-9">“Onurun bedeli bu, değil mi?”</span></p>

    <p class="Normal para-style-override-7"><span class="char-style-override-9">Buz gibi, ters anlamlı bir gülüşle gözlerini bana indirdi.</span></p>

    <p class="Normal para-style-override-7"><span class="char-style-override-9">“Kan parası diyelim.”</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-10"> </span></p>
  </div>
</body>
</html>