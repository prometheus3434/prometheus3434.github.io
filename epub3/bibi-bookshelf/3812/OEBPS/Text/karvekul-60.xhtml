<html xmlns="http://www.w3.org/1999/xhtml">
<head>
  <title>karvekul-60</title>
  <link href="../Styles/karvekul1.css" rel="stylesheet" type="text/css"/>
</head>

<body id="karvekul" xml:lang="tr-TR">
  <div class="Basic-Text-Frame">
     <p class="baslik" id="toc_marker-52"><span class="bold">51. Çağrı</span></p>

    <p class="Normal para-style-override-7"><span class="bold char-style-override-10"> </span></p>

    <p class="Normal para-style-override-7"><span class="char-style-override-9">Su adeta eritilmiş gümüş kadar sakindi, üstündeki tek hareketlilik, akşam bulutlarının gölgeleriydi. Ama uzun sürmeyecekti, hissedilebiliyordu. Belki de, diye düşündü Roger, bu hissin kaynağı suyun kenarında ilk dalgayı heves içinde beklemekte olan kayınpederiydi.</span></p>

    <p class="Normal para-style-override-7"><span class="char-style-override-9">“Bethesda’taki havuz gibi,” dedi neşeyle.</span></p>

    <p class="Normal para-style-override-7"><span class="char-style-override-9">“Öyle mi?” diye yanıt verdi Jamie ama ona bakmadı, dikkati sudaydı.</span></p>

    <p class="Normal para-style-override-7"><span class="char-style-override-9">“Hani meleklerin havuza girip suyu ara sıra dalgalandırdıkları havuz. Herkes kenarda beklerdi, ilk dalganın çıkmasıyla suya dalardı.”</span></p>

    <p class="Normal para-style-override-7"><span class="char-style-override-9">Jamie gülümsedi fakat yine de ona dönmedi. Balık tutmak ciddi bir işti.</span></p>

    <p class="Normal para-style-override-7"><span class="char-style-override-9" xml:lang="ar-SA">İyi olmuştu; Jamie’nin ona bakmasını da istemezdi doğrusu. Ama bir şey söyleyecekse acele etmesi gerekiyordu, çünkü Fraser’ın bir-iki kez, deneme için yem attığını görebiliyordu.</span></p>

    <p class="Normal para-style-override-7"><span class="char-style-override-9">“Bence- ” Durdu, kelimesini düzeltti. “Yoo, bence </span><span class="italik char-style-override-10">değil</span><span class="char-style-override-9">. Fikir değil yani- ” İçindeki hava, bir hırıltıyla kayboldu ve Roger’ın sinirini bozdu; o anda istediği son şey, söylediği şeyden emin olmadığının düşünülmesiydi. Çok derin bir nefes aldı ve kalan kelimeler adeta ağzından değil, tüfek namlusundan çıktı. “Papaz olmak istiyorum.”</span></p>

    <p class="Normal para-style-override-7"><span class="char-style-override-9">Evet... dışından söyleyebilmişti sonunda. İstemsizce gözlerini yukarı kaldırdı ama gökyüzü tepesine çökmemişti işte. Sisli, ince bulutlarla desenlenmiş bir hava vardı fakat hava </span><span class="char-style-override-9" xml:lang="ar-SA">şeffaftı;</span><span class="char-style-override-9"> yeni ay, dağın omzunun hemen arkasında kendini göstermeye başlamıştı.</span></p>

    <p class="Normal para-style-override-7"><span class="char-style-override-9">Jamie düşünceli bir bakış attı ama şaşırmış bir hali yoktu. Bu iyi bir şey olmalı, diye düşündü.</span></p>

    <p class="Normal para-style-override-7"><span class="char-style-override-9">“Papaz. Vaiz mi yani?”</span></p>

    <p class="Normal para-style-override-7"><span class="char-style-override-9">“Ee... evet. O da tabii.”</span></p>

    <p class="Normal para-style-override-7"><span class="char-style-override-9" xml:lang="ar-SA">Öyle düşününce işler bir anda değişti. Vaaz da ver</span><span class="char-style-override-9">mesi gerekeceği aklına gelmişti ama dillendirilince bir an ürktü.</span></p>

    <p class="Normal para-style-override-7"><span class="char-style-override-9">“</span><span class="italik char-style-override-10">O da</span><span class="char-style-override-9" xml:lang="ar-SA"> mı?” Fraser gözünün yanıyla baktı.</span></p>

    <p class="Normal para-style-override-7"><span class="char-style-override-9">“Evet. Yani- papazlar da vaaz veriyor, elbette.” Elbette. Ne hakkında? Nasıl? “Ama bu- yani, esas iş o değil. Ama ben o- yapmak zorundayım.” Kızarmaya başlıyordu, çünkü açıklamaya çalıştığı şeyin tam anlamını kendisi de henüz bilmiyordu.</span></p>

    <p class="Normal para-style-override-7"><span class="char-style-override-9" xml:lang="ar-SA">İç geçirdi, yüzünü ovaladı.</span></p>

    <p class="Normal para-style-override-7"><span class="char-style-override-9">“Pekâlâ. Bak, Bayan Wilson’ın cenazesini unutmamışsındır herhalde? McCallumlar’ı da?”</span></p>

    <p class="Normal para-style-override-7"><span class="char-style-override-9">Jamie yalnızca başını salladı; Roger anlayış gösterdiğine dair bir parıltının adamın gözlerinde belirmiş olabileceğini düşündü.</span></p>

    <p class="Normal para-style-override-7"><span class="char-style-override-9">“Ben... bir şeyler yaptım. Biraz... işte, gerek olduğunda. Sonra- ” Eli seğirdi, Alamance’ta Hermon Husband’la buluşması ya da ölü babasıyla gece geç saatte konuşması gibi şeyleri nasıl anlatabileceğini düşünmeye başladı.</span></p>

    <p class="Normal para-style-override-7"><span class="char-style-override-9">Tekrar iç geçirdi, suya bir çakıl taşı atmaya yeltendi ve kendisini son anda durdurdu, çünkü Jamie’nin oltadaki elinin gerildiğini gördü. Öksürdü, boğazındaki her zamanki boğulma hissini duydu, çakılı avucuna hapsetti.</span></p>

    <p class="Normal para-style-override-7"><span class="char-style-override-9">“Vaaz işini halledebilirim herhalde, evet. Ama diğer işler- Tanrım, akıl almaz bir şey gibi geliyor kulağa, belki de delirmişimdir. Ama vaftiz, cenazeler... hatta, belki de yalnızca yardımcı olmak için istiyorumdur. Yardımım insanları dinlemekle, onlar için dua etmekle sınırlı olacaksa da.”</span></p>

    <p class="Normal para-style-override-7"><span class="char-style-override-9">“İnsanlarla ilgilenmek istiyorsun yani,” dedi Jamie yumuşak sesle. Cümlede bir sorgulayış değil, durumu kabulleniş vardı.</span></p>

    <p class="Normal para-style-override-7"><span class="char-style-override-9">Roger, mutsuz bir halde, hafifçe güldü ve güneş sudan yansıyınca gözlerini kapadı.</span></p>

    <p class="Normal para-style-override-7"><span class="char-style-override-9">“Bunu istemiyorum,” dedi. “Yapmayı düşündüğüm son şey ki bir de papaz evinde büyüdüm. Yani, nasıl bir iş olduğunu biliyorum. Ama birinin bunu yapması </span><span class="italik char-style-override-10">gerekiyor</span><span class="char-style-override-9"> ve bence o kişi benim.”</span></p>

    <p class="Normal para-style-override-7"><span class="char-style-override-9">Bir süre ikisi de konuşmadı. Roger gözlerini açtı, suyu izledi. Kayaları kaplayan yosunlar, akıntıyla birlikte bir denizkızının saçları gibi salınıyorlardı. Fraser biraz kımıldandı, oltasını çekti.</span></p>

    <p class="Normal para-style-override-7"><span class="char-style-override-9">“Presbiteryenler dini törenlere inanıyorlar mı?”</span></p>

    <p class="Normal para-style-override-7"><span class="char-style-override-9">“Evet,” dedi Roger, şaşırmıştı. “İnanıyoruz tabii. Yani sen hiç- ” Ama cevabın olumsuz olduğunu biliyordu. Hatta Fraser’ın bu konularda Katolik olmayan herhangi biriyle hiç konuşmamış olduğunu tahmin ediyordu. “İnanıyoruz,” diye tekrarladı. Elini suya sertçe daldırdı, suyu alnına sürdü; akan damlalar yüzünü yıkadıktan sonra boynunu serinletip gömleğinden içeri girdi.</span></p>

    <p class="Normal para-style-override-7"><span class="char-style-override-9">“Bunlar Kutsal Emirler sonuçta, değil mi?” Minicik, kırmızı bir noktadan ibaret olan sinek, boğulmakta olduğu için yüzeyde sekmeye başladı. “Unvanı bir yerden alman gerekecek herhalde, ha?”</span></p>

    <p class="Normal para-style-override-7"><span class="char-style-override-9">“Tabii, alacağım. Mecklenburg County’de bir Presbiteryen okulu var. Gidip onlarla konuşacağım bu konuyu. Çok zamanımı almaz diye düşünüyorum; Latincem var, Yunancam da var, ayrıca” -durumun acılığına rağmen gülümsedi- “bir de Oxford Üniversitesi diplomam var. İster inan, ister inanma ama bana bir zamanlar okumuş adam gözüyle bakarlardı.”</span></p>

    <p class="Normal para-style-override-7"><span class="char-style-override-9">Jamie’nin ağzının kenarı titreşti, bir yandan kolunu geri çekti sonra da bileğini sertçe kıvırdı. İp yavaş bir kavis alarak savruldu ve sinek yerine oturdu. Roger gözlerini kırpıştırdı; zamanı gelmişti - havuzun yüzeyi yavaş yavaş titremeye başlamıştı.</span></p>

    <p class="Normal para-style-override-7"><span class="char-style-override-9">“Karınla konuştun mu bu konuyu?” </span></p>

    <p class="Normal para-style-override-7"><span class="char-style-override-9">“Hayır,” dedi Roger havuza bakarak.</span></p>

    <p class="Normal para-style-override-7"><span class="char-style-override-9">“Neden?” Soruda suçlayan bir tonlama yoktu, merak vardı. Sonuçta ne diye karısından önce kayınpederiyle konuşmayı seçmiş olabilirdi ki?</span></p>

    <p class="Normal para-style-override-7"><span class="char-style-override-9" xml:lang="ar-SA">Çünkü sen erkek olmanın ne demek olduğunu biliyorsun,</span><span class="char-style-override-9"> diye düşündü, </span><span class="italik char-style-override-10">ama o bilmiyor.</span><span class="char-style-override-9"> Ama ağzından çıkan, gerçeğin başka bir versiyonuydu.</span></p>

    <p class="Normal para-style-override-7"><span class="char-style-override-9">“Beni bir korkak olarak görmesini istemiyorum.”</span></p>

    <p class="Normal para-style-override-7"><span class="char-style-override-9">Jamie küçük bir “hmm” sesi çıkardı ama hemen yanıt vermedi,</span><span class="char-style-override-9" xml:lang="ar-SA"> çünkü makarasını sarmakla meşguldü. Banyosunu yapan sineği kancadan çıkarttı, sonra şapkasındaki koleksi</span><span class="char-style-override-9">yona göz gezdirip biraz düşündü ve zarif, yeşil, ucunda siyah tüy olan bir şeyde karar kıldı.</span></p>

    <p class="Normal para-style-override-7"><span class="char-style-override-9">“Öyle mi görürdü diyorsun?” Cevabı beklemeden, Fraser ayağa kalktı, oltayı önce arkaya attı, sonra da sineği havuzun ortasına gönderdi ve orada bir yaprak gibi durmasını bekledi.</span></p>

    <p class="Normal para-style-override-7"><span class="char-style-override-9">Roger oltanın suda seke seke dans edişini izledi. Papaz Efendi de bir balıkçıydı. Bir anda Ness’i, parlak dalgalarının kayaların üstüne temiz bir kahverengiyle dağılışını, eskimiş naylon çizmeleri içindeki babasını hatırladı. Boğazı hasretle düğümlendi. İskoçya’yı, babasını özlemişti. Bir günlüğüne de olsa, huzurlu olmayı özlemişti.</span></p>

    <p class="Normal para-style-override-7"><span class="char-style-override-9">Dağlar, yeşil ormanlar, gizemli ve vahşi bir doğa onları çevreliyordu; altın renkli ve puslu gökyüzü, kendini bu toprakların üstüne meleklerin sessiz kanatları gibi bırakıyordu. Ama burada huzur asla yoktu.</span></p>

    <p class="Normal para-style-override-7"><span class="char-style-override-9">“Bize inanıyor musun -Claire, Brianna ve bana yani- savaşa yaklaştığımız konusunda?”</span></p>

    <p class="Normal para-style-override-7"><span class="char-style-override-9">Jamie kısa bir kahkaha patlattı, gözleri h</span><span class="char-style-override-9" xml:lang="ar-SA">âlâ</span><span class="char-style-override-9"> sudaydı.</span></p>

    <p class="Normal para-style-override-7"><span class="char-style-override-9">“Gözlerim görüyor dostum. Savaşın geleceğini bilmek için cadıya, azize sormaya gerek yok.”</span></p>

    <p class="Normal para-style-override-7"><span class="char-style-override-9">Bunu duyunca Roger ona merak dolu bir bakış attı. “Niye öyle dedin?”</span></p>

    <p class="Normal para-style-override-7"><span class="char-style-override-9">“İncil’de de öyle demiyor mu? </span><span class="italik char-style-override-10">O berbat kasvetin</span><span class="italik char-style-override-16"> olmayacak yerde dikildiğini gördüğünüz zaman, Yahudiye’de olanlar dağlara kaçsın?”</span></p>

    <p class="Normal para-style-override-7"><span class="char-style-override-24">Hafızası, bölümün okunmayan kısmını tamamladı ve Roger, kemiklerinde hissettiği bir soğuklukla, Jamie’nin gerçekten de savaşın eşiğinde olduklarının farkında olduğunu fark etti. Öylesine konuşmuyordu,</span><span class="char-style-override-24" xml:lang="ar-SA"> gördüklerini anlatıyordu</span><span class="char-style-override-24"> - daha önce de benzerlerini görmüştü.</span></p>

    <p class="Normal para-style-override-7"><span class="char-style-override-24">Küçük oğlanların neşe içinde bağırışları suyun üstünden onlara doğru geldi; Fraser kafasını hafifçe çevirdi, dinledi. Ağzına belli belirsiz bir gülümseme yerleşti. Sonra gözleri tekrar suya döndü. Saçının örgüleri, boynunun güneşte yanmış derisinin üstünde, tıpkı üstlerindeki üvez ağacının yaprakları gibi salınıyordu.</span></p>

    <p class="Normal para-style-override-7"><span class="char-style-override-24">Roger birden Jamie’ye korkup korkmadığını sormak istedi ama konuşmadı. Cevabı biliyordu zaten.</span></p>

    <p class="Normal para-style-override-7"><span class="italik char-style-override-16">Bu önemli değil.</span><span class="char-style-override-24"> Derin bir nefes aldı ve kendine aynı soruyu sorup, aynı cevabı verdiğini hissetti. Cevap bir yerden gelmiş değildi, içindeydi, hem de sanki doğduğundan beri hep onunlaymış gibi.</span></p>

    <p class="Normal para-style-override-7"><span class="italik char-style-override-16">Fark etmeyecekti. Gereken neyse yapacaktı.</span></p>

    <p class="Normal para-style-override-7"><span class="char-style-override-24">Bir süre sessiz kaldılar. Jamie yeşil yemi iki kez daha savurdu, sonra kafasını iki yana sallayıp bir şey mırıldandı ve ipi çekti, bir mayıs sineği yerleştirdi, tekrar savurdu. Kıkırdayan küçük oğlanlar karşı kıyıdan geçtiler, çırılçıplak koşarak çalıların arasına girip kayboldular.</span></p>

    <p class="Normal para-style-override-7"><span class="char-style-override-24">Gerçekten garip, diye düşündü Roger. Kendini iyi hissediyordu. H</span><span class="char-style-override-24" xml:lang="ar-SA">âlâ</span><span class="char-style-override-24"> tam olarak ne yapması gerektiğini bilmiyordu, h</span><span class="char-style-override-24" xml:lang="ar-SA">âlâ</span><span class="char-style-override-24"> bulutların üstlerine geldiğini görüyor ve ne getirdiklerini bilmiyordu. Ama hâlâ iyiydi.</span></p>

    <p class="Normal para-style-override-7"><span class="char-style-override-24">Jamie’nin oltasına sonunda bir balık yakalanmıştı. Makarayı hemen çekti, parıldayan hayvanı kıyıya aldı ve oradaki taşa vurarak öldürdükten sonra sepetine attı.</span></p>

    <p class="Normal para-style-override-7"><span class="char-style-override-24">“Quaker olmaya niyetin var mı?” diye sordu Jamie, ciddiydi.</span></p>

    <p class="Normal para-style-override-7"><span class="char-style-override-24">“Hayır.” Roger soruyla ürktü. “Nereden çıkardın?”</span></p>

    <p class="Normal para-style-override-7"><span class="char-style-override-24">Jamie huzursuz olduğu zamanlar kullandığı o garip, yarım omuz silkme hareketini yaptı ve sonraki yemi takana kadar bir daha konuşmadı.</span></p>

    <p class="Normal para-style-override-7"><span class="char-style-override-24">“Brianna seni korkak sanmasın istiyorsun demek. Ben daha önce bir rahiple omuz omuza savaşmıştım.” Ağzının bir kenarı, imalı bir şekilde kalktı. “Rahibin pek de kılıç ustası olduğu söylenemezdi, evet, eline tüfek versek ahırın geni</span><span class="char-style-override-24" xml:lang="ar-SA">ş duvarını bile vuramazdı hatta</span><span class="char-style-override-24"> ama yeterince cesur bir adamdı.”</span></p>

    <p class="Normal para-style-override-7"><span class="char-style-override-24">“Yaa.” Roger çenesinin kenarını kaşıdı. “Evet, ne demek istediğini anladım. Bir ordunun içinde çarpışabileceğimi sanmıyorum.” Laf ağzından çıkar çıkmaz keskin bir pişmanlık hissi duydu. “Ama silahlanmak gerekirse, ihtiyaç olursa yani... elimden geleni ardıma koymam.”</span></p>

    <p class="Normal para-style-override-7"><span class="char-style-override-24">“Sorun yok o zaman.”</span></p>

    <p class="Normal para-style-override-7"><span class="char-style-override-24">Jamie ipin kalanını çekti, sineğin üstündeki suyu silkti ve kancayı şapkasına sapladı. İpi bir kenara koyduktan sonra sepetin içini karıştırmaya başladı ve sert kilden bir şişe çıkardı. </span><span class="char-style-override-24" xml:lang="ar-SA">İç çekerek oturdu, tıpayı dişleriyle açtı ve sonra da şişeyi Roger’a uzattı.</span></p>

    <p class="Normal para-style-override-7"><span class="char-style-override-24">“Bu lafı bana ara sıra Claire söyler,” dedi ve karısını alıntıladı: </span><span class="italik char-style-override-16">“Malt, Tanrı’nın haklılığını Milton’dan daha iyi açıklar.”</span></p>

    <p class="Normal para-style-override-7"><span class="char-style-override-24">Roger tek kaşını kaldırdı.</span></p>

    <p class="Normal para-style-override-7"><span class="char-style-override-24">“Hiç Milton okudun mu?”</span></p>

    <p class="Normal para-style-override-7"><span class="char-style-override-24">“Biraz. Claire’in haklı olduğunu düşünüyorum.”</span></p>

    <p class="Normal para-style-override-7"><span class="char-style-override-24">“Sonraki satırları biliyor musun?” Roger şişeyi ağzına götürdü. </span><span class="italik char-style-override-16">“Bira, dostum, bira içmeliler, düşünmekten derbeder olan bütün kardeşler.”</span></p>

    <p class="Normal para-style-override-7"><span class="char-style-override-24">Fraser gülmemek için kendini tuttu fakat</span><span class="char-style-override-24" xml:lang="ar-SA"> gözleri onu ele veriyordu.</span></p>

    <p class="Normal para-style-override-7"><span class="char-style-override-24">“Bu viski olmalı o zaman,” dedi. “Kokusu bira gibi sadece.”</span></p>

    <p class="Normal para-style-override-7"><span class="char-style-override-24">Bira soğuk, koyu ve hoş bir acılığa sahipti; şişeyi birbirlerine alıp verdiler, içkileri bitene dek konuşmadılar. Sonra Jamie tıpasını takıp şişeyi sepete attı.</span></p>

    <p class="Normal para-style-override-7"><span class="char-style-override-24">“Karın,” dedi düşünceli halde, ayağa kalkıp sepetin halatını omzuna geçirirken.</span></p>

    <p class="Normal para-style-override-7"><span class="char-style-override-24">“Evet?” Roger harap haldeki şapkayı aldı, ona verdi. Jamie başıyla teşekkür etti ve şapkayı taktı.</span></p>

    <p class="Normal para-style-override-7"><span class="char-style-override-24">“Onun gözleri de görüyor.”</span></p>

    <p class="Normal para-style-override-7"><span class="char-style-override-24"> </span></p>

    <p class="Normal para-style-override-8"><span class="bold char-style-override-16"> </span></p>
  </div>
</body>
</html>