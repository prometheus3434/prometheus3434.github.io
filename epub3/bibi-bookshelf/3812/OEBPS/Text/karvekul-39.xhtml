<html xmlns="http://www.w3.org/1999/xhtml">
<head>
  <title>karvekul-39</title>
  <link href="../Styles/karvekul1.css" rel="stylesheet" type="text/css"/>
</head>

<body id="karvekul" xml:lang="tr-TR">
  <div class="Basic-Text-Frame">
     <p class="baslik" id="toc_marker-33"><span class="bold">32. Asmak Yetmez</span></p>

    <p class="Normal para-style-override-7"><span class="bold char-style-override-10"> </span></p>

    <p class="Normal para-style-override-7"><span class="char-style-override-9">Sabah olduğunda Bayan Bug mutfaktaydı; hava ılıktı ve yemek aromalarıyla doluydu. Her zamanki halinde gibiydi, bana attığı bir bakış ve kısa bir cık-cık ediş dışında velveleli bir hale gireceği yokmuş gibiydi. Bu kadın ya benim sandığımdan daha sağduyulu biriydi ya da Jamie ona bir çift laf etmişti.</span></p>

    <p class="Normal para-style-override-7"><span class="char-style-override-9">“Al tatlım, sıcakken ye şunu.” Tabağıma hindi kıymasını koydu, üstüne de yumurta ekledi.</span></p>

    <p class="Normal para-style-override-7"><span class="char-style-override-9">Başımı hafifçe eğip teşekkür ettim ve çatalımı elime aldım ama pek iştahım yoktu. Hâlâ ağrıyan çenem, yemek yeme işini zahmetli ve acılı kılıyordu.</span></p>

    <p class="Normal para-style-override-7"><span class="char-style-override-9">Yumurtada sorun çıkmadı ama soğanın keskin kokusu hassas burun deliklerimi zorladı. Küçük bir patates parçasını kenara ayırdım, ezdim ve ağzımın tabanına yapıştırdım, dilimle oynayarak erittim ve bir yudum kahveyle boğazımdan aşağı indirdim.</span></p>

    <p class="Normal para-style-override-7"><span class="char-style-override-9">Meraktan çok kafamı dağıtmak için Bayan Bug’a sordum: “Bay Brown bu sabah nasıl?”</span></p>

    <p class="Normal para-style-override-7"><span class="char-style-override-9">Kadın dudaklarını büzdü ve elindeki kaşık dolusu patatesi tabağa öyle bir çarptı ki sanki Lionel Brown’un beyninin orada olmasını diliyormuş gibiydi.</span></p>

    <p class="Normal para-style-override-7"><span class="char-style-override-9">“Olması gerektiği kadar kötü değil, hem de hiç,” dedi. “O pislik çuvalı kılıklı kurtlu herifi asmak yetmez!”</span></p>

    <p class="Normal para-style-override-7"><span class="char-style-override-9">Ağzımda gevelediğim patatesi tükürdüm ve hemen bir yudum daha kahve aldım. Kahve mideme iner inmez geri geldi. Hemen ayağa kalktım, kapıya koştum ve tam zamanında yetişerek dikendutu, safra, kahve ve yumurtayı çıkardım.</span></p>

    <p class="Normal para-style-override-7"><span class="char-style-override-9">Bayan Bug’ın telaşlı bir halde kapı girişinde dikildiğinin de farkındaydım ve ona el hareketimle uzaklaşmasını söyledim. Kadın bir an duraksadı, sonra içeri girdi. Ben de ayağa kalktım ve kuyuya doğru yürümeye başladım.</span></p>

    <p class="Normal para-style-override-7"><span class="char-style-override-9">Sanki kafamın içi tamamen kahve ve safra kaplıydı; burnumun arkası fena sızlıyordu. Burnumun yine kanadığını sandım ama dikkatli bir şekilde dokunduğumda kanamadığını anladım. Ağzımın içini bol suyla yıkadım ve dilimde, damağımdaki o berbat tadı biraz gidermeyi başardım. Ancak mide bulantımla birlikte hissetmeye başladığım panik duygusuna suyun iyi geldiği yoktu elbette.</span></p>

    <p class="Normal para-style-override-7"><span class="char-style-override-9">Birden çok tuhaf ve nereden geldiği belli olmayan bir şekilde, derimin yok olduğunu sanmaya başladım. Bacaklarım titrerken, kıymıklara aldırmaksızın üstünde odun kestiğimiz taşın üstüne oturdum.</span></p>

    <p class="Normal para-style-override-7"><span class="italik char-style-override-10">Yapamam,</span><span class="char-style-override-9"> diye düşündüm. </span><span class="italik char-style-override-10">Yapamam işte.</span></p>

    <p class="Normal para-style-override-7"><span class="char-style-override-9">Orada oturmaya devam ettim, ayağa kalkmak istemiyordum. Oldukça silik bir hisle rahmimi hissedebiliyordum. Karnımın hemen altında küçük, yuvarlak bir ağırlık. Hafifçe şişmiş, fazlasıyla hassas.</span></p>

    <p class="Normal para-style-override-7"><span class="char-style-override-9">Hiçbir şey, diye düşündüm, içimde toplayabildiğim bütün kararlılıkla. Tamamen normal. Adet dönemimin belli günlerinde hep böyle hissettiriyordu. Hem, Jamie’yle son birlikte oluşumuzdan sonra... eh, iç taraflarımın ağrılarının beni hâlâ rahatsız etmesi çok normaldi. Evet, dün gece bir şey yapmamıştık; sarılmaktan başka bir şey istemiyordum. Ama gülmekten neredeyse ikiye ayrılacaktım. Jamie’nin itirafı aklıma gelince tekrar gülecek gibi oldum. Kaburgalarım sızladı, kasıldım ama kendimi daha iyi hissettim.</span></p>

    <p class="Normal para-style-override-7"><span class="char-style-override-9">“Aman, her neyse,” dedim kendi kendime ve ayağa kalktım. “Hem yapacak işlerim var.”</span></p>

    <p class="Normal para-style-override-7"><span class="char-style-override-9">Bu net tavırla sepetimi ve bitkileri ayırırken kullandığım bıçağımı elime aldım, Bayan Bug’a işim olduğunu söyledim ve Christieler’e doğru yürümeye başladım.</span></p>

    <p class="Normal para-style-override-7"><span class="char-style-override-9">Tom’un elini kontrol edecek, sonra da Malva’yı benimle birlikte ginseng aramaya davet edecektim. Benim öğrencim olma potansiyeli taşıyan, gözlem yeteneği yüksek bir kızdı, hafızası da iyiydi. Ona ayrıca nasıl penisilin kolonileri yapabileceğini gösterecektim. Nemli, küflü bir çöpü karıştırmak dinlendirici olabilirdi hem. Aklıma gelen görüntüyle kalkmak isteyen midemi bastırdım ve hırpalanmış yüzümü sabah güneşine doğru çevirdim.</span></p>

    <p class="Normal para-style-override-7"><span class="char-style-override-9">Jamie’nin Lionel Brown’a ne yapmak istediği konusunda da kafamı yormayacaktım.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-10"> </span></p>
  </div>
</body>
</html>