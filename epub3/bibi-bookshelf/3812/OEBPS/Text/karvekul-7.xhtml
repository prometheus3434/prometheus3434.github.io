<html xmlns="http://www.w3.org/1999/xhtml">
<head>
  <title>karvekul-7</title>
  <link href="../Styles/karvekul1.css" rel="stylesheet" type="text/css"/>
</head>

<body id="karvekul" xml:lang="tr-TR">
  <div class="Basic-Text-Frame">
     <p class="baslik" id="toc_marker-4"><span class="bold">3. Dostlarını Yakın Tut</span></p>

    <p class="Normal para-style-override-9"><span class="bold char-style-override-10"> </span></p>

    <p class="Normal para-style-override-9"><span class="bold char-style-override-10"> </span></p>

    <p class="Normal para-style-override-7"><span class="char-style-override-9">Ertesi gün güneş batmadan hemen önce Fraser Tepesi’ne vardık. </span><span class="char-style-override-9">Bir ziyaretçi bizi bekliyordu. Bu kişi Majestelerinin ordusundan eski Binbaşı Donald MacDonald’dı. Binbaşı olmadan önce de Vali Tyson’ın eski hafif süvari muhafızıydı. Ön sundurmamıza oturmuş, kedimizi kucağına almış, yanına da bir sürahi bira koymuştu.</span></p>

    <p class="Normal para-style-override-7"><span class="char-style-override-9">Yaklaştığımı görünce, “Bayan Fraser! Hizmetinizdeyim hanımefendi,” dedi cana yakın bir sesle. Yerinden kalkmaya çalıştı ama Adso durduğu yerden olacağını anlayıp pençelerini adamın kasıklarına geçirince nefesi kesildi ve yerine oturdu.</span></p>

    <p class="Normal para-style-override-7"><span class="char-style-override-9">“Oturun Binbaşı,” dedim, elimle onu yerine tekrar buyur ederek. Yüzünü buruşturarak tekrar oturdu ama asaletini koruyarak Adso’yu çalılıkların arasına fırlatmadı. Sundurmaya çıkıp yanına oturdum ve sesli bir şekilde nefes verdim.</span></p>

    <p class="Normal para-style-override-7"><span class="char-style-override-9">“Kocam atlara göz atıyor, hemen gelecek. Görüyorum ki sizi birileri karşılamış.” Başımla birayı gösterdim, o da hemen sürahinin ağzını koluyla silerek bana doğru uzattı.</span></p>

    <p class="Normal para-style-override-7"><span class="char-style-override-9">“Evet, hanımefendi,” dedi güven vermek isteyen bir tonla. “Bayan Bug beni çok rahat ettirdi.”</span></p>

    <p class="Normal para-style-override-7"><span class="char-style-override-9">Kabalık edermiş gibi görünmemek için birayı reddetmedim ve açıkçası çok da iyi geldi. Jamie bir an önce geri dönmek istemişti ve gün ortasındaki küçük mola haricinde şafaktan beri at üstündeydik.</span></p>

    <p class="Normal para-style-override-7"><span class="char-style-override-9">“Gerçekten şahane bir bira,” dedi Binbaşı gülümseyerek. Yudumlarım boğazımdan aşağı aktıktan sonra derin bir nefes verdim, gözlerim artık yarı açıktı. “Kendi imalatınız mı acaba?”</span></p>

    <p class="Normal para-style-override-7"><span class="char-style-override-9">Kafamı iki yana salladım ve bir yudum daha aldım, sonra da sürahiyi ona uzattım. “Hayır, Lizzie’nin. Lizzie Wemyss.”</span></p>

    <p class="Normal para-style-override-7"><span class="char-style-override-9">“Hizmetçiniz, doğru. Ona birasını çok beğendiğimi iletin lütfen.”</span></p>

    <p class="Normal para-style-override-7"><span class="char-style-override-9">“Kendisi burada değil mi?” Arkasındaki açık kapıya göz attım, biraz şaşırdım. Günün bu saatinde Lizzie’nin mutfakta yemek yapıyor olmasını beklerdim ama geldiğimizi duysa kesinlikle bizi karşılamak için dışarı çıkardı. O anda farkına vardım ki etrafta yemek kokusu yoktu. Tabii, ne zaman geleceğimizi bilemezdi ama...</span></p>

    <p class="Normal para-style-override-7"><span class="char-style-override-9">“Yoo, burada,” dedi Binbaşı, hatırlamaya çalışırken kaşlarını çatarak. Binbaşı ellerini sürmeden önce sürahinin ne kadar dolu olduğunu düşündüm; artık iki parmak bira kalmıştı. “Ah, evet. Babasıyla birlikte McGillivrayler’e gitmiş, Bayan Bug öyle söylemişti. Sanıyorum nişanlısını ziyaret etmeye.”</span><span class="char-style-override-9"/></p>

    <p class="Normal para-style-override-7"><span class="char-style-override-9">“Evet, Manfred McGillivray ile nişanlı. Ama Bayan Bug...”</span></p>

    <p class="Normal para-style-override-7"><span class="char-style-override-9">“O da ambarda,” dedi ve başıyla yukarıdaki küçük barakayı gösterdi. “Peynir almak için gitmişti, sanıyorum öyle demişti. Bana cömertçe omlet ikram etti.”</span></p>

    <p class="Normal para-style-override-7"><span class="char-style-override-9">“Ah...” Biraz daha rahatladım, bira yol yorgunluğumu alıyordu. Eve gelmiş olmak çok güzeldi ama hâlâ huzursuzdum çünkü yanan kulübe gözlerimin önünden gitmiyordu.</span></p>

    <p class="Normal para-style-override-7"><span class="char-style-override-9">Bayan Bug’ın, Binbaşı’ya yapılmasını istediğimiz işten bahsettiğine emindim ama konuyu hiç açmadı ve buraya geliş sebebinden de bahsetmedi. Tabii ya; işlerle ilgili bütün konular Jamie’yi beklemeliydi. Bir kadın olarak, kocam gelene kadar nezaket görüyor ve biraz da dedikodu duyuyordum.</span></p>

    <p class="Normal para-style-override-7"><span class="char-style-override-9">“Kedimle olan ilişkinizi geliştirmişsiniz, öyle mi?” dedim cesur bir çıkışla. Gönülsüzce Binbaşı’nın kafasına doğru baktım; peruğu özenle yerleştirilmişti.</span></p>

    <p class="Normal para-style-override-7"><span class="char-style-override-9">“Sanırım politika için katlanılabilecek bir bedel,” dedi, parmaklarını Adso’nun karnındaki gümüşi, kalın tüylerin üzerinde gezdirerek. “Dostlarını yakın tut, düşmanlarını daha da yakın.”</span></p>

    <p class="Normal para-style-override-7"><span class="char-style-override-9">“Çok mantıklı,” dedim gülümseyerek. “Ee... Umarım çok beklememişsinizdir.”</span></p>

    <p class="Normal para-style-override-7"><span class="char-style-override-9">Omuz silkti ve beklediği sürenin önemsiz olduğunu ima etti - genellikle de öyleydi. Dağların kendine has bir zaman anlayışı vardı ve akıllı biri işini aceleye getirmemesi gerektiğini bilirdi. McDonald deneyimli bir askerdi, çok da gezmişti fakat dağların zirvelerine hayli yakın olan Pitlochry’de doğduğu için buraların nasıl yerler olduğunu da bilirdi.</span></p>

    <p class="Normal para-style-override-7"><span class="char-style-override-9">“Bu sabah geldim,” dedi. “New Bern’den.”</span></p>

    <p class="Normal para-style-override-7"><span class="char-style-override-9">Kafamın bir kenarındaki küçük alarm zilleri sustu. Eğer bir yere uğramadan, New Bern’den geldiyse bu yolculuk on gün sürmüş olmalıydı - buruşuk ve lekeli üniforması da bunun hayli olası olduğunu gösteriyordu.</span></p>

    <p class="Normal para-style-override-7"><span class="char-style-override-9">New Bern, koloninin yeni valisi olan Josiah Martin’in bulunduğu yerdi. MacDonald’ın daha sonra uğradığı yerlerden birinden bahsetmeden, “New Bern’den” demesinden de buraya geliş sebebi her neyse, New Bern’de oluşan bir durumdan kaynaklandığını açık bir şekilde anlamıştım. Söz konusu valiler ve başkanlar olduğunda her zaman dikkatliydim.</span></p>

    <p class="Normal para-style-override-7"><span class="char-style-override-9">Otlağa çıkan yola bir göz attım ama Jamie hâlâ görünürde değildi. Bayan Bug ise ambardan dışarı çıkıyordu ve ona el sallayınca o da neşeyle karşılık verdi, tabii bir elindeki kova dolusu süt ve ötekindeki bir sepet yumurta, kolunun altındaki bir çömlek dolusu tereyağı ve çenesinin altına dikkatle yerleştirmiş olduğu geniş bir kalıp peynir onu bir hayli zorlamıştı. Dik yokuşu başarıyla indi ve evin arka tarafında kaybolup mutfağa girdi.</span></p>

    <p class="Normal para-style-override-7"><span class="char-style-override-9">“Bir sürü omlet yiyeceğiz herhalde,” dedim tekrar Binbaşı’ya dönüp. “Acaba Cross Creek’ten geçmiş olabilir misiniz? ”</span></p>

    <p class="Normal para-style-override-7"><span class="char-style-override-9">“Evet, geçtim. Kocanızın teyzesi size selamlarını iletti - ayrıca bir sürü kitap ve gazete de yolladı, hepsini getirdim.”</span></p>

    <p class="Normal para-style-override-7"><span class="char-style-override-9">Bu günlerde gazeteler konusunda da çok dikkatli davranıyordum - her ne kadar bildirdikleri olaylar birkaç hafta veya ay önce gerçekleşmiş olsalar da. Bu tavrıma rağmen Binbaşı’nın verdiği bu haberden memnun olduğumu ima eden sesler çıkardım ve Jamie’nin bir an önce gelmesini ve adamın yanından ayrılabilmeyi diledim. Saçım yanık kokuyordu ve hâlâ ellerimle o soğuk cesetlere dokunduğumdaki hissi duyabiliyordum; çok acil banyo yapmam gerekiyordu.</span></p>

    <p class="Normal para-style-override-7"><span class="char-style-override-9">“Anlayamadım?” MacDonald’ın söylediği bir şeyi kaçırmıştım. Tekrar etmek için kibarca bana doğru eğildi ama sonra birden kendisini çekti. Gözleri bir anda kocaman açıldı.</span></p>

    <p class="Normal para-style-override-7"><span class="char-style-override-9">“Lanet kedi!”</span></p>

    <p class="Normal para-style-override-7"><span class="char-style-override-9">Adso, o ana kadar başarılı bir şekilde bir bez parçası rolü yapan kedim, Binbaşı’nın kucağında birden huzursuzlanıp gövdesine doğru bir hamle yaptı. Gözleri parladı, kuyruğunu dikleştirdi, bir çaydanlık gibi tısladı ve tırnaklarını Binbaşı’nın bacaklarına geçirdi. Kedi adamın boynuna atlayıp sonra da sıçrayıp ameliyathane penceremden içeri girmeden evvel hamle yapma şansım olmadı. Bu arada kedi MacDonald’ın yakasını yırttı ve peruğunun duruşunu bozdu.</span></p>

    <p class="Normal para-style-override-7"><span class="char-style-override-9">MacDonald ağzına geleni söylüyordu ama dikkatimi ona veremezdim. Rollo aşağıdan eve doğru geliyordu, alacakaranlıkta oldukça yırtıcı ve keyifsiz bir hali vardı. Ama o kadar tuhaf hareketler yapıyordu ki farkına varmadan ayağa kalktım.</span></p>

    <p class="Normal para-style-override-7"><span class="char-style-override-9">Köpek eve doğru birkaç adım koşuyor, ne yapacağına karar veremeyerek kendi etrafında bir-iki kez dönüyor, ormana doğru dönüyor ve sonra tekrar eve doğru koşuyordu. Bu sırada acı acı inliyor, kuyruğunu aşağıda tutuyor ve ağır ağır sallıyordu.</span></p>

    <p class="Normal para-style-override-7"><span class="char-style-override-9">“Tanrı aşkına” dedim. Basamakları koşarak indim ve patikaya çıktım, Binbaşı’nın arkamda ettiği küfürleri artık neredeyse duymuyordum.</span></p>

    <p class="Normal para-style-override-7"><span class="char-style-override-9">Patikanın birkaç yüz metre aşağısında Ian’ı buldum, bilinci yerindeydi ama bitkindi. Yerde oturuyordu, gözleri kapalıydı ve iki eliyle kafasını tutuyordu. Sanki kafatasının patlamasını engellemek istiyor gibiydi. Yanına diz çöktüğümde gözlerini açtı ve belli belirsiz gülümsedi.</span></p>

    <p class="Normal para-style-override-7"><span class="char-style-override-9">“Yenge,” dedi boğuk bir sesle. Sanki başka bir şey daha söylemek istermiş gibiydi ama onun ne olduğuna karar veremedi; ağzı açıldı fakat sonra vazgeçti, dili bir ileri bir geri hareket etti.</span></p>

    <p class="Normal para-style-override-7"><span class="char-style-override-9">“Bana bak Ian,” dedim olabileceğim en sakin biçimde. Baktı ve bu iyiye işaretti. Gözbebeklerinin fazla genişleyip genişlemediğini anlayabilmek için yeteri kadar aydınlıkta değildik ama yolun kenarındaki çam ağaçlarının koyu gölgelerinin altında bile yüzünün solgunluğu ve gömleğindeki kan izleri seçilebiliyordu.</span></p>

    <p class="Normal para-style-override-7"><span class="char-style-override-9">Arkamdaki yolda telaşlı ayak sesleri bize yaklaşıyordu: Jamie ve arkasından gelen MacDonald.</span></p>

    <p class="Normal para-style-override-7"><span class="char-style-override-9">“Nasılsın evlat?”</span></p>

    <p class="Normal para-style-override-7"><span class="char-style-override-9">Jamie, onu kolundan tuttu ve Ian da yavaşça ona doğru döndü, sonra elleri düştü, gözleri kapandı ve nefes vererek kendini onun kucağına bıraktı.</span></p>

    <p class="Normal para-style-override-7"><span class="char-style-override-9">“Durumu kötü mü?” diye sordu Jamie endişeli bir sesle. Ben hasarı kontrol etmeye çalışırken Jamie de onu dik tutmaya çalışıyordu. Gömleğinin arka tarafı tamamen kurumuş kanla kaplanmıştı - neyse ki </span><span class="italik char-style-override-10">kuruydu.</span><span class="char-style-override-9"> Saçının kuyruğunda da kan vardı ve kafasındaki yarayı bulmam uzun sürmedi.</span></p>

    <p class="Normal para-style-override-7"><span class="char-style-override-9">“Sanmıyorum. Kafasına ağır bir darbe almış, kafa derisinden geniş bir parça kopmuş ama- ”</span></p>

    <p class="Normal para-style-override-7"><span class="char-style-override-9">“Balta darbesi mi dersin?”</span></p>

    <p class="Normal para-style-override-7"><span class="char-style-override-9">MacDonald üzerimize doğru ilgiyle eğildi.</span></p>

    <p class="Normal para-style-override-7"><span class="char-style-override-9">“Hayır,” dedi Ian zorlukla, yüzü hâlâ Jamie’nin gömleğinin içine gömük haldeydi. “Top.”</span></p>

    <p class="Normal para-style-override-7"><span class="char-style-override-9">“Git buradan köpek,” dedi Jamie, burnunu Ian’ın kulağına sokmuş olan Rollo’ya. Ian hayvanın bu hareketine ufak bir ciyaklamayla ve refleks olarak omuzlarını kaldırarak tepki vermişti.</span></p>

    <p class="Normal para-style-override-7"><span class="char-style-override-9">“Işıkta tekrar inceleyeceğim ama çok da kötü olmayabilir,” dedim gözlemim sonucunda. “Çok yol yürümüş ama. Eve taşıyalım.”</span></p>

    <p class="Normal para-style-override-7"><span class="char-style-override-9">Jamie ve Binbaşı, Ian’ın kollarını omuzlarına alıp onu yukarı taşıdılar ve dakikalar sonra Ian ameliyathanemdeki masanın üzerinde yatıyordu. Orada, ben kanlı saçlarını kesip yaralarıyla ilgilenirken ve kafatasına beş-altı dikiş atarken ara ara sesi kesilerek başından geçenleri bize anlattı.</span></p>

    <p class="Normal para-style-override-7"><span class="char-style-override-9">“Öldüm sandım,” dedi Ian, ben kaba ipliğimi pürüzlü yaranın kenarından geçirirken dişlerinin arasından nefes alarak. “Tanrım! Claire Yenge, sabah uyanınca ölmediğimi anladım ama kafamın yarıldığını ve beynimin etrafa saçıldığını zannettim.”</span></p>

    <p class="Normal para-style-override-7"><span class="char-style-override-9">“Neredeyse öyle de oluyormuş,” dedim mırıldanarak, işime odaklanmıştım. “Yine de bunu yapanın bir mermi olduğunu sanmıyorum.”</span></p>

    <p class="Normal para-style-override-7"><span class="char-style-override-9">Bu lafım herkesin dikkatini çekmişti.</span></p>

    <p class="Normal para-style-override-7"><span class="char-style-override-9">“Vurulmamış mıyım?” Ian’ın sesi biraz üzgün gibiydi. İri ellerinden birini kaldırıp kafasındaki yaraya doğru uzatınca elini hemen kenara ittim.</span></p>

    <p class="Normal para-style-override-7"><span class="char-style-override-9">“Sabit dur. Hayır, vurulmamışsın. Yarada çok toprak vardı, ayrıca ağaç parçaları ve kabukları da buldum. Tahminimce mermilerden biri bir ağaç dalını koparmış ve o dal da senin kafanı yarmış.”</span></p>

    <p class="Normal para-style-override-7"><span class="char-style-override-9">“Bunun bir balta işi olmadığından eminsiniz yani, ha?” Binbaşı da hayal kırıklığına uğramıştı.</span></p>

    <p class="Normal para-style-override-7"><span class="char-style-override-9">Son dikişi bitirdim, ipliği kestim ve kafamı iki yana salladım.</span></p>

    <p class="Normal para-style-override-7"><span class="char-style-override-9">“Daha önce bir balta yarası görmedim ama yine de sanmıyorum. Kenarların ne kadar pürüzlü olduğunu görüyor musunuz? Deri de oldukça hasarlı ama sanırım kafatası zarar görmemiş.”</span></p>

    <p class="Normal para-style-override-7"><span class="char-style-override-9">“Çocuk etrafın zifiri karanlık olduğunu söyledi,” diye kafasında kurduğu mantığı kelimelere dökmeye başladı Jamie. “O karanlıkta, ormanda, kimse göremediği birine doğru baltayla saldırmaz.” İspirto lambasını rahat çalışabilmem için elinde tutuyordu; saçları kesince ortaya çıkan köşeli yarayı ve etrafındaki çürüğü daha iyi görebilmemiz için lambayı bana yaklaştırdı. </span></p>

    <p class="Normal para-style-override-7"><span class="char-style-override-9">“Gördün mü?” Jamie parmaklarıyla kalan kılları kenara ayırdı ve çürük bölgedeki derin çizikleri gösterdi. “Yengen haklı Ian, sana saldıran bir ağaçmış.”</span></p>

    <p class="Normal para-style-override-7"><span class="char-style-override-9">Ian gözlerinden birini hafifçe araladı.</span></p>

    <p class="Normal para-style-override-7"><span class="char-style-override-9">“Sana çok komik olduğunu söyleyen olmuş muydu Jamie Dayı?”</span></p>

    <p class="Normal para-style-override-7"><span class="char-style-override-9">“Hayır.”</span></p>

    <p class="Normal para-style-override-7"><span class="char-style-override-9">Ian gözünü kapadı.</span></p>

    <p class="Normal para-style-override-7"><span class="char-style-override-9">“Güzel, değilsin çünkü.”</span></p>

    <p class="Normal para-style-override-7"><span class="char-style-override-9">Jamie gülümsedi ve Ian’ın omzunu sıktı.</span></p>

    <p class="Normal para-style-override-7"><span class="char-style-override-9">“Kendini biraz daha iyi hissediyorsun o halde, değil mi?”</span></p>

    <p class="Normal para-style-override-7"><span class="char-style-override-9">“Hayır.”</span></p>

    <p class="Normal para-style-override-7"><span class="char-style-override-9">“Mesele şu ki,” diye araya girdi Binbaşı MacDonald, “bu çocuğun karşısına haydutlar çıkmış, öyle değil mi? Sence Kızılderili olabilirler miydi?”</span></p>

    <p class="Normal para-style-override-7"><span class="char-style-override-9">“Hayır,” dedi Ian, bu kez gözünü ardına kadar açtı. Kıpkırmızılardı. “Değillerdi.”</span></p>

    <p class="Normal para-style-override-7"><span class="char-style-override-9">MacDonald bu cevaptan hoşnut kalmamıştı.</span></p>

    <p class="Normal para-style-override-7"><span class="char-style-override-9">“Evlat, nasıl böyle emin olabiliyorsun?” diye sordu, sertçe. “Dediğin kadar karanlıkta hem de.”</span></p>

    <p class="Normal para-style-override-7"><span class="char-style-override-9">Jamie’nin Binbaşı’ya alaycı bir havayla baktığını gördüm ama adamın sözünü kesmedi. Ian biraz inledi, sonra nefes verdi ve cevapladı.</span></p>

    <p class="Normal para-style-override-7"><span class="char-style-override-9">“Onları kokladım,” dedi ve hemen ekledi. “Sanırım kusacağım.”</span></p>

    <p class="Normal para-style-override-7"><span class="char-style-override-9">Tek dirseği üstünde doğruldu ve kustu. Öyle olunca soru sorma faslı kapandı ve Jamie de Binbaşı MacDonald’ı mutfağa götürüp benim Ian’ı temizlememe ve düzgün bir şekilde yatırmama izin verdi.</span></p>

    <p class="Normal para-style-override-7"><span class="char-style-override-9">“İki gözünü de açabilir misin?” diye sordum, onu düzgün bir şekilde yan yatırıp kafasının altına yastık yerleştirirken. </span></p>

    <p class="Normal para-style-override-7"><span class="char-style-override-9">Ian gözlerinin açtı, ışıktan etkilenip biraz kıstı. İspirto lambasının küçük, mavi ışığı karanlıkta iki kez gözlerinden yansıdı ve gözbebekleri hemen tepki verdiler.</span></p>

    <p class="Normal para-style-override-7"><span class="char-style-override-9">“Bu güzel işte,” dedim ve lambayı masaya koydum. “Dokunma,” dedim Rollo’ya, çünkü hayvan lambanın garip kokusunu alınca burnunu oraya doğru uzatmıştı - yanan, kalitesiz bir brendiyle terebentin karışımıydı. “Parmaklarımı tut Ian.”</span></p>

    <p class="Normal para-style-override-7"><span class="char-style-override-9">İşaret parmaklarımı uzattım, o da geniş ve kemikli elleriyle onları tuttu. Nörolojik hasarı ölçmek için bir-iki test yaptım, sonra onu sıkma, çekme, itme egzersizlerinden geçirdim ve son olarak da kalbini dinledim. Kalbi normal biçimde atıyordu.</span></p>

    <p class="Normal para-style-override-7"><span class="char-style-override-9">“Hafif bir beyin sarsıntısı,” diye teşhis koydum, sonra da onu doğrulttum ve gülümsedim.</span></p>

    <p class="Normal para-style-override-7"><span class="char-style-override-9">“Aa, öyle mi?” dedi, bana gözlerini kısarak bakarken.</span></p>

    <p class="Normal para-style-override-7"><span class="char-style-override-9">“Yani ağrıların oldu ve miden bulanıyor ama birkaç güne daha iyi olacaksın.”</span></p>

    <p class="Normal para-style-override-7"><span class="char-style-override-9">“Bunu ben de söyleyebilirdim,” diye mırıldandı ve tekrar yattı.</span></p>

    <p class="Normal para-style-override-7"><span class="char-style-override-9">“Söyleyebilirdin,” dedim. “Fakat ‘beyin sarsıntısı’ sanki kulağa ‘kafam çatladı’dan biraz daha güzel geliyor, değil mi?”</span></p>

    <p class="Normal para-style-override-7"><span class="char-style-override-9">Gülmedi ama hafifçe gülümseyerek tepki verdi. “Rollo’yu besler misin yenge? Yol boyunca beni bırakmadı, çok acıkmıştır.”</span></p>

    <p class="Normal para-style-override-7"><span class="char-style-override-9">Rollo adını duyunca kulaklarını dikti ve burnunu, Ian’ın ona uzattığı ele gömdü ve hafifçe inledi.</span></p>

    <p class="Normal para-style-override-7"><span class="char-style-override-9">“Bir şeyi yok,” dedim köpeğe. “Merak etme.” Sonra Ian’a döndüm. “Beslerim tabii. Sana da bir şeyler getireceğim. Biraz süt ve ekmek getirsem yiyebilir misin?”</span></p>

    <p class="Normal para-style-override-7"><span class="char-style-override-9">“Hayır,” dedi hemen ve kesin bir şekilde. “Biraz viski istesem olur mu?”</span></p>

    <p class="Normal para-style-override-7"><span class="char-style-override-9">“Hayır,” dedim ben de aynı kesin tonla ve ispirto lambasını üfleyerek söndürdüm.</span></p>

    <p class="Normal para-style-override-7"><span class="char-style-override-9">“Yenge,” dedi Ian, yüzümü kapıya dönmüşken.</span></p>

    <p class="Normal para-style-override-7"><span class="char-style-override-9">“Efendim?” Bir mum hâlâ yanıyordu, Ian o titrek, sarı ışıkta çok genç ve solgun görünüyordu.</span></p>

    <p class="Normal para-style-override-7"><span class="char-style-override-9">“Binbaşı MacDonald ormanda karşıma çıkanların Kızılderili olmalarını neden bu kadar istedi sence?”</span></p>

    <p class="Normal para-style-override-7"><span class="char-style-override-9">“Bilmiyorum. Ama sanıyorum Jamie biliyordur. Bilmiyorduysa da şimdiye kadar öğrenmiştir.”</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-10"> </span></p>
  </div>
</body>
</html>