<html xmlns="http://www.w3.org/1999/xhtml">
<head>
  <title>karvekul-11</title>
  <link href="../Styles/karvekul1.css" rel="stylesheet" type="text/css"/>
</head>

<body id="karvekul" xml:lang="tr-TR">
  <div class="Basic-Text-Frame">
     <p class="baslik" id="toc_marker-8"><span class="bold">7. James Fraser, Kızılderili Ajanı</span></p>

    <p class="List-Paragraph para-style-override-11"><span class="bold char-style-override-10"> </span></p>

    <p class="Normal para-style-override-7"><span class="char-style-override-9">“James Fraser, Kızılderili ajanı,” dedim tek gözümü kapatıp, sanki bir ekrandan okuyormuşum gibi. “Kulağa bir Vahşi Batı dizisi gibi geliyor.”</span></p>

    <p class="Normal para-style-override-7"><span class="char-style-override-9">Jamie çoraplarını çıkarırken duraksadı ve bana dikkatli gözlerle baktı.</span></p>

    <p class="Normal para-style-override-7"><span class="char-style-override-9">“Öyle mi? İyi mi yani?”</span></p>

    <p class="Normal para-style-override-7"><span class="char-style-override-9">“Dizi kahramanlarının ölmediğini düşünürsek, evet.”</span></p>

    <p class="Normal para-style-override-7"><span class="char-style-override-9">“O halde kabul ediyorum,” dedi ve az önce çıkardığı çorabına göz attı. Şüpheyle kokladı, topuktaki ince bir alanı başparmağıyla inceledi, kafasını iki yana salladı ve çorabı kirli sepetine fırlattı. “Şarkı söylemem gerekiyor mu?”</span></p>

    <p class="Normal para-style-override-7"><span class="char-style-override-9">“Şarkı mı? Ah...” dedim, aklıma bir anda ona televizyonu anlatmaya çalıştığım son anımız geldi. Tanımlama çabalarım genellikle </span><span class="italik char-style-override-10">Ed Sullivan Show</span><span class="char-style-override-9">’un üzerinde yoğunlaşmıştı. “Hayır, sanmam. Trapezde yürümene de gerek olmaz herhalde.”</span></p>

    <p class="Normal para-style-override-7"><span class="char-style-override-9">“Bak bu güzel. Söyledikleri kadar genç değilim artık.” Ayağa kalktı ve homurdanarak esnedi. Evin tavanı, Jamie’nin rahat edebilmesi için iki buçuk metre yüksekliğinde inşa edilmişti, ama yumrukları yine de çam ağacından yapılma kirişlere sürtünüyordu. “Ne uzun gün oldu be!”</span></p>

    <p class="Normal para-style-override-7"><span class="char-style-override-9">“Eh, bitti sayılır,” dedim ve elbisemin korse kısmını kokladım. Çok katlanılmaz olmasa da güçlü bir at ve yanık kütük kokusu hakimdi. Biraz daha havalandırıp yıkamadan ne kadar tahammül edebileceğimi görmeye karar verdim. “Ben </span><span class="italik char-style-override-10">gençken</span><span class="char-style-override-9"> bile trapezde yürüyemezdim.”</span></p>

    <p class="Normal para-style-override-7"><span class="char-style-override-9">“Seni izlemek için para verirdim doğrusu,” dedi sırıtarak.</span></p>

    <p class="Normal para-style-override-7"><span class="char-style-override-9">“Kızılderili ajanı </span><span class="italik char-style-override-10">nedir?</span><span class="char-style-override-9">” diye sordum. “MacDonald bu işi sana önerirken büyük bir iyilik yapıyormuş havasındaydı.”</span></p>

    <p class="Normal para-style-override-7"><span class="char-style-override-9">Omuz silkti, eteğinin düğmelerini açtı.</span></p>

    <p class="Normal para-style-override-7"><span class="char-style-override-9">“Öyle düşündüğüne şüphe yok.” Eteğini biraz silkeleyince yere tozlar ve biraz da at kılı düştü. Pencereye gitti, perdeleri açtı ve eteği dışarı doğru tutup daha sert silkeledi.</span></p>

    <p class="Normal para-style-override-7"><span class="char-style-override-9">“Binbaşı daha da…” -sesi dışarıdaki havayla biraz kesildi, sonra arkasını dönünce normale döndü- “eğer senin şu savaş olmasaydı.”</span></p>

    <p class="Normal para-style-override-7"><span class="char-style-override-9">“Benim savaşım?” Kızdım. “Sanki tek başıma, ben düzenliyormuşum gibi konuşuyorsun.”</span></p>

    <p class="Normal para-style-override-7"><span class="char-style-override-9">Elinin tersiyle havayı döven bir jest yaptı.</span></p>

    <p class="Normal para-style-override-7"><span class="char-style-override-9">“Ne demek istediğimi anlıyorsun. Bir Kızılderili ajanı, Sassenach gidip Kızılderililer’in yanında dolanır, onlara hediyeler verir ve Kraliyet’in çıkarları doğrultusunda fikirlerini değiştirmeye çalışır.”</span></p>

    <p class="Normal para-style-override-7"><span class="char-style-override-9">“Yaa... Peki MacDonald’ın bahsettiği şu Güney Bölümü ne?” Bilinçsizce odamızın kapalı kapısına göz attım ama koridorun karşısından gelen boğuk horlama sesi konuğumuzun Morpheus’un ellerine şimdiden düştüğünü anlatıyordu.</span></p>

    <p class="Normal para-style-override-7"><span class="char-style-override-9">“Koloni’deki Kızılderililer’le ilgilenmek için bir Kuzey, bir de Güney Bölümü var. John Stuart, Inverness’lı bir adam, Güney’in başında. Dön arkanı, ben açarım.”</span></p>

    <p class="Normal para-style-override-7"><span class="char-style-override-9">Minnettarlıkla arkamı döndüm. Uzun tecrübeler sayesinde geliştirdiği uzmanlıkla, korsemin bağlarını saniyeler içinde çözdü. İpler açıldığında rahat bir nefes verdim. Korseyi çekip çıkardı ve nemli kumaşın kaburgalarımda baskı yaptığı yerleri ovdu. </span></p>

    <p class="Normal para-style-override-7"><span class="char-style-override-9">“Teşekkür ederim,” dedim neşeyle ve sırtımı ona verdim. “Inverness’lı olunca, MacDonald bu Stuart’ın İskoçyalılar’a kolaylıkla söz geçirebileceğini mi düşünüyor?”</span></p>

    <p class="Normal para-style-override-7"><span class="char-style-override-9">“Bu biraz Stuart’ın benim soyumdan biriyle tanışıp tanışmadığıyla alakalı,” dedi Jamie duygusuzca. “Ama evet, MacDonald öyle düşünüyor.” Alnımı alelade bir havayla öptü, sonra ellerini üstümden çekip saçlarının bağını çözmeye başladı.</span></p>

    <p class="Normal para-style-override-7"><span class="char-style-override-9">“Otur,” dedim. “Ben yaparım.”</span></p>

    <p class="Normal para-style-override-7"><span class="char-style-override-9">Üstünde gömlekle tabureye oturdu ve saçlarını çözerken anlık bir rahatlama duydu. At sürerken rahatsız olmamak için saçlarını sımsıkı örmüştü ve üç gündür açılmamışlardı; ellerimi sıcak, sert kıl yumağının arasından geçirince teller örgüden ayrıldılar. Tarçın ve altın rengi saçlar, ben parmak uçlarımı kafatasına doğru geçirdikçe ateş ışığının parıltısıyla dalgalanmaya başladılar.</span></p>

    <p class="Normal para-style-override-7"><span class="char-style-override-9">“Hediyeler dedin. Bu hediyeleri Kraliyet mi karşılıyor?” Fark ettiğim kadarıyla, Kraliyet önem verdiği adamlarını </span><span class="italik char-style-override-10">onurlandırmak </span><span class="char-style-override-9">için verdiği görevleri, ödedikleri paralarla yerine getirtmek gibi bir alışkanlığa sahipti.</span></p>

    <p class="Normal para-style-override-7"><span class="char-style-override-9">“Teoride.” Abartılı bir şekilde esnedi, omuzları yavaşça inip kalktı. Ben de o sırada saç fırçamı alıp saçlarını düzeltmeye başladım. “Bak bu güzel. MacDonald bu yüzden iyilik ettiğini düşünüyor; ticaretten iyi para kazanma ihtimali var.”</span></p>

    <p class="Normal para-style-override-7"><span class="char-style-override-9">“Ayrıca, genel olarak müthiş bir yolsuzluk fırsatı da mevcut. Evet, anlıyorum.” Birkaç dakika saçıyla uğraştıktan sonra sordum: “Yapacak mısın bunu?”</span></p>

    <p class="Normal para-style-override-7"><span class="char-style-override-9">“Bilemiyorum. Biraz düşünmem lazım. Vahşi Batı demiştin ve Brianna da öyle bir şey demişti, kobanlar falan- ”</span></p>

    <p class="Normal para-style-override-7"><span class="char-style-override-9">“Kovboylar.”</span></p>

    <p class="Normal para-style-override-7"><span class="char-style-override-9">Düzeltmemi elinin tersiyle yaptığı hareketle yok saydı. “Ayrıca Kızılderililer. Doğru, değil mi? Yani Kızılderililer hakkında söyledikleri?”</span></p>

    <p class="Normal para-style-override-7"><span class="char-style-override-9">“Eğer önümüzdeki yüzyıl boyunca çoğunun yok edileceğini söylediyse, evet. Doğru.” Saçını düzleştirdikten sonra yatağa, karşısına oturdum ve kendiminkini düzeltmeye başladım. “Bu senin için bir sorun mu?”</span></p>

    <p class="Normal para-style-override-7"><span class="char-style-override-9">Cevabını düşünürken kaşlarını birbirine yaklaştırdı, gömleğin açık düğmelerinden fışkıran altın rengi-kızıl tüyleri bilinçsizce kaşıdı.</span></p>

    <p class="Normal para-style-override-7"><span class="char-style-override-9">“Hayır,” dedi yavaşça. “Tam olarak değil. Sonuçta onları kendi ellerimle öldürmek zorunda değilim. Fakat... o zamana geliyoruz, değil mi? Alevlerin içinde yürüyeceksem ayaklarımı yere dikkatle basmam gereken zamana.”</span></p>

    <p class="Normal para-style-override-7"><span class="char-style-override-9">“Korkarım öyle,” dedim ve omuzlarım rahatsızlıkla kasıldı. Ne demek istediğini çok iyi anlamıştım. Savaşın sınırları henüz belli değildi ama çizilmeye başlanmıştı. Bir Kızılderili ajanı olmak, Kraliyet tarafında olmak anlamına gelebilirdi - şu anda isyancı gruplar oldukça radikal ve antipatik göründükleri için bunda henüz bir sorun yoktu. Ama bu antipatik grup gücü eline geçirdikçe, bağımsızlığın ilan edileceği zamana yaklaştıkça bu çok ama çok tehlikeli bir durum oluşturacaktı.</span></p>

    <p class="Normal para-style-override-7"><span class="char-style-override-9">Kaçınılmaz sonucu bildiğinden, Jamie kendisini isyancı tarafa atmamak gibi bir düşüncede değildi ama aralarına çok erken katılarak ihanetten tutuklanma riskine de girmek istemiyordu. Hâlihazırda affedilmiş bir hain olan bir adam için hiç hoş olmazdı.</span></p>

    <p class="Normal para-style-override-7"><span class="char-style-override-9">“Tabii,” diye çekinerek devam ettim, “eğer </span><span class="italik char-style-override-10">gerçekten</span><span class="char-style-override-9"> bir Kızılderili ajanı olacaksan, birkaç kabileyi Amerikan tarafına çekmeye ikna edebilirsin ya da en azından tarafsız kalmaya.”</span></p>

    <p class="Normal para-style-override-7"><span class="char-style-override-9">“Olabilir,” dedi sesinde açık bir soğuklukla. “Bu işin şerefini bir yana bırakarak soruyorum: bu onların suçlu bulunmalarına da yardımcı olmaz mı? Eğer İngilizler kazanırsa, yine başlarına aynı şey gelir mi dersin?”</span></p>

    <p class="Normal para-style-override-7"><span class="char-style-override-9">“Gelmez,” dedim biraz tersçe.</span></p>

    <p class="Normal para-style-override-7"><span class="char-style-override-9">Bana sertçe baktı.</span></p>

    <p class="Normal para-style-override-7"><span class="char-style-override-9">“Sana inanıyorum,” dedi aynı terslikle. “İnanmak için sebebim var, değil mi?”</span></p>

    <p class="Normal para-style-override-7"><span class="char-style-override-9">Dudaklarım kenetlenmiş bir şekilde kafamı salladım. Ayaklanma hakkında konuşmak istemiyordum. Önümüzdeki Devrim hakkında da konuşmak istemiyordum ama seçme hakkım pek yoktu.</span></p>

    <p class="Normal para-style-override-7"><span class="char-style-override-9">“Bilmiyorum,” dedim derin bir nefes alarak. “Henüz olmadığı için kimse bilemez ama tahmin edecek olursam... Kızılderililer’in İngiliz hakimiyeti altında çok daha iyi yaşayacaklarını sanıyorum.” Kederli bir şekilde gülümsedim.</span></p>

    <p class="Normal para-style-override-7"><span class="char-style-override-9">“İster inan ister inanma ama Britanya kolonilerini yerel halkı </span><span class="italik char-style-override-10">tamamen </span><span class="char-style-override-9">yok etmeden yönetmeyi başardı ya da başaracak.”</span></p>

    <p class="Normal para-style-override-7"><span class="char-style-override-9">“İskoç halkı hariç,” dedi oldukça soğuk bir sesle. “Peki, sözüne güveniyorum Sassenach.”</span></p>

    <p class="Normal para-style-override-7"><span class="char-style-override-9">Ayağa kalktı, elini saçlarının arasında gezdirdi ve aralarındaki beyaz, çizgi şeklindeki alanı fark etti. Bu, bir kurşun yarasından yadigârdı.</span></p>

    <p class="Normal para-style-override-7"><span class="char-style-override-9">“Bunun için Roger’la konuşmalısın,” dedim. “Benden çok daha fazla şey biliyor.”</span></p>

    <p class="Normal para-style-override-7"><span class="char-style-override-9">Başını salladı ama ağzını açmadı; yalnızca biraz yüzünü buruşturdu.</span></p>

    <p class="Normal para-style-override-7"><span class="char-style-override-9">“Roger demişken, sence Bree’yle Roger neredeler?”</span></p>

    <p class="Normal para-style-override-7"><span class="char-style-override-9">“McGillivrayler’delerdir herhalde,” dedi şaşırarak. “Küçük Jem’i almaya gitmişlerdir.”</span></p>

    <p class="Normal para-style-override-7"><span class="char-style-override-9">“Nasıl bu kadar eminsin?” diye sordum aynı şaşkınlıkla.</span></p>

    <p class="Normal para-style-override-7"><span class="char-style-override-9">“Etrafta huzursuzluk varsa, bir adam ailesini bir arada, etrafında tutmak ister, anladın mı?” Bana kaşını kaldırdı, sonra dolabın üstüne uzanıp kılıcını indirdi. Kınından yarısına kadar çıkardı, sonra tekrar ittirdi. Kilitten kurtulan kılıç, artık sapından hafifçe çekilince gelecekti.</span></p>

    <p class="Normal para-style-override-7"><span class="char-style-override-9">Yukarıya dolu bir tabancayla gelmiş, pencerenin yanındaki lavabonun yanına koymuştu. Yeni boyadığı tüfek ve av tüfeği de alt kattaki şöminenin üstünde, çengellerinde asılı şekilde hazır bekliyorlardı. Birden ani bir hareketle kamasını kemerindeki kınından çıkardı ve yastığımızın altına özenle kaydırdı.</span></p>

    <p class="Normal para-style-override-7"><span class="char-style-override-9">Onu izlerken, “Bazen unutuyorum,” dedim biraz dalgınca. Evlilik yatağımızın yastığının altına da bir İskoç kaması koyardı hep - o zamandan beri hepsinin altında vardı.</span></p>

    <p class="Normal para-style-override-7"><span class="char-style-override-9">“Öyle mi?” Gülümsedi, biraz çarpıkçaydı ama gülümsedi.</span></p>

    <p class="Normal para-style-override-7"><span class="char-style-override-9">“Sen unutmuyor musun? Hiç?”</span></p>

    <p class="Normal para-style-override-7"><span class="char-style-override-9">Kafasını iki yana salladı, hâlâ gülümsüyordu. Her ne kadar hoş olmayan bir şeyden bahsediyor olsak da güzeldi.</span></p>

    <p class="Normal para-style-override-7"><span class="char-style-override-9">“Bazen keşke unutsam diyorum.”</span></p>

    <p class="Normal para-style-override-7"><span class="char-style-override-9">Bu diyalog, koridorun karşısından gelen bir sesle kesildi. Bu sesi fırlatılan yatak örtülerinin gürültüsü, sert küfürler ve keskin bir </span><span class="italik char-style-override-10">küt</span><span class="char-style-override-9"> sesi izledi. Ses sanki duvara atılmış bir ayakkabıdan geliyor gibiydi.</span></p>

    <p class="Normal para-style-override-7"><span class="char-style-override-9">“Lanet kedi!” diye haykırdı Binbaşı MacDonald. Çıplak ayakların tahta zeminde gezindiğini ve Binbaşı’nın kapısının çarpıldığını duydum.</span></p>

    <p class="Normal para-style-override-7"><span class="char-style-override-9">Jamie de bir anlığına dondu. Sonra zarifçe yerinden kalktı, sessizce kapımızı açtı. Küstah bir biçimde kuyruğunu kıvırmış olan Adso içeri girdi. Bizi görmezden geldi, odada bir tur attı ve yavaşça lavabonun üstüne atladı. Sonra arka bacaklarından birini kaldırıp testislerini kaşıdı.</span></p>

    <p class="Normal para-style-override-7"><span class="char-style-override-9">“Eskiden Paris’te bunu yapabilen bir adamı izlemiştim,” dedi Jamie, kedinin hareketini ilgiyle izlerken.</span></p>

    <p class="Normal para-style-override-7"><span class="char-style-override-9">“Böyle şeyleri izlemek için para verecek insanlar var mı?” İnsanların böyle bir şeyi herkesin içinde eğlence olsun diye görmek isteyeceklerini sanmıyordum. En azından Paris’te.</span></p>

    <p class="Normal para-style-override-7"><span class="char-style-override-9">“Eh, adam pek beceremiyordu. Karısı daha esnekti.” Bana sırıttı, mavi gözleri mum ışığında parladı. “Solucanların çiftleşmesini izlemek gibi, değil mi?”</span></p>

    <p class="Normal para-style-override-7"><span class="char-style-override-9">“Ne kadar güzel,” diye mırıldandım. Lavaboya baktım; Adso artık daha da çirkin bir şey yapıyordu. “Binbaşı silahıyla uyumadığı için mutlu olmalısın kedi. Seni bir tavşanmışsın gibi haklayabilirdi.”</span></p>

    <p class="Normal para-style-override-7"><span class="char-style-override-9">“Hiç sanmam. Donald büyük ihtimalle bir bıçakla uyuyordur ama öyle şeyler yapacak biri değildir. Tabii sabah ona kahvaltısını vermezsek kararını gözden geçirebilir.”</span></p>

    <p class="Normal para-style-override-7"><span class="char-style-override-9">Kapıya doğru baktım. Yeri göğü inleten küfürler kesilmişti; eğitimli bir asker olan Binbaşı, çoktan rüyalar âlemine dalmış olmalıydı.</span></p>

    <p class="Normal para-style-override-7"><span class="char-style-override-9">“Yeni siyasi yönetimde yer edinebilmek için yolunu açtığı konusunda haklıydın. Bu da senin siyasi ilerlemen hakkında istekler duymasının nedeni sanırım, değil mi?”</span></p>

    <p class="Normal para-style-override-7"><span class="char-style-override-9">Başını salladı ama MacDonald’ın planları hakkında konuşmaya artık ilgi duymuyordu.</span></p>

    <p class="Normal para-style-override-7"><span class="char-style-override-9">“Haklıydım, ha? Yani bana borçlusun Sassenach.”</span></p>

    <p class="Normal para-style-override-7"><span class="char-style-override-9">Bana bakışında yeni bir şeyler vardı. Solucanımsı Parisliler’le ilgili aklına gelen anılarla ilgisi olmadığını umdum.</span></p>

    <p class="Normal para-style-override-7"><span class="char-style-override-9">“Yaa?” dedim dikkatle. “Tam olarak </span><span class="italik char-style-override-10">ne</span><span class="char-style-override-9"> peki...?”</span></p>

    <p class="Normal para-style-override-7"><span class="char-style-override-9">“Ee, ayrıntıları tam olarak belirlemedim ama belki de başlangıç olarak yatağa yatabilirsin.”</span></p>

    <p class="Normal para-style-override-7"><span class="char-style-override-9">Mantıklı bir başlangıç gibi görünüyordu. Yatağın başındaki yastıkları düzelttim -kamayı altından aldım- ve yatağa tırmanmaya başladım. Ama durdum ve eğilip yatak mandalını ayarladım. Yatağı destekleyen halatları karyola gıcırdayana kadar sıktım; halatlar sonunda gerginlikle tıngırdadı.</span></p>

    <p class="Normal para-style-override-7"><span class="char-style-override-9">“Çok akıllıca Sassenach,” dedi Jamie arkamdan, eğlenen bir sesle.</span></p>

    <p class="Normal para-style-override-7"><span class="char-style-override-9">“Tecrübe,” diye bilgilendirdim ve dört ayak üstünde yeni gerilmiş yatağın üstüne çıktım. “Seninle yattığım pek çok gecenin sonrasında, yatağın başımın kenarında kıvrıldığı ve popomun da yerden birkaç santim yüksekte durduğu birçok sabah olduğunu hatırlıyorum.”</span></p>

    <p class="Normal para-style-override-7"><span class="char-style-override-9">“Sanırım bu sabah kıçın daha yüksekte olacak,” diye beni temin etti.</span></p>

    <p class="Normal para-style-override-7"><span class="char-style-override-9">“Yaa, üstte olmamı mı istiyorsun?” Bu konuda kafam pek net değildi. Çok yorgundum ve Jamie’nin üstünde olmaktan her ne kadar hoşlansam da bu bir gerçekti, kocaman bir atı on saat boyunca sürmüştüm. İki iş için de kilit rolü olan kasık kaslarım spazmın eşiğindeydi.</span></p>

    <p class="Normal para-style-override-7"><span class="char-style-override-9">“Onu sonra da yapabiliriz,” dedi düşünürken gözlerini kısarak. “Sırt üstü uzan Sassenach. O altındakini sıyır, sonra da benim için bacaklarını aç, olur mu?” Zarif bir yavaşlıkla gömleğini çıkarmaya başladı.</span></p>

    <p class="Normal para-style-override-7"><span class="char-style-override-9">İç geçirip kalçamı biraz kaydırdım, aynı halde çok uzun süre kalırsam krampa neden olmayacak bir pozisyon aradım.</span></p>

    <p class="Normal para-style-override-7"><span class="char-style-override-9">“Eğer aklında sandığım şey varsa pişman olursun. Doğru dürüst yıkanamadım bile,” dedim ayıplayarak. “Aşırı pisim ve at gibi kokuyorum.”</span></p>

    <p class="Normal para-style-override-7"><span class="char-style-override-9">Artık çıplaktı. Tek kolunu kaldırdı ve ne kadar koktuğunu anlamak için dikkatle kontrol etti.</span></p>

    <p class="Normal para-style-override-7"><span class="char-style-override-9">“Öyle mi? Ben de. Önemli değil, atları severim.” Erteleme bahanelerini boş verdi sonra da beni beğeniyle süzdü. “Evet, çok güzel. Şimdi, ellerini kaldırıp karyolanın başını tutarsan- ”</span></p>

    <p class="Normal para-style-override-7"><span class="char-style-override-9">“Yapamazsın!” dedim ve sonra sesimi alçalttım, ister istemez kapıya doğru baktım. “MacDonald koridorun hemen karşısındayken olmaz.”</span></p>

    <p class="Normal para-style-override-7"><span class="char-style-override-9">“Yaparım, yaparım...” dedi inatla, “orada MacDonald gibi bir düzinesi olsa da yaparım.” Ama yine durdu, beni düşünceli gözlerle inceledi ve biraz sonra iç geçirdi, kafasını iki yana salladı.</span></p>

    <p class="Normal para-style-override-7"><span class="char-style-override-9">“Hayır,” dedi, “bu gece değil. Hâlâ o zavallı Hollandalı serseriyle ailesini düşünüyorsun, değil mi?”</span></p>

    <p class="Normal para-style-override-7"><span class="char-style-override-9">“Evet. Sen?”</span></p>

    <p class="Normal para-style-override-7"><span class="char-style-override-9">İç geçirerek yanıma oturdu.</span></p>

    <p class="Normal para-style-override-7"><span class="char-style-override-9">“Düşünmemeye var gücümle çabalıyorum,” dedi dürüstçe. “Fakat yeni ölüler mezarlarında hemen huzur bulmuyorlar, değil mi?”</span></p>

    <p class="Normal para-style-override-7"><span class="char-style-override-9">Elimi koluna koydum, onun da benimle aynı şekilde düşünüyor olmasına sevinmiştim.. O ıssız bahçenin, mezar sırasının, bütün gece yaşadıklarımızın ve o akşamki telaşlanmalarımızın güçlü melankolisini içimde hissettim.</span></p>

    <p class="Normal para-style-override-7"><span class="italik char-style-override-10">Gerçekten de</span><span class="char-style-override-9"> güvenli evlerde oturulması gereken bir geceydi, şöminede yanan güzel bir ateş ve insanlar eşliğinde. Ev biraz titredi, perdeler rüzgârla sallandı.</span></p>

    <p class="Normal para-style-override-7"><span class="char-style-override-9">“Seni çok istiyorum Claire,” dedi Jamie yumuşak bir sesle. “İhtiyacım var... sen de istersen?”</span></p>

    <p class="Normal para-style-override-7"><span class="char-style-override-9">Hollandalılar’ın da ölmeden bir önceki gecelerini böyle geçirip geçirmediklerini merak ettim. Duvarlarının arasında huzurlu bir şekilde, karı-koca birbirlerine fısıldayarak, yataklarında birbirlerine sokularak, geleceğin ne getireceğini bilmeden...</span></p>

    <p class="Normal para-style-override-7"><span class="char-style-override-9">“Benim de ihtiyacım var,” dedi aynı yumuşaklıkla. “Gel buraya.”</span></p>

    <p class="Normal para-style-override-7"><span class="char-style-override-9">Bana yaklaştı, omzumdaki bağı çözdü ve eskimiş kombinezon omuzlarımdan aşağı düştü. Kumaşı tutmaya çalıştım ama elimi yakaladı ve aşağı doğru indirdi. Tek parmağıyla, kombinezonu daha da indirdi, sonra mumu söndürdü ve parafin, bal ve at teri kokuları içinde karanlıkta beni alnımdan öptü. Sonra gözlerimi, yanaklarımı, dudaklarımı, çenemi ve aşağı doğru yavaşça, zarif dudak darbeleriyle ayaklarıma kadar devam etti.</span></p>

    <p class="Normal para-style-override-7"><span class="char-style-override-9">Sonra kalktı ve uzun bir süre göğüslerimi emdi. Ben de ellerimi sırtında kaydırıp çıplak, savunmasız kalçalarını avuçladım.</span></p>

    <p class="Normal para-style-override-7"><span class="char-style-override-9">Sonrasında, solucan gibi kıvrılıp uzandık. Odadaki tek ışık kapalı şömine ocağından sızıyordu. O kadar yorulmuştum ki vücudumun yatağın içine gömülüp kalacağını düşünüyordum. Yalnızca düşmek, düşmek, düşmek ve sonunda hiçliğe karışmak istiyordum.</span></p>

    <p class="Normal para-style-override-7"><span class="char-style-override-9">“Sassenach?”</span></p>

    <p class="Normal para-style-override-7"><span class="char-style-override-9">“Hmm?”</span></p>

    <p class="Normal para-style-override-7"><span class="char-style-override-9">Bir an duraksadıktan sonra eliyle elimi buldu ve dıştan sardı.</span></p>

    <p class="Normal para-style-override-7"><span class="char-style-override-9">“Onun yaptığını yapmazsın, değil mi?”</span></p>

    <p class="Normal para-style-override-7"><span class="char-style-override-9">“Kimin?”</span></p>

    <p class="Normal para-style-override-7"><span class="char-style-override-9">“O kadının. Hollandalı’nın.”</span></p>

    <p class="Normal para-style-override-7"><span class="char-style-override-9">Uykunun kenarında ayılınca sersemledim. O kadar afallamıştım ki o kadının yanmış, önlükle örtülmüş bedeni yalnızca kafamda kurduğum bir şeymiş gibi geldi. Sanki ben kendimi uykuya teslim etmek üzereyken beynimin beni uyanık tutmak için boşuna uğraşarak ürettiği bir anıymış gibi.</span></p>

    <p class="Normal para-style-override-7"><span class="char-style-override-9">“Ne? Ateşe düşmek mi? Yapmamaya çalışırım,” dedim esneyerek. “İyi geceler.”</span></p>

    <p class="Normal para-style-override-7"><span class="char-style-override-9">“Hayır. Uyan.” Kolumu nazikçe sarstı. “Konuşalım Sassenach.”</span></p>

    <p class="Normal para-style-override-7"><span class="char-style-override-9">Çok uğraştım ama Morpheus’un beni çevreleyen kollarını bir yana fırlatıp Jamie’ye yüzümü dönmeyi başardım. “Peki.”</span></p>

    <p class="Normal para-style-override-7"><span class="char-style-override-9">“Hollandalı kadın,” diye sabırla tekrarladı. “Eğer öldürülseydim, sen de gidip bütün aileni öldürmezdin, değil mi?”</span></p>

    <p class="Normal para-style-override-7"><span class="char-style-override-9">“Ne?” Boştaki elimle yüzümü ovaladım, uykunun halatlarından sıyrılmaya çalışırken söylediği şeyde bir mantık aradım. “Kimin ailesi- Ah. Sence kasten mi yaptı? Zehirledi yani, öyle mi?”</span></p>

    <p class="Normal para-style-override-7"><span class="char-style-override-9">“Bence olabilir.”</span></p>

    <p class="Normal para-style-override-7"><span class="char-style-override-9">Sözcükler fısıltıdan ibaretlerdi ama uykumu tamamen alıp götürdüler. Bir dakika kadar sessizce yattım, sonra uzanıp Jamie’nin gerçekten orada olduğundan emin oldum.</span></p>

    <p class="Normal para-style-override-7"><span class="char-style-override-9">Oradaydı; geniş, iri yarı bedeni. Kalçasının elimin altındaki düzgün kemiği sıcak ve canlıydı.</span></p>

    <p class="Normal para-style-override-7"><span class="char-style-override-9">“Kaza olma ihtimalini de azımsamayalım,” dedim çatallı bir sesle. “Asla bilemeyeceğiz.”</span></p>

    <p class="Normal para-style-override-7"><span class="char-style-override-9">“Evet. Ama aklımdan çıkaramıyorum.” Huzursuzca sırtüstü yattı.</span></p>

    <p class="Normal para-style-override-7"><span class="char-style-override-9">“Adamlar geldi,” dedi yumuşakça, kirişlere doğru bakarak. “Ailenin babası onlarla dövüştü, adamlar da onu oracıkta, kapı eşiğinde öldürdü. Kadın da kocasının öldüğünü görünce, adamlara önce çocuklarını beslemesi gerektiğini söyledi, sonra... Sonra zehirli mantarları ocağa koydu ve annesiyle çocuklarına yedirdi. O iki adamı da yanlarında götürdü, bence </span><span class="italik char-style-override-10">asıl </span><span class="char-style-override-9">kaza buydu. Aslında tek amacı kocasını takip etmekti, onu yalnız bırakamazdı.”</span></p>

    <p class="Normal para-style-override-7"><span class="char-style-override-9">Ona bunun gördüklerimizin dramatik bir yorumu olduğunu söylemek istedim. Ama yanlış düşündüğünden pek de emin değildim. Aklına gelen şeyi düşününce ben de zihnimde canlandırabilmeye başladım.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Bilmiyorsun,” dedim sonunda, yumuşak sesle. “Bilemezsin.” </span><span class="italik char-style-override-10">Tabii öteki adamları bulamazsan</span><span class="char-style-override-9">, diye düşündüm birden, </span><span class="italik char-style-override-10">sonra da onlara sormazsan</span><span class="char-style-override-9">. Ama bunu söylemedim.</span></p>

    <p class="Normal para-style-override-7"><span class="char-style-override-9">Bir süre ikimiz de konuşmadık. Hâlâ düşündüğünü anlayabiliyordum ama baştan çıkaran ve inatçı uyku beni bir kez daha çağırıyordu.</span></p>

    <p class="Normal para-style-override-7"><span class="char-style-override-9">“Ya seni güvende tutamazsam?” diye fısıldadı sonunda. Kafası aniden yastıkta hareket edip bana döndü. “Seni ve diğerlerini? Var gücümle denerim Sassenach, denerken ölsem de umrumda olmaz ama ya çok erken ölürsem ve... başaramazsam?”</span></p>

    <p class="Normal para-style-override-7"><span class="char-style-override-9">Buna verebilecek nasıl bir cevabım olabilirdi ki?</span></p>

    <p class="Normal para-style-override-7"><span class="char-style-override-9">“Başarırsın,” diye fısıltıyla karşılık verdim. İç geçirdi, kafasını eğdi ve alnını benimkine yasladı. Nefesindeki yumurta ve viskinin sıcak kokusunu alabiliyordum.</span></p>

    <p class="Normal para-style-override-7"><span class="char-style-override-9">“Çalışacağım,” dedi ve dudaklarımı kendisininkilere yaklaştırdı. Yumuşak öpücüğü karanlığın ortasında teşekkür ve huzur ifade ediyordu bu sefer.</span></p>

    <p class="Normal para-style-override-7"><span class="char-style-override-9">Başımı omzundaki kavise koydum, elimi koluna sardım ve ateşte terbiye edilmişçesine duman, tuz kokan teninin kokusunu içime çektim.</span></p>

    <p class="Normal para-style-override-7"><span class="char-style-override-9">“Dumanda pişirilmiş domuz pastırması gibi kokuyorsun,” diye mırıldandım. Bana boğuk, eğlenen bir homurtuyla karşılık verdi ve elini alışık olduğu yere, kasıklarımın arasına yerleştirdi.</span></p>

    <p class="Normal para-style-override-7"><span class="char-style-override-9">O zaman pes ettim ve sonunda, uykunun güçlü elleri beni teslim alabildi. Ben rüyalara gömülürken Jamie konuştu, belki de rüyamda görmüşümdür.</span></p>

    <p class="Normal para-style-override-7"><span class="char-style-override-9">“Eğer ölürsem,” diye fısıldadı karanlıkta, “beni takip etme. Sen çocuklara lazımsın. Onlar için kal. Ben beklerim.”</span></p>

    <p class="Normal para-style-override-12"><span class="char-style-override-7"> </span></p>
  </div>
</body>
</html>