<html xmlns="http://www.w3.org/1999/xhtml">
<head>
  <title>karvekul-44</title>
  <link href="../Styles/karvekul1.css" rel="stylesheet" type="text/css"/>
</head>

<body id="karvekul" xml:lang="tr-TR">
  <div class="Basic-Text-Frame">
     <p class="baslik" id="toc_marker-37"><span class="bold">36. Kış Kurtları</span></p>

    <p class="Normal para-style-override-7"><span class="bold char-style-override-10"> </span></p>

    <p class="Normal para-style-override-7"><span class="char-style-override-9">Küçük Henri-Christian mükemmel bir sağlığa sahip görünüyordu ve tam bir cüceydi. Yalnız hafif bir sarılık geçiriyordu. Teninin hafif sarı rengi yanaklarını nergis yaprağı renginde zarifçe parlatıyordu. Tepesindeki düz, siyah saçlarıyla Çinli bebekleri andırıyordu - tabii kocaman, mavi gözleri hariç.</span></p>

    <p class="Normal para-style-override-7"><span class="char-style-override-9">Bir bakıma o çocuğa çok şey borçlu olmam gerektiğini hissediyordum. Fraser Tepesi’nin dikkatini, bir bebek doğumundan başka hiçbir şey geçen ay benim başıma gelenlerden çekemezdi. İnsanlar sonunda iyileşen yüzüme dik dik bakmayı kesmiş, benimle karşılaştıklarında ne diyeceklerini şaşırmıyorlardı. Söyleyecek birçok şeyleri vardı - hem bana, hem birbirlerine, hem de Marsali’ye, tabii eğer Bree’yle ben onları durduracak fırsatı bulamazsak.</span></p>

    <p class="Normal para-style-override-7"><span class="char-style-override-9">Fergus’a da hemen hemen aynı şeyleri söylüyorlardır, diye düşünüyordum - onu görürlerse tabii. Bebeğin doğumundan üç gün sonra geri gelmişti, sessiz ve suratsızdı. O kadar uzun süreliğine ortadan kaybolmuştu ki Marsali’nin isim seçimine razı olmak zorunda kaldı. Sonra karısıyla kısa, baş başa bir konuşma yaptıktan sonra tekrar kayıplara karıştı.</span></p>

    <p class="Normal para-style-override-7"><span class="char-style-override-9">Marsali onun nerede olduğunu biliyorsa da söylemiyordu. Çocuklarla birlikte o günlerde bizimle kalıyorlardı. Gülümsüyor, diğer çocuklara da ilgi gösteriyordu ama kulağı sanki sürekli olmayan bir şeyi dinliyor gibiydi. Fergus’un ayak sesleri olabilir mi acaba, diye düşünüyordum.</span></p>

    <p class="Normal para-style-override-7"><span class="char-style-override-9">Güzel bir ayrıntı olarak, Henri-Christian’ı sürekli yakınında tutuyor, oğlanı omzuna astığı bir askının içinde taşıyor ya da hasır bir sepetin içinde, ayaklarının dibinde tutuyordu. Daha önce belirli kusurları olan çocukları olan anne-babalar görmüştüm; tepkileri genellikle kendilerini çocuktan çekme, durumu idare edememe şeklinde oluyordu. Ama Marsali öyle davranmıyordu, yavrusuna son derece korumacı bir şekilde yaklaşıyordu.</span></p>

    <p class="Normal para-style-override-7"><span class="char-style-override-9">Eve gelen misafirler oluyordu; genellikle Jamie’yle bir konuda görüşme, benden biraz tonik ya da merhem alma kisvesi altına giriyorlar, ancak Henri-Christian’a bir göz atmak istiyorlardı. O yüzden, her gelenle gerilen Marsali’nin arka kapı açılıp içeriye bir gölge düştüğünde Henri-Christian’ı kucağına alması pek şaşırtıcı bir tepki değildi.</span></p>

    <p class="Normal para-style-override-7"><span class="char-style-override-9">Ama gelenin Ian olduğunu görünce rahatladı.</span></p>

    <p class="Normal para-style-override-7"><span class="char-style-override-9">“Selam kuzen,” dedi Ian, kıza gülümseyerek. “Nasılsın, oğlan nasıl?”</span></p>

    <p class="Normal para-style-override-7"><span class="char-style-override-9">“Çok iyiyiz,” dedi Marsali emin bir sesle. “Yeğenini ziyarete mi geldin?” Ian’a gözlerini hafifçe kısarak baktığını görebiliyordum.</span></p>

    <p class="Normal para-style-override-7"><span class="char-style-override-9">“Evet, bir de küçük hediye getirdim.” Büyük ellerinden birini kaldırdı ve gömleğine dokundu. İçinde çıkıntı yapan bir şey vardı. “Sen de iyisindir umarım Claire Yenge?”</span></p>

    <p class="Normal para-style-override-7"><span class="char-style-override-9">“Merhaba Ian,” dedim, ayağa kalkıp onarmakta olduğum gömleği kenara koyarken. “İyiyim, evet. Bira ister misin?” Onu gördüğüme sevinmiştim; Marsali dikiş dikerken ya da daha az sevdiği misafirlerden oğlunu sakınırken ona eşlik ediyordum, çünkü Bayan Bug da tavukların başındaydı. Ama ameliyathanede demlenmekte olan bir ısırgan çayım vardı ve onun durumunu kontrol etmeliydim. Kızı bırakmak için Ian’a güvenebilirdim.</span></p>

    <p class="Normal para-style-override-7"><span class="char-style-override-9">Onları içecekleriyle bıraktıktan sonra ameliyathaneye geldim ve çok değerli bir on beş dakikayı otlarla ilgilenerek geçirdim. Biberiyeleri kurumaya bıraktım, demlenen çayları kaplara döktüm ve bozulmakta olan bitkilerin icabına baktım. O günlerde böyle yalnız geçirebileceğim dakikalara erişmek kolay değildi, çünkü çocuklar ayak dibimde mantar gibi bitiveriyorlardı. Marsali’nin bir an önce kendi evine dönme hevesinde olduğunun farkındaydım ama Fergus geri dönmeden, ona yardım edecek hale gelmeden kızı bırakmaya da benim hiç niyetim yoktu.</span></p>

    <p class="Normal para-style-override-7"><span class="char-style-override-9">“Lanet herif,” dedim alçak sesle. “Bencil herif.”</span></p>

    <p class="Normal para-style-override-7"><span class="char-style-override-9">Böyle düşünen tek kişi de değildim. Biberiye ve ginseng kökü kokutarak koridorda ilerlerken Marsali’nin de benimkine benzeyen görüşünü Ian’a aktardığını duydum.</span></p>

    <p class="Normal para-style-override-7"><span class="char-style-override-9">“Anlıyorum, morali bozuldu, kim olsa bozulurdu zaten,” diyordu, sesindeki gücenmişlik çok açıktı. “Ama kaçıp gidip bizi yalnız bırakmak zorunda mı? Hiç konuştun mu onunla Ian? Bir şey söyledi mi?”</span></p>

    <p class="Normal para-style-override-7"><span class="char-style-override-9">Demek Ian yine o gizemli yolculuklarından birine çıkmıştı; Fergus’la bir yerlerde karşılaşmış ve bundan Marsali’ye bahsetmiş olmalıydı.</span></p>

    <p class="Normal para-style-override-7"><span class="char-style-override-9">“Evet,” dedi anlık bir tereddütten sonra. “Birazcık.” Yanlarına gitmedim, konuşmalarını bölmek istememiştim. Ama Ian’ın yüzünü görebiliyordum; dövmelerindeki acımasız havayla gözlerindeki </span><span class="char-style-override-9">sevecenlik tezat oluşturuyordu. Masaya doğru yaslandı. “Biraz kucağıma alabilir miyim kuzen? Lütfen.”</span></p>

    <p class="Normal para-style-override-7"><span class="char-style-override-9">Marsali’nin sırtı bir anda şaşkınlıkla kasıldı ama bebeği uzattı. Ian Dayı’sının kucağında Henri-Christian havayı tekmelemeye, huzursuzlanmaya başladı fakat sonra dayısının omzuna yaslanıp duruldu. Ian gülümseyerek kafasını bebeğin kafasına doğru eğdi, kokladı, dudaklarını saç tellerinin üstünde gezdirdi.</span></p>

    <p class="Normal para-style-override-7"><span class="char-style-override-9">Bebeğin kulağına yumuşak kelimelerle bir şeyler mırıldandı, Mohavk dilinde olduğunu düşündüm.</span></p>

    <p class="Normal para-style-override-7"><span class="char-style-override-9">“Ne dedin öyle?” diye sordu Marsali merakla.</span></p>

    <p class="Normal para-style-override-7"><span class="char-style-override-9">“Bir çeşit dua diyebilirsin.” Sonra yeğeninin sırtını sıvazladı. “Rüzgârın onu karşılamasını, göklerin ona kalkan olmasını, toprakla suyun ona aş olmasını diledim.”</span></p>

    <p class="Normal para-style-override-7"><span class="char-style-override-9">“Yaa.” Marsali’nin sesi yumuşaktı. “Çok güzelmiş Ian.” Sonra omuzlarını dikleştirdi, dikkati dağılsın istemiyordu. “Fergus’la konuştun yani, ha?”</span></p>

    <p class="Normal para-style-override-7"><span class="char-style-override-9">Ian başını salladı, gözleri kapalıydı. Yanağını bebeğin kafasına yaslamıştı. Birkaç saniye hiç konuşmadı ama boğazının hareket ettiğini, yutkunurken adem elmasının inip çıktığını gördüm.</span></p>

    <p class="Normal para-style-override-7"><span class="char-style-override-9">“Benim bir çocuğum vardı kuzen,” diye fısıldadı. O kadar yavaşça fısıldadı ki onu zorlukla duydum.</span></p>

    <p class="Normal para-style-override-7"><span class="char-style-override-9">Marsali elbette bunu duymakta hiç zorlanmadı. Donakaldı, elindeki dikiş iğnesi parlar halde duruyordu. İşini elinden bıraktı.</span></p>

    <p class="Normal para-style-override-7"><span class="char-style-override-9">“Öyle mi?” dedi aynı yumuşak sesle. Sonra ayağa kalktı ve masaya, onun yanına oturmaya gitti, Ian’ın kolunu okşadı.</span></p>

    <p class="Normal para-style-override-7"><span class="char-style-override-9">Ian gözlerini açmadı ama derin bir nefes aldı ve şömine çatırtılarından zorlukla duyulabilecek şekilde anlatmaya başladı.</span></p>

    <p class="Normal para-style-override-3"><span class="char-style-override-17">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Uykusundan uyandığında bir şeyin yolunda olmadığını fark etti. Yatağın arka tarafına doğru döndü, silahları oradaydı. Ama bıçak ya da mızrağını eline alamadan tekrar o sesi, onu uyandırmış olduğunu düşündüğü sesi duydu. Arkasından geliyordu; ses basit bir nefes kesilmesinden ibaretti, ancak içinde hem korku hem de ızdırap vardı.</span></p>

    <p class="Normal para-style-override-7"><span class="char-style-override-9">Ateş çok zayıflamıştı; Wako’teqehsnonhsa’nın kafasının tepesinden, omuzlarının ve örtünün altındaki kalçasının kıvrımından başka bir şey göremiyordu. Kız hareket de etmedi, o sesi tekrar çıkarmadı da fakat o karanlık kıvrımların içindeki bir şey kalbinin ortasına saplanmıştı adeta.</span><span class="char-style-override-9"/></p>

    <p class="Normal para-style-override-7"><span class="char-style-override-9">Kızın omzunu güzelce tuttu, iyi olduğunu öğrenmek istiyordu. Kızın teninden belli olan küçük ve sert kemikleri vardı. Doğru sözcükleri bulamadı; </span><span class="italik char-style-override-10">Kahnyen’kehaka</span><span class="char-style-override-9"> dili zihninden tamamen silinmişti sanki. Aklına gelen ilk kelimeyle konuşmaya başladı.</span></p>

    <p class="Normal para-style-override-7"><span class="char-style-override-9">“Kadınım, aşkım, iyi misin? Kutsal Mikail bizi korusun, bir şeyin yok ya?”</span></p>

    <p class="Normal para-style-override-7"><span class="char-style-override-9">Kız onun orada olduğunu biliyordu ama ona dönmedi. İçinde küçük bir dalga hareket etti gibi hissetti ve nefesi yine boğazına gelip takıldı, küçük ve kuru bir ses çıkardı.</span></p>

    <p class="Normal para-style-override-7"><span class="char-style-override-9">Ian hiç beklemeden, çırılçıplak fırladı kürklerin içinden ve yardım çağırmaya gitti. İnsanlar uzun evin loş ışığından dışarı çıkmaya başladılar, iri yarı siluetler sorular yağdırarak ona doğru geliyorlardı. Konuşmadı; gerek de yoktu. Dakikalar içinde Tewaktenyonh oraya geldi ve yaşlı, sert yüzünün sakinliğiyle varlığını esirgemedi. Uzun evden gelen kadınlar yanından geçip gitmişler, geyik derisine sardıkları Emily’yi taşırlarken onu kenara ittiler.</span></p>

    <p class="Normal para-style-override-7"><span class="char-style-override-9">Onları takip etti, ama kadınlar onu görmezden geldiler, köyün bitimindeki kadınlar evinin içine girip gözden kayboldular. İki-üç adam onların ardından dışarı çıktılar, sonra omuz silkip evlerine geri döndüler. Hava soğuktu, saat geçti, iş de kadınların işiydi besbelli.</span></p>

    <p class="Normal para-style-override-7"><span class="char-style-override-9">O da birkaç dakika sonra içeri döndü, ancak üstüne bir şeyler giydikten sonra tekrar dışarı çıktı. Uzun evde kalamazdı, ondan boşalan, kan kokan yatağa dönemezdi. Kendi derisinin üstünde de kan vardı ama onu yıkamakla uğraşmadı.</span></p>

    <p class="Normal para-style-override-7"><span class="char-style-override-9">Gökyüzündeki yıldızlar sönükleşmişti. Hava kemik donduracak soğuklukta ve esintisizdi.</span></p>

    <p class="Normal para-style-override-7"><span class="char-style-override-9">Uzun evinin kapısındaki örtü hareket etti ve hayalet grisi köpeği Rollo dışarı geldi. Büyük köpek patilerini gerdi ve esnedi, saatin ve soğuğun verdiği rahatsızlıkla homurdandı. Sonra kafasını sertçe silkeledi, beyaz duman halinde görünen nefesini verdi ve ağır ağır sahibinin yanına gitti. Kendini yere bıraktı, iç geçirircesine bir ses çıkardı ve Ian’ın bacağına yaslandı.</span></p>

    <p class="Normal para-style-override-7"><span class="char-style-override-9">Ian da bir dakika daha orada durdu, Emily’sinin olduğu eve baktı. Yüzü yanıyordu, durumun aciliyetiyle kan beynine sıçramıştı. Kendini ateşin ortasındaki bir kömür gibi hissediyordu, ama bu sıcaklığın vücudundan çıkıp soğuk göğe yükseldiğini de hissedebiliyordu. Sonunda bacağına sertçe bir şaplak attı ve ormana doğru hızlı adımlarla yürümeye başladı. Köpeği de sessiz ve hızlı adımlarla onu takip etti.</span></p>

    <p class="Normal para-style-override-7"><span class="char-style-override-9">“Lütufkar Meryem, sana selam olsun...” Nereye gittiğinin hiç </span><span class="char-style-override-9">önemi yoktu, sessizce dua ediyor ve gürültüsüz karanlığın içinde kendi sesiyle huzur buluyordu.</span></p>

    <p class="Normal para-style-override-7"><span class="char-style-override-9">Mohavk ruhlarından birine de dua etmeli mi, diye düşündü. Kendi eski Tanrı’sına, Annesi’ne dua ediyor diye ona kızarlar mıydı? Böyle küçük bir hata yüzünden ondan, karısından, çocuğundan öç alırlar mıydı?</span></p>

    <p class="Normal para-style-override-7"><span class="char-style-override-9">Çocuk öldü bile. Bu bilginin nereden geldiğini bilmiyordu ama biliyordu işte. Sanki birisi ona söylemiş gibi biliyordu. Bu bilgi gayet hissiz bir haldeydi, kederlenmek, yas tutmak için de yeterli değildi; yalnızca bildiği bir şeydi, o kadar. Bunu bildiğine de oldukça şaşırıyordu.</span></p>

    <p class="Normal para-style-override-7"><span class="char-style-override-9">Ormanın içinde yürüdü, yürüdü, yürüdü, sonra koşmaya başladı; yalnızca soluklanmak zorunda olduğu anlarda durdu. Soğuk çok kuru ve keskindi, hava çürük ve terebentin kokuyordu. Ama o yanlarından geçerken ağaçlar fısıldıyorlardı. Emily onların konuşmalarını duyabiliyordu; gizli seslerini tanıyabilirdi o.</span></p>

    <p class="Normal para-style-override-7"><span class="char-style-override-9">“Evet de neye yarıyor ki o?” diye mırıldandı, dalların arasındaki yıldızsız boşluğa. “Bilinmeye değecek hiçbir şey söylemedin. Kızın şu anda nasıl olduğunu da bilmiyorsun, değil mi?”</span></p>

    <p class="Normal para-style-override-7"><span class="char-style-override-9">Ara sıra köpeğin ayak seslerini duyuyordu; onun varlığını ölü yapraklara basınca hatırlatabiliyordu. Ian ara sıra tökezliyor, karanlığın içinde kendini kaybettiğini hissediyordu. Bir defa kendini yaralayacak şekilde düştü, kendini zorlayarak, sendeleyerek ayağa kalktı ve koşmaya başladı. Dua etmeyi bırakmıştı; beyni artık kelime üretemiyordu, bildiği farklı dillerin hecelerini ayırt edemiyordu. Koştukça nefesi boğazını yakmaya başlamıştı.</span></p>

    <p class="Normal para-style-override-7"><span class="char-style-override-9">Soğuk havanın içinde bir yerlerde karısının bedeninin ona değdiğini, göğüslerinin avucunda olduğunu, küçük ve yuvarlak kalçalarının ona doğru gidip geldiğini hissetti. Bunu yapmaması gerekiyordu, Tanrı aşkına, bilmesi gerekirdi bunu! Ama yine de geceler boyunca, kızın kaygan ve sağlam tutuşuyla mest olarak bunu yapmaya devam etmişti. Durmaya başlaması gereken gün çoktan gelip geçmişti ama bencil, düşüncesiz, şehvetle çıldırmış bir halde...</span></p>

    <p class="Normal para-style-override-7"><span class="char-style-override-9">Koştu, ağaçlar kafasının üstünden ona lanetler okudular.</span></p>

    <p class="Normal para-style-override-7"><span class="char-style-override-9">Durup nefeslenmesi gerekiyordu. Gökyüzü siyah değildi, ışıktan az önceki renge bürünmüştü artık. Köpek ona burnunu sürttü, ağzını açmadan ince bir inilti çıkardı, kehribar rengi gözleriyle boşluğun içine doğru dalgın dalgın baktı.</span><span class="char-style-override-9"/></p>

    <p class="Normal para-style-override-7"><span class="char-style-override-9">Deri gömleğinin altında bütün vücudu ter içinde kalmıştı, bacaklarının arasındaki Kızılderili pantolonu da sırılsıklamdı. Erkeklik organı üşümüş, büzüşmüştü. Kendi kokusunu duyabiliyordu; bu ekşi ve acı koku, korku ve kaybın kokusuydu.</span></p>

    <p class="Normal para-style-override-7"><span class="char-style-override-9">Rollo’nun kulakları kalktı ve hayvan bir daha inledi, bir adım geri gitti. Sonra bir adım daha geri gitti ve kuyruğunu telaşla oynatmaya başladı. </span><span class="italik char-style-override-10">Gel</span><span class="char-style-override-9">, diyordu, kelimeler kadar net bir biçimde. </span><span class="italik char-style-override-10">Gel hemen!</span></p>

    <p class="Normal para-style-override-7"><span class="char-style-override-9">Kendi başına olsaydı Ian donmuş yaprakların üstünde yatabilir, yüzünü toprağın içine gömüp bekleyebilirdi. Ama alışkanlığı buna engel oldu; köpeğe kulak asmadan edemedi.</span></p>

    <p class="Normal para-style-override-7"><span class="char-style-override-9">“Ne?” diye mırıldandı terli yüzünü koluna silerken. “Söylesene, ne oldu?”</span></p>

    <p class="Normal para-style-override-7"><span class="char-style-override-9">Rollo boğazının derinliklerinden bir homurtu çıkardı. Yerinde hareket etmeden duruyordu, boynundaki tüyler yavaşça kalktı. Ian bunu gördü ve içindeki umutsuzluk bitkinliğinin oluşturduğu sisin ardında yavaşça tehlikenin varlığını hissetmeye başladı. Eli kuşağına gitti ve orada yalnızca boşluk buldu, inanamayarak bir şaplak attı oraya. Tanrı aşkına, deri yüzecek bir silah dahi almamıştı yanına!</span></p>

    <p class="Normal para-style-override-7"><span class="char-style-override-9">Rollo bir kez daha homurdandı, bu sefer daha yüksek sesle. Bu bir uyarıydı ve kulak asılması şarttı. Ian döndü ve baktı ama gördüğü sedir ve çam ağaçlarının koyu yapraklarından ibaretti. Zeminde karanlık gölgelerden başka şey yoktu; hava da sisle kaplıydı.</span></p>

    <p class="Normal para-style-override-7"><span class="char-style-override-9">Ateşlerinin başında misafir ettikleri Fransız bir gezgin, bu saatin kurtların vakti olduğunu söylemişti. Haklı bir sebebi de vardı: loş hava avlanma için çok elverişliydi ve güneş doğmadan önce gelen esinti avın kokusunu beraberinde getirirdi.</span></p>

    <p class="Normal para-style-override-7"><span class="char-style-override-9">Eli kuşağının öteki tarafına gitti, orada taseng torbası olacaktı: nane yapraklarıyla karıştırılmış ayı yağından oluşan bu madde, avlanırken insanların kokusunu gizlerdi ya da av pozisyonuna düştüğünde. Ama kuşağın o tarafı da boştu. Serin esinti vücudundaki teri kuruturken kalbi küt küt atmaya başladı.</span></p>

    <p class="Normal para-style-override-7"><span class="char-style-override-9">Rollo dişlerini göstererek etrafı inleterek uludu. Ian eğildi ve yere düşmüş bir çam dalını yerden aldı. Uzunluğu yeterliydi, ancak istediğinden daha zayıftı ve silah olarak kullanması zordu.</span></p>

    <p class="Normal para-style-override-7"><span class="char-style-override-9">“Ev,” diye fısıldadı köpeğe. Nerede olduğunu, köyün ne tarafta kaldığını bilmiyordu ama Rollo biliyordu. Köpek yavaşça geriye doğru bir adım attı, gözleri hâlâ gölgelere odaklıydı. O gölgeler hareket mi ediyordu yoksa?</span></p>

    <p class="Normal para-style-override-7"><span class="char-style-override-9">Ian geri geri gitmeye devam etti, hızlandı. Mokasenlerinin taba</span><span class="char-style-override-9">nında eğimi hissediyor, Rollo’nun yerini adımlarının çıkardığı sesle biliyordu. İşte; evet, bir gölge hareket etmişti! Çok uzaktaki gri bir şekil, tanınması imkansıza yakın ama oradaydı işte ve varlığı yeterliydi.</span></p>

    <p class="Normal para-style-override-7"><span class="char-style-override-9">Bir tane varsa, fazlası da olmalıydı. Yalnız başlarına avlanmazlardı. Ama henüz yeterince yaklaşmamışlardı; arkasını döndü, kaçmaya hazırlandı. Artık panik içinde değildi fakat karnının ortasında yumruk halinde duran korkuyu da eritememişti. Tepede yürümenin altın kuralının seri ve ritmik, uzun adımlar olduğunu söylemişti dayısı, böylelikle İskoç dağlarının bitmek bilmez yokuşları insanı daha az zorlar, düzenli bacak hareketi bitkinliği en azından geciktirirdi. Gücünü dövüşmek için saklamalıydı.</span></p>

    <p class="Normal para-style-override-7"><span class="char-style-override-9">Bunları düşünürken yerden aldığı dalın ucunda fazlalık yapan iki minik dalı kırdı. Henüz bir dakika önce ölmek istiyordu, belki de tekrar isteyecekti, eğer Emily… ama şimdi değil. Hem, bir de köpeği vardı. Rollo onu terk etmezdi; birbirlerine göz kulak olmalıydılar.</span></p>

    <p class="Normal para-style-override-7"><span class="char-style-override-9">Yakınlarda bir su vardı; akıntının gürlemesini rüzgârın uğultusunun arasından duyabiliyordu. Ama rüzgâr beraberinde bir ses daha getiriyordu; bu derinden, habis uluma sesi yüzünün yine soğuk terler içinde kalmasına neden oldu. Batı tarafından başka bir uluma, ilkine yanıt verdi. Hâlâ uzaktaydılar ama av vakitleri gelmişti. Birbirlerine sesleniyorlardı, çünkü Emily’nin kanı Ian’ın üstündeydi.</span></p>

    <p class="Normal para-style-override-7"><span class="char-style-override-9">Etrafına baktı, suyu aradı. Bir metre genişliğinde, küçük bir dere olduğunu gördü. Tereddüt etmeksizin içine daldı, kenarlardaki buzlara değince soğuğun bacaklarının derinliklerine işlediğini, çorap ve mokasenlerini sırılsıklam ettiğini hissetti. Birkaç saniye içinde mokasenlerini çıkardı, akıntıya kapılmamak için bunu yapmak zorundaydı; Emily onları geyik derisinden yapmıştı.</span></p>

    <p class="Normal para-style-override-7"><span class="char-style-override-9">Rollo akıntıyı iki geniş adımla geçmişti; karşı tarafta üzerine yapışan soğuk suları silkelemekle meşgul olan köpeği gören Ian onu takip etmedi, suyun kenarında kaldı. Dizlerine kadar gelen suyun içinde mümkün olduğu kadar fazla kalmayı planlıyordu. Kurtların avlanması için hem rüzgâr, hem de zeminde kalan koku önemliydi ve onun da bu hayvanların işini kolaylaştırmaya hiç niyeti yoktu.</span></p>

    <p class="Normal para-style-override-7"><span class="char-style-override-9">Mokasenleri tişörtünün yakasının üstünde tutuyordu; buzlu su damlaları göğsüne, göbeğine akmaya başladı, alt tarafını ıslattı. Ayakları uyuştu; dere yatağının üstündeki irili ufaklı taşları ayak tabanında hissedemiyordu ama ara sıra, üstü yosunlarla kaplı taşların üstünde ayağı kayınca dengesini kaybedecek gibi oluyordu.</span><span class="char-style-override-9"/></p>

    <p class="Normal para-style-override-7"><span class="char-style-override-9">Kurtların sesleri artık daha netti fakat bunun nedeni, artık ona doğru esmekte olan rüzgârın sesi ona doğru taşıyor olmasıydı. Yoksa değil miydi, kurtlar çok mu yaklaşmıştı?</span></p>

    <p class="Normal para-style-override-7"><span class="char-style-override-9">Maalesef öyleydi. Rollo suyun karşı tarafında öne arkaya gidip geliyor, inliyor, uluyor, havlıyor, küçük sesler çıkarıyordu. O taraftan suya doğru gelen bir geyik yolu vardı; Ian sudan çıkıp o yola adımını attı. Nefes nefeseydi, titriyordu, mokasenleri tekrar ayağına giyebilmek için biraz uğraşması gerekti. Islak deri sertleşmişti; elleri ve ayakları da donmak üzereydi. Elindeki sopayı bırakıp iki elini de kullanması gerekti.</span></p>

    <p class="Normal para-style-override-7"><span class="char-style-override-9">İkincisini henüz ayağına geçirebilmişti ki Rollo aniden kükreyerek dere kenarına doğru atıldı. Ian da donmuş çamurun üstünde yuvarlandı, yere bıraktığı sopasını aldı. Nehrin karşı tarafında Rollo’nun büyüklüğünde, cansız gözleri onlara bakan gri bir kurt vardı.</span></p>

    <p class="Normal para-style-override-7"><span class="char-style-override-9">Ian onu fark eder etmez feryadı bastı ve elindeki sopayı refleksle ona doğru fırlattı. Dal derenin üstünden geçti ve kurdun ayak dibine düştü, sonra da sihirli bir şekilde yok olmuş gibi gözden kayboldu. Ian bir süre taş gibi sabit durdu, bakakaldı. Az önce olanı hayal etmiş olamazdı herhalde, değil mi?</span></p>

    <p class="Normal para-style-override-7"><span class="char-style-override-9">Hayır, Rollo çıldırmış gibiydi. Hayvan inildiyor, havlıyor, hırlıyor, ağzından ve burnundan köpükler çıkarıyordu. Derenin kenarında taşlar vardı; Ian eline bir tane aldı, sonra bir tane daha, sonra bir avuç dolusu, sonra bir avuç dolusu daha, sonra gömleğini bir çanta gibi kullanarak taşıyabildiği kadarını taşıdı.</span></p>

    <p class="Normal para-style-override-7"><span class="char-style-override-9">Daha uzaktaki kurt tekrar uludu; yakındaki cevap verdi ve bu ses Ian’ın ensesindeki tüyleri diken diken etti. Sesin geldiği yere doğru bir taş attı ve arkasını dönüp koşmaya başladı. Bir avuç taşı hâlâ karnının üstünde tutuyordu.</span></p>

    <p class="Normal para-style-override-7"><span class="char-style-override-9">Şafak yakında sökecekti. Kalbinin olağanüstü atışı ve ciğerlerindeki gerilmeye rağmen çok yavaş koşuyormuş, orman zemininin üstünde yavaşça hareket eden bir bulutmuş, daha hızlanması mümkün değilmiş gibi hissediyordu. Her ağacı görebiliyor, yanından geçtiği dalların bütün iğnelerini ayrıntısıyla seçebiliyordu.</span></p>

    <p class="Normal para-style-override-7"><span class="char-style-override-9">Nefessizliği onu zorlamaya başladı, gözleri harcadığı güçle gözyaşlarıyla ıslandı, sonra göz kapaklarının hareketiyle görüşü tekrar temizlendi. Bir ağaç dalı yüzüne çarpınca önünü göremez oldu, yaprakların kokusunu ciğerlerinde hissetti.</span></p>

    <p class="Normal para-style-override-7"><span class="char-style-override-9">“Kızıl Sedir, yardım et!” dedi nefes nefese, sanki hiç İngilizce konuşmamış, sanki İsa’nın adını ağzına hiç almamış gibi </span><span class="italik char-style-override-10">Kahnyen’keha</span><span class="italik char-style-override-10">ka</span><span class="char-style-override-9"> dilinde konuşuvermişti.</span></p>

    <p class="Normal para-style-override-7"><span class="italik char-style-override-10">Arkanda</span><span class="char-style-override-9">. Küçük, sessiz, kendi iç sesinden daha yüksek olmayan bir ses demişti bunu ama Ian buna kulak asıp hemen döndü, elindeki taşı var gücüyle fırlattı. Sonra bir tane daha, bir tane daha, bir tane daha, en çabuk şekilde. İlk çatırtı sesini tok bir çarpma sesi izledi, ardından gelen ciyaklamadan sonra Rollo arkasına döndü, atılmak için heves içindeydi.</span></p>

    <p class="Normal para-style-override-7"><span class="char-style-override-9">“Gel buraya, gel, </span><span class="italik char-style-override-10">gel!”</span><span class="char-style-override-9"> Ian koşmaya devam ederken köpeği boynundan yakalayıp tekrar döndürdü ve yanında koşmaya zorladı.</span></p>

    <p class="Normal para-style-override-7"><span class="char-style-override-9"> Artık ağaçları duyabiliyordu ya da duyduğunu sanıyordu. Şafak rüzgârı ağaçların arasından esmeye başlamıştı ve ağaçlar onu bir o tarafa, bir öteki tarafa yöneltmeye başlamıştı. Renkler dışında bir şey göremiyordu, artık koşmaktan yarı kör hale gelmişti ama ağaçların onu kucakladığını zihninde hissedebiliyordu; ladin ve köknarın gıdıklayıcı dokunuşu, akçakavağın kadınsı dokusu içini serinletiyordu.</span></p>

    <p class="Normal para-style-override-7"><span class="char-style-override-9" xml:lang="ar-SA">Şuraya koş, bu yöne gel</span><span class="char-style-override-9">, dediğini duydu rüzgârın ve oraya yöneldi.</span></p>

    <p class="Normal para-style-override-7"><span class="char-style-override-9">Arkalarından bir uluma geldi, bu sesi kısa havlamalar izledi. Yakın, çok yakın! Koşarken arkasına taşlar fırlatmaya devam ediyordu ama hiç bakmıyor, belli bir hedef göz etmiyordu.</span></p>

    <p class="Normal para-style-override-7"><span class="char-style-override-9">Sonunda taşlar bitti ve gömleğinin kese gibi tuttuğu kısmını saldı. Duyduğu güçlükle nefes alan canlı kendisi de köpeği de olabilirdi, emin olamıyordu - belki de sesler arkalarındaki iblislere aitti.</span></p>

    <p class="Normal para-style-override-7"><span class="char-style-override-9">Kaç tane vardı? Daha ne kadar kaçması gerekiyordu? Dengesini kaybetmeye başlıyordu, kırmızı ve siyah çizgiler görüşünü kapatmaya başladı. Köye artık yeterince yaklaşmadıysa hiçbir şansı kalmadı demekti bu.</span></p>

    <p class="Normal para-style-override-7"><span class="char-style-override-9">Yana doğru yalpaladı, oradaki bir ağacın aşağı doğru sarkan, gevşek bir dalına takılarak dalı büktü, yere doğru kapaklanacakken dalın buna verdiği tepkiyle tekrar ayağa dikildi. Ama o koşu gücünü, yön güdüsünü kaybetmişti.</span></p>

    <p class="Normal para-style-override-7"><span class="char-style-override-9">“Nereye?” diye sordu ağaçlara nefes nefese. “Hangi yönden?”</span></p>

    <p class="Normal para-style-override-7"><span class="char-style-override-9">Buna bir cevap geldiyse de duymadı. Arkasından bir kükreme ve tok bir darbe sesi geldi. Bunlar boğuşan köpeklerin havlama, hırlama ve kısa ulumalarıydı.</span></p>

    <p class="Normal para-style-override-7"><span class="char-style-override-9">“Rollo!” Ian döndü ve kendini ölü otların arasından geçirerek köpeği buldu. Rollo kurtla dövüşüyordu; birbirine ölümcül diş darbeleriyle saldırmaya çalışan hayvanlar dönüp duruyorlar, birbirlerini etkisiz hale getirmek için çıldırmışçasına çabalıyorlardı.</span><span class="char-style-override-9"/></p>

    <p class="Normal para-style-override-7"><span class="char-style-override-9">Ian çığlığı basarak oraya doğru hamle yaptı, tekme ve yumruk</span><span class="char-style-override-9">larını savurmaya başladığı anda nihayet vurabileceği bir şey bulduğuna, nihayet dişe diş mücadeleye dâhil olabildiğine mutlu oldu; bunun son savaşı olma olasılığı umurunda değildi. Bacağı bir şeye takılıp yırtıldı ama aldırmadan dizini kurdun yan tarafına geçirdi. Hayvan geri çekildi, yuvarlandı ancak hemen karşı saldırıya geçti.</span></p>

    <p class="Normal para-style-override-7"><span class="char-style-override-9">Kurt sıçradı ve pençelerini Ian’ın göğsüne indirdi; Ian sırt üstü yuvarlanırken kafası bir şeye çarptı. Bir an nefessiz kaldı ve kendine geldiğinde elini salyaları akan, sivri dişli ağzı tutmuş, boğazına saldırmasını engellemeye çalışırken buldu.</span></p>

    <p class="Normal para-style-override-7"><span class="char-style-override-9">Rollo kurdun sırtına atladı ve eli boşa çıkan Ian pis kokulu hayvanın ağırlığı altında kaldı. Etrafı yokladı, eline geçirebileceği herhangi bir şey -silah olabilecek bir taş, dal, sopa- aradı ve hissettiği ilk sert cismi sıkıca tuttu.</span></p>

    <p class="Normal para-style-override-7"><span class="char-style-override-9">Çamurun içinden çıkardı ve kurdun kafasına indirdi. Kanlı diş parçaları havada süzüldü ve yüzüne çarptı. Tekrar vurdu, nefeslendi, tekrar vurdu.</span></p>

    <p class="Normal para-style-override-7"><span class="char-style-override-9">Rollo inliyordu, ince ve acı dolu bir sesti bu ama hayır, bu ses Ian’dan çıkıyordu. Elindeki taşı son bir kez daha kurdun parçalanmış kafatasına indirdi fakat kurt savaşmayı zaten bırakmıştı; kasıklarının arasındaki hayvan bacaklarını titreştirerek ölürken parlak gözleriyle ona bakıyordu. Kurdu iğrenerek üstünden attı. Rollo dişlerini ölü kurdun boğazına geçirdi ve son bir kan ve et banyosu ortaya çıktı.</span></p>

    <p class="Normal para-style-override-7"><span class="char-style-override-9">Ian gözlerini kapadı ve doğruldu ama hareket edemedi. Hareket etmek ya da düşünmek mümkün değilmiş gibi geliyordu.</span></p>

    <p class="Normal para-style-override-7"><span class="char-style-override-9">Bir süre sonra gözlerini açmanın ve nefes almanın mümkün olduğuna karar verdi. Sırtını geniş bir ağaca dayamıştı, kurt ona saldırdığında kafasını vurduğu sert cisim de onun gövdesiydi. Kıvrımlı köklerin arasında çamurlu bir oyuk vardı, taşı oradan bulmuştu.</span></p>

    <p class="Normal para-style-override-7"><span class="char-style-override-9">O taş hâlâ elindeydi; artık derisinin bir parçasıymış gibi hissediyordu, elinden bırakamıyordu. Dikkatle baktığında bunun nedeninin taşın çatlamış olması olduğunu gördü; keskin parçalar elini kesmiş, kuruyan kanlarla birkaç parça da eline saplanmıştı. Öteki elinin parmaklarıyla taşı tutan parmakları geri itti ve avuç içindeki parçaları çıkardı. Ağacın kökündeki çamuru kullanarak yaptığı harcı avuç içine yayıp parmaklarının üstüne kapadı.</span></p>

    <p class="Normal para-style-override-7"><span class="char-style-override-9">Başka bir kurt uluması duyuldu. Sahibinin yanında yatan Rollo, yumuşakça bir havlama sesiyle karşılık verdi. O kurt bir kez daha uludu, seste sorgulayan bir ton vardı.</span><span class="char-style-override-9"/></p>

    <p class="Normal para-style-override-7"><span class="char-style-override-9">Sonunda öldürdüğü kurdun cesedine baktı. Bir anlığına hayva</span><span class="char-style-override-9">nın hareket ettiğini sandı, kafasını silkeledi. Sonra tekrar baktı.</span></p>

    <p class="Normal para-style-override-7"><span class="char-style-override-9">Gerçekten hareket ediyordu. Şişkin karnı yavaşça yükseldi, indi. Güneş sonunda tamamen doğmuştu; hayvanın göğsündeki tüylerin arasındaki küçük göğüs uçlarını seçebiliyordu. Fakat göğüslerde bir tuhaflık vardı; bunlar hamile bir kurda aitti. Uzaktaki kurt tekrar uludu; Ian bunu fark edince yana doğru eğilip kustu.</span></p>

    <p class="Normal para-style-override-7"><span class="char-style-override-9">Bir süre sonra, kızıl sedire sırtını vermiş otururken Kaplumbağa Yiyen yanına geldi, çömeldi ve topuklarının üstünde durarak Rollo’yu okşamakta olan Ian’ı izlemeye başladı.</span></p>

    <p class="Normal para-style-override-7"><span class="char-style-override-9">“İyi avlamışsın Kurdun Kardeşi,” dedi öncelikle. Ian kürek kemiklerinin arasındaki düğümün bir nebze rahatladığını hissetti. Adamın sesi gür değildi ama üzgün de değildi. Yaşıyordu o halde.</span></p>

    <p class="Normal para-style-override-7"><span class="char-style-override-9">“Ocağını paylaştığım kadın,” dedi Ian, adını ağzına almamak için çabalayarak. Çünkü yakınlardaki kötü ruhları onun varlığından haberdar etmek istemiyordu. “İyi mi?”</span></p>

    <p class="Normal para-style-override-7"><span class="char-style-override-9">Kaplumbağa Yiyen gözlerini kapadı, aynı anda hem kaşlarını hem de omuzlarını kaldırdı. Kız yaşıyordu, tehlikede de değildi. Yine de neler olabileceği konusunda konuşmak ona düşmezdi. Ian çocuktan bahsetmedi. Kaplumbağa Yiyen de.</span></p>

    <p class="Normal para-style-override-7"><span class="char-style-override-9">Yeni gelen adamın yanında bir tabanca, bir ok ve bir de bıçak vardı. Ian’ın bıçağıydı bu. Kuşağından çıkardığı bıçağı Ian’a vakarla uzattı.</span></p>

    <p class="Normal para-style-override-7"><span class="char-style-override-9">“Deriyi yüzmek istersin,” dedi. “Doğunca oğlunun üstünü örtersin.”</span></p>

    <p class="Normal para-style-override-7"><span class="char-style-override-9">Ian şoka girdi; üstüne yağmur düştüğünde irkilen deri gibiydi. Kaplumbağa Yiyen yüzünü gördü ve kafasını çevirdi, göz göze gelmekten kaçındı.</span></p>

    <p class="Normal para-style-override-7"><span class="char-style-override-9">“Bu çocuk bir kızdı,” dedi Kaplumbağa Yiyen duygusuzca. “Tewaktenyonh bedeni sarmak için tavşan derisi istemeye geldiğinde karıma söylemiş.”</span></p>

    <p class="Normal para-style-override-7"><span class="char-style-override-9">Karnındaki kaslar kasıldı, titredi; içindeki organların patlayacağını sandı. Boğazı kurudu. Can yakan bir şekilde, sertçe yutkundu, sonra şaşkınlığını üstünden atıp bıçağa uzandı, kurdun derisini yüzmeye başladı.</span></p>

    <p class="Normal para-style-override-7"><span class="char-style-override-9">Kaplumbağa Yiyen, çatlamış taşın kanlı kalıntılarını ilgiyle inceliyordu ki uluyan kurdun sesi onu ayağa dikti.</span></p>

    <p class="Normal para-style-override-7"><span class="char-style-override-9">O uluma ormanda yankılandı ve üstlerindeki ağaçlar bu kayıp ve keder dolu sesi duyunca aralarında mırıldanmaya başladılar. Bıçak tüylü karnı ortadan ikiye yardı, göğüs uçlarını birbirinden ayırdı.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Kocası yakınlarda,” dedi Kurdun Kardeşi, kafasını kaldırmadan. “Gidip öldür onu.”</span></p>

    <p class="Normal para-style-override-3"><span class="char-style-override-17">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Zorlukla nefes alan Marsali gözlerini kırpmadan ona bakıyordu. Gözlerindeki üzüntü hâlâ oradaydı ama sanki bir kısmı yerini şefkate bırakmıştı. Hissettiği öfke ise artık geçmişti; Henri-Christian’ı tekrar kucağına almıştı, bebeğinin yumuşak bedenini göğsünde tutarak yanağını kafasının kenarına yaslamıştı.</span></p>

    <p class="Normal para-style-override-7"><span class="char-style-override-9">“Ah, Ian,” dedi yumuşakça. “Canım kardeşim benim...”</span></p>

    <p class="Normal para-style-override-7"><span class="char-style-override-9">Ian kucağında gevşekçe birleştirdiği ellerine bakmaya devam etti, Marsali’yi duymuş gibi görünmüyordu. Ama sonunda, gelen hafif bir titremeyle, elini gömleğinin içine attı ve küçük, sarılı bir yığın çıkardı. Örülü saçla düğümlenmiş bu yığın, boncuklarla</span><span class="bold char-style-override-21"> </span><span class="char-style-override-9">süslenmişti.</span></p>

    <p class="Normal para-style-override-7"><span class="char-style-override-9">Ian bağı çözdü ve doğmamış kurdun tabaklanmamış derisini bebeğin omuzlarına koydu. Büyük, kemikli eliyle kürkü düzeltti ve Marsali’nin bebeği tuttuğu yeri avucu içine aldı.</span></p>

    <p class="Normal para-style-override-7"><span class="char-style-override-9">“İnan bana kuzen,” dedi çok yumuşak bir sesle, “kocan şu anda çok acı çekiyor. Ama geri dönecek.” Sonra ayağa kalktı ve bir Kızılderili kadar sessizce yürüyüp gitti.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-10"> </span></p>
  </div>
</body>
</html>