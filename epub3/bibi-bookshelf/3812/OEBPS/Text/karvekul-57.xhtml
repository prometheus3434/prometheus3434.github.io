<html xmlns="http://www.w3.org/1999/xhtml">
<head>
  <title>karvekul-57</title>
  <link href="../Styles/karvekul1.css" rel="stylesheet" type="text/css"/>
</head>

<body id="karvekul" xml:lang="tr-TR">
  <div class="Basic-Text-Frame">
     <p class="baslik" id="toc_marker-49"><span class="bold">48. Yahudikulakları</span></p>

    <p class="Normal para-style-override-7"><span class="bold char-style-override-10"> </span></p>

    <p class="Normal para-style-override-7"><span class="char-style-override-9">Endişelerini paylaşmasa da Jamie karısına o konu hakkında düşüneceğine ve yapılması gereken bir şey varsa yapacağına dair söz verdi. Birkaç gün sonra da Malva Christie’yle konuşma şansı yakaladı.</span></p>

    <p class="Normal para-style-override-7"><span class="char-style-override-9">Kenny Lindsay’nin yerinden gelirken, önündeki patikada, tozun içine kıvrılmış bir yılan olduğunu gördü. Büyükçe bir yaratıktı ama derisinin deseni pek eğlenceliydi - zehirli engereklerden değildi ama yılanlar onu tepeden tırnağa ürpertiyordu. Onu yerden eliyle almak da istemiyordu, üstünden geçmek de. Hayvan eteğinden içeri girmeye niyetlenebilirdi - evet, olabilirdi. Yılan, Jamie’nin “Kışt-kışt!” şek</span><span class="char-style-override-9">lindeki kovalamalarına ve ayağını yere sertçe vurmasına kayıtsız kaldı.</span></p>

    <p class="Normal para-style-override-7"><span class="char-style-override-9">Jamie kenara doğru gitti, bir akçaağaç bulup kalınca bir dalını kırdı ve bu dalla o melun yaratığı ite ite ormana sürükledi. Yerinden edilen hayvan, hızla çalıların altına girdi. Hemen sonra da çalıların ardından bir çığlık geldi.</span></p>

    <p class="Normal para-style-override-7"><span class="char-style-override-9">Elinde sopayla koşan Jamie, orada Malva Christie’yi elindeki sepetle yılanı ezmeye çalış</span><span class="char-style-override-9" xml:lang="ar-SA">ırken buldu</span><span class="char-style-override-9">.</span></p>

    <p class="Normal para-style-override-7"><span class="char-style-override-9">“Rahat ol kızım, bırak hayvanı gitsin.” Kızın kolunu tutunca sepetten birkaç mantar düştü. Yılan da o sırada daha sakin bir yere doğru sürünmeye başladı.</span></p>

    <p class="Normal para-style-override-7"><span class="char-style-override-9">Jamie eğilip dökülen mantarları toplamaya başladı. Malva’nın bir şey yapacak hali yoktu; nefes nefeseydi ve önlüğüyle kendini yelliyordu.</span></p>

    <p class="Normal para-style-override-7"><span class="char-style-override-9">“Çok sağ olun efendim,” dedi derin bir nefes aldıktan sonra. “Yılanlardan </span><span class="char-style-override-9" xml:lang="ar-SA">çok</span><span class="char-style-override-9"> korkarım.”</span></p>

    <p class="Normal para-style-override-7"><span class="char-style-override-9">“Neyse ki minik bir kral yılanıydı,” dedi Jamie onu rahatlatarak.</span></p>

    <p class="Normal para-style-override-7"><span class="char-style-override-9">“Belki de... ama fena ısırabiliyorlar.” Kız titredi.</span></p>

    <p class="Normal para-style-override-7"><span class="char-style-override-9">“Isırmadı, değil mi?” Jamie yere saçılan son mantarları da sepete attı ve Malva nazikçe başını salladı.</span></p>

    <p class="Normal para-style-override-7"><span class="char-style-override-9">“Hayır, efendim.” Şapkasını düzeltti. “Ama Bay Crombie’yi ısırmışlar. Gully Dornan bu şeylerden bir tanesini geçen pazarki buluşmaya kutuda getirdi. Şaka olsun diye. Neymiş, ‘z</span><span class="italik char-style-override-10">ehirli yılanları ellerine alsınlar, zarar görmesinler’ </span><span class="char-style-override-9">bölümündeki kastı ispatlayacakmış. Sanırım duanın ortasında yılanı salmaya kalkışacaktı.” Anlatırken gülümsedi, olayı hatırlamıştı.</span></p>

    <p class="Normal para-style-override-7"><span class="char-style-override-9">“Ama Bay Crombie onu ve kutusunu gördü, içindekini bilmeden kutuyu aldı. Gully, yılan uyumasın diye kutuyu sallayıp durmuştu; Bay Crombie kutuyu açınca da yılan adeta şakalı kutulardaki palyaço gibi fırladı ve Bay Crombie’nin dudağını ısırdı.”</span></p>

    <p class="Normal para-style-override-7"><span class="char-style-override-9">Jamie de gülümsemesine engel olamadı.</span></p>

    <p class="Normal para-style-override-7"><span class="char-style-override-9">“Öyle mi yaptı? Bu olayı duyduğumu sanmıyorum.”</span></p>

    <p class="Normal para-style-override-7"><span class="char-style-override-9">“Ee, Bay Crombie çok sinirlendi,” dedi Malva, adamı nazikçe savunmaya yeltenerek. “Sanırım kimse hikâyeyi yaymak istemedi efendim, çünkü adamı sinirden delirtmek istemediler.”</span></p>

    <p class="Normal para-style-override-7"><span class="char-style-override-9">“Hmm, anladım,” dedi Jamie. “Bu yüzden o yarayı karıma göstermedi yani, öyle mi?”</span></p>

    <p class="Normal para-style-override-7"><span class="char-style-override-9">“İşte onu asla yapmaz efendim,” dedi Malva, kafasını şiddetle iki yana sallayarak. “Burnunu kazayla kesse bile gelmez.”</span><span class="char-style-override-9"/></p>

    <p class="Normal para-style-override-7"><span class="char-style-override-9">“Gelmez mi?”</span></p>

    <p class="Normal para-style-override-7"><span class="char-style-override-9">Malva sepeti yerden aldı, adama utangaç bir bakış attı.</span></p>

    <p class="Normal para-style-override-7"><span class="char-style-override-9">“Şey... hayır. Bazıları karınızın cadı olabileceğini söylüyor, biliyor muydunuz?”</span></p>

    <p class="Normal para-style-override-7"><span class="char-style-override-9">Bunu duyduğuna şaşırmamasına rağmen, Jamie karnına hafif bir sancı girdiğini hissetti.</span></p>

    <p class="Normal para-style-override-7"><span class="char-style-override-9">“Karım bir Saksonyalı,” dedi sakince. “İnsanlar yabancılar hakkında böyle şeyleri hep söylerler, hele ki kadınsa.” Jamie yan yan baktı ama kızın gözlerini sepete dikmiş olduğunu gördü. “Sen de mi öyle düşünüyorsun?”</span></p>

    <p class="Normal para-style-override-7"><span class="char-style-override-9">Bunu duyunca Malva kafasını kaldırdı, gri gözlerini ardına dek açtı.</span></p>

    <p class="Normal para-style-override-7"><span class="char-style-override-9">“Hayır efendim, asla, hayır, hayır!”</span></p>

    <p class="Normal para-style-override-7"><span class="char-style-override-9" xml:lang="ar-SA">Ö</span><span class="char-style-override-9">yle içten bir cevap vermişti ki Jamie dayanamayıp gülümsedi.</span></p>

    <p class="Normal para-style-override-7"><span class="char-style-override-9">“Eh, ameliyathanede o kadar vakit geçirdikten sonra anlamışsındır herhalde.”</span></p>

    <p class="Normal para-style-override-7"><span class="char-style-override-9">“Tek isteğim onun gibi biri olabilmek efendim!” dedi Malva</span><span class="char-style-override-9" xml:lang="ar-SA"> içtenlikle, elindeki sepete içindeki hevesin şiddetini yansıtarak sımsıkı sarıldı. “O kadar kibar, mükemmel, anlayışlı bir kadın ki! Bana öğretebileceği her şeyi öğrenmek istiyorum efendim!”</span></p>

    <p class="Normal para-style-override-7"><span class="char-style-override-9">“Pekâlâ. Senin gibi bir öğrencisi olduğu için çok şanslı olduğunu söylüyor o da kızım. Ona çok yardımcı oluyorsun.” Sonra boğazını temizledi, bu neşeli konudan babasının ona davranışı hakkındaki sorulara nasıl geçebileceğini düşündü. “Ee... baban karımla bu kadar vakit geçirmene kızmıyor mu?”</span></p>

    <p class="Normal para-style-override-7"><span class="char-style-override-9">Malva’nın</span><span class="char-style-override-9" xml:lang="ar-SA"> yüzü bir anda </span><span class="char-style-override-9">allak bullak oldu, uzun siyah kirpikleri aşağı inip kumru grisi gözlerini gizledi.</span></p>

    <p class="Normal para-style-override-7"><span class="char-style-override-9">“Şey... O, yani- gitmemi istemiyor babam.”</span></p>

    <p class="Normal para-style-override-7"><span class="char-style-override-9">Jamie boğazından bir homurtu çıkardı ve kıza yürümeye başlamasını işaret etti. Malva’nın soğukkanlılığını tekrar kazanmasını beklerken, o da soracağı soruları</span><span class="char-style-override-9" xml:lang="ar-SA"> düşünmeye başladı.</span></p>

    <p class="Normal para-style-override-7"><span class="char-style-override-9">“Sence baban daha sonra ne yapacak,” dedi, elindeki sopayı bir yandan nevruz otlarına sürterken, “yani, sen evlenip evden ayrılınca? Aklında bir kadın var mı babanın? Birinin onunla ilgilenmesine ihtiyaç duyacaktır herhalde, ha?”</span></p>

    <p class="Normal para-style-override-7"><span class="char-style-override-9">Bunu duyar duymaz Malva’nın dudakları büzüldü, yanakları kızardı.</span></p>

    <p class="Normal para-style-override-7"><span class="char-style-override-9">“Yakın zamanda evlenmeyi düşünmüyorum efendim. İdare ederiz biz.”</span><span class="char-style-override-9"/></p>

    <p class="Normal para-style-override-7"><span class="char-style-override-9">Cevabın kısalığı daha da merak uyandırıcıydı.</span></p>

    <p class="Normal para-style-override-7"><span class="char-style-override-9">“Öyle mi? Ama taliplerin var kızım, bir sürü hem de; gözümle gördüm.”</span></p>

    <p class="Normal para-style-override-7"><span class="char-style-override-9">Kızın yanakları daha da kızardı.</span></p>

    <p class="Normal para-style-override-7"><span class="char-style-override-9">“Lütfen efendim, babama öyle bir şey söylemeyin!”</span></p>

    <p class="Normal para-style-override-7"><span class="char-style-override-9">Bunu duyunca Jamie’nin içinde bir alarm zili çalmaya başladı ama yine de Thomas Christie’nin yalnızca sert bir baba, kızının iffetini düşünen biri olduğu anlamına da gelebilirdi. Zaten o adamın bu tip konularda yumuşak, anlayışlı ya da en azından normal davrandığını duysa, asıl o zaman </span><span class="char-style-override-9" xml:lang="ar-SA">şoke olurdu</span><span class="char-style-override-9">.</span></p>

    <p class="Normal para-style-override-7"><span class="char-style-override-9">“Söylemem,” dedi Jamie onu yatıştırarak, “öylesine demiştim kızım. Baban o kadar mı katı yani?”</span></p>

    <p class="Normal para-style-override-7"><span class="char-style-override-9">Malva o anda gözlerini kaldırdı, çok net bir bakış attı.</span></p>

    <p class="Normal para-style-override-7"><span class="char-style-override-9">“Onu tanıdığınızı sanıyordum efendim.”</span></p>

    <p class="Normal para-style-override-7"><span class="char-style-override-9">Jamie bunu duyunca kahkahaya boğuldu; birkaç saniyelik tereddütten sonra Malva da ona katıldı ama onun kahkahası üstlerindeki dallarda öten kuşların titrek sesine benziyordu.</span></p>

    <p class="Normal para-style-override-7"><span class="char-style-override-9">“Tanıyorum tabii,” dedi Jamie, kendine gelebildiğinde. “Tom iyi adamdır, biraz aksi olmasa bir de...”</span></p>

    <p class="Normal para-style-override-7"><span class="char-style-override-9">Bu lafının nasıl bir etkisi olduğunu görmek için döndü. Kızın yüzü h</span><span class="char-style-override-9" xml:lang="ar-SA">âlâ kızarıktı, dudaklarında da önceki kahkahadan kalan bir gülümseme vardı. Sorun yoktu.</span></p>

    <p class="Normal para-style-override-7"><span class="char-style-override-9">“Pekâlâ, o zaman,” diye devam etti rahatça, “yeterince yahudikulağı var mı orada?” Sepeti kafasıyla gösterdi. “Dün, Yeşil Kaynak’ın yanında bir sürü gördüm.”</span></p>

    <p class="Normal para-style-override-7"><span class="char-style-override-9">“Aa, öyle mi?” dedi Malva ilgiyle. “Nerede?”</span></p>

    <p class="Normal para-style-override-7"><span class="char-style-override-9">“Oraya doğru gidiyorum,” dedi Jamie. “Gel istersen benimle.”</span></p>

    <p class="Normal para-style-override-7"><span class="char-style-override-9">Birlikte Tepe’ye doğru yol aldılar, alakasız konular hakkında konuştular. Ara sıra Jamie onu tekrar babası hakkında konuşmaya zorladı ve Malva’nın babası hakkında konuşmak istemediği pek bir şey olmadığını fark etti - yalnızca adamın kusurları ve siniri mevzubahis olduğunda geriliyordu.</span></p>

    <p class="Normal para-style-override-7"><span class="char-style-override-9">“Peki kardeşin,” dedi Jamie, “halinden memnun mu sence? Yoksa evden ayrıl</span><span class="char-style-override-9" xml:lang="ar-SA">ı</span><span class="char-style-override-9">p sahile inecek mi? Çiftçiliği pek sevmiyor sanıyorum, öyle mi?”</span></p>

    <p class="Normal para-style-override-7"><span class="char-style-override-9">Kız hafif bir homurtu çıkardı, kafasını iki yana salladı.</span></p>

    <p class="Normal para-style-override-7"><span class="char-style-override-9">“Hayır efendim, sevmiyor.”</span></p>

    <p class="Normal para-style-override-7"><span class="char-style-override-9">“Ne yapmış o zaman? Yani, bir çiftlikte büyüdüğünü sanıyordum.”</span><span class="char-style-override-9"/></p>

    <p class="Normal para-style-override-7"><span class="char-style-override-9">“Yoo, hayır efendim.” Kız kafasını kaldırdı, şaşırmıştı. “Edinbur</span><span class="char-style-override-9">gh’da büyüdü. İkimiz de orada büyüdük.”</span></p>

    <p class="Normal para-style-override-7"><span class="char-style-override-9">Jamie bunu duyduğuna biraz şaşırmıştı. Aslında hem kızın, hem de Allen’ın eğitimli bir aksana sahip olduğu doğruydu ama bunun nedeninin Christie’nin okul müdürü olmasının yanında, katı bir adam olmasıyla alakalı olduğunu sanmıştı.</span></p>

    <p class="Normal para-style-override-7"><span class="char-style-override-9">“Nasıl yani? Tom burada, Koloni’de evlendiğini söylemişti.”</span></p>

    <p class="Normal para-style-override-7"><span class="char-style-override-9">“Öyle yaptı efendim, doğru,” dedi Malva hemen. “Ama karısı köle değildi, İskoçya’ya geri döndü o kadın.”</span></p>

    <p class="Normal para-style-override-7"><span class="char-style-override-9">“Anladım,” dedi Jamie, kızın yüzünün daha da pembeleştiğini ve dudaklarının büzüldüğünü gördü. Tom karısının öldüğünü söylemişti - öyle olduğunu da sanıyor olabilirdi ama İskoçya’da, onu terk ettikten sonra. Christie ne kadar gururlu olursa olsun, karısının firarı hakkında günah çıkarmamış olması inanılmazdı. Fakat- </span></p>

    <p class="Normal para-style-override-7"><span class="char-style-override-9">“Peki efendim, dedenizin Lord Lovat olduğu doğru mu? Yaşlı Tilki dedikleri adam?”</span></p>

    <p class="Normal para-style-override-7"><span class="char-style-override-9">“Aa, evet,” dedi Jamie, gülümseyerek. “Hain, hırsız ve piçlerle dolu bir soydan geliyorum.”</span></p>

    <p class="Normal para-style-override-7"><span class="char-style-override-9">Malva buna güldü ve ondan sefil ailesiyle ilgili daha çok şey anlatmasını istedi - bunu kendi ailesi hakkındaki sorulara maruz kalmamak için yaptığı fazlasıyla belirgindi.</span></p>

    <p class="Normal para-style-override-7"><span class="char-style-override-9">O “fakat” Jamie’nin aklına takıldı, kızla konuşurken dahi bunun hakkında düşünmeden edemiyordu.</span></p>

    <p class="Normal para-style-override-7"><span class="italik char-style-override-10">Fakat</span><span class="char-style-override-9">. Tom Christie, Culloden Savaşı’ndan sonra iki-üç gün tutuklu kalmış, sonra da on yıllık bir hapse mahkûm olmuş, sonra da Amerika’ya yollanmıştı. Jamie, Malva’nın tam yaşını bilmiyordu ancak on sekiz civarında olduğunu tahmin ediyordu - gerçi, hal ve tavırlarıyla çoğu zaman bundan büyük olduğu izlenimi veriyordu.</span></p>

    <p class="Normal para-style-override-7"><span class="char-style-override-9">O halde, Christie’nin bu topraklara gelişinin üzerinden çok geçmeden ana rahmine düşmüş olmalıydı. Adamın o kadar süre hapis yattıktan sonra ilk evlilik fırsatına sarılmış olması şaşılacak şey değildi. Sonra, aklı başına gelince, kadın kaçmıştı herhalde. Adam Roger Mac’e karısının gripten öldüğünü söylemişti - eh, erkek gururu diye bir şey vardı ve bunun dozu Tom Christie’de fazla kaçmıştı.</span></p>

    <p class="Normal para-style-override-7"><span class="char-style-override-9">Ama Allan Christie... o nereden çıkmıştı? Genç adam yirmili yaşlarındaydı; Culloden’dan önce doğmuş olması muhtemeldi. Ama öyleyse annesi kimdi?</span></p>

    <p class="Normal para-style-override-7"><span class="char-style-override-9">“Seninle ağabeyin,” dedi Jamie birden, konuşma arası boşluğu değerlendirerek, “anneniz aynı mı?”</span><span class="char-style-override-9"> </span></p>

    <p class="Normal para-style-override-7"><span class="char-style-override-9">“Evet, efendim,” dedi Malva, gerilmişti.</span></p>

    <p class="Normal para-style-override-7"><span class="char-style-override-9">“Yaa,” dedi ve konuyu kapadı. Demek ki Christie, Culloden’dan </span><span class="char-style-override-9" xml:lang="ar-SA">önce evliydi. O zaman, o kadın her kimse, onu bulmak için Koloni’ye gelmişti. Bu da büyük bir azim, sadakat ve </span><span class="char-style-override-9">fedakârlık</span><span class="char-style-override-9" xml:lang="ar-SA"> göstergesiydi. </span><span class="char-style-override-9">Christie’yi artık daha da fazla merak ediyordu. Ama bu fedakârlık, Koloni’nin zorluklarıyla karşılaşınca sınıra gelmişti - ya da kadın Tom’un zamanla ne kadar değiştiğini görünce, bu fedakârlık hissi yerini hayal kırıklığına bırakmıştı.</span></p>

    <p class="Normal para-style-override-7"><span class="char-style-override-9">Bunu anlayabiliyordu - o anda Tom Christie’ye karşı beklenmedik bir acıma hissetti. Kendi hislerini de hatırladı; Claire onu bulmaya geldiğinde hissettikleri aklından hiç çıkmıyordu. Onun karşısında durduğuna inanamayarak duyduğu sevinç - aynı zamanda artık o eskiden tanımış olduğu adam olmama korkusunu iliklerinde hissedişi.</span></p>

    <p class="Normal para-style-override-7"><span class="char-style-override-9">Daha da kötüsü, bir olay sonucu kaçmış olabilirdi kadın - Claire’i ne kadar iyi tanırsa tanısın, Laoghaire’la olan evliliğinden ona hemen bahsetmiş olsaydı, yanında kalacağından emin olamamıştı, h</span><span class="char-style-override-9" xml:lang="ar-SA">âlâ</span><span class="char-style-override-9"> da değildi. O yüzden, Laoghaire onu vurup </span><span class="char-style-override-9" xml:lang="ar-SA">öldürmenin eşiğine gelmiş</span><span class="char-style-override-9"> olmasaydı, Claire ondan kaçıp geri dönmemek üzere kaybolmuş olabilirdi.</span></p>

    <p class="Normal para-style-override-7"><span class="char-style-override-9">Gerçi karısı gitmiş olsaydı, zaten ölmüş olacağını düşündü. Buraya asla gelemezdi, bu topraklara sahip olamazdı, kızını hiç göremezdi ve torununu asla kollarına alamazdı. O anda, ölümün kıyısına gelmenin her zaman kötü olmayabileceğini fark etti - ölmediğin sürece tabii.</span></p>

    <p class="Normal para-style-override-7"><span class="char-style-override-9">“Kolunuz ağrıyor mu, efendim?” Kızın sesiyle düşüncelerinden kopup kendine geldiğinde tam bir aptal gibi durduğunu fark etti. Elini Laoghaire’in mermisinin deldiği yere götürmüş, kasılı kalmıştı; Malva gözlerini kısmış, endişeyle bakıyordu.</span></p>

    <p class="Normal para-style-override-7"><span class="char-style-override-9">“Yoo, yok, hayır,” dedi hemen, elini indirerek. “Sinek ısırmış. Erken türediler bu sene. Anlat bakalım” -havadan sudan bir konu bulmaya çalıştı- “burayı, dağları seviyor musun?”</span></p>

    <p class="Normal para-style-override-7"><span class="char-style-override-9">Sorunun saçmalığına rağmen, kız ciddiye almış gibiydi.</span></p>

    <p class="Normal para-style-override-7"><span class="char-style-override-9">“Bazen insanı yalnız hissettiriyor,” dedi ve ormana göz attı. Güneş ışığı yaprakların, iğnelerin, bodur ağaçların, kayaların üstüne yansıyor, havaya tertemiz yeşil ışık huzmelerini geri yansıtıyordu. “Çok tatlı,” dedi Malva, kelimenin yetersiz kaldığını fark edince hafifçe gülümsedi.</span></p>

    <p class="Normal para-style-override-7"><span class="char-style-override-9">Kızının yılantaşı dediği yarıktan su fışkıran açıklığa geldiler - kaynağa ismini veren kaya açık yeşildi ve etrafını bir yosun katmanı sarıyordu.</span><span class="char-style-override-9"/></p>

    <p class="Normal para-style-override-7"><span class="char-style-override-9">Jamie önce onun su içmesi için buyur etti. Malva da avuçlarını birleştirdi, gözlerini kapadı ve serin, tatlı suyun tadını çıkardı. Yutkundu, ellerini tekrar birleştirdi, tekrar içti. Malva’nın asıl kendisi çok tatl</span><span class="char-style-override-9" xml:lang="ar-SA">ı, diye düşündü Jamie eğlenerek</span><span class="char-style-override-9">. Zarif bir çenesi, küçük kulakların şapkasından hafifçe çıkışı, dağların ruhuyla karşılaştırılınca kesinlikle daha şirindi. Annesi dünyalar güzeli bir kadın olmalıydı -</span><span class="char-style-override-9" xml:lang="ar-SA"> kızın da şansı, babasının huysuzluğuna huysuzluk katan </span><span class="char-style-override-9">yüz hatlarından daha çok o kadına çekmiş olmasıydı; gri gözleri hariç.</span></p>

    <p class="Normal para-style-override-7"><span class="char-style-override-9">Malva çömeldi, derin nefes aldı, kenara kayıp Jamie’ye yer açtı. Hava çok sıcak değildi fakat kaynağa gelene kadar harcadıkları güç, bu serin suyu fazlasıyla hak etmelerine yol açmıştı.</span></p>

    <p class="Normal para-style-override-7"><span class="char-style-override-9">“İskoç dağlarını hiç görmedim,” dedi Malva, mendiliyle yüzünü silerken. “Bazıları burası gibi olduğunu söylüyor. Sizce de </span><span class="char-style-override-9" xml:lang="ar-SA">ö</span><span class="char-style-override-9">yle mi efendim?”</span></p>

    <p class="Normal para-style-override-7"><span class="char-style-override-9">Jamie parmaklarındaki suyu silkeledi, elinin tersiyle ağzını sildi.</span></p>

    <p class="Normal para-style-override-7"><span class="char-style-override-9">“Eh işte. Bazı yerler. Büyük Vadi’yle ormanlar, evet, tıpkı böyleler.” Etraflarındaki reçine kokan ağaçları çenesiyle gösterdi. “Ama burada eğreltiotu yok. Turba kömürü de yok, tabii. Süpürgeotu da yok, en büyük fark bunlar işte.”</span></p>

    <p class="Normal para-style-override-7"><span class="char-style-override-9">“Süpürgeotlarının arasında saklanan adamlar olurmuş, hikâyelerini duydum. Siz hiç öyle yaptınız m</span><span class="char-style-override-9" xml:lang="ar-SA">ı</span><span class="char-style-override-9"> efendim?” Kız sorudan hemen sonra hafifçe gülümseyince, Jamie sorunun ciddiyetinden emin olamadı.</span></p>

    <p class="Normal para-style-override-7"><span class="char-style-override-9">“Bazen,” dedi ve gülümseyerek ayağa kalktı, eteğindeki çam iğnelerini silkeledi. “Geyikleri bir şekilde avlamak lazım, ha? Gel, yahudikulaklarını göstereyim sana.”</span></p>

    <p class="Normal para-style-override-7"><span class="char-style-override-9">Mantarlar bir meşe ağacının dibinde bitmişlerdi. Bazıları açılıp saçılmışlardı, kulağa benzeyen üstleri kararıp kıvrılmaya başlamıştı; etraflarındaki toprak sporlarla kaplıydı. Taze olan mantarlar derin bir turuncu tonuna, etli bir görünüme sahiplerdi.</span></p>

    <p class="Normal para-style-override-7"><span class="char-style-override-9">Malva’yla orada vedalaşıp dar patikadan inmeye başladı, yol boyunca Tom Christie’yi seven, sonra da terk eden kadını düşündü.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-10"> </span></p>
  </div>
</body>
</html>