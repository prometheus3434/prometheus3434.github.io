<html xmlns="http://www.w3.org/1999/xhtml">
<head>
  <title>karvekul-53</title>
  <link href="../Styles/karvekul1.css" rel="stylesheet" type="text/css"/>
</head>

<body id="karvekul" xml:lang="tr-TR">
  <div class="Basic-Text-Frame">
     <p class="baslik" id="toc_marker-45"><span class="bold">44. Skoçi</span></p>

    <p class="Normal para-style-override-7"><span class="bold char-style-override-10"> </span></p>

    <p class="Normal para-style-override-7"><span class="char-style-override-9">Fidye bedelini belirlemek, tıpkı tahmin ettiği üzere sadece bir pazarlık meselesiydi. Bayan Parlayan Su sonunda o kadar da fazla süslü eşyaya mal olmadı ve altı nişan, dört bıçak, bir de pusula karşılığında satın alındı. Kızı pazarlık bitene dek görmedi - görseydi belki de daha sıkı pazarlık ederdi; kız ufacık, on dört yaşındaydı ve gözleri hafifçe şaşıydı.</span></p>

    <p class="Normal para-style-override-7"><span class="char-style-override-9">Hem Parlayan Su hem de Kaz’ın kızın uğruna ölmeyi göze aldıklarını düşününce… zevkler tartışılmazdı. İyi bir kalbi ya da başka karakteristik erdemlere sahip olduğu kesindi; örneğin, yatakta ortaya çıkanlardan.</span></p>

    <p class="Normal para-style-override-7"><span class="char-style-override-9">Böyle bir şeyi düşünebilmesi kendini çok şaşırttı ve kıza daha yakından bakmasına neden oldu. O mesafeden bile, kızda erkekleri garip şekilde çeken, neden kaynaklandığı belli olmayan o tuhaf çekime sahip olduğuna dair bir belirti yoktu. Bu his erkeklerin karşısındaki kadını bir anda tutup-</span></p>

    <p class="Normal para-style-override-7"><span class="char-style-override-9">İçinde yükselmekte olan güdüyü dizginledi. Böyle birkaç kadın tanımıştı, çoğu Fransızdı. Karısındaki Fransız kökenin de ondaki aşırı çekici ama bir o kadar da tehlikeli halin kaynağı olduğunu birçok defa düşünmüştü.</span></p>

    <p class="Normal para-style-override-7"><span class="char-style-override-9">Sabah Şakıyan Kuş’un kızı düşünceli bir edayla süzdüğünü görebiliyordu; kızı bu kadar ucuza verdiğine pişman olduğu belliydi. Neyse ki dikkatini dağıtacak bir şey oldu: avcı grubu, yanında konuklarla dönmüştü.</span></p>

    <p class="Normal para-style-override-7"><span class="char-style-override-9">Konuklar Tepeardı Cherokeeleri’ndendi, evleri olan Tennessee dağlarından hayli uzaktaydılar. Aralarında Jamie’nin uzun süredir ismini duyduğu ancak tanışmadığı bir adam da vardı - Kızılderililer’in “Skoçi” dedikleri, Alexander Cameron adındaki bir adam.</span></p>

    <p class="Normal para-style-override-7"><span class="char-style-override-9">Orta yaşlı, görmüş geçirmiş bir görünümü olan Cameron, uzun sakalı ve uzun burnunun kendine has şekliyle Kızılderililer’den ayrılıyordu. On beş yaşından beri Cherokeeler ile yaşayan ve onlardan hayli saygı gören bu adamın karısı da bir Cherokee idi. Adam aynı zamanda bir Kızılderili ajanıydı ve John Stuart’la arası oldukça iyiydi. Evinden üç yüz kilometre uzaktaki bu yerde bulunuşu da Jamie’nin kendi uzun, meraklı burnunun titremesine neden oldu.</span></p>

    <p class="Normal para-style-override-7"><span class="char-style-override-9">Bu merak belli ki karşılıklıydı; Cameron da zeka ve kurnazlık fışkıran çukur gözlerini dikmiş, Jamie’yi ilgiyle inceliyordu. </span></p>

    <p class="Normal para-style-override-7"><span class="char-style-override-9">“Kızıl saçlı Ayı Öldüren, hoo-hoo!” diye bağırdı adam, elini dostça sıktı, sonra da Kızılderili usulü sarıldı. “Senin hakkında bir sürü hikâye duydum, ne kadarının doğru olduğunu öğrenmek için sabırsızlanıyordum.”</span></p>

    <p class="Normal para-style-override-7"><span class="char-style-override-9">“Eh, çoğu değildir,” dedi Jamie. “Benim son duyduğum hikâyede, üç ayıyı bir seferde öldürmüşüm, sonuncusunu ayağımı kemirmesin diye kaçarken ağacın tepesinde haklamışım.”</span></p>

    <p class="Normal para-style-override-7"><span class="char-style-override-9">Cameron dayanamadı ve gözlerini indirip Jamie’nin ayaklarına baktı, sonra gözlerini kaldırıp kahkahayla sarsıldı. Yüzünün tüm hatları, aynı anda ve öyle bir neşeyle kıvrıldı ki Jamie kendi içinde de kahkahanın yükselmekte olduğunu fark etti.</span></p>

    <p class="Normal para-style-override-7"><span class="char-style-override-9">İş konuşmak elbette mümkün değildi henüz. Avcı grubu bir orman bufalosu getirmişti, büyük bir ziyafet hazırlanıyordu. Karaciğer çıkarılmış hemen yenmek üzere hazırlanıyordu; sırttaki nazik etler bütün soğanlarla rosto yapılıyordu ve kalp de -Ian’ın söylediği kadarıyla- dördü arasında paylaştırılacaktı: Jamie, Cameron, Sabah Şakıyan Kuş ve Koşan Tilki. Bu bir onurlandırma geleneğiydi.</span></p>

    <p class="Normal para-style-override-7"><span class="char-style-override-9">Karaciğer yendikten sonra, kadınlar diğer yemekleri hazırlarlarken, bir-iki saat bira içip dinlenmek üzere şefin evine geçtiler. O sırada Jamie dışarıdaki bir ağacın dibinde işerken, arkasında hafif bir ayak sesi duydu. Alexander Cameron yanına gelip pantolonunu indirdi.</span></p>

    <p class="Normal para-style-override-7"><span class="char-style-override-9">Cameron her ne kadar bunu planlı olarak yaptıysa da onunla birlikte bir süre yürümek hiç sıradışı gelmedi. Hatta evin içindeki yoğun tütün dumanından sonra akşamın serin havası güzel bir kaçış olmuştu. Konuşabileceği ortak konular -John Stuart ve dolayısıyla Güney Bölümü gibi- olan birinin yanında olmak da keyif vericiydi. Bir başka sohbet konusu da Kızılderililer’di; kabile şeflerinin tutumları, kimlerin daha iyi liderlik edebileceği ve bir yıl içinde büyük bir seçim olup olmayacağı gibi konulardan bahsedebilirlerdi.</span></p>

    <p class="Normal para-style-override-7"><span class="char-style-override-9">“Sanıyorum bu adam burada ne yapıyor diye düşünüyorsun,” dedi Cameron, rahat bir tavırla.</span></p>

    <p class="Normal para-style-override-7"><span class="char-style-override-9">Jamie omuzlarını hafifçe oynattı, meraklı olduğunu nazikçe itiraf etti ama Cameron’un işine karışmak gibi bir niyeti de olmadığını belirtmiş oldu.</span></p>

    <p class="Normal para-style-override-7"><span class="char-style-override-9">Cameron güldü.</span></p>

    <p class="Normal para-style-override-7"><span class="char-style-override-9">“Pekâlâ. Pek sır sayılmaz... James Henderson yüzünden, isim tanıdık geldi mi?”</span></p>

    <p class="Normal para-style-override-7"><span class="char-style-override-9">Gelmişti. Henderson, eskiden Kuzey Carolina’nın Yüksek Mahkeme Başkanıydı - ta ki Düzenleyici isyanı sırasında, bir mafya çetesinden kaçmak için çalıştığı binanın penceresinden atlayarak görevini bıraktığı güne kadar.</span></p>

    <p class="Normal para-style-override-7"><span class="char-style-override-9">Varlıklı ve saygın bir şahsiyet olan Henderson, bu olaydan sonra toplumdan uzak durmuş, servetini artırmaya çabalamıştı. Yine bu amaçla, Tennessee’deki Cherokeeler’e topraklarını satın almayı teklif etmişti; oraya yeni yerleşim yerleri yapma niyetindeydi.</span></p>

    <p class="Normal para-style-override-7"><span class="char-style-override-9">Jamie karşısındaki adama attığı bir bakışla durumun karışıklığını kavradı. Öncelikle, mevzubahis topraklar Antlaşma Hattı’nın çok ama çok içindeydi. Henderson’ın böyle riskli ticari hamlelere cüret edebilmesi bile -her ne kadar daha birçok kanıt olsa da- Kraliyet’in kontrolünün ne kadar gevşediğinin bir işaretiydi. Belli ki Henderson, Kral’ın anlaşmasını ciddiye almıyor, yapacağı işlerin bu anlaşma yüzünden risk altında olacağını da düşünmüyordu.</span></p>

    <p class="Normal para-style-override-7"><span class="char-style-override-9">Olayın bir başka yönü de Cherokeeler’in -bütün Kızılderililer gibi- topraklarının ortak mal oluşuydu. Kabile veya grup liderleri, topraklarını herhangi bir unvan sahibi olmalarına ihtiyaç duymadan beyazlara satıyorlardı, evet ama anlaşmalarının insanları tarafından kabul görüp görmemesi yine de kaderlerini belirliyordu. Bir itiraz durumunda satış yine de gerçekleşiyordu fakat bu durum, liderin mevkisini kaybetmesine ve toprağı satın almaya çalışan kişinin başına belalar açılmasına neden olabiliyordu.</span></p>

    <p class="Normal para-style-override-7"><span class="char-style-override-9">“John Stuart bundan mutlaka haberdardır,” dedi Jamie ve Cameron başını salladı ama tam olarak emin değildi.</span></p>

    <p class="Normal para-style-override-7"><span class="char-style-override-9">“Resmi olarak değil,” dedi Cameron.</span></p>

    <p class="Normal para-style-override-7"><span class="char-style-override-9">Elbette resmi olarak değildi. Kızılderili İlişkileri Amiri böyle bir düzenlemeye resmi olarak nadiren taraf olurdu. Yine de böyle anlaşmaların hoş karşılandığını yadsıyamazdı, çünkü sonuç olarak Kızılderili toprakları İngiltere’nin kontrolü altına girmeye daha da yaklaşıyordu.</span></p>

    <p class="Normal para-style-override-7"><span class="char-style-override-9">Jamie amirin bu tip satışlardan herhangi bir şahsi kar edip etmediğini içten içe merak etti. Stuart iyi biri olarak bilinirdi ve yolsuzluk yaptığı duyulmamıştı ancak bu, konuyla hiçbir ilgisi olmadığı anlamına gelmiyordu. Ama başarmaya çalıştığı şeye yaklaştığı için, bunun gibi anlaşmalara göz yumması da bir o kadar mümkündü.</span></p>

    <p class="Normal para-style-override-7"><span class="char-style-override-9">Cameron’a gelince... Bilmesi mümkün değildi, elbette ama onun da pastada bir payı olduğunu duysa şaşırmazdı.</span></p>

    <p class="Normal para-style-override-7"><span class="char-style-override-9">Cameron’ın çıkarının neleri kapsadığını bilemiyordu; aralarında yetiştiği Kızılderililer de uğrunda çalıştığı Kraliyet de onu cezbediyor olabilirdi. Gerçekte bunu kimsenin bildiğini de sanmıyordu, belki Cameron’ın bile kafası karışıktı. Çıkarları bir yana, Cameron’ın kısa vadedeki hedefleri belliydi. Satışın buradaki Cherokeeler tarafından anlayışla ya da en azından kayıtsızlıkla karşılanmasını istiyordu. Böylelikle kendi bölgesindeki şeflerin halklarını düzen altında tutması yolunda önemli bir adım atmış ve Henderson’ın o alanda sorun çıkarmaksızın işini halletmesini sağlamış olacaktı.</span></p>

    <p class="Normal para-style-override-7"><span class="char-style-override-9">“Tabii, bir-iki gün ağzımı açmayı düşünmüyorum,” dedi Cameron ve Jamie de kafasını salladı. Bu tarz işlerin doğal bir ritmi oluyordu. Ama tabii ki Cameron’ın Jamie’ye bunu o anda anlatması gerekiyordu, çünkü zamanı geldiğinde onun da yardımına ihtiyacı olacaktı.</span></p>

    <p class="Normal para-style-override-7"><span class="char-style-override-9">Cameron bunu sağlama almaya çalışıyordu. Henderson’ın pastasından kendine de bir pay çıkacağı konusunda kesin bir şey de yoktu ama buna gerek de yoktu; bu durum, Kızılderili ajanı olmanın yan gelirlerinden biri gibiydi - böyle görevlendirmelere bu yüzden ikramiye de deniyordu.</span></p>

    <p class="Normal para-style-override-7"><span class="char-style-override-9">Jamie’nin yakın gelecek hakkında bildikleri, Henderson’ın planından bir beklenti duymasına ve bölgeye ilgi göstermesine engel oluyordu - ama bu yine de güzel bir koz fırsatıydı.</span></p>

    <p class="Normal para-style-override-7"><span class="char-style-override-9">Nazikçe öksürdü.</span></p>

    <p class="Normal para-style-override-7"><span class="char-style-override-9">“Sabah Şakıyan Kuş’tan satın aldığım küçük Tuskarora kızını biliyorsun, değil mi?”</span></p>

    <p class="Normal para-style-override-7"><span class="char-style-override-9">Cameron güldü.</span></p>

    <p class="Normal para-style-override-7"><span class="char-style-override-9">“Evet. Kıza ne yapacağın konusunu aklı almadı; çadırına gönderdikleriyle ilgilenmediğini söyledi. Kız pek güzel değil ancak yine de...”</span></p>

    <p class="Normal para-style-override-7"><span class="char-style-override-9">“Öyle değil,” dedi Jamie, temin eden bir sesle. “Kız evli. Yanımda iki delikanlı getirdim, onlar da Tuskarora. Onlardan biri kızın kocası.”</span></p>

    <p class="Normal para-style-override-7"><span class="char-style-override-9">“Öyle mi?” Cameron’ın burnu ilgiyle titreşti, arkasında yatan bir hikâye olduğunu sezdi. Jamie bu fırsatı bekliyordu ve hikâyeyi anlatmayı bitirdiğinde Cameron’ın bu üç Tuskarora’yı yanında götürmeye, Tepeardı Cherokeeleri tarafından kabul görmelerini sağlamaya ikna etmenin sevincini yaşadı.</span></p>

    <p class="Normal para-style-override-7"><span class="char-style-override-9">“İlk defa olmayacak,” dedi Cameron. “Onlardan çok var -küçük köylerden geriye kalan kişiler, bazen büyükçe gruplar- ortalıkta aç biilaç dolanıyorlar. Dogashlar’ı duydun, değil mi?”</span></p>

    <p class="Normal para-style-override-7"><span class="char-style-override-9">“Hayır.”</span></p>

    <p class="Normal para-style-override-7"><span class="char-style-override-9">“Duymamışsındır elbet,” dedi Cameron, kafasını iki yana sallayarak. “Onlardan geriye yalnızca on tane kalmış. Geçen kış bizim yanımıza geldiler; soğuktan korunmalarını sağlamamız karşılığında kölemiz olmayı teklif ettiler. Yo, dert etme dostum,” dedi Cameron, Jamie’nin yüzünün aldığı hali görünce. “Senin kızla diğer ikisini kölem yapmayacağım, söz.”</span></p>

    <p class="Normal para-style-override-7"><span class="char-style-override-9">Jamie baş hareketiyle memnuniyetini belirtti, bu işten memnun</span><span class="char-style-override-9">du. Konuşurlarken köyün dışına çıkmışlardı, bir vadinin kenarında duruyorlardı. Bulundukları noktada orman sıradağlar tarafından aniden bölünmüştü ve eşsiz bir manzara sunuyordu.</span></p>

    <p class="Normal para-style-override-7"><span class="char-style-override-9">“Böyle bir doğayı dizginleyecek yeterince insan olabilir mi hiç?” dedi, önünde uzanan manzaraya karşı koyamayarak. Ama yanan kütük ve yemek kokusu havadaydı; insanlar doğayı yenmeyi başarmıştı.</span></p>

    <p class="Normal para-style-override-7"><span class="char-style-override-9">Cameron düşünceli bir hal içinde kafasını iki yana salladı.</span></p>

    <p class="Normal para-style-override-7"><span class="char-style-override-9">“Geliyorlar,” dedi, “ve bitmiyorlar. Benim ailem İskoçyalı. Sen de oradan geldin ve geri dönmeye de niyetin yok.”</span></p>

    <p class="Normal para-style-override-7"><span class="char-style-override-9">Jamie gülümsedi fakat cevap vermedi, aklına vatanı gelince midesinde bir düğüm hissetti. Geri dönmeye niyeti yoktu. İskoçya’ya veda etmişti ama oraya bir daha hiç dönmeyebileceğini o ana kadar tam olarak asla kabul etmemişti.</span></p>

    <p class="Normal para-style-override-7"><span class="char-style-override-9"> “Skoçi, Skoçi,” diye seslenildiğinde birlikte köye döndüler. Jamie artık arkasındaki o muhteşem, korkunç boşluktan tamamen haberdardı - daha da önemlisi, içindeki boşluktan.</span></p>

    <p class="Normal para-style-override-3"><span class="char-style-override-17">***</span><span class="char-style-override-9"/></p>

    <p class="Normal para-style-override-7"><span class="char-style-override-9">O gece ziyafetten sonra, hem Jamie’yle Sabah Şakıyan Kuş’un pazarlığının, hem de Cameron’ın teşrif etmesinin şerefine tütün içtiler. Pipo ateşin etrafında iki kez döndükten sonra hikâyeler anlatmaya başladılar.</span></p>

    <p class="Normal para-style-override-7"><span class="char-style-override-9">Hikâyeler baskınlar ve savaşlar hakkındaydı. Günün yorgunluğu, kafasının zonklaması, yemekle çam birasının verdiği ağırlık ve tütünün verdiği hafif sarhoşlukla, Jamie bu sohbette dinleyici olmakla yetindi. Belki de sebebi İskoçya’nın aklını meşgul etmesiydi. Ama bir an geldi, hafızasının derinliklerindeki bir anı canlandı ve bir sonraki ilginç hikâye anlatılsın diye beklenirken Culloden hakkında konuşmaya başlayan sesini duyduğunda şaşırdı.</span></p>

    <p class="Normal para-style-override-7"><span class="char-style-override-9">“...ve oradaki bir duvarın yanında önceden tanıdığım, McAllister adındaki bir adamı gördüm; etrafı düşmanlarca sarılmıştı. Onlara hem tabanca, hem de kılıçla karşılık vermeye çabalıyordu ama yetmiyordu - kılıç kırıktı, kalkanı da göğsünün üstünde parçalanmıştı.”</span></p>

    <p class="Normal para-style-override-7"><span class="char-style-override-9">Piponun ucu ona gelince havaya doğru kaldırıp derin bir nefes çekti.</span></p>

    <p class="Normal para-style-override-7"><span class="char-style-override-9">“Ancak düşmanları onu öldürmek için hamle yaptıklarında, bir metal parçasını eline aldı ve onunla karşısındaki altı adamı hakladı” -ellerini havaya kaldırıp parmaklarını sıkarak parmaklarıyla sayıyı gösterdi- “altı adam; onu ancak ondan sonra yere indirebildiler.”</span><span class="char-style-override-9"/></p>

    <p class="Normal para-style-override-7"><span class="char-style-override-9">Hayret nidaları ve dil şaklatmalarla hikâye hak ettiği tepkiyi aldı.</span></p>

    <p class="Normal para-style-override-7"><span class="char-style-override-9">“Peki ya sen, Ayı Öldüren, o savaşta sen kaç kişi öldürdün?”</span></p>

    <p class="Normal para-style-override-7"><span class="char-style-override-9">Duman gözlerinin arkasında, göğsünün içinde tüterken bir anlığına tatlı tütünün değil, top ateşinin acı kokusunu aldığını sandı. Alistair McAllister’ın ayaklarının dibinde, kırmızı giysili cesetlerin arasında, kafası ezilmiş, omzunun kıvrımlı kemiği dışarı fırlamış halde yattığını gördü - evet, </span><span class="italik char-style-override-10">gördü</span><span class="char-style-override-9">.</span></p>

    <p class="Normal para-style-override-7"><span class="char-style-override-9">Orada, çayırdaydı, nem ve soğuk hava derisini serinletiyor, yağmur yüzünü kayganlaştırıyordu; üstündeki gömlek hırs ve öfkeyle yanmak üzereydi.</span></p>

    <p class="Normal para-style-override-7"><span class="char-style-override-9">O an, artık Drummoise’de olmadığını anladı, etrafında nefeslerin kesildiğini bir saniye geç fark etti. Robert Talltree’nin hayretle kırışmış yüzünü gördü, sonra gözlerini indirdi, parmaklarının yumruk olup gevşediklerini gördü. Sağ elinin dört parmağını tekrar uzattığını gördüğünde, bunu bilinçli olarak yaptığından emin değildi. Başparmak hareket etti, ne yapacağına karar veremedi. Bunu büyülenmiş bir halde izledi, sonra, kendini nihayet toparlayabildiğinde, sağ elini sıkabildiği kadar sıkıp sol elini onun etrafına sardı. Sanki bu aniden gelen, rahatsız edici anıyı avucunda eritmek istiyordu.</span></p>

    <p class="Normal para-style-override-7"><span class="char-style-override-9">Gözlerini kaldırdığında Talltree’nin yüzüne sertçe baktığını, kara gözlerin önce sertleştiğini, sonra kaşların çatılırken kısıldığını gördü - yaşlı adam bu hareketlerden sonra pipoyu aldı, derin bir nefes çektikten sonra dumanı üfleyip başını eğdi. Talltree bunu iki kez daha yaptı ve adamlardan hafif bir mırıltı karşılığını aldı.</span></p>

    <p class="Normal para-style-override-7"><span class="char-style-override-9">Jamie pipoyu aldı, hareketi tekrarlayarak onurlandırılışını karşılıksız bırakmamış oldu, sonra yanındaki adama uzattı ve daha fazla konuşmadı.</span></p>

    <p class="Normal para-style-override-7"><span class="char-style-override-9">Onlar da konuşması için zorlamadı, hissettiği şok ve rahatsızlığı fark etmişlerdi.</span></p>

    <p class="Normal para-style-override-7"><span class="char-style-override-9">Şok. Aslında o da değil. Hissettiği şey son derece katıksız bir şaşkınlıktı. Dikkatle, biraz da isteksizce, Alistair’a bir göz attı. Tanrı aşkına, gerçekten de oradaydı.</span></p>

    <p class="Normal para-style-override-7"><span class="char-style-override-9">Jamie nefesini tuttuğunu fark etti, sanki etrafa saçılmış kan ve bağırsak kokularını almak istemiyordu. Nefes aldı, duman ve insan kokuları ciğerlerine doldu. O anda ağlayabilirdi; İskoçya dağlarının o serin, keskin, huş ağacı ve karaçalı kokusu karışmış havasının hasretiyle yanıyordu.</span></p>

    <p class="Normal para-style-override-7"><span class="char-style-override-9">Alexander Cameron ona bir şey söyledi ama yanıtlayamadı. Dayısının çektiği zorluğu fark eden Ian, Cameron’a cevap vermek için eğildi ve böylece hepsi güldü. Ian merak içinde Jamie’ye baktıktan sonra konuşmaya devam etti. Mohavklar’la oynadığı bir lakros oyunundan bahsetmeye başladı. Jamie o sırada kendi halinde, duman içinde oturmaya devam etti.</span></p>

    <p class="Normal para-style-override-7"><span class="char-style-override-9">On dört adam. Hiçbirinin yüzünü hatırlamıyordu. O rastgele hareket eden başparmak... Ne demek istemişti? Bir tanesiyle daha dövüştüğünü ama emin olamadığını mı?</span></p>

    <p class="Normal para-style-override-7"><span class="char-style-override-9">Anıyı düşünmekten bile korkuyordu. Ne çıkarması gerektiğini bilmiyordu. Ama hissettiği şaşkınlık hissinin de farkındaydı ve her şeye rağmen, bu küçük anıya tekrar sahip olmaktan dolayı mutluydu.</span></p>

    <p class="Normal para-style-override-3"><span class="char-style-override-17">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Saat geç olmuştu; adamların çoğu evlerine dönmüş ya da ateşin etrafında uykuya dalmıştı. Ian ateşin başından ayrılmış ama geri gelmemişti. Cameron hâlâ oradaydı, artık kendi piposunu tüttürüyor fakat Sabah Şakıyan Kuş’la paylaşmaya devam ediyordu.</span></p>

    <p class="Normal para-style-override-7"><span class="char-style-override-9">“Sana söyleyebileceğim bir şey var,” dedi Jamie birden, uyuşukluk dolu bir sessizliğin ortasında. “İkinize de.” Tütünün etkisiyle sersemlemiş şef kaşlarını merakla kaldırdı.</span></p>

    <p class="Normal para-style-override-7"><span class="char-style-override-9">Bunu söylemeye niyetinin olduğundan haberdar değildi. Beklemesi ve zamanını iyi ayarlaması gerektiğini düşünmüştü - o da eğer konuşmaya karar verirse. Şimdi söyleyecek olmasının sebebi belki evin yakınlığı, belki ateşin verdiği samimi his, belki de tütünün sarhoşluğuydu. Belki de kaderlerinde benzer sürgünler paylaşmış olanların yakınlığıydı. Ama konuştu, artık konuşmalıydı.</span></p>

    <p class="Normal para-style-override-7"><span class="char-style-override-9">“Benim ailemin kadınları...” Kelimenin Cherokee dilindeki karşılığını bilmediğini fark edince, düşünürken eliyle arar gibi bir hareket yaptı. “Rüyalarında geleceği görüyorlar.” Cameron’a bir bakış attı, adamın dediklerini anlayıp başını salladığını, sonra da dumanı içine çektiğini gördü.</span></p>

    <p class="Normal para-style-override-7"><span class="char-style-override-9">“Yani Görü’ye mi sahipler?” diye sordu Cameron, ilgili bir havayla.</span></p>

    <p class="Normal para-style-override-7"><span class="char-style-override-9">Jamie başını salladı; oldukça mantıklı bir açıklamaydı.</span></p>

    <p class="Normal para-style-override-7"><span class="char-style-override-9">“Tsalagiler’i ilgilendiren bir şey görmüşler. Hem karım, hem de kızım.”</span></p>

    <p class="Normal para-style-override-7"><span class="char-style-override-9">Şef bunu duyunca dikkatini yoğunlaştırdı. Rüyalar önemliydi ve birden fazla insanın aynı rüyayı görmesi ise haliyle daha da önemliydi.</span></p>

    <p class="Normal para-style-override-7"><span class="char-style-override-9">“Bunu söylemek beni çok üzüyor,” dedi Jamie ve yalan da de</span><span class="char-style-override-9">ğildi bu. “Şu andan altmış yıl sonra, Tsalagiler topraklarından alınıp başka bir yere sürüklenecek. Bu yolculuk sırasında birçoğu ölecek, o yüzden bu yola...” Duraksadı, “gözyaşı” anlamına gelen kelimeyi aradı, bulamadı ve, “...ağlanan yol denecek,” diye bitirdi.</span></p>

    <p class="Normal para-style-override-7"><span class="char-style-override-9">Sabah Şakıyan Kuş dudaklarını büzdü, sanki pipoyu çeker gibiydi ama pipo elinde duruyordu.</span></p>

    <p class="Normal para-style-override-7"><span class="char-style-override-9">“Bunu kim yapacak?” diye sordu. “</span><span class="italik char-style-override-10">Kim yapabilir?</span><span class="char-style-override-9">”</span></p>

    <p class="Normal para-style-override-7"><span class="char-style-override-9">Jamie derin bir nefes aldı; işin zor kısmı gelmişti. Ama artık o an geldiği için, düşündüğünden daha kolay olduğunu fark etti.</span></p>

    <p class="Normal para-style-override-7"><span class="char-style-override-9">“Beyaz adamlar,” dedi. “Ama Kral George’un adamları değil.”</span></p>

    <p class="Normal para-style-override-7"><span class="char-style-override-9">“Fransızlar mı?” Cameron inanmaz gibi bir tonla konuştu ama kaşları çatıktı ve bunun nasıl olabileceğini anlamak istiyordu. “Yoksa İspanyollar mı? Onlar çok daha yakınlar fakat sayıca o kadar fazla değiller.” İspanya hâlâ Georgia’nın güneyine ve Karayip Adalarına sahiplerdi ama Georgia’daki İngiliz nüfuzu sağlamdı; İspanyalılar’dan kuzeye doğru bir taarruz yapmaları pek beklenmiyordu.</span></p>

    <p class="Normal para-style-override-7"><span class="char-style-override-9">“Hayır. İspanyol da, Fransız da değil.” Ian’ın birden çok nedenden dolayı o anda yanında olmasını istedi. Ama olmadığı için Tsalagi’yi kullanabilmek için kendini zorlamak zorundaydı. Bu enteresan dilde çoğunlukla somut şeyler hakkında konuşulabiliyordu ve yakın gelecek hakkında.</span></p>

    <p class="Normal para-style-override-7"><span class="char-style-override-9">“Bana dedikleri- karımın ve kızımın söyledikleri- ” Mantıklı kelimeler bulmaya çalıştı. “Rüyalarında gördükleri bir şey... Bu şey eğer birçok insanla ilgili olursa gerçekleşecek. Ama eğer o kadar çok insanı alakadar etmezse gerçekleşmeyebilirmiş.”</span></p>

    <p class="Normal para-style-override-7"><span class="char-style-override-9">Sabah Şakıyan Kuş gözlerini kırpıştırdı; kafası karışmıştı ve buna hakkı da vardı. Jamie açıklayabilmek için kendini zorladı.</span></p>

    <p class="Normal para-style-override-7"><span class="char-style-override-9">“Büyük şeyler var, küçük şeyler var. Büyük bir şey, çok büyük bir savaş gibidir ya da önemli bir şefin kabilenin başına geçmesi gibidir - tek bir adam olmasına rağmen birçok insanın rızası ve arzusuyla başa geçer. Karımla kızım böyle büyük şeyleri rüyalarında gördüklerinde bunlar gerçekleşir. Ama böyle büyük şeyler, çok insanı ilgilendirir. Bazıları böyle yap der; ötekiler şöyle yap der.” Eliyle zikzaklı bir hareket yaptı; Şef kafasını salladı.</span></p>

    <p class="Normal para-style-override-7"><span class="char-style-override-9">“Yani... Birçok insan şöyle yap derse” -başparmağıyla sağ tarafı işaret etti- “şöyle olur. Peki ama ‘böyle yap’ diyenler ne olacak?” Başparmağını bu sefer öteki tarafa çevirdi. “O insanlar farklı bir yol çizebilirler.”</span><span class="char-style-override-9"/></p>

    <p class="Normal para-style-override-7"><span class="char-style-override-9">Sabah Şakıyan Kuş, ürktüğü zaman çıkardığı hım-hım-</span><span class="italik char-style-override-10">hım</span><span class="char-style-override-9"> sesini çıkardı.</span></p>

    <p class="Normal para-style-override-7"><span class="char-style-override-9">“Yani bazıları gitmeyebilir mi?” diye sordu Cameron sertçe. “Kaçabilirler mi?”</span></p>

    <p class="Normal para-style-override-7"><span class="char-style-override-9">“Umarım,” dedi Jamie.</span></p>

    <p class="Normal para-style-override-7"><span class="char-style-override-9">Bir süre konuşmadan oturdular, ateşe baktılar ve yansımalarını gördüler - geleceği, geçmişi düşündüler.</span></p>

    <p class="Normal para-style-override-7"><span class="char-style-override-9">“Şu karın,” dedi Şef sonunda, düşünceli bir suratla sessizliği bölerek, “onun için çok para ödedin mi?”</span></p>

    <p class="Normal para-style-override-7"><span class="char-style-override-9">“Bana neredeyse sahip olduğum her şeye mal oldu,” dedi Jamie fakat sesindeki eğlenceli ton iki adamı güldürdü. “Fakat o her şeye değer.”</span></p>

    <p class="Normal para-style-override-3"><span class="char-style-override-17">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Misafir evine geçtiğinde saat çok geç olmuştu; ay yükselmişti ve gökyüzünde yalnızca yıldızların aralarında konuştuğu bir sükûnet vardı. Vücudundaki bütün kaslar ağrıyordu, yorgunluktan kapının eşiğinde sendeledi. Ama içgüdüleri hâlâ çalışıyordu ve odanın karanlığında, divanda birinin hareket ettiğini hissetti.</span></p>

    <p class="Normal para-style-override-7"><span class="char-style-override-9">Tanrı aşkına, Sabah Şakıyan Kuş hâlâ aynı şeyin peşindeydi. Ama bu gece bunun bir önemi yoktu; bir tabur kadınla aynı yatakta yatsa da deliksiz uyuyacağı kesindi. Kadının varlığından rahatsız olamayacak kadar bitkin olduğundan kibarca selam verdi. Kadın ayağa kalktı.</span></p>

    <p class="Normal para-style-override-7"><span class="char-style-override-9">Ateşin ışığıyla karşısında yaşlı, örgülü saçlı, boyalar ve tüylerle süslü beyaz geyik derisinden elbise giyen bir kadın gördü. Ormanda Seslenen’in en güzel kıyafetiyle karşısında durduğunu anladı. Şef’in espri anlayışı sonunda tamamen kontrolden çıkmıştı; adam Jamie’ye annesini göndermişti.</span></p>

    <p class="Normal para-style-override-7"><span class="char-style-override-9">Tsalagi dilinde bildiği her şey beyninden uçup gitti. Ağzını açtı fakat kadının karşısında aval aval bakmaktan başka bir şey yapamadı. Kadın çok silik bir gülümseme takındı, elini uzattı.</span></p>

    <p class="Normal para-style-override-7"><span class="char-style-override-9">“Gel, uzan Ayı Öldüren,” dedi. Sesi çok kibar ve sertti. “Saçındaki yılanları taramaya geldim.”</span></p>

    <p class="Normal para-style-override-7"><span class="char-style-override-9">Kadının sesindeki bir şey, her ne kadar rahatsız edici bir durum olsa da Jamie’yi divana uzanıp kafasını kadının kucağına koymaya ikna etti. Ormanda Seslenen de hemen saçlarını açtı, bacaklarının üstüne yaydı. Kadının dokunuşu zonklayan kafasının, kaşlarının üstündeki şişliğin ızdırabına iyi geldi.</span></p>

    <p class="Normal para-style-override-7"><span class="char-style-override-9">Jamie onun kaç yaşında olabileceğini tahmin dahi edemiyordu ama kaslı ve güçlü parmakların kafatasının üstünde, şakağında, kulaklarının arkasında küçük, ritmik çemberler çizerek rahatlattığını hissettikçe umursamamaya başladı. Kadın ateşe kokulu ot ve birkaç değişik bitki atmıştı; bacaya yükselen sakin, kıvrımlı, beyaz dumanın düzenli hareketinin manzarası ortamı daha da dingin bir hale sokuyordu.</span></p>

    <p class="Normal para-style-override-7"><span class="char-style-override-9">Kadın kendi kendine mırıldanıyordu ya da bir şarkı söylüyordu, sözleri anlaşılmıyordu. Jamie sessiz şekillerin dumanın içinde yükselişini izlerken vücudunun ağırlaştığını, uzuvlarının adeta ıslak kumla doldurulduğunu, gövdesinin arpa çuvalından farksız olduğunu hissetmeye başladı.</span></p>

    <p class="Normal para-style-override-7"><span class="char-style-override-9">“Konuş, Ayı Öldüren,” dedi kadın yumuşak sesle, yaptığı işi birden keserek. Elinde ahşap bir tarak vardı; tarağın kullanılmaktan körelmiş dişleri Jamie’nin kafatasına sürtüyordu.</span></p>

    <p class="Normal para-style-override-7"><span class="char-style-override-9">“Konuştuklarını anlayamıyorum,” dedi Jamie, Tsalagi dilindeki sözcükleri beyninde ararken zaman kaybederek. Kadın küçük bir homurtuyla karşılık verdi.</span></p>

    <p class="Normal para-style-override-7"><span class="char-style-override-9">“Kelimeler ya da lisan önemli değil,” dedi Ormanda Seslenen. “Konuş. Ben anlarım.”</span></p>

    <p class="Normal para-style-override-7"><span class="char-style-override-9">Jamie böylece konuşmaya başladı - Galce, çünkü o anda sanki çaba sarf etmeden konuşabileceği tek dil oymuş gibi hissediyordu. Kalbinin içinde hapsolmuşları dökmesi gerektiğini biliyordu, bu yüzden Galce anlatmaya başladı. Culloden. Hüzün. Kaybın verdiği acı. Korku.</span></p>

    <p class="Normal para-style-override-7"><span class="char-style-override-9">Anlattıkları geçmişten geleceğe, şu üç hayaletin dolandığını gördüğü yere geldi. Sisin içinden çıkan, boş gözlerle onu izleyen soğuk yaratıklara...</span></p>

    <p class="Normal para-style-override-7"><span class="char-style-override-9">Aralarında biri daha vardı -Jack Randall- ve kafa karıştırıcı şekilde iki taraftaydı. Onun gözleri boş değildi, buğulu yüzünün orta yerindeki kararlı gözlerle bakıyordu. Onu öldürmüş müydü, öldürmemiş miydi? Öldürdüyse, hayaleti onu takip mi ediyordu? Öldürmediyse, onun peşini bırakmayan şey intikamını tam olarak alamama duygusu muydu?</span></p>

    <p class="Normal para-style-override-7"><span class="char-style-override-9">Ama konuşurken, sanki vücudundan biraz yukarıda duruyormuş, kendisini dinlenirken, gözleri açık ve yukarı bakar şekilde görüyormuş gibi bir hisse kapıldı. Orada anladı ki arada bir yerde, araftaydı. Yalnızdı. Huzurluydu.</span></p>

    <p class="Normal para-style-override-7"><span class="char-style-override-9">“Kalbimde kötülük tutmam,” dedi, derinden gelen, yumuşak bir sesle. “Kötülük bana dokunmaz. Daha çok şey karşıma çıkabilir ama bu değil. Burada değil. Şimdi değil.”</span></p>

    <p class="Normal para-style-override-7"><span class="char-style-override-9">“Anlıyorum,” diye fısıldadı yaşlı kadın ve beyaz duman gökyüzünün kutsal derinliğine karışırken Jamie’nin saçlarının düğümlerini çözmeye devam etti.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-10"> </span></p>
  </div>
</body>
</html>