<html xmlns="http://www.w3.org/1999/xhtml">
<head>
  <title>karvekul-24</title>
  <link href="../Styles/karvekul1.css" rel="stylesheet" type="text/css"/>
</head>

<body id="karvekul" xml:lang="tr-TR">
  <div class="Basic-Text-Frame">
     <p class="baslik" id="toc_marker-19"><span class="bold">18. Vınnn!</span></p>

    <p class="Normal para-style-override-9"><span class="bolditalik char-style-override-10"> </span></p>

    <p class="Normal para-style-override-9"><span class="bolditalik char-style-override-10">Rüya Güncesinden</span></p>

    <p class="Normal para-style-override-7"><span class="italik char-style-override-10"> </span></p>

    <p class="Normal para-style-override-7"><span class="italik char-style-override-10">Dün gece rüyamda akan sular gördüm. Bu genellikle yatmadan önce çok şey içtiğimde olur ama bu kez farklıydı. Su, evdeki lavabonun musluğundan geliyordu. Annemin bulaşıkları yıkamasına yardım ediyordum; bulaşıkların üstüne hortumdan sıcak su akıtıyor, sonra da kurulamam için bana uzatıyordu. Bulaşık bezinin üstünden porselenin sıcaklığını hissedebiliyordum. Su buharı yüzüme sanki gerçekten dokunuyordu.</span></p>

    <p class="Normal para-style-override-7"><span class="italik char-style-override-10">Annemin saçları nemle kabarıp kıvrılmıştı. Tabaklarda, düğünlerde kullanılan iyi porselenlere has, kabarık ve pembe güllerle bezenmiş bir desen vardı. Kıracağımdan korktuğu için annem o tabağı on yaşımdan beri yıkatmıyordu, nihayet yıkayabildiğim için kendimle gurur duydum!</span></p>

    <p class="Normal para-style-override-7"><span class="italik char-style-override-10">Oturma odasındaki porselen dolabındaki her şey hâlâ gözümün önünde: annemin büyük büyükbabasının kendi boyadığı kek kalıbı (annemin söylediğine göre kendisi bir sanatçıymış ve yüz yıl kadar önce o kalıpla bir ödül kazanmış), babamın annesinin ona bıraktığı bir düzine kristal kadeh, yanında kesme camdan zeytin tabağı, kupa ve menekşeler ve yaldızlarla süslü fincan tabakları.</span></p>

    <p class="Normal para-style-override-7"><span class="italik char-style-override-10">Önünde duruyordum, porseleni yerine koyacaktım -ama porselenleri oraya değil, mutfaktaki fırının üstündeki rafa koyardık- mutfak lavabosundaki su taşıyordu, yere dökülüyor ve ayaklarıma kadar geliyordu. Sonra su yükseldi, beni mutfağa doğru çekmeye başladı; suya ayağımla vurunca kesme camdan zeytin tabağı gibi parlıyordu. Su gitgide yükseldi, yükseldi ama kimse endişelenmiyordu; ben de dâhil.</span></p>

    <p class="Normal para-style-override-7"><span class="italik char-style-override-10">Su ılıktı; sıcaktı da aslında, üstünden duman çıktığını görebiliyordum.</span></p>

    <p class="Normal para-style-override-7"><span class="italik char-style-override-10">Rüyam işte bundan ibaretti ama bu sabah kalktığımda, lavabodaki su o kadar soğuktu ki Jemmy’yi yıkamadan önce ocakta su ısıtmak zorunda kaldım. Ateşin üstünde suyu kontrol ederken aklıma sürekli rüyamdaki o sıcak sular geldi.</span></p>

    <p class="Normal para-style-override-7"><span class="italik char-style-override-10">O zaman hakkında gördüğüm bu rüyalarda anlamadığım şey ise, içinde bulunduğum zaman hakkında gördüklerimden çok daha net, açık ve ayrıntılı olmaları. Neden beynim dışında hiçbir yerde var olmayan şeyler hakkında rüyalar görüp duruyorum?</span></p>

    <p class="Normal para-style-override-7"><span class="italik char-style-override-10">Bu rüyaları gördükçe aklıma şu geliyor: insanların aklına gelen onca icadın acaba kaçını benim gibi - bizim gibi insanlar üretiyor? Acaba kaç “icat” aslında anılardan, eskiden yaşadıklarımızdan aklımızda kalanlarla oluşturuluyor? Bir de... Acaba kaç kişiyiz?</span></p>

    <p class="Normal para-style-override-3"><span class="char-style-override-17">***</span><span class="char-style-override-9"/></p>

    <p class="Normal para-style-override-7"><span class="char-style-override-9">“Musluktan akan sıcak suya sahip olmak o kadar da zor değil. Teoride.”</span></p>

    <p class="Normal para-style-override-7"><span class="char-style-override-9">“Öyle mi? Öyledir tabii.” Roger tam olarak kulak vermiyordu, bıçağının şekil verdiği şeye odaklanmıştı.</span></p>

    <p class="Normal para-style-override-7"><span class="char-style-override-9">“Yani, çok zahmetli, çok zor bir çalışma gerektirir. Ama işin temeli basit. Çukur kaz ya da bentler yap, buralarda bent yapmak gerekir herhalde...”</span></p>

    <p class="Normal para-style-override-7"><span class="char-style-override-9">“Öyle mi?” İşin zor kısmına gelmişti. Nefesini tuttu, ince kütük parçalarını nazikçe, her darbeyle bir tane olmak üzere oymaya başladı.</span></p>

    <p class="Normal para-style-override-7"><span class="char-style-override-9">“Metalsiz,” dedi Bree sabırla. “Metal olsa, yüzey boruları yapılabilir. Ama bütün Kuzey Carolina’da, dereden büyük eve su getirmeye yarayacak boruların inşası için gerekli metalin bulunmadığına bahse girerim. Bir de ısıtıcı konusu var tabii! Metal bulunsa bile bir servete mal olurdu.”</span></p>

    <p class="Normal para-style-override-7"><span class="char-style-override-9">“Hmm.” Bu cevabın yeterli kaçmayacağını fark eden Roger hemen ekledi: “Yine de biraz metalimiz var. Jamie’nin ibriği var mesela.”</span></p>

    <p class="Normal para-style-override-7"><span class="char-style-override-9">Karısı homurdandı.</span></p>

    <p class="Normal para-style-override-7"><span class="char-style-override-9">“Evet. Nereden aldığını sordum. Charleston’da, büyük bahisler üzerine oynanan bir oyunda, bir gemi kaptanından kazanmış. Beş yüz kilometre öteye gidip birkaç yüz metrelik bakır için gümüş bileziğimi ortaya koyar mıyım sence?”</span></p>

    <p class="Normal para-style-override-7"><span class="char-style-override-9">Bir kıymık daha... ikinciydi bu... bıçağın ucuyla minik bir darbe... ah. Küçük çember kalıptan çıktı. Oldu!</span></p>

    <p class="Normal para-style-override-7"><span class="char-style-override-9">“Ee... tabii,” dedi Roger, kendisine soru sorulduğunun güç bela farkına vararak. “Neden olmasın?”</span></p>

    <p class="Normal para-style-override-7"><span class="char-style-override-9">Bree kahkahaya boğuldu.</span></p>

    <p class="Normal para-style-override-7"><span class="char-style-override-9">“Tek kelimeyi bile dinlemedin, değil mi?”</span></p>

    <p class="Normal para-style-override-7"><span class="char-style-override-9">“Dinledim ya,” diye itiraz etti kocası. “ ‘Kazma’ dedin, ‘su’ dedin... Su dediğin kesin.”</span></p>

    <p class="Normal para-style-override-7"><span class="char-style-override-9">Bree yine homurdandı.</span></p>

    <p class="Normal para-style-override-7"><span class="char-style-override-9">“Eh, yine de oynamak zorunda kalırdın.”</span></p>

    <p class="Normal para-style-override-7"><span class="char-style-override-9">“Ne?” Başparmağıyla tekere dokundu ve döndürdü.</span></p>

    <p class="Normal para-style-override-7"><span class="char-style-override-9">“Kumar. Beni kimse öyle yüksek bahisli bir oyuna kabul etmezdi.”</span></p>

    <p class="Normal para-style-override-7"><span class="char-style-override-9">“Tanrıya şükür,” dedi otomatik bir şekilde.</span></p>

    <p class="Normal para-style-override-7"><span class="char-style-override-9">“O küçük, Presbiteryen kalbin çok geniş gerçekten,” dedi Bree, kafasını iki yana sallayarak. “Kumarla hiç alakan yok Roger, değil mi?”</span></p>

    <p class="Normal para-style-override-7"><span class="char-style-override-9">“Sanki senin var,” dedi kocası şaka yaparak, içten içe biraz azarlanmış gibi hissedip hissetmemesi gerektiğini düşünerek.</span></p>

    <p class="Normal para-style-override-7"><span class="char-style-override-9">Karısı bu cevaba yalnızca gülümseyerek karşılık verdi. Geniş dudaklarının kıvrılması, sanki tuhaf bir girişim peşinde olabileceğinin işareti gibiydi. Roger bunu fark ettiğinde biraz rahatsız oldu. Karısı </span><span class="italik char-style-override-10">gerçekten</span><span class="char-style-override-9"> bir kumarbazdı ama şimdiye dek... Roger masanın ortasındaki yanık noktayı gördü.</span></p>

    <p class="Normal para-style-override-7"><span class="char-style-override-9">“Kazayla oldu,” dedi Bree kendini savunarak.</span></p>

    <p class="Normal para-style-override-7"><span class="char-style-override-9">“Hiç değilse kaşların tekrar çıktı.”</span></p>

    <p class="Normal para-style-override-7"><span class="char-style-override-9">“Hmm. Neredeyse bitti. Bir deney sonra- ”</span></p>

    <p class="Normal para-style-override-7"><span class="char-style-override-9">“Geçen sefer de öyle demiştin.” Tehlikeli bir zeminde yürüdüğünün farkındaydı ama kendini durduramadı.</span></p>

    <p class="Normal para-style-override-7"><span class="char-style-override-9">Bree yavaş, uzun bir nefes aldı ve büyük bir silahı ateşlemeden </span><span class="char-style-override-9">önce hedefe kilitlenen biri gibi, gözlerini hafifçe kısarak Roger’a baktı. Sonra, söyleyeceği her neyse daha oturaklı bir şekilde ifade edebilecek hale geldi; yüz hatları gevşedi, elini kocasının tuttuğu şeye doğru uzattı.</span></p>

    <p class="Normal para-style-override-7"><span class="char-style-override-9">“O yaptığın şey nedir?”</span></p>

    <p class="Normal para-style-override-7"><span class="char-style-override-9">“Jem için küçük bir oyuncak.” Oyuncağı karısının eline verdi ve başarısından küçük bir gurur hissetti. “Bütün tekerler dönüyor.”</span></p>

    <p class="Normal para-style-override-7"><span class="char-style-override-9">“Benim mi baba?” Yerde küçük çocuklarla arası iyi olan Adso’yla oynayan Jemmy, adını duyunca kediyi bıraktı ve koşup yeni oyuncağının yanına gitti. Kedi hemen pencereden dışarı atladı.</span></p>

    <p class="Normal para-style-override-7"><span class="char-style-override-9">“Şuna bak!” Brianna küçük arabayı elinin üstünde yuvarladı, havaya kaldırdı ve tekerleklerin kendi kendine dönmesini sağladı. Jemmy hevesle uzandı ve tekerlekleri çevirdi.</span></p>

    <p class="Normal para-style-override-7"><span class="char-style-override-9">“Dikkat et! Sökeceksin yerlerinden! Dur, göstereyim.” Roger eğildi ve arabayı yerde sürükledi. “Gördün mü? Vıınnn, vınn-vınn!”</span></p>

    <p class="Normal para-style-override-7"><span class="char-style-override-9">“Fıınn!” diye taklit etmeye çalıştı Jemmy. “Bana ver baba, ben de yapayım!”</span></p>

    <p class="Normal para-style-override-7"><span class="char-style-override-9">Roger oyuncağı Jemmy’ye teslim etti, gülümsedi.</span></p>

    <p class="Normal para-style-override-7"><span class="char-style-override-9">“Fınn! Fın-fııınn!” Küçük çocuk arabayı hevesle sürükledi, sonra bir anlığına elinden kaçırdı; araba kendi kendine yerde hızlanıp şömine taşının kenarına çarptıktan sonra devrildi, ters döndü. Jemmy ağzı açık bir şekilde izlemekle yetinebildi. Yeni oyuncağının yapabildikleriyle sevinç çığlıklarına boğulan çocuk, hemen minyatür arabanın yanına gitti.</span></p>

    <p class="Normal para-style-override-7"><span class="char-style-override-9">Hâlâ gülümseyen Roger kafasını kaldırdı, Brianna’nın Jem’i garip bir yüz ifadesiyle gözlediğini gördü. İzlendiğini anlayınca, Brianna da gözlerini kocasına çevirdi.</span></p>

    <p class="Normal para-style-override-7"><span class="char-style-override-9">“Vın?” dedi sessizce ve içinde, sanki birisi karnına dirsek atmış gibi bir sızı hissetti.</span></p>

    <p class="Normal para-style-override-7"><span class="char-style-override-9">“Bu ne baba, ne bu?” Oyuncağı eline alan Jem koşup babasının kucağına atladı.</span></p>

    <p class="Normal para-style-override-7"><span class="char-style-override-9">“Yani... şey...” diye başladı, ne diyeceğini bulmaya çalıştı. Morris Minor adındaki bir arabadan esinlenerek yaptığı bu mütevazı minyatür kopya, orada, o zamanda “araba” kelimesini kullanabilmesine izin vermiyordu. Bu araçların motorlarına ve çıkardıkları bu sese de en az yüz yıl daha vardı.</span></p>

    <p class="Normal para-style-override-7"><span class="char-style-override-9">“Bir vın oğlum, değil mi?” dedi Bree, sesinde hafif bir şefkatle. Karısının nazik dokunuşunu Roger kafasında hissetti.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Ee... evet, öyle,” dedi ve düğümlenmiş boğazını temizledi. “Vın.”</span></p>

    <p class="Normal para-style-override-7"><span class="char-style-override-9">“Fıınnn!” dedi Jemmy mutlu bir sesle, sonra da eğilip tekrar arabayı ittirmeye başladı. “Fın-fıınnn!”</span></p>

    <p class="Normal para-style-override-3"><span class="char-style-override-17">***</span><span class="char-style-override-9"/></p>

    <p class="Normal para-style-override-7"><span class="italik char-style-override-10">Buhar. Buhar olmalı - belki de rüzgâr</span><span class="char-style-override-9" xml:lang="ar-SA"> gücü; suyu sistemin içine itebilmek için bir yel değirmeni işe yarayabilirdi belki ama eğer sıcak suya erişebilmek istiyorsam, buha</span><span class="italik char-style-override-10">r zaten kaçınılmaz bir sonuçtu - o neden kullanılmasın?</span></p>

    <p class="Normal para-style-override-7"><span class="char-style-override-9" xml:lang="ar-SA">Sorun suyun içinde duracağı yerdi; ahşap yanıcı ve sızdırıcıydı, kil ise fazla baskıya dayanmazdı. Metale ihtiyacım var, bu kadar basit. Acaba çamaşır kazanını alsam Bayan Bug ne yapar? Eh, biliyorum ne yapacağını: buhar patlamasını aratmaz. Ayrıca, çamaşırların da yıkanması gerekiyor. Başka bir hayal kurmam gerekiyor.</span></p>

    <p class="Normal para-style-override-7"><span class="italik char-style-override-10"> </span></p>

    <p class="Normal para-style-override-8"><span class="bold char-style-override-10"> </span></p>
  </div>
</body>
</html>