<html xmlns="http://www.w3.org/1999/xhtml">
<head>
  <title>karvekul-51</title>
  <link href="../Styles/karvekul1.css" rel="stylesheet" type="text/css"/>
</head>

<body id="karvekul" xml:lang="tr-TR">
  <div class="Basic-Text-Frame">
     <p class="baslik" id="toc_marker-43"><span class="bold">42. Kostümlü Prova</span></p>

    <p class="Normal para-style-override-7"><span class="bold char-style-override-10"> </span></p>

    <p class="Normal para-style-override-7"><span class="char-style-override-9">Bobby Higgins elindeki bira bardağının üstünden, rahatsız gözlerle baktı.</span></p>

    <p class="Normal para-style-override-7"><span class="char-style-override-9">“Beni affedin hanımefendi,” dedi, “ama benim üzerimde yeni bir ilacınızı denemezsiniz, değil mi? Kurtlar gitti, eminim. Öteki- öteki de...” Hafifçe kızardı. “O da çok iyi durumda. Çok sık fasulye yiyorum ve sık sık osuruyorum!”</span></p>

    <p class="Normal para-style-override-7"><span class="char-style-override-9">Jamie yüz ifadelerimle kafamdakileri fazla belli ettiğimi daha önce söylemişti ama bu defaki tamamen Bobby’nin kendi zekâsından kaynaklanıyordu.</span></p>

    <p class="Normal para-style-override-7"><span class="char-style-override-9">“Duyduğuma sevindim,” dedim, sorusunu bir süreliğine erteleyerek. “Rengin iyice yerine gelmiş Bobby.”</span></p>

    <p class="Normal para-style-override-7"><span class="char-style-override-9">Öyleydi gerçekten; o boş, bitik görüntü yok olmuştu, artık karşımda pembeleşmiş, sıkılaşmış bir deri ve parlak gözlerle duruyordu. Kör olan gözse beyazlaşmamıştı, ötekinden bağımsız şekilde hareket ettiği de söylenemezdi; sağlıklı zamanlardan ışık ve şekli fark etme yetisi kalmış olmalıydı ki bu da önceki teşhisim olan kısmi retina yırtılmasını destekliyordu.</span></p>

    <p class="Normal para-style-override-7"><span class="char-style-override-9">Başını yavaşça, temkinli bir edayla salladı, birasından bir yudum aldı. Gözlerini benden ayırmıyordu.</span></p>

    <p class="Normal para-style-override-7"><span class="char-style-override-9">“Gayet iyiyim hanımefendi, evet.”</span></p>

    <p class="Normal para-style-override-7"><span class="char-style-override-9">“Harika. Kaç kilo olduğunu biliyor musun acaba Bobby?”</span></p>

    <p class="Normal para-style-override-7"><span class="char-style-override-9">O temkinli havası kayboldu, yerini gurur aldı.</span></p>

    <p class="Normal para-style-override-7"><span class="char-style-override-9">“Biliyorum hanımefendi. Geçen ay nehir limanına Lord hazretleri için biraz yün götürmüştüm, oradaki bir kumaşçının tartma aleti vardı, her şeyi tartabiliyordu. Oradaki arkadaşlarla neyin ne kadar ağır olduğu konusunda iddialara girdik... ee, ben altmış altı kiloyum hanımefendi.”</span></p>

    <p class="Normal para-style-override-7"><span class="char-style-override-9">“Çok güzel,” dedim. “Lord John’un yemekleri yaramış yani.” Higgins’i ilk gördüğümde elli kilodan fazla olamayacağını düşünmüştüm; altmış altı kilo da bir metre seksen santimlik bir adam için hâlâ hafif sayılırdı elbet ama bu da büyük bir gelişmeydi. O an kaç kilo olduğunu bilmesi de büyük bir şanstı.</span></p>

    <p class="Normal para-style-override-7"><span class="char-style-override-9">Tabii, elimi çabuk tutmazsam birkaç kilo daha alabilirdi; Bayan Bug, Lord John’un Kızılderili aşçısından (kendisi hakkında çok şey duymuştuk) daha iyi olduğunu ispatlamak için çabalıyordu ve bu amaçla Bobby’nin önüne yumurta, geyik eti ve bir dilim önceki günden kalmış domuz etli böreğini koymuştu. Bunlara sepet dolusu çörek dilimleri de eşlik ediyordu.</span></p>

    <p class="Normal para-style-override-7"><span class="char-style-override-9">Yanımda oturan Lizzie çöreklerden birini alıp üstüne tereyağı sürdü. O da oldukça sağlıklı görünüyordu, zarif bir pembeliğe sahipti - ama yine de kanındaki sıtma parazitlerinin ne miktarda olduğunu kontrol etmek için kan örneği almayı unutmamalıydım. Bunu baygınken yapmak çok daha iyi olurdu. Ama kızın kaç kilo olduğunu tam olarak bilme şansım yoktu ne yazık ki fakat o da bu minyon, cılız haliyle kırk beş kilodan fazla olamazdı.</span></p>

    <p class="Normal para-style-override-7"><span class="char-style-override-9">Bree’yle Roger’a gelirsek... Roger en az seksen kilo olmalıydı; Bree ise altmış beşten biraz fazla. Ben de bir çörek alıp planımı nasıl uygulayabileceğimi düşünmeye koyuldum. Ondan istersem Roger elbette yapardı ama Bree... ona dikkat etmeliydim. Henüz on yaşındayken, eter etkisi altında bademciklerini aldırmıştı ve o günü pek de iyi anmıyordu. Neye kalkıştığımı öğrenip fikirlerini serbestçe dile getirirse, kobaylarım arasında huzursuzluk çıkmasına neden olması </span><span class="char-style-override-9">işten bile değildi.</span></p>

    <p class="Normal para-style-override-7"><span class="char-style-override-9">Eter yapımı konusundaki başarımla fazla heveslendiğimden, üzerinde kullanmama razı olacak birini bulma konusunda çekeceğim zorluğu hafife almıştım. Bay Christie, Jamie’nin sık sık dediği gibi, acayip bir herif olabilirdi ama aniden bilincinin kapatılması fikriyle tepki veren tek kişi değildi.</span></p>

    <p class="Normal para-style-override-7"><span class="char-style-override-9">Acı duymayacak olmanın cazibesinin evrensel olduğunu sanmıştım ancak acının boyutları hakkında fikri olmayan insanları unutmuştum. Bunu akıllarında nasıl canlandırmaları gerektiğini kestiremiyorlardı. Bunun Papacılar’ın bir komplosu olduğunu muhtemelen düşünmüyorlarsa bile, çekmeleri gereken acının kendilerinden alınmasına dinen pek sıcak bakmadıkları aşikârdı.</span></p>

    <p class="Normal para-style-override-7"><span class="char-style-override-9">Ama Bobby’yle Lizzie, dil dökerek ikna edebileceklerim arasındaydı - belki de biraz denemeleri için onları zorlayabilirdim bile. Deneyimlerinin olumlu olduğunu belirttiklerinde de... ama insanların bakış açısını değiştirmek işin yalnızca yarısıydı.</span></p>

    <p class="Normal para-style-override-7"><span class="char-style-override-9">Asıl yapmam gereken şey, eteri birkaç değişik denekte test edip sonuçları karşılaştırmaktı. Henri-Christian’ın doğumunda ne kadar hazırlıksız olduğumu fark etmiştim. Vücut ağırlığına göre kullanacağım oranı, o dozun ne kadar etki edeceğini ve baygınlığın ne derece olduğunu bilmeliydim. Birinin karnının içindeki organları deşerken kulakları sağır eden bir çığlıkla karşılaşmak istediğim son şeydi.</span></p>

    <p class="Normal para-style-override-7"><span class="char-style-override-9">“Yine aynı şeyi yapıyorsunuz hanımefendi.” Ağzındakini yavaşça çiğneyen Bobby, gözlerini benden ayırmadan kaşlarını kaldırdı.</span></p>

    <p class="Normal para-style-override-7"><span class="char-style-override-9">“Ne? Ne yapıyorum?” Anlamazdan gelip, bir lokma domuz böreği aldım.</span></p>

    <p class="Normal para-style-override-7"><span class="char-style-override-9">“Beni izliyorsunuz. Avını dikkatle izleyen bir timsah gibisiniz. Öyle değil mi?” diye Lizzie‘ye döndü.</span></p>

    <p class="Normal para-style-override-7"><span class="char-style-override-9">“Öyle, evet,” dedi Lizzie. “Ama kendini alamıyor. Sen büyük bir avsın Bobby,” diye ekledi, Bobby’yi güldürüp ağzındakileri püskürtmesine neden oldu. Yedikleri Bobby’nin boğazında takılınca Bayan Bug sırtına vurdu.</span></p>

    <p class="Normal para-style-override-7"><span class="char-style-override-9">“Ee, bu defa derdi ne?” dedi Bayan Bug, oğlanın karşısına geçip gözlerini kısarak yüzünü incelerken. “Yine ishal mi oldun evladım?”</span></p>

    <p class="Normal para-style-override-7"><span class="italik char-style-override-10">“Yine?”</span><span class="char-style-override-9"> dedim.</span></p>

    <p class="Normal para-style-override-7"><span class="char-style-override-9">“Yoo, hayır hanımefendi,” dedi hemen Bobby. “Aklınız karışmasın! Yeşil elmalar yüzündendi, yalnızca bir kez.” Boğulur gibi oldu, öksürdü, düzeldikten sonra doğruldu ve boğazını temizledi.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Bağırsaklarım hakkında konuşmasak olur mu hanımefendi?” dedi üzgün bir sesle. “En azından kahvaltı sofrasında?”</span></p>

    <p class="Normal para-style-override-7"><span class="char-style-override-9">Yanımda Lizzie’nin sessizce gülmekten titremeye başladığını hissedebiliyordum ama kız Bobby’yi daha fazla utandırmamak için gözlerini tabaktan ayırmıyordu.</span></p>

    <p class="Normal para-style-override-7"><span class="char-style-override-9">“Elbette,” dedim gülümseyerek. “Birkaç gün kalırsın umarım, ha Bobby?” Önceki gün gelmiş, Lord Grey’in her zaman gönderdiği mektup ve gazeteleri getirmişti - bir de Jemmy için müthiş bir hediye: Lord John’un oğlu Willie’nin Londra’dan yolladığı bir müzik kutusu.</span></p>

    <p class="Normal para-style-override-7"><span class="char-style-override-9">“Kalacağım hanımefendi, evet,” dedi Bobby, ağzı çörekle doluyken. “Lord hazretleri, Bay Fraser’ın benimle geri göndereceği bir mektup olup olmadığını öğrenmem gerektiğini söylemişti. Bu yüzden kocanız dönene dek beklemeliyim, değil mi?”</span></p>

    <p class="Normal para-style-override-7"><span class="char-style-override-9">“Mutlaka.” Jamie, Ian’la birlikte, bir hafta önce Cherokeeler’in yanına gitmişti; geri gelmelerine de daha bir hafta vardı. Deneylerimi yapmak için oldukça çok zamana sahiptim.</span></p>

    <p class="Normal para-style-override-7"><span class="char-style-override-9">“Size hizmet edebilmek için yapabileceğim bir şey var mı?” diye sordu Bobby. “Yani, Bay Fraser’la Bay Ian burada olmadıklarından dolayı.” Sesinin tonunda bu durumdan memnun olduğunu belli eden bir şey vardı; aslında Ian’la arası iyiydi ama Lizzie’nin dikkatinin kendisinde olmasını tercih ettiği de şüphesizdi.</span></p>

    <p class="Normal para-style-override-7"><span class="char-style-override-9">“Var aslında.” Tabağıma biraz yulaf lapası aldım. “Şöyle ki Bobby...”</span></p>

    <p class="Normal para-style-override-7"><span class="char-style-override-9">Açıklamayı bitirdiğimde, Bobby hâlâ sağlıklı görünüyordu ama rengi biraz solmuştu.</span></p>

    <p class="Normal para-style-override-7"><span class="char-style-override-9">“Beni uyutacaksınız,” diye benim dediğimi tekrar etti güvensiz bir tonla. Lizzie’ya baktı; o da nasıl düşünmesi gerektiğini bilemiyordu ama kendisinden bu tarzda acayip şeyler yapmasının istenmesine alışıktı.</span></p>

    <p class="Normal para-style-override-7"><span class="char-style-override-9">“Sadece bir dakika baygın kalacaksın,” dedim güven veren bir tonla. “Fark etmezsin bile.”</span></p>

    <p class="Normal para-style-override-7"><span class="char-style-override-9">Yüzünde büyük bir şüphecilik vardı, bir bahane uydurmaya çabaladığı açıktı. Ancak bu taktiğini önceden sezdim ve kozumu öne sürdüm.</span></p>

    <p class="Normal para-style-override-7"><span class="char-style-override-9">“Yalnızca dozu ayarlayabilmek için değil,” dedim, “ayrıca, birini ameliyat ederken aynı anda eterle uğraşamam. Malva Christie benim yardımcım olacak ve onun alıştırma yapması gerekiyor.”</span></p>

    <p class="Normal para-style-override-7"><span class="char-style-override-9">“Yaa,” dedi Bobby düşünceli bir sesle. “Bayan Christie.” Yumuşak, hülyalı bir ifade yüzüne yayıldı. “Bayan Christie’yi zor durumda bırakmayı hiç istemem.”</span></p>

    <p class="Normal para-style-override-7"><span class="char-style-override-9">Lizzie o anda İskoçlar’a özgü boğaz hırıltılarından birini çıkardı: bu ses küçümseme, alaycılık ve mutlak hoşnutsuzluğun gırtlaktan çıkan iki hecelik bir homurtuyla ifade edilişiydi.</span></p>

    <p class="Normal para-style-override-7"><span class="char-style-override-9">Bobby gözlerini kaldırıp ona merakla baktı, çatalındaki börek havada kaldı.</span></p>

    <p class="Normal para-style-override-7"><span class="char-style-override-9">“Bir şey mi dedin?”</span></p>

    <p class="Normal para-style-override-7"><span class="char-style-override-9">“Kim, ben mi?” dedi kız. “Yok canım.” Sonra da birden ayağa kalktı, önlüğündeki kırıntıları şömineye silkeledikten sonra bana döndü.</span></p>

    <p class="Normal para-style-override-7"><span class="char-style-override-9">“Ne zaman yapmak istiyorsunuz?” diye sertçe sordu Lizzie, sonra da gecikmeli olarak, “Hanımefendi?” diye ekledi.</span></p>

    <p class="Normal para-style-override-7"><span class="char-style-override-9">“Yarın sabah,” dedim. “Aç karnına denemeliyiz, o yüzden yarın sabah kahvaltıdan önce ilk iş olarak deneyeceğiz.”</span></p>

    <p class="Normal para-style-override-7"><span class="char-style-override-9">“İyi!” dedi ve hışımla dışarı çıktı.</span></p>

    <p class="Normal para-style-override-7"><span class="char-style-override-9">Bobby kızın arkasından gözlerini kırpıştırarak baktı, sonra da şaşkın bir yüzle bana döndü.</span></p>

    <p class="Normal para-style-override-7"><span class="char-style-override-9">“Bir şey mi dedim?”</span></p>

    <p class="Normal para-style-override-7"><span class="char-style-override-9">Bayan Bug anlayış dolu gözleriyle bana baktı.</span></p>

    <p class="Normal para-style-override-7"><span class="char-style-override-9">“Önemli bir şey değil evlat,” dedi, spatula dolusu taze yumurtayı oğlanın tabağına koyarken. “Ye şunları. Güçlü olman gerekiyor.”</span></p>

    <p class="Normal para-style-override-3"><span class="char-style-override-17">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Elleriyle oldukça becerikli olan Brianna, meşe kıymıklarından benim ihtiyacım olan maskeyi yapmayı başarmıştı. İki bölmeli bir kafese benzeyen maske, kalın bir pamuklu katmanın iki bölmenin arasından geçerek hastanın ağzını ve burnunu kapaması için tasarlanmıştı.</span></p>

    <p class="Normal para-style-override-7"><span class="char-style-override-9">“Pamuğu tamamen ıslatacak kadar eter koy,” diye tembihledim Malva’ya. “Hemen etki etmesi gerekiyor.”</span></p>

    <p class="Normal para-style-override-7"><span class="char-style-override-9">“Peki hanımefendi. Öff, çok acayip kokuyor, değil mi?” Sıvıyı yüzü yarı dönük halde, dikkatle kokladı, sonra da maskeye damlatmaya başladı.</span></p>

    <p class="Normal para-style-override-7"><span class="char-style-override-9">“Evet. Çok koklamamaya gerçekten dikkat etmelisin, şakası yok,” dedim. “Ameliyatın ortasında düşüp bayılman kimsenin işine yaramaz.”</span></p>

    <p class="Normal para-style-override-7"><span class="char-style-override-9">Kız güldü ama maskeyi dikkatlice kendinden uzak tutmayı yine ihmal etmedi.</span></p>

    <p class="Normal para-style-override-7"><span class="char-style-override-9">Lizzie cesurca önden denemeyi kabul etmişti - bu hareketi, Bobby’nin dikkatini Malva’ya değil kendisine vermesi için yaptığı aşikârdı. İşe de yarıyordu; kız gevşek haldeki, sarıya çalan saçlarını yastığın üstüne salmış yatarken, Bobby de onun elini tutmuş, sevecen bir yüzle yanında oturuyordu.</span></p>

    <p class="Normal para-style-override-7"><span class="char-style-override-9">“Pekâlâ.” Zamanı ölçebilecek en iyi aletim olan dakikalık küçük kum saati elimdeydi. “Maskeyi nazikçe yüzüne yerleştir. Lizzie, derin nefes al ve benimle birlikte saymaya başla: bir... iki... vay be, etkiliymiş!”</span></p>

    <p class="Normal para-style-override-7"><span class="char-style-override-9">Kız, göğüs kafesini şişirerek aldığı ilk derin nefesten sonra, ölü bir balık gibi kendinden geçti. Kum saatini hemen tersine çevirdim ve gidip nabzını ölçtüm. Sorun yoktu.</span></p>

    <p class="Normal para-style-override-7"><span class="char-style-override-9">“Biraz bekle; derinin üstünde hafif bir titreşim olur, işte şurada.” Malva’ya nabzı nereden ölçeceğini gösterirken bir gözüm Lizzie’de, bir gözüm kum saatindeydi. “Elini onun omzuna koy... Hissediyor musun?”</span></p>

    <p class="Normal para-style-override-7"><span class="char-style-override-9">Malva başını salladı, o da neredeyse heyecanla titriyordu.</span></p>

    <p class="Normal para-style-override-7"><span class="char-style-override-9">“İki ya da üç damla öyleyse.” Nefesini tutarak dediği kadarını ekledikten sonra Lizzie’nin tekrar yoğun bir nefes vermesine neden oldu.</span></p>

    <p class="Normal para-style-override-7"><span class="char-style-override-9">Bobby’nin gözleri ardına kadar açıktı ama kızın elini tutmaya devam etti.</span></p>

    <p class="Normal para-style-override-7"><span class="char-style-override-9">Ayılma aralığını birkaç kez daha ölçtükten sonra Malva’dan dozu biraz artırmasını istedim. Sonra, hazırda tuttuğum neşterle Lizzie’nin parmağını deldim. Kan akmaya başlayınca Bobby’nin nefesi kesildi, gözleri bir kızıl damlalara, bir Lizzie’nin meleksi huzura sahip yüzüne gidip geldi.</span></p>

    <p class="Normal para-style-override-7"><span class="char-style-override-9">“Hissetmiyor!” dedi yüksek sesle. “Kılını kıpırdatmadı!”</span></p>

    <p class="Normal para-style-override-7"><span class="char-style-override-9">“Aynen öyle,” dedim, tatmin dolu bir ses tonuyla. “Kendine gelmeden önce hiçbir şey hissetmeyecek.”</span></p>

    <p class="Normal para-style-override-7"><span class="char-style-override-9">Malva, “Bayan Fraser birinin gövdesini oldukça derin yarabileceğimizi söylüyor,” diye bilgilendirdi Bobby’yi, kendini beğenmişlikle. “Neşterle deşip hastalıklı yeri alabilirmişiz ve hasta bir şey hissetmezmiş!”</span></p>

    <p class="Normal para-style-override-7"><span class="char-style-override-9">“Uyanana kadar tabii,” dedim eğlenerek. “O zaman hissederler, maalesef. Ama gerçekten harikulade bir şey,” diye ekledim daha yumuşak bir sesle, Lizzie’nin bilinçsiz yüzüne bakarak.</span></p>

    <p class="Normal para-style-override-7"><span class="char-style-override-9">Taze kan örneğini test ederken onu baygın bıraktım, sonra Malva’ya maskeyi çıkarmasını söyledim. Bir dakika içinde, Malva’nın göz kapakları titreşmeye başladı. Merakla etrafını inceleyen kız, son</span><span class="char-style-override-9">ra bana döndü.</span></p>

    <p class="Normal para-style-override-7"><span class="char-style-override-9">“Ne zaman başlayacaksınız hanımefendi?”</span></p>

    <p class="Normal para-style-override-7"><span class="char-style-override-9">Bobby’yle Malva, onu son on beş dakikadır ölü gibi yattığına ikna etmeye çalışsalar da buna inanmayı reddetti, sinirlendi ve bayılmış olamayacağını söyledi - ta ki parmak ucundaki yeni yarayı, henüz pıhtılaşmış kanı açıklayamayıncaya kadar.</span></p>

    <p class="Normal para-style-override-7"><span class="char-style-override-9">“Yüzündeki maskeyi hatırlıyor musun?” diye sordum. “Sana derin bir nefes almanı söyleyişimi?”</span></p>

    <p class="Normal para-style-override-7"><span class="char-style-override-9">Kız şaşkınca kafa salladı.</span></p>

    <p class="Normal para-style-override-7"><span class="char-style-override-9">“Evet, hatırlıyorum, sonra da bir anlığına boğuluyormuş gibi hissettim. Ama sonra, hepiniz tepemde dikiliyordunuz işte!”</span></p>

    <p class="Normal para-style-override-7"><span class="char-style-override-9">“Eh, sanırım ona göstermeden ikna edemeyeceğiz,” dedim, önümdeki üç kızarık yüzlü gence. “Bobby?”</span></p>

    <p class="Normal para-style-override-7"><span class="char-style-override-9">Lizzie’ye durumun ne kadar gerçek olduğunu açıklamak konusunda hevesli olan Bobby masaya atladı ve uzandı. Buna rağmen Malva eter maskesini yerleştirirken boğazındaki nabzın atışı gözle görülür hızdaydı. Titreyerek derin bir nefes aldı, maske kapandı. Sonra kaşlarını çatıp bir nefes daha aldı -sonra bir daha- ve kendinden geçti.</span></p>

    <p class="Normal para-style-override-7"><span class="char-style-override-9">Lizzie gözlerini ayırmadan izlediği manzara karşısında iki elini ağzına götürdü.</span></p>

    <p class="Normal para-style-override-7"><span class="char-style-override-9">“İsa, Yusuf ve Meryem aşkına!” diye haykırdı. Malva kıkırdadı, tepkiye bayılmıştı.</span></p>

    <p class="Normal para-style-override-7"><span class="char-style-override-9">Lizzie ardına kadar açılmış gözlerini bana çevirdi, sonra tekrar Bobby’ye döndü. Kulağına doğru eğilip oğlanın ismini söylediğinde de tepki alamayınca bu kez halsiz eli kaldırdı, bıraktı. Kol uyuşukça düşünce yumuşak bir ciyaklama daha çıkardı. Çok tedirgin olmuştu.</span></p>

    <p class="Normal para-style-override-7"><span class="char-style-override-9">“Bir daha uyanmayacak mı?”</span></p>

    <p class="Normal para-style-override-7"><span class="char-style-override-9">“Maskeyi çıkarmadan hayır,” dedi Malva, ukala bir tonla.</span></p>

    <p class="Normal para-style-override-7"><span class="char-style-override-9">“Evet ama bir hastayı gereğinden fazla baygın tutmak da istemezsin,” diye ekledim. “Aşırı anestezinin de zararı vardır.”</span></p>

    <p class="Normal para-style-override-7"><span class="char-style-override-9">Malva sözümden çıkmadan, Bobby’nin ayılmanın eşiğine gelmesine izin verip sonra tekrar eter uyguladı; ben de o sırada zamanlamanın ve dozajın notlarını aldım. Son notu da aldıktan sonra gözlerimi kaldırdığımda, Malva’yı konsantre olmuş bir halde Bobby’ye bakarken buldum. Lizzie ise Bobby’yi öyle bilinçsiz halde görünce çok rahatsız olmuş ve odanın bir köşesine çekilip taburenin üstüne oturmuştu, bonesinin altındaki saçlarıyla oynuyordu.</span><span class="char-style-override-9"/></p>

    <p class="Normal para-style-override-7"><span class="char-style-override-9">Ayağa kalkıp maskeyi Malva’nın elinden aldım, kenara koydum.</span></p>

    <p class="Normal para-style-override-7"><span class="char-style-override-9">“Çok iyi bir iş çıkardın,” dedim sessizce. “Teşekkür ederim.”</span></p>

    <p class="Normal para-style-override-7"><span class="char-style-override-9">Kafasını iki yana salladı, yüzü parıldıyordu.</span></p>

    <p class="Normal para-style-override-7"><span class="char-style-override-9">“Hanımefendi... bu çok... çok değişik bir duygu, değil mi? Sanki onu öldürmüşüz, tekrar diriltiyoruz gibi.” Ellerini gözlerinin önüne, getirdi, parmaklarını açtı ve onlara bakmaya başladı. Sanki böyle bir mucizeyi nasıl gerçekleştirebildiğine şaşırıyormuş gibi bir hal takındıktan sonra, ellerini sıkıp yumruk yaptı ve bana dönüp pis bir sırıtış takındı.</span></p>

    <p class="Normal para-style-override-7"><span class="char-style-override-9">“Babamın buna neden şeytan işi dediğini anlıyorum galiba. Bunun nasıl bir iş olduğunu görseydi” -kımıldanmaya başlayan Bobby’yi kafasıyla gösterdi- “Tanrı’dan başkasının bunları yapmaya hakkının olmadığını söylerdi.”</span></p>

    <p class="Normal para-style-override-7"><span class="char-style-override-9">“Doğru söylüyorsun,” dedim duygusuzca. Gözlerindeki parlaklıktan, babasının bu işimize tanıklık etmiş olsa vereceği tepkinin Malva’nın yanımda bulunması için en önemli neden olduğu anlaşılıyordu. Bir anlığına Tom Christie’ye acıdım.</span></p>

    <p class="Normal para-style-override-7"><span class="char-style-override-9">“Iıı... belki de babana anlatmasan iyi olur,” dedim. Kız küçük, keskin dişlerini gösterdi ve gözlerini devirdi.</span></p>

    <p class="Normal para-style-override-7"><span class="char-style-override-9">“Hiç merak etmeyin hanımefendi,” dedi emin bir tonla. “Beni yolda durdururdu, daha- ”</span></p>

    <p class="Normal para-style-override-7"><span class="char-style-override-9">Bobby o sırada gözlerini açtı, kafasını yana çevirdi ve kusarak diyalogumuzu böldü. Lizzie bir çığlıkla hemen o tarafa koştu, oğlana ilgi gösterdi, yüzünü sildi ve içmesi için brendi getirdi. Kendini hâlâ biraz üstün gören Malva, kenara kayıp kıza izin verdi.</span></p>

    <p class="Normal para-style-override-7"><span class="char-style-override-9">“Çok tuhaf,” diye belki onuncu kez tekrarladı Bobby, eliyle ağzını silerken. “İnanılmaz korkunç bir şey gördüm -bir an, oradaydı- sonra midem bulandı... ayıldım.”</span></p>

    <p class="Normal para-style-override-7"><span class="char-style-override-9">“Nasıl korkunç?” diye sordu Malva merakla. Bobby temkinli ve şaşkın bir yüzle ona döndü.</span></p>

    <p class="Normal para-style-override-7"><span class="char-style-override-9">“Pek anlayamadım, inanın bana. İşte, yalnızca... karanlıktı, öyleydi. Bir siluet de denebilir; ben bir kadına benzettim. Ama... berbattı,” diye bitirdi, elinden bu kadarı geldi.</span></p>

    <p class="Normal para-style-override-7"><span class="char-style-override-9">Bu iyi olmamıştı. Halüsinasyonun sık görülen yan etkilerden biri olduğunu biliyordum ama bu kadar hafif bir dozda karşılaşacağımı sanmamıştım.</span></p>

    <p class="Normal para-style-override-7"><span class="char-style-override-9">“Küçük bir kabus görmüşsün, o kadar,” dedim rahatlatmak isteyerek. “Sonuçta anestezi altındaki kişiler de bir çeşit uyku haline geçiyorlar, o yüzden öyle tuhaf rüyalar görmen endişe edilecek şey değil.”</span></p>

    <p class="Normal para-style-override-7"><span class="char-style-override-9">Lizzie bunu duyunca kafasını iki yana sallayarak beni şaşırttı.</span></p>

    <p class="Normal para-style-override-7"><span class="char-style-override-9">“Hayır, hayır hanımefendi,” dedi. “Uyku değil bu. Uyuduğunuzda ruhunuzu meleklere emanet edersiniz, böylece gulyabaniler size yaklaşamaz. Ama bu...” Yüzünü buruşturup mantarı kapalı duran eter şişesine baktı, sonra tekrar bana döndü.</span></p>

    <p class="Normal para-style-override-7"><span class="char-style-override-9">“Merak etmiştim de,” dedi, “ruh o sırada nereye gidiyor?”</span></p>

    <p class="Normal para-style-override-7"><span class="char-style-override-9">“Ee... şey, sanıyorum ki vücutta kalıyor. Kalması lazım. Yani ölünmüyor çünkü,” diyerek açıklamaya çalıştım.</span></p>

    <p class="Normal para-style-override-7"><span class="char-style-override-9">Lizzie ve Bobby de kararlı edalarla kafalarını iki yana sallıyorlardı.</span></p>

    <p class="Normal para-style-override-7"><span class="char-style-override-9">“Hayır, öyle değil,” dedi Lizzie. “Uyurken, hâlâ hafif bir şeyler hissedebilirsiniz. Ama </span><span class="italik char-style-override-10">bununla</span><span class="char-style-override-9">” -maskeyi gösterdi ve yüz hatlarında bir rahatsızlık belirdi- “hiçbir şey yok.”</span></p>

    <p class="Normal para-style-override-7"><span class="char-style-override-9">“Çok acayipti hanımefendi,” dedi Bobby net bir sesle.</span></p>

    <p class="Normal para-style-override-7"><span class="char-style-override-9">“Belki de arafa, vaftiz edilmemiş bebeklerin yanına gidiliyor olabilir mi?” diye titrek sesle sordu Lizzie.</span></p>

    <p class="Normal para-style-override-7"><span class="char-style-override-9">Malva’dan bir kadına yakışmayacak bir homurtu çıktı.</span></p>

    <p class="Normal para-style-override-7"><span class="char-style-override-9">“Araf diye bir yer yok,” dedi. “Papa’nın uydurması.”</span></p>

    <p class="Normal para-style-override-7"><span class="char-style-override-9">Lizzie’nin bu dine hakaret karşısında ağzı ardına kadar açıldı, ancak hemen sonra Bobby’nin başı dönüp uzanması gerekince dikkati oraya kaydı.</span></p>

    <p class="Normal para-style-override-7"><span class="char-style-override-9">Malva savını açıklamaya devam etmeye kararlı gibiydi ama “Papa bunu...” diye başlayan birkaç cümleden sonra donakaldı, ağzı açık şekilde ileri-geri sallandı, gözlerini kırpıştırdı. Lizzie’ye baktığımda, onun da gözlerinin dalgın dalgın baktığını fark ettim. Kız ağzını yırtarcasına esnedi ve sulu gözlerini kırpıştırdı.</span></p>

    <p class="Normal para-style-override-7"><span class="char-style-override-9">O anda kendimin de biraz halsizleştiğimi fark ettim.</span></p>

    <p class="Normal para-style-override-7"><span class="char-style-override-9">“Tanrım!” Eter maskesini Malva’nın elinden aldım ve kızı tabureye oturttum. “Şundan kurtulmazsam hepimiz bayılacağız.”</span></p>

    <p class="Normal para-style-override-7"><span class="char-style-override-9">Maskeyi açtım, ıslak pamuğu içinden çıkardım ve kendimden olabildiğince uzakta tutarak dışarı götürdüm. Aslında ameliyathanenin iki penceresini de açmıştım, böylelikle eterin bize etki etmeyeceğini sanmıştım fakat bu şey çok sinsiydi. Havadan daha ağır olduğu için zeminde biriken gaz, fan benzeri bir cihaza maruz kalmadıkça olduğu yerde kalıyordu. Uzun bir süre kullanmak zorunda kaldığımda açık havaya çıkmak zorunda kalabilirim, diye düşündüm.</span></p>

    <p class="Normal para-style-override-7"><span class="char-style-override-9">Pamuklu parçayı kurutmak üzere bir taşın üzerine koydum ve artık felsefik tartışmalarına devam edemeyecek kadar bitkin olmalarını umarak içeri geri döndüm. Etere o düşünce şekli üzerinden yaklaşmalarını istemiyordum; Tepe’de eterin ruhları bedenden ayırdığına dair bir dedikodu çıkarsa, o maddeyi bir daha asla, durum ne olursa olsun, kimsenin üzerinde kullanamayacağımı biliyordum.</span></p>

    <p class="Normal para-style-override-7"><span class="char-style-override-9">“Yardımlarınız için hepinize teşekkür ederim,” dedim odaya girerken, karşımdakileri yeterince ayık görünce gülümsedim. “Çok yararlı ve değerli bir şey yaptınız. Şimdi kendi işlerinizle ilgilenebilirsiniz, ortalığı ben toplarım.”</span></p>

    <p class="Normal para-style-override-7"><span class="char-style-override-9">Malva ve Lizzie bir an duraksadılar -ikisi de Bobby’yi ötekine bırakmak istemiyordu- ama kışkışlar gibi yaptığım el hareketimle kapıya doğru hareketlendiler.</span></p>

    <p class="Normal para-style-override-7"><span class="char-style-override-9">“Ne zaman evleniyorsunuz Bayan Wemyss?” diye sordu Malva, havadan sudan bir şeymişçesine -ve Bobby’nin duyabileceği kadar seslice- ama cevabı biliyordu; Tepe’deki herkes biliyordu zaten.</span></p>

    <p class="Normal para-style-override-7"><span class="char-style-override-9">“Ağustos’ta,” diye serinkanlılıkla yanıtladı Lizzie, küçük burnunu bir santim havaya kaldırarak. “Saman işlerinden hemen sonra… Bayan Christie.” </span><span class="italik char-style-override-10">O zaman Bayan McGillivray olacağım,</span><span class="char-style-override-9"> diyordu tatmin olmuş yüz ifadesiyle. </span><span class="italik char-style-override-10">Senin adına, yani Bayan Christie’ye, kimsenin itibar göstermediği o zaman.</span><span class="char-style-override-9"> Bununla birlikte, Malva’nın genç erkekler tarafından ilgi görmediği söylenemezdi; babasıyla ağabeyi delikanlıları kızdan uzak tutmasa, her şey farklı olabilirdi.</span></p>

    <p class="Normal para-style-override-7"><span class="char-style-override-9">“Mutluluklar dilerim,” dedi Malva. Bobby Higgins’e döndü, sonra tekrar Lizzie’ye baktı ve gülümsedi, kolalı beyaz başlığının altında ağırbaşlı bir tavır takındı.</span></p>

    <p class="Normal para-style-override-7"><span class="char-style-override-9">Bobby bir süre daha masanın üstünde oturdu, kızların arkasından baktı.</span></p>

    <p class="Normal para-style-override-7"><span class="char-style-override-9">“Bobby,” dedim, derin düşüncelere dalmış yüz ifadesini fark edince, “anestezi sırasında gördüğün şu siluet var ya, onu tanıdın mı?”</span></p>

    <p class="Normal para-style-override-7"><span class="char-style-override-9">Bana baktı, sonra gözlerini tekrar boş kapı ağzına çevirdi, sanki oraya kilitlenmiş gibiydi.</span></p>

    <p class="Normal para-style-override-7"><span class="char-style-override-9">“Hayır, hanımefendi,” dedi ve bu samimi gibi duran tona rağmen yalan söylediğini anladım. “Hiç çıkaramadım!”</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-10"> </span></p>
  </div>
</body>
</html>