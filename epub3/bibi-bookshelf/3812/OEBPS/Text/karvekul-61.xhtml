<html xmlns="http://www.w3.org/1999/xhtml">
<head>
  <title>karvekul-61</title>
  <link href="../Styles/karvekul1.css" rel="stylesheet" type="text/css"/>
</head>

<body id="karvekul" xml:lang="tr-TR">
  <div class="Basic-Text-Frame">
     <p class="baslik" id="toc_marker-53"><span class="bold">52. M-I-C-</span></p>

    <p class="Normal para-style-override-7"><span class="bold char-style-override-16"> </span></p>

    <p class="Normal para-style-override-7"><span class="char-style-override-24" xml:lang="ar-SA">Çimler ve ağaçla</span><span class="char-style-override-24">r, ateşböceklerinin fosforlu yeşil ışıklarıyla aydınlanıyordu. Bir tanesi de Brianna’nın dizindeydi; böceğin yanıp sönüşünü izlerken bir yandan da kocasının papaz olmak istediğini anlatışını dinliyordu.</span></p>

    <p class="Normal para-style-override-7"><span class="char-style-override-24">Alacakaranlıktı, gece bastırmak üzereydi; kulübelerinin yokuşunda oturuyorlardı. Büyük açıklığın karşısında, çalıların arasında oynayan çocukların avlanan yarasalara benzeyen sesleri cıvıldıyordu.</span></p>

    <p class="Normal para-style-override-7"><span class="char-style-override-24">“Bir şey... tepki verebilirsin,” dedi Roger. Kafasını çevirmiş, ona bakıyordu. Kocasının y</span><span class="char-style-override-24" xml:lang="ar-SA">üzünü görecek kadar ışık vardı hâlâ</span><span class="char-style-override-24">: beklenti içinde, biraz gergin.</span></p>

    <p class="Normal para-style-override-7"><span class="char-style-override-24">“Eh... bir dakika izin ver, düşüneyim. Beklemiyordum aslında, biliyor musun?”</span></p>

    <p class="Normal para-style-override-7"><span class="char-style-override-24">Cevap ironi doluydu. Böyle bir şeyi bilinçli şekilde düşünmemişti belki, evet ama niyetini açıkladığında -açıklamıştı, evet, diye düş</span><span class="char-style-override-24" xml:lang="ar-SA">ündü; ondan izin istediği yoktu- Bree şaşırmamıştı</span><span class="char-style-override-24">. Bir süredir beklenen şeyin dillendirilmesi dışında, çok büyük bir değişiklik değildi bu - bir bakıma, sonunda yüzeye çıkıp kendini açık etmesi iyi bile olmuştu.</span></p>

    <p class="Normal para-style-override-7"><span class="char-style-override-24">“Ee...” Bir dakikalık değerlendirmesinden sonra ağzını açtı. “İyi düşünmüşsün.”</span></p>

    <p class="Normal para-style-override-7"><span class="char-style-override-24">“Öyle mi?” Roger’ın sesindeki rahatlama neredeyse elle tutulabilirdi.</span></p>

    <p class="Normal para-style-override-7"><span class="char-style-override-24">“Evet. Onca kadına eğer Tanrı sana söylediği için yardım ediyorsan, onları bana tercih ettiğin için yardım etmenden iyidir.”</span></p>

    <p class="Normal para-style-override-7"><span class="char-style-override-24">“Bree! Böyle düşünemezsin, ben... asla- ” Karısına yaklaştı, gergin bir ifadeyle baktı. “Böyle düşünmüyorsun, değil mi?”</span></p>

    <p class="Normal para-style-override-7"><span class="char-style-override-24">“Yani, hep değil,” dedi Bree, yalan söylemeyerek. “Kendimi çok kötü hissettiğimde. Çoğu zaman değil yani.” Roger o kadar gergindi ki Brianna dayanamayıp elini uzattı, uzun çene kemiğini okşadı. Kirli sakalı bu ışıkta görülmüyordu ama avuç içini yumuşak bir hisle gıdıklarken elbette hissediliyordu.</span></p>

    <p class="Normal para-style-override-7"><span class="char-style-override-24">“Emin misin?” diye sordu Bree, yumuşak bir tonla. Roger başını salladı, gözle görün</span><span class="char-style-override-24" xml:lang="ar-SA">ür biçimde</span><span class="char-style-override-24"> yutkundu.</span></p>

    <p class="Normal para-style-override-7"><span class="char-style-override-24">“Eminim.”</span></p>

    <p class="Normal para-style-override-7"><span class="char-style-override-24">“Korkuyor musun?”</span></p>

    <p class="Normal para-style-override-7"><span class="char-style-override-24">Roger hafifçe</span><span class="char-style-override-24" xml:lang="ar-SA"> gülümsedi.</span></p>

    <p class="Normal para-style-override-7"><span class="char-style-override-24">“Evet.”</span></p>

    <p class="Normal para-style-override-7"><span class="char-style-override-24">“Yardımcı olacağım,” dedi Bree emin bir tonla. “Ne yapacağımı söyle, yardım edeyim.”</span></p>

    <p class="Normal para-style-override-7"><span class="char-style-override-24">Roger derin bir nefes aldı, yüzü gevşedi. Ama gülümsemesi o kadar da neşe dolu değildi.</span></p>

    <p class="Normal para-style-override-7"><span class="char-style-override-24">“Şu anda bilemiyorum,” dedi. “Ne yapmam gerektiğini yani. Senin ne yapabileceğini hiç bilemiyorum. Beni korkutan da bu.”</span></p>

    <p class="Normal para-style-override-7"><span class="char-style-override-24">“Olabilir,” dedi Bree. “Ama </span><span class="italik char-style-override-16">zaten</span><span class="char-style-override-24"> yaptığın şeyler bunlar, değil mi? Resmi bir i</span><span class="char-style-override-24" xml:lang="ar-SA">şlem yapman gerekiyor mu? Yoksa</span><span class="char-style-override-24"> o televizyon vaizleri gibi, birdenbire papaz olduğunu açıklayıp para toplamaya başlayabiliyor musun?”</span></p>

    <p class="Normal para-style-override-7"><span class="char-style-override-24">Roger şakaya güldü ama ciddi bir cevap verdi.</span></p>

    <p class="Normal para-style-override-7"><span class="char-style-override-24">“Pis Katolikler. Kutsal varlıklara yalnızca sizin değer verdiğinizi sanıyorsunuz. Ama biz de değer veriyoruz. Presbiteryen Akademisi’ne gitmeyi düşünüyorum, resmen kabul edilmek için neler yapmam gerektiğini öğreneceğim. Para toplama işine gelirsek de… umarım asla zengin olmam.”</span></p>

    <p class="Normal para-style-override-7"><span class="char-style-override-24">“O konuda umudum olduğunu söyleyemem zaten,” diye karşılık verdi Bree, sahte bir hüzünle. “Merak etme, paran için evlenmedim seninle. İhtiyacımız olursa ben kazanırım.”</span></p>

    <p class="Normal para-style-override-7"><span class="char-style-override-24">“Nasıl?”</span></p>

    <p class="Normal para-style-override-7"><span class="char-style-override-24">“Bilmiyorum. Vücudumu satarak değil, muhtemelen. Manfred’e olanlardan sonra...”</span></p>

    <p class="Normal para-style-override-7"><span class="char-style-override-24">“O konunun </span><span class="char-style-override-24" xml:lang="ar-SA">ş</span><span class="char-style-override-24">akasını bile yapma,” dedi Roger. Büyük, sıcak elini Bree’nin elinin üstüne koydu. </span></p>

    <p class="Normal para-style-override-7"><span class="char-style-override-24">Aidan McCallum’un ince, delici sesi havada süzüldüğünde Bree’nin aklına aniden bir şey geldi.</span></p>

    <p class="Normal para-style-override-7"><span class="char-style-override-24">“Senin- senin şu, ee, cemaat...” Kelime komik geldi, soru aslında gayet ciddi olmasına rağmen kendini tutamayıp kıkırdadı. “Benim Katolik olmamı sorun edecekler mi?” Birden Roger’a döndü, sorusunun ardından aklına hemen ba</span><span class="char-style-override-24" xml:lang="ar-SA">şka bir şey gelmişti. “Sen bana-</span><span class="char-style-override-24"> yani herhalde Presbiteryen olmamı istemiyorsundur?”</span></p>

    <p class="Normal para-style-override-7"><span class="char-style-override-24">“Yoo, istemiyorum, hayır,” dedi Roger hemen. “Asla. Cemaatin düşüneceklerine ya da söyleyeceklerine gelince...” Dudağı seğirdi, sonra da umutsuzlukla azim arasındaki bir ifade takındı. “Kabul etmeyeceklerse eğer... cehennemin dibine kadar yolları var.”</span></p>

    <p class="Normal para-style-override-7"><span class="char-style-override-24">Bree kahkahaya boğuldu ve Roger da ona katıld</span><span class="char-style-override-24" xml:lang="ar-SA">ı, kahkahası çatlak sesle çıktı</span><span class="char-style-override-24"> ama kesik değildi.</span></p>

    <p class="Normal para-style-override-7"><span class="char-style-override-24">“Papazın Kedisi pek saygısızmış,” diye dalga ge</span><span class="char-style-override-24" xml:lang="ar-SA">çti. “Peki bu Galce’de nasıl söyleniyor</span><span class="char-style-override-24">?”</span></p>

    <p class="Normal para-style-override-7"><span class="char-style-override-24">“Hiçbir fikrim yok. Ama Papaz</span><span class="char-style-override-24" xml:lang="ar-SA">ın Kedisi rahatlamış bir kedi,” diye ekledi, hâlâ gülümsüyordu. “Bu konuda ne düşüneceğini bilememiştim.”</span></p>

    <p class="Normal para-style-override-7"><span class="char-style-override-24">“Ne düşündüğümden ben de tam olarak emin değilim,” diye itiraf etti Bree, sonra da Roger’ın elini sıktı. “Ama mutlu olduğunu görüyorum.”</span></p>

    <p class="Normal para-style-override-7"><span class="char-style-override-24">“Belli oluyor yani?” Gülümsedi, akşam güneşinin son ışıkları gözlerinde parladı.</span></p>

    <p class="Normal para-style-override-7"><span class="char-style-override-24">“Oluyor. Sanki... için aydınlanmış gibi.” Boğazı düğümlendi. “Roger- benimle Jem’i unutmayacaksın, değil mi? Tanrı’yla rekabet edebileceğimden emin değilim.”</span></p>

    <p class="Normal para-style-override-7"><span class="char-style-override-24">Roger duyduğuna inanamadı.</span></p>

    <p class="Normal para-style-override-7"><span class="char-style-override-24">“Hayır,” dedi, karısının elini daha sıkı tuttu; o kadar sıkmıştı ki</span><span class="char-style-override-24" xml:lang="ar-SA"> yüzük neredeyse eti</span><span class="char-style-override-24">ni yaracaktı. “Asla.”</span></p>

    <p class="Normal para-style-override-7"><span class="char-style-override-24">Bir süre sessizce oturdular. Ateşböcekleri yeşil yağmur damlaları gibi yere düşüyorlardı, sessiz çiftleşme şarkıları çimleri, ağaçları aydınlatıyordu. Ateş sönmeye başlamıştı ama Brianna h</span><span class="char-style-override-24" xml:lang="ar-SA">âlâ</span><span class="char-style-override-24"> Roger’ın çene çizgisini ve oradan okunan kararlılığı seçebiliyordu.</span></p>

    <p class="Normal para-style-override-7"><span class="char-style-override-24">“Sana yemin ederim Bree,” dedi, “bana nasıl hitap ederlerse etsinler -ki neler dediklerini Tanrı biliyor- önce senin kocan olacağım. Her şeyden önce senin kocan, çocuklarının babası olacağım, her zaman. Ne yaparsam yapay</span><span class="char-style-override-24" xml:lang="ar-SA">ım, ailem pahasına yapmayacağım</span><span class="char-style-override-24">.”</span></p>

    <p class="Normal para-style-override-7"><span class="char-style-override-24">“Tek istediğim,” dedi Bree karanlığa, yumuşak sesle, “beni sevmen. Yapabildiklerim için değil, görünüşüm için de değil, seni sevdiğim için de değil - ben olduğum için.”</span></p>

    <p class="Normal para-style-override-7"><span class="char-style-override-24">“Kusursuz, koşulsuz aşk yani?” dedi Roger, aynı yumuşaklıkla. “Sana yalnızca Tanrı’nın öyle sevebilece</span><span class="char-style-override-24" xml:lang="ar-SA">ğini söyleyebilecek kişiler var</span><span class="char-style-override-24"> ama deneyeceğim.”</span></p>

    <p class="Normal para-style-override-7"><span class="char-style-override-24">“Sana inanıyorum,” dedi Bree ve kocasının parıltısını kalbinde hissetti.</span></p>

    <p class="Normal para-style-override-7"><span class="char-style-override-24">“Umarım hep inanırsın,” dedi Roger. Karısının elini dudaklarına götürdü, resmi bir havayla öptü.</span></p>

    <p class="Normal para-style-override-7"><span class="char-style-override-24">Biraz önceki lafının doğruluğunu test etmek istercesine, Jem’in incelip kalınlaşan, sireni andıran sesi akşam esintisini yardı. “DaaaaddddiiiidddaaaaDDDİİİİİDAAA...”</span></p>

    <p class="Normal para-style-override-7"><span class="char-style-override-24">Roger derince iç geçirdi, eğildi ve karısını öptü. Bu yumuşak, derin konuşmadan sonra o an ilgilenmesi gereken şeylerle ilgilenmek için ayağa kalktı.</span></p>

    <p class="Normal para-style-override-7"><span class="char-style-override-24">Bree bir süre oturdu, açıklığın uzak tarafından gelen alçak, yüksek, sorgulayan, teskin eden ve heyecanlı erkek seslerini dinledi. Acil bir durum yoktu; Jem kendi başına tırmanamayacağı kadar yüksek bir ağaca tırmanmak için yardım istiyordu. Sonra bir kahkaha koptu, yapraklar hışırdadı - İsa aşkına, Roger da ağaca çıkmıştı. Baykuş gibi tünemiş, ötüyorlardı resmen.</span></p>

    <p class="Normal para-style-override-7"><span class="char-style-override-24">“Neye</span><span class="char-style-override-24" xml:lang="ar-SA"> gülüyorsun</span><span class="char-style-override-24"> </span><span class="italik char-style-override-16">a nighean</span><span class="char-style-override-24">?” At kokan babası gecenin içinden bir anda çık</span><span class="char-style-override-24" xml:lang="ar-SA">ıvermişti</span><span class="char-style-override-24">.</span></p>

    <p class="Normal para-style-override-7"><span class="char-style-override-24">“Her şeye,” dedi Bree, babasının yanına oturabilmesi için yana kaydı. Doğru söylemişti. Her şey bir anda parlak görünmeye başlamıştı. Büyük evin pencerelerinden dışarı taşan mum ışıkları, çimlerdeki ateşböcekleri, istediği şeyi itiraf ettiğinde Roger’ın yüzü... Dudaklarını h</span><span class="char-style-override-24" xml:lang="ar-SA">âlâ</span><span class="char-style-override-24"> dudaklarında hissedebiliyordu.</span></p>

    <p class="Normal para-style-override-7"><span class="char-style-override-24">Jamie uzanıp oradan geçmekte olan bir ateşböceğini yakaladı, avuçları arasında birkaç saniye tuttu - bu sırada ışık yanıp söndü, ferahlatıcı ışık parmaklarının arasından sızdı. Çok uzaklarda, Bree </span><span class="char-style-override-24">annesinin açık bir pencereden gelen sesini duydu; Claire “Clementine”i söylüyordu.</span></p>

    <p class="Normal para-style-override-7"><span class="char-style-override-24">Oğlanlar, Roger ile birlikte, her ne kadar ufuktaki solgun bir orağa benzese de aya bakıp uluyorlard</span><span class="char-style-override-24" xml:lang="ar-SA">ı</span><span class="char-style-override-24">. Bree babasının vücudunun da sessiz bir kahkahayla sarsıldığını hissetti.</span></p>

    <p class="Normal para-style-override-7"><span class="char-style-override-24">“Disneyland’i hatırlatıyorlar,” dedi Bree, içindekini tutamayarak.</span></p>

    <p class="Normal para-style-override-7"><span class="char-style-override-24">“Öyle mi? Neresiymiş orası?”</span></p>

    <p class="Normal para-style-override-7"><span class="char-style-override-24">“Orası bir eğlence parkı, çocuklar için,” diye ekledi, Londra’da ve Paris’te “eğlence parkı” adı verilen yerler olsa da tamamen yetişkinler için olduklarını bilerek. O çağda, kendi şahsi çabaları ve bazen de oyuncaklar kullanarak çabalayanlar dışında, kimse çocukları eğlendirmeyi düşünmüyordu.</span></p>

    <p class="Normal para-style-override-7"><span class="char-style-override-24">“Annemler her yaz oraya götürürlerdi,” dedi, Kaliforniya’nın sıcak, aydınlık günleri ve ılık gecelerini anımsayarak. “Ağaçların içinde küçük parıltılar olurdu, ateşböcekleri bana onları hatırlatıyor.”</span></p>

    <p class="Normal para-style-override-7"><span class="char-style-override-24">Jamie avcunu açtı; aniden özgür kalan ateşböceği, bir-iki yalpalayıştan sonra kanatlarını açtı, yükseldi ve uzaklaştı.</span></p>

    <p class="Normal para-style-override-7"><span class="italik char-style-override-10">“Orada Kırk Dokuz’da ölen bir madenci ve kızı Clementine yaşarmış.”</span></p>

    <p class="Normal para-style-override-7"><span class="char-style-override-24">“Nasıldı o zamanlar?” diye sordu Jamie merakla.</span></p>

    <p class="Normal para-style-override-7"><span class="char-style-override-24">“Ah... çok güzeldi.” Bree Main Street’in </span><span class="char-style-override-24" xml:lang="ar-SA">ışıklarını, müziği, aynaları</span><span class="char-style-override-24">, kurdeleli atları zihninde canlandırırken kendi kendine gülümsedi. “Orada... binilecek oyuncaklar vardı mesela. Ormanın içindeki nehirden geçen bir bot vardı, hipopotamları, timsahları, kelle avcılarını görebiliyordun...”</span></p>

    <p class="Normal para-style-override-7"><span class="char-style-override-24">“Kelle avcıları mı?” diye sordu babası, ilgisi çekilmişti.</span></p>

    <p class="Normal para-style-override-7"><span class="char-style-override-24">“Gerçek değillerdi,” dedi hemen Bree. “Hepsi eğlence içindi ama yine de... yani, kendi başına bir dünyaydı orası. Oraya girdiğinde, gerçek dünya bir bakıma yok olur; orada kötü bir şey olamaz. Oraya ‘Dünyadaki En Mutlu Yer’ diyorlardı ve</span><span class="char-style-override-24" xml:lang="ar-SA"> kısa süreliğine de olsa öyle </span><span class="char-style-override-24">hissettiriyordu.”</span></p>

    <p class="Normal para-style-override-7"><span class="italik char-style-override-10">“</span><span class="char-style-override-9" xml:lang="ar-SA">İncecik bir peri gibiydi, ayakları kırk numaraydı, Herring kutularının tepelerini çıkarıp terlik gibi giyerdi Clementine.</span><span class="italik char-style-override-10">”</span></p>

    <p class="Normal para-style-override-7"><span class="char-style-override-24">“Hep müzik çalardı, her yerde,” diye devam etti Bree, gülümseyerek. “Gruplar- davul, gitar gibi farklı enstrümanlarla çalan müzisyenler sokaklarda gezerlerdi,</span><span class="char-style-override-24" xml:lang="ar-SA"> büyük çadırlarda çalarlardı...”</span></p>

    <p class="Normal para-style-override-7"><span class="char-style-override-24">“Evet, öyleydi gerçekten. Ya da benim gittiğim tek eğlence parkı öyleydi.” Bree babasının sesinden onun da gülümsediğini anlayabiliyordu.</span><span class="char-style-override-24"/></p>

    <p class="Normal para-style-override-7"><span class="char-style-override-24">“Hı-hı. Tabii, bir de çizgi roman karakterleri vardı -bahsetmiştim hani- onlar da etrafta olurdu. Gidip Mickey Mouse ile el sıkışabilirdin ya da—”</span></p>

    <p class="Normal para-style-override-7"><span class="char-style-override-24">“Neyle, </span><span class="italik char-style-override-16">anlamadım?</span><span class="char-style-override-24">”</span></p>

    <p class="Normal para-style-override-7"><span class="char-style-override-24">“Mickey Mouse.” Güldü. “Büyük, insan boyutunda bir fare. Eldiven takar.”</span></p>

    <p class="Normal para-style-override-7"><span class="char-style-override-24">“Devasa bir sıçan, ha?” Sesinde hafif bir hayret vardı. “Emziği çıkarıp sıçanla oynuyor çocuklar yani?”</span></p>

    <p class="Normal para-style-override-7"><span class="char-style-override-24">“Sıçan değil, fare,” diye düzeltti babasını. “Gerçekte bir fare de değil elbette, fare kostümü giymiş bir insan.”</span></p>

    <p class="Normal para-style-override-7"><span class="char-style-override-24">“Öyle mi?” dedi Jamie, pek ikna olmamış bir tonla.</span></p>

    <p class="Normal para-style-override-7"><span class="char-style-override-24">“Evet. Boyalı atları olan kocaman bir atlıkarınca vardı, duvarlarından rengârenk</span><span class="char-style-override-24" xml:lang="ar-SA"> mücevherler fışkıran, içinde kırmızı, beyaz, mavi şelaleler akan </span><span class="char-style-override-24">Gökkuşağı Mağaraları’nın içinden geçen bir raylı tren vardı... portakal suyu tadında </span><span class="char-style-override-24" xml:lang="ar-SA">çikolatalar</span><span class="char-style-override-24"> vardı bir de!” O soğuk, mayhoş, ağızlara bayram ettiren tadı hatırlayınca bir hasret iniltisi çıkardı.</span></p>

    <p class="Normal para-style-override-7"><span class="char-style-override-24">“O kadar güzeldi, ha?” dedi babası yumuşakça.</span></p>

    <p class="Normal para-style-override-7"><span class="italik char-style-override-10">“Artık öldün gittin, çok yazık oldu... Clementine.”</span></p>

    <p class="Normal para-style-override-7"><span class="char-style-override-24">“Evet,” dedi Brianna iç geçirerek, sonra da biraz sustu. Sonra başını babasının omzuna koydu, elini kaslı koluna doladı.</span></p>

    <p class="Normal para-style-override-7"><span class="char-style-override-24">“Bak ne diyeceğim,” dedi sonra ve babasından cevaben sorgulayan bir homurtu aldı.</span></p>

    <p class="Normal para-style-override-7"><span class="char-style-override-24">“Hakikaten güzeldi, harikaydı ama orasıyla ilgili en sevdiğim şey, biz oradayken yalnızca üçümüz vardık ve her şey mükemmeldi. Annem hastaları hakkında endişelenmiyordu, Frank bir makale üzerinde çalışmıyordu - sessiz kalmıyorlardı ya da kavga etmiyorlardı. İkisi de gülüyordu, hepimiz gülüyorduk, hep gülüyorduk... oradayken.”</span></p>

    <p class="Normal para-style-override-7"><span class="char-style-override-24">Jamie ağzını açmadı, başını kızınınkine yasladı. Brianna derin bir nefes aldı, tekrar iç çekti.</span></p>

    <p class="Normal para-style-override-7"><span class="char-style-override-24">“Jemmy oraya gidemeyecek, yani Disneyland’e. Ama dediğim hissi tadıyor işte. Kahkahalarla g</span><span class="char-style-override-24" xml:lang="ar-SA">ülen bir ailesi var, ağaçlarda da milyonlarca ışık.”</span></p>

    <p class="Normal para-style-override-12"><span class="bold"> </span></p>
  </div>
</body>
</html>