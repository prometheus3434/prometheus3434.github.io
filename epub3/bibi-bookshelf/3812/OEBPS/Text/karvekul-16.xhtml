<html xmlns="http://www.w3.org/1999/xhtml">
<head>
  <title>karvekul-16</title>
  <link href="../Styles/karvekul1.css" rel="stylesheet" type="text/css"/>
</head>

<body id="karvekul" xml:lang="tr-TR">
  <div class="Basic-Text-Frame">
     <p class="baslik" id="toc_marker-12"><span class="bold">11. Kanlı İş</span></p>

    <p class="Normal para-style-override-9"><span class="bold char-style-override-10"> </span></p>

    <p class="Normal para-style-override-7"><span class="char-style-override-9">Mikroskobu Bobby Higgins’e doğru ittirdim. Adam işini bitirip geri dönmüştü; kendi dertlerini unutmuştu ve Lizzie hakkında endişelenmekle meşguldü.</span></p>

    <p class="Normal para-style-override-7"><span class="char-style-override-9"> “Şu pembemsi, yuvarlak şeyleri görüyor musun?” dedim. “Bunlar Lizzie’nin kan hücreleri. Herkeste kan hücresi vardır,” diye ekledim. “Kana kırmızı rengi bu hücreler verir.”</span></p>

    <p class="Normal para-style-override-7"><span class="char-style-override-9">“Haydi canım!” diye mırıldandı, etkilenmişti. “Hiç duymamıştım!”</span></p>

    <p class="Normal para-style-override-7"><span class="char-style-override-9">“Artık biliyorsun işte,” dedim. “Bazı kan hücrelerinin hasarlı olduğunu görüyor musun? Üstlerinde noktalar var, bak.”</span></p>

    <p class="Normal para-style-override-7"><span class="char-style-override-9">“Evet, hanımefendi,” dedi, yüzünü buruşturdu ve daha dikkatli baktı. “Onlar nedir peki?”</span></p>

    <p class="Normal para-style-override-7"><span class="char-style-override-9">“Parazitler. Bazı sinekler ısırdığında kanına yapışan küçük yaratıklar,” diye açıkladım. “Bunlara </span><span class="italik char-style-override-10">Plazmodyum</span><span class="char-style-override-9"> denir. Onları kaptığında, artık kanınla birlikte yaşıyorlar demektir ve ara sıra da kanının içinde... ürerler. Sayıları çok arttığında kan hücreleri tarafından püskürtülürler ve hasta sıtma nöbeti geçirir. Hasarlı kan hücrelerinden çıkan atıklar birikiyorlar ve organlara yerleşip hastayı berbat bir hale sokuyorlar.”</span></p>

    <p class="Normal para-style-override-7"><span class="char-style-override-9">“Hmm.” Sırtını dikleştirdi ve mikroskoba iğrenerek baktı. “Bu... gerçekten iğrenç!”</span></p>

    <p class="Normal para-style-override-7"><span class="char-style-override-9">“Öyle, evet,” dedim, yüzümdeki ciddiyeti bozmamayı başararak. “Ama kinin -cizvit kabuğu yani- bunu durduruyor.”</span></p>

    <p class="Normal para-style-override-7"><span class="char-style-override-9">“Çok iyi hanımefendi, çok güzel,” dedi, ifadesi yumuşadı. “Böyle şeyleri nereden buluyorsunuz aklım ermiyor,” dedi ve kafasını iki yana salladı.</span></p>

    <p class="Normal para-style-override-7"><span class="char-style-override-9">“Parazitler hakkında çok şey bilirim,” dedim normal bir tonla ve içinde kızılcık kabuğuyla çobanpüskülü demlediğim kâsenin üstündeki tabağı kaldırdım. Sıvı siyahımsı, zengin bir morluğa sahipti ve soğuyunca yoğun bir görünüşe büründü. Saldığı ölümcül koku da hazır olduğunu anlamama yardımcı oldu.</span></p>

    <p class="Normal para-style-override-7"><span class="char-style-override-9">“Söyle bakalım Bobby, halkalı kurtları duymuş muydun?”</span></p>

    <p class="Normal para-style-override-7"><span class="char-style-override-9">Adam bana boş gözlerle baktı.</span></p>

    <p class="Normal para-style-override-7"><span class="char-style-override-9">“Hayır, hanımefendi.”</span></p>

    <p class="Normal para-style-override-7"><span class="char-style-override-9">“Hmm. Şunu biraz tutar mısın lütfen?” Katlı bir bezi sürahinin ağzına örttüm, sürahiyi adama uzattım ve kâsedeki suyu bezin üstünden sürahiye boşaltmaya başladım.</span></p>

    <p class="Normal para-style-override-7"><span class="char-style-override-9">“Senin şu bayılmaların,” dedim, dikkatimi sıvının akışına vererek, “ne zamandır başına geliyor?”</span></p>

    <p class="Normal para-style-override-7"><span class="char-style-override-9">“Ee... altı aydır.”</span></p>

    <p class="Normal para-style-override-7"><span class="char-style-override-9">“Anladım. Başına bir tür rahatsızlık geldi mi? Kaşınma ya da kurdeşen döküntüsü hissi? Yedi ay önce mesela? Ayaklarında olabilir örneğin.”</span></p>

    <p class="Normal para-style-override-7"><span class="char-style-override-9">Bana dik dik baktı; derin, mavi gözlerindeki şaşkınlık sanki az önce bir zihin okuma gösterisi sergilemişim hissine sahipti.</span></p>

    <p class="Normal para-style-override-7"><span class="char-style-override-9">“Hakikaten de öyle oldu hanımefendi. Geçen sonbaharda.”</span></p>

    <p class="Normal para-style-override-7"><span class="char-style-override-9">“Ya,” dedim. “O halde, Bobby, bence sende halkalı kurtlar olabilir.”</span></p>

    <p class="Normal para-style-override-7"><span class="char-style-override-9">Vücuduna korkuyla baktı.</span></p>

    <p class="Normal para-style-override-7"><span class="char-style-override-9">“Nerede?”</span></p>

    <p class="Normal para-style-override-7"><span class="char-style-override-9">“İçinde.” Sürahiyi delikanlının elinden aldım ve ağzını mantarla kapadım. “Halkalı kurtlar derinin içinden geçerler -genellikle ayak tabanından- sonra da kolonuna doğru yol alırlar, bağırsaklarına yani,” diye düzelttim, yüzündeki sorgulayan ifadeyi görünce. “Yetişkin kurtlarda kancalı gagalar olur, böyle,” -işaret parmağımı bükerek gösterdim- “ve bağırsaklarından içeri girip kanına hücum ederler. Bu yüzden, kurtların istilası içindeki hastalar kendilerini zayıf hissederler ve ara ara bayılırlar.”</span></p>

    <p class="Normal para-style-override-7"><span class="char-style-override-9">Birden edindiği solgun görünüm yüzünden hemen, </span><span class="italik char-style-override-10">o an</span><span class="char-style-override-9"> bayılıvereceğini sandım ve onu tabureye oturttum. Başını dizlerinin arasına götürdüm.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Hastalığının bu olduğundan kesin olarak emin değilim,” dedim, konuşmak için eğilerek. “Lizzie’nin kan şeritlerini incelerken aklıma parazitler geldi. Senin belirtilerin de halkalı kurdu olan birininkiyle oldukça uyuşuyor, hepsi bu.”</span></p>

    <p class="Normal para-style-override-7"><span class="char-style-override-9">“Yaa...” dedi kısık sesle. Dalgalı saçlarının ucu alnına doğru düşmüş ve ensesindeki çocuksu, açık renk tüyler ortaya çıkmıştı.</span></p>

    <p class="Normal para-style-override-7"><span class="char-style-override-9">“Kaç yaşındasın Bobby?” diye sordum, hiçbir fikrimin olmadığı aniden aklıma gelince.</span></p>

    <p class="Normal para-style-override-7"><span class="char-style-override-9">“Yirmi üç, hanımefendi,” dedi. “Sanırım kusacağım.”</span></p>

    <p class="Normal para-style-override-7"><span class="char-style-override-9">Köşeden bir kova aldım ve tam zamanında yetiştirdim.</span></p>

    <p class="Normal para-style-override-7"><span class="char-style-override-9">“Kurtuldum mu onlardan?” dedi zayıf bir sesle, doğrulup ağzını gömleğinin koluna sildi ve kovanın içindekini inceledi. “Daha kusabilirim.”</span></p>

    <p class="Normal para-style-override-7"><span class="char-style-override-9">“Maalesef hayır,” dedim şefkatle. “Eğer içinde halkalı kurtlar varsa, sana çok sıkı tutunmuşlardır. Onlardan kusarak kurtulman mümkün değil. Fakat hastalığından emin olmak için yumurtlayıp yumurtlamadıklarını görmemiz lazım.”</span></p>

    <p class="Normal para-style-override-7"><span class="char-style-override-9">Bobby kaygılı gözlerle bana baktı.</span></p>

    <p class="Normal para-style-override-7"><span class="char-style-override-9">“Pek utangaç biri sayılmam hanımefendi,” dedi. “Biliyorsunuz. Ama Doktor Potts bana arkamdan, lavmanla büyük bir miktar hardallı su verdi. Bunun oradaki haşeratı öldürmüş olması gerekmez mi? Ben kurt olsam, üstüme hardallı su atsalar, kendimi koyuverip ruhumu teslim ederdim.”</span></p>

    <p class="Normal para-style-override-7"><span class="char-style-override-9">“Ne yazık ki öyle değil,” dedim. “Ama ben sana bir lavman yapmayacağım. Öncelikle gerçekten içinde kurt olup olmadığına bakacağız. Varsa, onları zehirleyecek ilacı hemen hazırlayacağım.”</span></p>

    <p class="Normal para-style-override-7"><span class="char-style-override-9">Biraz rahatlamış gibiydi. “Bakmak derken neyi kastediyorsunuz hanımefendi?” Tezgâhıma, kesme aletleri ve dikiş kavanozlarının yayılmış olarak durduğu yere çaktırmadan göz atmaya çalıştı.</span></p>

    <p class="Normal para-style-override-7"><span class="char-style-override-9">“Çok basit,” dedim inandırıcı bir şekilde. “Fekal sedimantasyon adında bir işlemle dışkını yoğunlaştıracağım, sonra da mikroskop altında yumurta olup olmadığına bakacağım.”</span></p>

    <p class="Normal para-style-override-7"><span class="char-style-override-9">Başını salladı ama anlamadığı çok belliydi. Kibarca gülümsedim.</span></p>

    <p class="Normal para-style-override-7"><span class="char-style-override-9">“Yapacağın tek şey büyük tuvaletini yapmak Bobby.”</span></p>

    <p class="Normal para-style-override-7"><span class="char-style-override-9">Yüzündeki ifade hem şüphe, hem de endişe içeriyordu.</span></p>

    <p class="Normal para-style-override-7"><span class="char-style-override-9">“Eğer sizin için fark etmeyecekse hanımefendi,” dedi, “kurtlar bende kalabilir.”</span></p>

    <p class="Normal para-style-override-9"><span class="bold char-style-override-10"> </span></p>

    <p class="Normal para-style-override-8"><span class="bold char-style-override-10"> </span></p>
  </div>
</body>
</html>