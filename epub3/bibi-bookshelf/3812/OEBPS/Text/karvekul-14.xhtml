<html xmlns="http://www.w3.org/1999/xhtml">
<head>
  <title>karvekul-14</title>
  <link href="../Styles/karvekul1.css" rel="stylesheet" type="text/css"/>
</head>

<body id="karvekul" xml:lang="tr-TR">
  <div class="Basic-Text-Frame">
     <p class="baslik" id="toc_marker-10"><span class="bold">9. Savaşın Eşiği</span></p>

    <p class="Normal para-style-override-9"><span class="bolditalik char-style-override-10"> </span></p>

    <p class="Normal para-style-override-9"><span class="bolditalik char-style-override-10">Nisan 1773</span></p>

    <p class="Normal para-style-override-9"><span class="bolditalik char-style-override-10"> </span></p>

    <p class="Normal para-style-override-7"><span class="char-style-override-9">Robert Higgins zayıf bir genç adamdı. Sanki kemikleri giysiler olmasa bir arada duramayacak gibiydi. Teninin solgunluğundan bir hayalet olduğu sanılabilirdi. Fakat geniş, masmavi gözlere, açık kahverengi dalgalı saçlara ve utangaç bir mizaca sahipti. Öyle ki Bayan Bug onu kanatları altına alıp, Virginia’ya dönmeden önce onu iyice bir “doyurmaya” karar verdi.</span></p>

    <p class="Normal para-style-override-7"><span class="char-style-override-9">Şahsen Bay Higgins’i oldukça sevdim; tatlı bir delikanlıydı ve geldiği yer olan Dorset’in yumuşak aksanıyla konuşuyordu. Ama yine de Lord John Grey’in kendisi hakkındaki bu cömert yaklaşımını içten içe sorgulamadan edemedim.</span></p>

    <p class="Normal para-style-override-7"><span class="char-style-override-9">John Grey hakkında biraz gönülsüzce edindiğim olumlu izlenim, birkaç yıl önce halktan kopuk yaşadığımız zamanda, bizimle oluşundan ve Kızılderililer Roger’ı esir aldığında Brianna’ya arkadaşlık etmesindendi. Yine de, şundan gayet haberdardım ki Lord Grey erkeklerden hoşlanıyordu - özel olarak da Jamie’den ama diğer erkeklerden de.</span></p>

    <p class="Normal para-style-override-7"><span class="char-style-override-9">“Beauchamp,” dedim kendi kendime, bir yandan kurumaları için trilyum köklerini salarken, “çok şüphecisin.”</span></p>

    <p class="Normal para-style-override-7"><span class="char-style-override-9">“Hakikaten öylesin,” dedi bir ses arkamdan, eğlenerek. “Kimin ne yaptığından şüpheleniyorsun?”</span></p>

    <p class="Normal para-style-override-7"><span class="char-style-override-9">Ürkünce trilyumlar elimden fırlayıp dört bir yana saçıldı.</span></p>

    <p class="Normal para-style-override-7"><span class="char-style-override-9">“Aman, senmişsin,” dedim tersçe. “Hep böyle sinsice yaklaşmak zorunda mısın?”</span></p>

    <p class="Normal para-style-override-7"><span class="char-style-override-9">“Tecrübe,” dedi Jamie ve alnımdan öptü. “Sapıklık yeteneklerimi kaybetmek istemem. Neden kendi kendine konuşuyorsun?”</span></p>

    <p class="Normal para-style-override-7"><span class="char-style-override-9">“İyi bir dinleyici olduğum konusunda kendimi ikna ediyorum,” dedim. Güldü ve yerdeki kökleri toplamama yardım etti.</span></p>

    <p class="Normal para-style-override-7"><span class="char-style-override-9">“Kimden şüpheleniyorsun Sassenach?”</span></p>

    <p class="Normal para-style-override-7"><span class="char-style-override-9">Tereddüt ettim ama gerçek dışında bir şey söylemeyi başaramadım.</span></p>

    <p class="Normal para-style-override-7"><span class="char-style-override-9">“Lord Grey’in Bay Higgins’i kendine </span><span class="italik char-style-override-10">istediğini</span><span class="char-style-override-9"> düşünüyorum,” dedim net bir şekilde. “Ya da buna niyet edip etmediğini merak ediyorum.”</span></p>

    <p class="Normal para-style-override-7"><span class="char-style-override-9">Jamie gözlerini kırpıştırdı ama şaşırmışa benzemiyordu - o yüzden onun aklından da aynı şeyin geçtiğini düşündüm.</span></p>

    <p class="Normal para-style-override-7"><span class="char-style-override-9">“Neden öyle düşündün?”</span></p>

    <p class="Normal para-style-override-7"><span class="char-style-override-9">“Bir kere oldukça alımlı bir delikanlı,” dedim, bir avuç kökü elinden alıp bir gazlı bezin üstüne koymadan önce. “Ayrıca onun yaşındaki delikanlılarda gördüğüm en kötü basura sahip.”</span></p>

    <p class="Normal para-style-override-7"><span class="char-style-override-9">“Bakmana </span><span class="italik char-style-override-10">izin </span><span class="char-style-override-9">mi verdi?” Jamie’nin yüzü kızardı; benim böyle konularda açıkça konuşmamı hiç sevmezdi ama kendisi sormuştu.</span></p>

    <p class="Normal para-style-override-7"><span class="char-style-override-9">“Ee, ikna etmeye çalışmama gerek kalmadı bile,” dedim. “O konuyu bana hemen açtı ama muayene etmem konusunda biraz isteksizdi.”</span></p>

    <p class="Normal para-style-override-7"><span class="char-style-override-9">“Benim de pek istekli olduğum söylenemez,” dedi net bir dille, “ayrıca senin kocanım. Sırf meraktan değilse, oraya bakmayı ne diye isteyesin?” Masanın üstünde açık duran büyük, siyah defterime dikkatli bir bakış attı. “Bobby Higgins’in arka tarafının resmini falan çizmiyorsun, değil mi?”</span></p>

    <p class="Normal para-style-override-7"><span class="char-style-override-9">“Gerek yok. Herhangi bir zaman diliminde basurun nasıl göründüğünü bilmeyen bir doktor olduğunu sanmıyorum. Antik İsrailliler ve Mısırlılar’da da varmış sonuçta.”</span></p>

    <p class="Normal para-style-override-7"><span class="char-style-override-9">“Öyle mi?”</span></p>

    <p class="Normal para-style-override-7"><span class="char-style-override-9">“İncil’de yazıyor. Bay Christie’ye sor.”</span></p>

    <p class="Normal para-style-override-7"><span class="char-style-override-9">Gözlerini kısarak baktı.</span></p>

    <p class="Normal para-style-override-7"><span class="char-style-override-9">“Tom Christie’yle İncil’i mi tartışıyorsun? Sen benden daha cesursun Sassenach.” Christie kendini adamış bir Presbiteryen’di ve insanlara sürekli kutsal kitaptan alıntı yapmaktan daha çok sevdiği bir şey yoktu.</span></p>

    <p class="Normal para-style-override-7"><span class="char-style-override-9">“Ondan değil. Germain geçen hafta ‘emorod’un ne olduğunu sordu.”</span></p>

    <p class="Normal para-style-override-7"><span class="char-style-override-9">“Neymiş?”</span></p>

    <p class="Normal para-style-override-7"><span class="char-style-override-9">“Basur. </span><span class="italik char-style-override-10">O zaman, ona tazminat olarak ne ödeneceğini sordular. Beş altın emerod ve beş altın fare, Filistin’deki lordların sayısı kadar, diye cevap verildi</span><span class="char-style-override-9">,” diye alıntıladım. “Ya da onun gibi bir şey. Aklımda kalan bu kadar. Bay Christie ceza olarak Germain’den İncil’den bir pasaj yazmasını istemiş. Sorgulayan bir çocuk olduğu için Christie de ne yazdığını merak etmiş.”</span></p>

    <p class="Normal para-style-override-7"><span class="char-style-override-9">“Bay Christie’ye de soramamış tabii,” dedi Jamie, parmağını burnunun kemerinde gezdirirken. “Germain’ın ne yaptığını bilmek istemeli miyim?”</span></p>

    <p class="Normal para-style-override-7"><span class="char-style-override-9">“Kesinlikle hayır.” Tom Christie bir okul müdürü olduğu için bir çeşit dokunulmazlığı vardı ve disiplin konusunda kendi yöntemlerini uyguluyordu. Benim fikrimce, Germain Fraser’ın öğretmeni olmayı kabul etmekle aldığı paranın tamamını hak ediyordu.</span></p>

    <p class="Normal para-style-override-7"><span class="char-style-override-9">“Altın </span><span class="italik char-style-override-10">emerodlar</span><span class="char-style-override-9">,” diye tekrar etti Jamie. “Üstünde düşünülecek bir şey. Her neyse… Bobby’nin arka tarafı diyorduk?”</span></p>

    <p class="Normal para-style-override-7"><span class="char-style-override-9">“Evet. Bay Higgins’in </span><span class="italik char-style-override-10">emerodlarına</span><span class="char-style-override-9"> bakmayı istedim,” diye devam ettim, “çünkü iyileştirmek mi, almak mı daha iyi olur diye karar vermem gerekiyor.”</span></p>

    <p class="Normal para-style-override-7"><span class="char-style-override-9">Jamie’nin kaşları havaya kalktı.</span></p>

    <p class="Normal para-style-override-7"><span class="char-style-override-9">“Almak mı? Nasıl? O küçük bıçağınla mı?” Ameliyat gereçlerimi tuttuğum çantayı kafasıyla gösterdi, iğrenmiş gibi baktı.</span></p>

    <p class="Normal para-style-override-7"><span class="char-style-override-9">“Olabilir doğrusu ama anestezi kullanmazsam çok acı verir. Ancak yaygınlaşmaya başlayan yeni bir metot bulunmuştu ki... oradan ayrıldım.” Bir anlığına hastanemi çok özledim. Dezenfektan kokusunu, hemşireler ve hastabakıcıların mırıldanma ve telaşlarını, araştırma dergilerinin parlak kapaklarını.</span></p>

    <p class="Normal para-style-override-7"><span class="char-style-override-9">Sonra bu his kayboldu ve Bay Higgins’in sağlığı için sülükle mi yoksa iplikle mi daha düzgün bir tedavi uygulayabileceğimi düşünmeye başladım.</span></p>

    <p class="Normal para-style-override-7"><span class="char-style-override-9">“Doktor Rawlings sülük kullanımını tavsiye ediyor,” diye açıkladım. “Ciddi bir vaka için yirmi-otuz tane gerektiğini söylüyor.”</span></p>

    <p class="Normal para-style-override-7"><span class="char-style-override-9">Jamie başını salladı, duyduğu pek midesini bulandırmamış gibiydi. Tabii kendisi de birkaç kez sülük tedavisine maruz kalmış ve bana canının acımadığı konusunda güvence vermişti.</span></p>

    <p class="Normal para-style-override-7"><span class="char-style-override-9">“Tamam. Elinde pek yok, değil mi? Küçükleri toplamaya göndereyim mi?”</span></p>

    <p class="Normal para-style-override-7"><span class="char-style-override-9">Jemmy ve Germain, büyükbabalarıyla birlikte derelerin arasındaki bataklıklarda dolaşmak için can atarlardı. Döndüklerinde ellerinde bir sürü sülük, kaşlarında da çamur olurdu. Ama kafamı iki yana salladım.</span></p>

    <p class="Normal para-style-override-7"><span class="char-style-override-9">“Hayır. Ya da evet,” diye düzelttim. “Müsait olduğunda, çok acil değil. Sülükler rahatlama sağlar ama Bobby’nin hemoroiti kötü iyileşmiş, o yüzden tedavi için bölgeyi ameliyatla almamın en doğrusu olduğunu düşünüyorum. Onları bağlayabilirim sanırım, yani her hemoroit memesinin kökünü iple çevirmekten bahsediyorum. Öyle olunca boğuluyorlar ve sonunda kuruyup düşüyorlar. Temiz iş.”</span></p>

    <p class="Normal para-style-override-7"><span class="char-style-override-9">“Temiz iş,” diye tekrar etti Jamie. Biraz endişeli görünüyordu. “Daha önce yaptın mı?”</span></p>

    <p class="Normal para-style-override-7"><span class="char-style-override-9">“Evet, bir-iki defa.”</span></p>

    <p class="Normal para-style-override-7"><span class="char-style-override-9">“Yaa.” Dudaklarını birleştirdi, nasıl bir işlem olacağını hayal etmeye çalıştığı belliydi. “Nasıl... yani... o sırada, yani sen bağlamaya çalışırken tuvaletini yapabilir mi? Uzun sürecektir herhalde?”</span></p>

    <p class="Normal para-style-override-7"><span class="char-style-override-9">Kaşlarımı çattım, tezgâhın üstünde parmağımı vurmaya başladım.</span></p>

    <p class="Normal para-style-override-7"><span class="char-style-override-9">“Ana sorunu </span><span class="italik char-style-override-10">tuvaletini yapamamak</span><span class="char-style-override-9">,” dedim. “Yeterince sık değil yani, yeterince düzenli değil. Berbat bir yeme düzeni var,” dedim ve suçlar bir şekilde parmağımı ona doğrulttum. “Ekmek, et ve biradan başka bir şey yemediğini söyledi. Ne meyve, ne sebze. Kabızlık Britanya ordusunda </span><span class="char-style-override-9" xml:lang="ar-SA">çok</span><span class="char-style-override-9"> yaygındır, şüphem yok. Her askerin kıçında dalından sarkan üzüm gibi basur memeleri görsem şaşırmam!”</span></p>

    <p class="Normal para-style-override-7"><span class="char-style-override-9">Jamie başını salladı, tek kaşı kalkıktı.</span></p>

    <p class="Normal para-style-override-7"><span class="char-style-override-9">“Seninle gurur duyduğum birçok konu var Sassenach - özellikle de zarif diyalogların başta olmak üzere.” Öksürdü, yere doğru baktı. “Ama eğer kabızlığın basura neden olduğunu söylüyorsan- ”</span></p>

    <p class="Normal para-style-override-7"><span class="char-style-override-9">“Evet söylüyorum?”</span></p>

    <p class="Normal para-style-override-7"><span class="char-style-override-9">“Pekâlâ. Yani, John Grey hakkında söylediğin şey... Bobby’nin kıçının halinin şeyle... anladın sen?”</span></p>

    <p class="Normal para-style-override-7"><span class="char-style-override-9">“Haa. Yoo, yani, doğrudan değil.” Duraksadım. “Lord John mektupta -nasıl demişti?- ‘</span><span class="italik char-style-override-10">Higgins’in diğer hastalıklarına da bakılmasını rica ediyorum’ </span><span class="char-style-override-9">demesi asıl mesele. Yani, Bobby’nin o hastalığını... kendi bakmadan diyelim, yine de bilebilir, değil mi? Ama </span><span class="italik char-style-override-10">dediğim</span><span class="char-style-override-9"> gibi, basur çok yaygın bir hastalıktır. Eğer kendi... ee... işlerini aksatmıyorsa, neden benden özellikle o konuda yardım istiyor olabilir acaba?”</span></p>

    <p class="Normal para-style-override-7"><span class="char-style-override-9">Jamie’nin yüzü, sülükler ve kabızlıktan bahsederken pek bozul</span><span class="char-style-override-9">mamıştı fakat o anda tekrar kızardı.</span></p>

    <p class="Normal para-style-override-7"><span class="char-style-override-9">“Onun- ”</span></p>

    <p class="Normal para-style-override-7"><span class="char-style-override-9">“Yani,” dedim, kollarımı göğsümün altında birleştirerek, “Bay Higgins’in </span><span class="italik char-style-override-10">onun tarafından</span><span class="char-style-override-9"> tedavi edilmek üzere yollanmış olması beni biraz düşündürüyor.” Bobby Higgins’in arka tarafı konusuyla ilgili rahatsızlığım bir süredir devam ediyordu ama bunu ilk kez dışa vurmuştum. Konuşunca da rahatsızlığımın asıl nedenini buldum.</span></p>

    <p class="Normal para-style-override-7"><span class="char-style-override-9">“Yani zavallı Bobby’yi iyileştirdikten sonra oraya yolladığımızda maruz kalacağı durum aklıma gelince- ” Ağzımı kapadım ve dikkatimi mantarlarıma verdim, onları sebepsizce ters döndürmeye başladım.</span></p>

    <p class="Normal para-style-override-7"><span class="char-style-override-9">“Aklıma gelenler hoşuma gitmiyor,” dedim dolabın kapağına bakarak. “Bay Higgins için elimden geleni yapacağım tabii, orası öyle. Bobby Higgins’in geleceği pek parlak değildi; her şeyi yapacaktı... Lord’u ne isterse yani. Gerçi belki de ben haksızlık ediyorumdur. Lord John’a.”</span></p>

    <p class="Normal para-style-override-7"><span class="char-style-override-9">“Belki de.”</span></p>

    <p class="Normal para-style-override-7"><span class="char-style-override-9">Arkamı döndüğümde Jamie’nin taburemde oturduğunu, tüm dikkatini vermiş gibi göründüğü kaz yağı kavanozuyla oynadığını gördüm.</span></p>

    <p class="Normal para-style-override-7"><span class="char-style-override-9">“Peki,” diye güvensizlikle lafa girdim, “onu benden iyi tanıyorsun. Eğer diyorsan ki...” Sözümü tamamlayamadım; dışarıdaki sahanlığa düşen kozalaktan küçük bir ses geldi.</span></p>

    <p class="Normal para-style-override-7"><span class="char-style-override-9">“John Grey hakkında bilmek istediğimden çok şey biliyorum,” dedi Jamie sonunda, bana bakarken dudaklarının kenarında üzgün bir gülümseme vardı. “O da beni benim düşünmek istediğimden daha fazla tanıyor. Ama”-eğildi, kavanozu bıraktı, ellerini dizlerine koydu ve bana baktı- “bir şeyden hiç şüphem yok: onurlu bir adamdır. Higgins’ten veya emri altındaki herhangi bir adamdan yararlanmaya kalkmaz.”</span></p>

    <p class="Normal para-style-override-7"><span class="char-style-override-9">O kadar emin konuşunca beni de rahatlattı. John Grey’i severdim. Ama yine de... mektuplarının görünüşü, dakikliği bana hep bir rahatsızlık vermişti, tıpkı uzaktan gelen bir gök gürlemesi gibi. Mektupların içeriğinde böyle bir düşünceye neden olacak bir şey olmazdı; yazanlar onun kişiliğini yansıtırdı: bilgece, nükteli ve içten. Yazmak için sebebi de vardı. Hem de birden fazla.</span></p>

    <p class="Normal para-style-override-7"><span class="char-style-override-9">“Seni hâlâ seviyor ama biliyorsun,” dedim.</span></p>

    <p class="Normal para-style-override-7"><span class="char-style-override-9">Başını salladı fakat bana bakmadı, bakışları avlunun kenarındaki ağaçların arasındaki bir yere kilitlenmişti.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Sevmemesini mi tercih ederdin?”</span></p>

    <p class="Normal para-style-override-7"><span class="char-style-override-9">Biraz duraksayıp tekrar başını salladı. Ama bu sefer dönüp bana baktı.</span></p>

    <p class="Normal para-style-override-7"><span class="char-style-override-9">“Evet. Kendim için. Onun için de tabii. Ama William için?” Biraz kararsızca başını iki yana salladı.</span></p>

    <p class="Normal para-style-override-7"><span class="char-style-override-9">“William’ı senin hatırına almış olabilir,” dedim sırtımı tezgâha dayayarak. “Ama unutma ki ikisini yan yana gördüm. William’ı kendisinin de sevdiğinden hiç şüphem yok.”</span></p>

    <p class="Normal para-style-override-7"><span class="char-style-override-9">“Benim de yok zaten.” Ayağa kalktı ve biraz rahatsız bir halde üzerinde olmayan tozları silkeledi. Yüzü ifadesizdi; benimle paylaşmak istemediği bir şey düşünüyordu.</span></p>

    <p class="Normal para-style-override-7"><span class="char-style-override-9">“Sen- ” Lafa girdim ama bana bakınca durdum. “Boş ver.”</span></p>

    <p class="Normal para-style-override-7"><span class="char-style-override-9">“Ne?” Başını yana doğru biraz eğip gözlerini kıstı.</span></p>

    <p class="Normal para-style-override-7"><span class="char-style-override-9">“Boş ver.”</span></p>

    <p class="Normal para-style-override-7"><span class="char-style-override-9">Hareket etmedi, bakışları da sabit kaldı.</span></p>

    <p class="Normal para-style-override-7"><span class="char-style-override-9">“Yüzünden belli ki önemli bir şey Sassenach. Nedir?”</span></p>

    <p class="Normal para-style-override-7"><span class="char-style-override-9">Derin bir nefes aldım, önlük ceplerimdeki ellerim yumruk halindeydi.</span></p>

    <p class="Normal para-style-override-7"><span class="char-style-override-9">“Yalnızca… yanlıştır eminim ama aklımdan geçiyor işte- ”</span></p>

    <p class="Normal para-style-override-7"><span class="char-style-override-9">Boğuk bir şeyler söyledi, lafı gevelemeyip konuşmamı istediğini belirtiyordu. Konunun peşini bırakmayacağını bildiğim için biraz duraksadım, boğazımı temizledim.</span></p>

    <p class="Normal para-style-override-7"><span class="char-style-override-9">“Aklına hiç Lord John’un William’ı... ee, sana çok benziyor, eskiden beri. Lord John da senden fiziksel olarak... hoşlandığı...” Sözcükler bir anda tükendi. Jamie’nin yüzündeki ifadeyi gördükten sonra, o sözleri söylediğim için o anda boğazımı kesebilirdim.</span></p>

    <p class="Normal para-style-override-7"><span class="char-style-override-9">Bir an ona bakmamı engellemek için gözlerini kapadı. Yumruğunu öyle bir sıkmıştı ki elinin dışından kolunun ön tarafına kadar bütün damarları fırlamıştı. Çok yavaş bir şekilde yumruğunu saldı. Gözlerini açtı.</span></p>

    <p class="Normal para-style-override-7"><span class="char-style-override-9">“Hayır,” dedi, sesinde mutlak bir güvenle. Bana sertçe, dimdik baktı. “Böyle bir düşünceye katlanamadığım için değil. Öyle olmadığını </span><span class="italik char-style-override-10">biliyorum</span><span class="char-style-override-9">.”</span></p>

    <p class="Normal para-style-override-7"><span class="char-style-override-9">“Elbette,” dedim, konuyu değiştirmek için can atarak.</span></p>

    <p class="Normal para-style-override-7"><span class="char-style-override-9">“</span><span class="italik char-style-override-10">Biliyorum,</span><span class="char-style-override-9">” dedi daha da sertçe. İki parmağını bacağına vurdu, sonra elini oradan çekti. “Benim de aklıma geldi. Isobel Dunsany’yi ziyaret etmek istediğini söylediğinde düşünmüştüm.”</span></p>

    <p class="Normal para-style-override-7"><span class="char-style-override-9">Dönüp pencereden dışarı baktı. Adso avludaydı, çimlerin içinde bir şeyin peşine düşmüştü.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Ona vücudumu sundum,” dedi Jamie birden, dönüp bana bakmadan. Sözcükler net çıkmıştı, ama omuzlarındaki gerginlikten söylemesinin ne kadar zor olduğunu anlayabiliyordum. “Teşekkür etmek için olduğunu söyledim. Ama- ” Ani bir sarsılma hareketi yaptı, </span><span class="char-style-override-9">sanki kendini tutan bir şeyden sıyrılmaya çalışır gibiydi. “Yani, nasıl bir adam olduğundan emin olmak için. Sonuçta oğlumu yanına alacak, kendi oğlu yerine koyacaktı.”</span></p>

    <p class="Normal para-style-override-7"><span class="char-style-override-9">“Oğlumu yanına alacak” derken sesi biraz titremişti ve eski bir yarayı temsil ettiğini düşündüğüm sözcüklerin acısını azaltmak için içgüdüsel olarak Jamie’ye doğru yöneldim.</span></p>

    <p class="Normal para-style-override-7"><span class="char-style-override-9">Ona dokunduğumda kaskatıydı, sarılmamı istemiyordu - ama elimi tuttu ve sıktı.</span></p>

    <p class="Normal para-style-override-7"><span class="char-style-override-9">“Peki... emin misin artık, kesin olarak?” Şoka uğramamıştım; Lord John bana bu tekliften yıllar önce, Jamaika’da bahsetmişti. Ama o zaman o olayın aslını anlamadığını düşünmüştüm.</span></p>

    <p class="Normal para-style-override-7"><span class="char-style-override-9">Jamie’nin eli daha da sertleşti, başparmağı elimin kenarında dolandı ve tırnağımı okşadı. Bana baktı ve gözleriyle yüzümü taradı -sorgulayarak değil de bir şeyin tekrar tanıdık bir hale bürünmesini görmek için- uzun bir süre kalbiyle gördüğünü gözleriyle görmek istedi.</span></p>

    <p class="Normal para-style-override-7"><span class="char-style-override-9">Boştaki elini kaldırdı ve kaşlarımı parmaklarıyla takip etti; iki parmağı elmacık kemiğimde bir süre durdu, sonra yukarı çıkıp saçlarımı okşadı.</span></p>

    <p class="Normal para-style-override-7"><span class="char-style-override-9">“Biriyle o kadar yakınlaştıktan sonra,” dedi sonunda. “Onun içinde olduktan, terini koklayıp, vücudundaki kıllarla onunkilere sürtündükten sonra ruhunu hiç görmemek mümkün değil. Ya da bunu yapabilirsen...” Duraksadı, Jack Randall’ı veya öldüğümü sanıp evlendiği kadın olan Laoghaire’i düşünüp düşünmediğini merak ettim. “Eh... O daha da berbat bir şey,” dedi ve eli aşağı düştü.</span></p>

    <p class="Normal para-style-override-7"><span class="char-style-override-9">Aramızda bir sessizlik oldu. Çimlerden bir hışırtı duyuldu; Adso bir hamle yapıp sonra gözden kaybolmuştu. Alaçamın üstündeki bir alaycı kuş telaşla ötüyordu. Mutfaktan bir şangırtı geldi, sonra süpürgenin ritmik sesi duyuldu. Yarattığımız ev yaşamının bilindik sesleriydi bunlar.</span></p>

    <p class="Normal para-style-override-7"><span class="char-style-override-9">Bunu ben hiç yapmış mıydım? Biriyle yatıp, ruhunu göremediğim olmuş muydu? Yapmıştım, evet ve Jamie haklıydı. Soğuk bir nefes hissettim ve sessizce, tüylerim diken diken oldu.</span></p>

    <p class="Normal para-style-override-7"><span class="char-style-override-9">Ayak uçlarında yükselerek iç çekti ve elini bağlı saçlarının üstünde gezdirdi.</span></p>

    <p class="Normal para-style-override-7"><span class="char-style-override-9">“Ama o yapmadı. John.” O an bana baktı ve dudaklarına çarpık bir gülüş yerleştirdi. “Beni sevdiğini söyledi. Ona karşılık veremeyeceksem de -ki veremeyeceğimi biliyordu- sahte bir şey istemeyeceğini söyledi.”</span></p>

    <p class="Normal para-style-override-7"><span class="char-style-override-9">Sudan yeni çıkmış bir köpek gibi vücudunu silkeledi.</span></p>

    <p class="Normal para-style-override-7"><span class="char-style-override-9">“Hayır. Bunu söyleyen bir adam, bir delikanlıyı babasının geniş, mavi gözlerine sahip olduğu için kendine oğlan bellemez. İşte bundan eminim Sassenach.”</span></p>

    <p class="Normal para-style-override-7"><span class="char-style-override-9">“Anladım,” dedim. “Peki ya...” Bir an duraksadım; tek kaşını kaldırıp bana bakınca devam ettim. “Eğer... şey... teklifini </span><span class="italik char-style-override-10">kabul etmiş</span><span class="char-style-override-9"> olsaydı, yani sen de sonuçta...” Doğru kelimeleri bulmaya çalıştım. “Onun sandığından... daha... </span><span class="italik char-style-override-10">aşağı </span><span class="char-style-override-9">biri olduğunu anlasaydın?”</span></p>

    <p class="Normal para-style-override-7"><span class="char-style-override-9">“Oracıkta, gölün kenarında boynunu kırardım,” dedi. “Beni assalar da umrumda olmazdı, oğlumu almasına asla izin vermezdim. Ama öyle olmadı işte,” diye ekledi omzunu hafifçe silkerek. “Eğer bu zavallı Bobby Higgins, Lord hazretlerinin yatağına girerse kendi isteğiyle girer.”</span></p>

    <p class="Normal para-style-override-4"><span class="char-style-override-17">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Hiçbir erkek birisinin eli poposundayken iyi bir ruh halinde olamaz. Bunu daha önce fark etmiştim ve Robert Higgins de bu genellemeye bir istisna oluşturmuyordu.</span></p>

    <p class="Normal para-style-override-7"><span class="char-style-override-9">“Bu işlem canını o kadar acıtmayacak,” dedim olabildiğince rahatlatıcı bir tonla. “Tek yapman gereken hareketsiz durmak.”</span></p>

    <p class="Normal para-style-override-7"><span class="char-style-override-9">“Pekâlâ hanımefendi, öyle yapacağım,” dedi emin bir şekilde.</span></p>

    <p class="Normal para-style-override-7"><span class="char-style-override-9">Onu ameliyat masasına yatırmıştım; üstünde yalnızca gömleği vardı. Elleri ve ayakları üzerinde duruyordu; böylelikle operasyon alanını göz seviyesinde görebiliyordum. İhtiyaç duyabileceğim pense ve iplikler sağımdaki küçük masada, yanlarında ne olur ne olmaz birkaç taze sülükle birlikte duruyorlardı.</span></p>

    <p class="Normal para-style-override-7"><span class="char-style-override-9">Alanı temizlemek için terebentine batırılmış bir ıslak bez uyguladığımda hafifçe inledi ama sözünde durdu ve hareket etmedi.</span></p>

    <p class="Normal para-style-override-7"><span class="char-style-override-9">“Şimdi, burada çok etkili bir uygulama yapacağız,” dedim, elime iki tane uzun burunlu pense alarak. “Ama bundan kalıcı olarak kurtulmak istiyorsan yeme alışkanlığını çok büyük ölçüde değiştirmen gerekiyor. Tamam mı?”</span></p>

    <p class="Normal para-style-override-7"><span class="char-style-override-9">Hemoroit memelerinden birini kendime doğru çekmeye başlayınca soluğu kesildi. Sıklıkla görüldüğü üzere üç tane vardı: saat dokuz, iki ve beş yönündeydiler. Hem ebat, hem renk bakımından ahududuyu andırıyorlardı.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Ah! P-peki hanımefendi.”</span></p>

    <p class="Normal para-style-override-7"><span class="char-style-override-9">“Yulaflı yemekler,” dedim kesin bir tonla, tutuşumu gevşetmeden penseyi öbür elime alırken. Sağ elime ucunda ipek iplik olan iğneyi aldım. “Her sabah yulaf lapası, aksatmadan. Bayan Bug sana kahvaltı olarak yulaf lapası vermeye başladığından beri sindiriminde bir değişiklik fark ettin mi?”</span></p>

    <p class="Normal para-style-override-7"><span class="char-style-override-9">İpliği hemoroit memesini kökünden gevşek bir şekilde geçirdim, sonra iğneyi etin içinden geçirdim, ufak bir ilmik yaptım ve iyice çektim.</span></p>

    <p class="Normal para-style-override-7"><span class="char-style-override-9">“Aaaaah!... Off... Ee... Doğrusu, hanımefendi, ne yesem fark etmiyor. Sanki iğneli tuğlalar sıçıyormuşum gibi hissediyorum.”</span></p>

    <p class="Normal para-style-override-7"><span class="char-style-override-9">Bağı bir düğümle sabitleyip, “Eh, tabii,” dedim. Hemoroiti serbest bıraktım; adam derin bir nefes aldı. “Peki... üzüm. Üzüm sever misin?”</span></p>

    <p class="Normal para-style-override-7"><span class="char-style-override-9">“Hayır efendim. Isırınca dişlerim kamaşıyor.”</span></p>

    <p class="Normal para-style-override-7"><span class="char-style-override-9">“Öyle mi?” Dişleri çok hasarlı görünmüyordu ama daha yakından bakıp iskorbüt olup olmadığını kontrol etmeliydim. “Bayan Bug’a söyleyeyim de sana kuru üzümlü turta yapsın. Onu yerken zorlanmazsın. Lord John’un iyi bir aşçısı var mı?” Pensemle nişan aldım ve sonraki hemoroit memesini tuttum. Hisse artık alışık olduğu için yalnızca ufak bir homurtu çıkardı.</span></p>

    <p class="Normal para-style-override-7"><span class="char-style-override-9">“Evet. Hintli, Manoke adında.”</span></p>

    <p class="Normal para-style-override-7"><span class="char-style-override-9">“Hmm.” Etrafında dola, içinden geçir, sıkılaştır, düğümle. “Üzümlü turtanın tarifini yazacağım, yanında götürürsün. Yer elması ya da fasulye pişirir mi? Fasulye sindirimi kolaylaştırır.”</span></p>

    <p class="Normal para-style-override-7"><span class="char-style-override-9">“Sanırım pişirir, hanımefendi ama Lord- ”</span></p>

    <p class="Normal para-style-override-7"><span class="char-style-override-9">Odanın havalanması için pencereyi açmıştım -Bobby genel olarak pis değildi ama temiz de denemezdi- ve o anda yolun başından sesler geldi; sesler ve at koşumlarının şıngırtısı.</span></p>

    <p class="Normal para-style-override-7"><span class="char-style-override-9">Sesleri Bobby de duydu ve hemen pencereye baktı. Kalçasını kasıp masadan bir çekirge gibi atlamaya yeltendi. Onu tek bacağından yakaladım,ama sonra aklıma başka bir şey geldi. Pencereyi kapatabilmek mümkün değildi, parmaklıklar panjuru kapıyordu ve ışığa ihtiyacım vardı.</span></p>

    <p class="Normal para-style-override-7"><span class="char-style-override-9">“Peki, devam et, ayağa kalk,” dedim ve havlu almak için uzandım. “Ben gidip kim olduğuna bakacağım.” Bir yandan pantolonunu çekiştirerek hemen oraya doğru gitti.</span></p>

    <p class="Normal para-style-override-7"><span class="char-style-override-9">Sundurmaya çıktığımda, katırlarını son bayırda sürmekte olan iki adamı karşılamak için tam zamanında oradaydım: kendi adlarını verdikleri Brownsville’den gelen Richard Brown ve kardeşi Lionel.</span></p>

    <p class="Normal para-style-override-7"><span class="char-style-override-9">Onları gördüğüme şaşırdım; Fraser Tepesi’nden Brownsville’e üç günde gidilirdi ve iki yerleşim arasındaki ticaret oldukça sınırlıydı. Ters yönde olan Salem’e olan uzaklık da o kadardı ama orayla alışveriş daha canlı olduğu için buradan oraya daha sıklıkla gidilirdi. Moravyalılar hem çok çalışkanlardı, hem de müthiş tüccarlardı; bal, yağ, tuzlu su balığı alıp bunları peynir, tavuk ve diğer kümes hayvanlarıyla takas ederlerdi. Bildiğim kadarıyla Brownsvilleliler yalnızca Cherokeeler ile küçük ticaretler yapıyorlardı ve bir de kendi ürettikleri, yolculuğa bile değmeyecek bir bira pazarlıyorlardı.</span></p>

    <p class="Normal para-style-override-7"><span class="char-style-override-9">“İyi günler hanımefendi.” Richard, kardeşlerden daha kısa ve yaşlı olan, şapkasının ön tarafına dokundu ama başından çıkarmadı. “Kocanız evde mi?”</span></p>

    <p class="Normal para-style-override-7"><span class="char-style-override-9">“Ahırda, postları temizliyor.” Ellerimi omzumdaki havluya temizledim. “Mutfağa buyurun, size elma şarabı ikram edeyim.”</span></p>

    <p class="Normal para-style-override-7"><span class="char-style-override-9">“Zahmet etmeyin.” Hiç boş laf etmeden döndü ve evin etrafından dolanmaya başladı. Ağabeyinden biraz daha kısa ama onunla aynı zayıflıkta olan, koyu kestane saçlı Lionel da onu izlerken bana başıyla selam verdi.</span></p>

    <p class="Normal para-style-override-7"><span class="char-style-override-9">Katırlarını dizginleri serbest bir şekilde, ilgilenmem için bana bırakmışlardı. Hayvanlar avluda yavaşça ilerleyip patikanın kenarındaki uzun çimleri kemirmeye başladılar.</span></p>

    <p class="Normal para-style-override-7"><span class="char-style-override-9">Homurdanarak Brown kardeşlere arkalarından öfke dolu bir bakış fırlattım.</span></p>

    <p class="Normal para-style-override-7"><span class="char-style-override-9">“Onlar kim?” dedi arkamdaki kalın bir ses. Bobby Higgins dışarı çıkmış, sundurmanın kenarından sorunsuz gözüyle bana bakıyordu. Bobby yabancılar konusunda dikkatli biriydi - Boston’da başına gelenlerden sonra da bu çok normaldi.</span></p>

    <p class="Normal para-style-override-7"><span class="char-style-override-9">“Komşular işte.” Sundurmadan indim ve katırlardan birini sundurmanın yanındaki şeftali fidanına sokulurken dizgininden yakaladım. İşine burnumu sokmamdan hoşlanmayan hayvan, kulaklara zarar bir şekilde anırdı ve beni ısırmaya kalkıştı.</span></p>

    <p class="Normal para-style-override-7"><span class="char-style-override-9">“İzin verin hanımefendi, ben ilgileneyim.” Öteki katırı da kendisi yakalamış olan Bobby, bana doğru uzandı ve ipleri elimden aldı. “Söz dinle!” dedi yaygaracı katıra. “Sesini kes, yoksa sopayı yersin!”</span></p>

    <p class="Normal para-style-override-7"><span class="char-style-override-9">Bobby’nin süvari değil, piyade olduğu apaçıktı. Sözcükler çok net bir şekilde çıkmıştı ama adamın çekingen yapısıyla hiç uyuşmuyordu. Katırı dizgininden zayıfça çekti; hayvan buna kulaklarını in</span><span class="char-style-override-9">dirip adamı kolundan ısırarak karşılık verdi.</span></p>

    <p class="Normal para-style-override-7"><span class="char-style-override-9">Çığlıklar içinde kısrakların dizginlerini salıverdi. Clarence, benim katırım, curcunayı duydu ve ağılından diğer katırları karşılamak </span><span class="char-style-override-9">için var gücüyle anırdı. İki yabancı katır hemen o yöne döndüler, üzengi kayışlarını hoplata hoplata koşmaya başladılar.</span></p>

    <p class="Normal para-style-override-7"><span class="char-style-override-9">Bobby çok kötü durumda değildi ama katır dişlerini koluna geçirmeyi başarmıştı; adamın gömleğinin kolunda kan izleri vardı. Yarayı görmek için gömlek kolunu sıyırırken arkamda ayak sesleri duydum. Kafamı kaldırdığımda elinde geniş, tahta bir kaşık olan, afallamış haldeki Lizzie’yi gördüm.</span></p>

    <p class="Normal para-style-override-7"><span class="char-style-override-9">“Bobby! Ne oldu sana?”</span></p>

    <p class="Normal para-style-override-7"><span class="char-style-override-9">Adam hiç bozuntuya vermeksizin bir anda doğruldu ve kaşının üstüne düşmüş bir saç kıvrımını düzeltti.</span></p>

    <p class="Normal para-style-override-7"><span class="char-style-override-9">“Hı, ne? Önemsiz bir şey hanımefendi. Şu iblis soyundan hayvanlar biraz sorun çıkardı da... Ama endişeye gerek yok.”</span></p>

    <p class="Normal para-style-override-7"><span class="char-style-override-9">O anda gözleri arkaya doğru döndü ve Bobby taş gibi yere çakıldı.</span></p>

    <p class="Normal para-style-override-7"><span class="char-style-override-9">“Ay!” Lizzie merdivenleri uçarcasına indi ve adamın yanına diz çöküp yanağını tokatladı. “Bir şeyi yok ya Bayan Fraser?”</span></p>

    <p class="Normal para-style-override-7"><span class="char-style-override-9">“Tanrı bilir,” dedim dürüstçe. “Ama yoktur diye düşünüyorum.” Bobby’nin nefesleri düzenliydi ve bileğinden atan kalbinin düzenli nabzını hissedebiliyordum.</span></p>

    <p class="Normal para-style-override-7"><span class="char-style-override-9">“Acaba içeri mi taşısak? Ya da yanık tüy mü getireyim? Amonyak? Konyak?” Lizzie tepemde telaşlı bir bal arısı gibi dönüyordu, her an her yöne uçabilecek gibiydi.</span></p>

    <p class="Normal para-style-override-7"><span class="char-style-override-9">“Hayır, sanırım kendine geliyor.” Birçok baygınlık yalnızca saniyeler sürerdi ve adamın göğsünün derin bir nefesle şiştiğini görebiliyordum.</span></p>

    <p class="Normal para-style-override-7"><span class="char-style-override-9">“Biraz konyağın zararı olmaz doğrusu,” diye mırıldandı, göz kapakları titreşirken.</span></p>

    <p class="Normal para-style-override-7"><span class="char-style-override-9">Lizzie’ye başımla işaret verdim ve kız kaşığını çimlerin üstünde bırakarak evin içine girdi.</span></p>

    <p class="Normal para-style-override-7"><span class="char-style-override-9">“Biraz halsizleştin sanırım, ha?” diye anlayışlı bir tonla sordum. Kolundaki yara bir çizikten ibaretti ve ben de onu şoka uğratacak bir işlem yapmamıştım - yani, fiziksel bir şoka. Sorun neydi?</span></p>

    <p class="Normal para-style-override-7"><span class="char-style-override-9">“Bilmiyorum hanımefendi.” Oturmaya çalıştı; benzi çarşaf kadar beyazdı ama başka bir anormallik görmediğim için izin verdim. “Sadece, ara sıra kafamın içinde bir rahatsızlık hissediyorum. Sanki beynimi karıncalar kovan yapmış gibi. Sonra etraf kararıyor.”</span></p>

    <p class="Normal para-style-override-7"><span class="char-style-override-9">“Ara sıra... Yani sıklıkla oluyor, öyle mi?” diye sertçe sordum.</span></p>

    <p class="Normal para-style-override-7"><span class="char-style-override-9">“Evet.” Kafası esintide sallanınca tekrar düşmesinden korkup elimi koltuk altına yerleştirdim. “Lord hazretleri ne olduğunu anlayıp bir şey yapabileceğinizi umuyordu.”</span></p>

    <p class="Normal para-style-override-7"><span class="char-style-override-9">“Lord haz- o da bu bayılmalardan haberdar mıydı?” E, tabii olurdu, Bobby onun gözünün önünde düşmeyi alışkanlık haline getirdiyse.</span></p>

    <p class="Normal para-style-override-7"><span class="char-style-override-9">Başını salladı ve derin, sesli bir nefes aldı.</span></p>

    <p class="Normal para-style-override-7"><span class="char-style-override-9">“Doktor Potts benden haftada iki kez kan alırdı ama bir şey bulamadı.”</span></p>

    <p class="Normal para-style-override-7"><span class="char-style-override-9">“İnanırım. Umarım basuruna daha çok faydası dokunmuştur,” dedim duygusuz bir sesle.</span></p>

    <p class="Normal para-style-override-7"><span class="char-style-override-9">Yanakları hafifçe kızardı. Zavallı delikanlının vücudunda bunu sağlayabilecek kadar kan ancak kalabilmişti. Sonra bakışlarını yerde duran kaşığa yöneltti.</span></p>

    <p class="Normal para-style-override-7"><span class="char-style-override-9">“Eee... </span><span class="italik char-style-override-10">Bundan </span><span class="char-style-override-9">daha önce kimseye bahsetmemiştim.”</span></p>

    <p class="Normal para-style-override-7"><span class="char-style-override-9">“Öyle mi?” Şaşırmıştım. “Ama- ”</span></p>

    <p class="Normal para-style-override-7"><span class="char-style-override-9">“Virginia’dan buraya at üstünde geldim.” Yanağı normal solgunluğuna döndü. “Şu kahrolası at olmasa -affedersiniz- ve bu kadar azap çekmesem belli de etmezdim. Ama saklayacak halim kalmamıştı.”</span></p>

    <p class="Normal para-style-override-7"><span class="char-style-override-9">“Yani Lord John’un da bundan haberi yoktu, öyle mi?”</span></p>

    <p class="Normal para-style-override-7"><span class="char-style-override-9">Kafasını şiddetle iki yana salladı ve alnındaki dalgalı saçlar yukarı çıktı. O anda sinirlendim - hem John Grey’in niyetinden şüphe ettiğim için kendime, hem de kendimi bir aptal gibi hissettirdiği için John Grey’e.</span></p>

    <p class="Normal para-style-override-7"><span class="char-style-override-9">“Şey... Artık daha iyi misin?” Lizzie’nin elinde konyakla belirmesini beklerken nerede kaldığını merak ettim. Bobby hâlâ çok solgundu ama cesaretle başını salladı ve zorlanarak ayağa kalktı. Biraz sendeledi, gözlerini kırpıştırdı ve dengesini sağlamaya çalıştı. Soluk yanak derisinin üstünde, kırmızı “M” harfi kendini belli etti.</span></p>

    <p class="Normal para-style-override-7"><span class="char-style-override-9">Bobby’nin bayılmasıyla evin öteki tarafından gelen sesleri duy</span><span class="char-style-override-9">mazlıktan gelmiştim. Ama o anda yanımıza yaklaşan ayak sesleriyle tekrar dikkatimi çektiler.</span></p>

    <p class="Normal para-style-override-7"><span class="char-style-override-9">Jamie ve Brown kardeşler evin köşesinden çıkageldiler, bizi görünce durdular. Jamie yüzünü biraz buruşturmuştu; kaşları daha da çatıldı. Brownlar ise aksine, biraz gaddar bir neşe içinde gibiydiler.</span></p>

    <p class="Normal para-style-override-7"><span class="char-style-override-9">“Doğruymuş yani.” Richard Brown, Bobby Higgins’e dik dik baktı ve sonra Jamie’ye döndü. “Arazinde bir katil var!”</span></p>

    <p class="Normal para-style-override-7"><span class="char-style-override-9">“Öyle mi?” dedi Jamie soğuk bir nezaketle. “Hiçbir fikrim yoktu.” Bobby’ye büyük bir nezaketle reverans yaptı, sonra dikelip Brownlar’a döndü. “Bay Higgins, karşınızdaki beyefendiler Bay Richard Brown ve Bay Lionel Brown. Beyler, misafirim Bay Higgins.” Jamie son cümledeki “misafirim” kelimesini öyle bir vurgulamıştı ki Richard Brown’un dudakları, bir anlığına, sanki bir daha hiç açılamayacakmış gibi kenetlendi.</span></p>

    <p class="Normal para-style-override-7"><span class="char-style-override-9">Ama sonra, “Dikkat et Fraser,” dedi adam, kendisine saldırmaya teşvik eden gözlerle Bobby’ye bakarak. “Bu günlerde yanında yanlış adamlar olsun istemezsin.”</span></p>

    <p class="Normal para-style-override-7"><span class="char-style-override-9">“Yanımdaki adamları nasıl istersem öyle seçerim.” Jamie yumuşak bir tonla konuştu, her kelimede ayrı bir sertlik vardı. “Sizin seçimlerinize de karışmam. Joseph!”</span></p>

    <p class="Normal para-style-override-7"><span class="char-style-override-9">Lizzie’nin babası Joseph Wemyss köşeden çıktı. Az önce azgınlık etmiş olan katırlar, artık yanlarında ufacık kalan bu adamın kontrolü altında uysal kediler gibi görünüyorlardı. </span></p>

    <p class="Normal para-style-override-7"><span class="char-style-override-9">Bobby Higgins bu konuşmayla neye uğradığını şaşırmıştı ve bana açıklama bekleyen gözlerle baktı fakat omuz silkmekle yetindim. Brownlar katırlarına bindiler ve yedikleri lafla gerilmiş bir halde açıklık alanı terk ettiler.</span></p>

    <p class="Normal para-style-override-7"><span class="char-style-override-9">Kardeşler gözden tamamen kayboluncaya kadar bekleyen Jamie, sonunda rahat bir nefes aldı, elini sinirle saçlarının arasında gezdirdi ve Galce bir şey mırıldandı. Dediklerinin tamamını anlamadım ama sanırım az önce giden misafirleri Bay Higgins’in basurlarıyla kıyaslıyordu.</span></p>

    <p class="Normal para-style-override-7"><span class="char-style-override-9">“Anlayamadım efendim?” Higgins şaşkındı ama Jamie’yi mutlu etmek için heves içindeydi.</span></p>

    <p class="Normal para-style-override-7"><span class="char-style-override-9">Jamie gözlerini ona çevirdi.</span></p>

    <p class="Normal para-style-override-7"><span class="char-style-override-9">“Bırak o kendini bilmezleri,” dedi kafasıyla umursamaz bir hareket yaparak. Bakışlarımı yakaladı ve eve doğru yöneldi. “İçeri gel Bobby, sana söyleyeceğim bir-iki şey var.”</span></p>

    <p class="Normal para-style-override-4"><span class="char-style-override-17">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Hem meraktan, hem de Bay Higgins’in tekrar bayılabileceğinden endişe ettiğimden onlarla birlikte içeri girdim; adam kendinde görünüyordu ama hâlâ çok solgundu. Higgins’in aksine, Bay Wemyss -seyrek saçlı ve kızı kadar cılız- bir sağlık timsali görüntüsü içerisindeydi. Bobby’nin hastalığının ne olduğunu çok merak ettim. Onu takip ederken pantolonunun arka tarafına gizlice baktım. Kan yoktu, sorun orada değildi. </span></p>

    <p class="Normal para-style-override-7"><span class="char-style-override-9">Jamie iki adamı çalışma odasına yönlendirdi ve oturmaları için taburelerle kutuları işaret etti fakat iki adam da ayakta durmayı tercih etti. Bobby’nin oturmamasının nedeni malumdu, Bay Wemyss ise saygıdan oturmadı; Jamie’nin karşısındayken oturmaktan her zaman rahatsız olmuştu - yemekler hariç.</span></p>

    <p class="Normal para-style-override-7"><span class="char-style-override-9">Oturmama engel olabilecek fiziksel veya sosyal bir engelim olma</span><span class="char-style-override-9">dığı için en iyi tabureye oturdum ve tek kaşım kalkık bir şekilde gözlerimi masasının başındaki sandalyeye oturmuş olan Jamie’ye diktim.</span></p>

    <p class="Normal para-style-override-7"><span class="char-style-override-9">“Böyle olacak,” dedi neyi kastettiği hakkında bir ön bilgi vermeden. “Brown ve kardeşi, kendilerini bir Güvenlik Komitesi’nin başkanları olarak belirlemişler. Buraya beni ve çalışanlarımı da üye olarak aralarına almak için gelmişler.” Bana baktı, dudağının kenarı kıvrıldı. “Bunu reddettim ki şüphesiz fark etmişsinizdir.”</span></p>

    <p class="Normal para-style-override-7"><span class="char-style-override-9">Binbaşı MacDonald’ın söyledikleri aklıma geldi ve midem birden kasıldı - şahsen bildiklerim de aklımın bir köşesindeydi elbette. O halde... Başlıyordu.</span></p>

    <p class="Normal para-style-override-7"><span class="char-style-override-9">“Güvenlik Komitesi mi?” Bay Wemyss şaşkındı, bakışlarını şaşkınlığından kurtulmaya başlayan Bobby Higgins’e çevirdi.</span></p>

    <p class="Normal para-style-override-7"><span class="char-style-override-9">“Kurmuşlar mı?” diye sordu Bobby yumuşak bir tonla. Kıvrımlı saçlarından bir tutamı bağından kurtulmuştu; onları kulağının arkasına attı.</span></p>

    <p class="Normal para-style-override-7"><span class="char-style-override-9">“Daha önce bu komitelerden haberdar mıydınız Bay Higgins?” diye sordu Jamie, tek kaşını kaldırarak.</span></p>

    <p class="Normal para-style-override-7"><span class="char-style-override-9">“Bir tanesiyle tanıştım efendim. Çok benzer bir tanesiyle.” Bobby kör gözünün bir parmak altındaki bir noktaya dokundu. Hâlâ solgundu ama kendine gelmeye başlıyordu. “Hepsi mafya efendim. O katırlar gibi ama daha fazlası - ayrıca daha da acımasız.” Çarpık bir gülümseme takındı ve kolunda ısırığın üstüne gelen yeri düzeltti.</span></p>

    <p class="Normal para-style-override-7"><span class="char-style-override-9">Katırlardan söz açılınca aniden aklıma geldi ve ayağa kalkıp konuşmayı böldüm.</span></p>

    <p class="Normal para-style-override-7"><span class="char-style-override-9">“Lizzie! Lizzie nerede?”</span></p>

    <p class="Normal para-style-override-7"><span class="char-style-override-9">Cevap beklemediğim bu soruyla birlikte kapıya gittim ve seslendim - cevap yoktu. Eve konyak almak için girmişti; evde, mutfaktaki sürahinin içinde bolca konyak vardı ve bunu biliyordu - önceki gece Bayan Bug istediğinde onu alırken görmüştüm. Evde olmalıydı. Gitmiş olamazdı- </span></p>

    <p class="Normal para-style-override-7"><span class="char-style-override-9">“Elizabeth? Elizabeth, neredesin?” Bay Wemyss tam arkamdaydı, o da sesleniyordu. Koridoru geçip mutfağa girdim.</span></p>

    <p class="Normal para-style-override-7"><span class="char-style-override-9">Lizzie şöminenin içinde ölü gibi yatıyordu. Giysileri sıyrılmıştı ve bir eli, sanki düşecekken kendini kurtarmak istemişçesine yana açılmıştı.</span></p>

    <p class="Normal para-style-override-7"><span class="char-style-override-9">“Bayan Wemyss!” Çılgına dönmüş olan Bobby bir omuz darbesiyle yanımdan geçti ve hemen Lizzie’yi kucağına aldı.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Elizabeth!” Bay Wemyss de beni dirsekleyerek geçti, yüzü en az kızınınki kadar beyazdı.</span></p>

    <p class="Normal para-style-override-7"><span class="char-style-override-9">“İzin verin de bakayım şu kıza!” dedim ve adama dirsek darbemle karşılık verdim. “Kızı kanepeye bırak Bobby.”</span></p>

    <p class="Normal para-style-override-7"><span class="char-style-override-9">Bobby ayağa kalktı, sonra kız hâlâ kucağındayken kanepeye oturdu; yüzünü yine eskisi gibi buruşturmuştu. Eğer kahramanlık yapmaya kalkacaksa, onunla tartışacak vaktim yoktu. Diz çöküp bileğinden Lizzy’nin nabzına baktım, boştaki elimle yüzüne düşmüş saçlarını arkaya attım.</span></p>

    <p class="Normal para-style-override-7"><span class="char-style-override-9">İlk görüşte neyle karşı karşıya olduğumuzu anlamak yeterli olmuştu. Teni soğuk ve terliydi; yüzündeki renksizlik yer yer griye kaçıyordu. Bilinçsiz kızın teninde beni bile ürperten bir soğukluk vardı.</span></p>

    <p class="Normal para-style-override-7"><span class="char-style-override-9">“Sıtma geri geldi, değil mi?” diye sordu Jamie. Yanımda duruyordu; hem adama şefkat göstermek, hem de müdahale etmesini önlemek için eli Bay Wemyss’in omzundaydı.</span></p>

    <p class="Normal para-style-override-7"><span class="char-style-override-9">“Evet,” dedim kısaca. Lizzie birkaç yıl önce, sahil şeridinde sıtmaya yakalanmıştı ve ara sıra hastalığı tekrar ediyordu - ama bir yıldır nüksetmemişti.</span></p>

    <p class="Normal para-style-override-7"><span class="char-style-override-9">Bay Wemyss derin, duyulabilir bir nefes aldı ve yüzündeki solgunluk biraz olsun dindi. Sıtmayla daha önce karşılaşmıştı ve benim hastalıkla başa çıkabileceğime güveniyordu. Daha önce bunu birçok kez yapmıştım.</span></p>

    <p class="Normal para-style-override-7"><span class="char-style-override-9">Bu kez de yapabileceğimi umuyordum. Lizzie’nin parmaklarımın altındaki güçsüz nabzı çok hızlıydı ama düzenliydi ve kendine gelmeye başlamıştı. Bununla birlikte, krizin aniliği ve hızı korkutucuydu. Bunun başına geleceği hakkında bir şey sezebilmiş miydi? Duyduğum endişenin yüzüme yansımıyor olmasını umdum.</span></p>

    <p class="Normal para-style-override-7"><span class="char-style-override-9">“Onu yatağına götürün, üstünü örtün ve ayakları için sıcak taşlar hazırlayın,” dedim Bobby’yle Bay Wemyss’e ve ayağa kalktım. “Ben de ilaç hazırlamaya başlayacağım.”</span></p>

    <p class="Normal para-style-override-7"><span class="char-style-override-9">Jamie beni ameliyathaneme giderken izledi. Konuşmaya başlamadan önce omzunun üstünden arkaya bakarak diğerlerinin duyamayacakları bir mesafede olup olmadığımızı kontrol etti.</span></p>

    <p class="Normal para-style-override-7"><span class="char-style-override-9">“Elimizde cizvit kabuğu kalmadığını sanıyordum,” dedi kısık sesle.</span></p>

    <p class="Normal para-style-override-7"><span class="char-style-override-9">“Kalmadı. Lanet olsun.” Sıtma kronik bir hastalıktı ama kınakı</span><span class="char-style-override-9">na kabuğunu düzenli bir şekilde ilaç olarak kullandırarak hastalığı kontrol altına almayı başarmıştım. Ama kışın elimdeki stok bitmişti ve henüz kimse sahil şeridine inip yenilerini getirmemişti.</span></p>

    <p class="Normal para-style-override-7"><span class="char-style-override-9">“O zaman?”</span></p>

    <p class="Normal para-style-override-7"><span class="char-style-override-9">“Düşünüyorum.”</span></p>

    <p class="Normal para-style-override-7"><span class="char-style-override-9">Dolabın kapağını açtım ve içinde düzenle dizilmiş cam şişelere göz gezdirdim - çoğu boştu veya içlerinde en fazla birkaç tutam yaprak ya da kök vardı. Soğuk algınlığı, grip, kızarıklıklar ve av kazalarıyla dolu bir kıştan sonra her şey tükenmişti.</span></p>

    <p class="Normal para-style-override-7"><span class="char-style-override-9">Ateş düşürücüler. Normal bir ateşi düşürmek için gerekli birkaç şeye sahiptim ama sıtma başka bir hastalıktı. En azından kızılcık kökü ve kabuğu bolca vardı; oluşabilecek ihtiyacı sonbaharda görmüş ve toplamıştım. Onu indirdim ve biraz düşündükten sonra, yerel halkın “sıtma otu” dediği bir bitkiyle karıştırdım.</span></p>

    <p class="Normal para-style-override-7"><span class="char-style-override-9">“Çaydanlığı ısıtır mısın?” dedim Jamie’ye ve kaşlarımı çatarak önümdeki ot, kabuk ve köklerden oluşan harcı karıştırmaya başladım. Elimden gelen tek şey ateş ve üşüme gibi yüzeysel rahatsızlıkları tedavi edebilmekti.</span></p>

    <p class="Normal para-style-override-7"><span class="char-style-override-9">“Biraz da bal getir lütfen!” diye bağırdım arkasından, kapıya varmışken. Başını salladı ve hızla mutfağa yöneldi. Meşeden parkelerin üstünde ayak sesleri gürültü çıkarıyordu.</span></p>

    <p class="Normal para-style-override-7"><span class="char-style-override-9">Karışımı dövmeye başladım ama hâlâ diğer seçenekler için etrafa bakıyordum. Kafamın küçük bir kısmı, bu yarı-acil durumdan memnundu; Brown kardeşler ve komiteleri hakkında duyacaklarımı bir süre erteleyebilirdim.</span></p>

    <p class="Normal para-style-override-7"><span class="char-style-override-9">İçimde bir huzursuzluk vardı. İstedikleri her neyse, hiç olumlu bir şey olmadığı kesindi; arazimizi dostça terk etmemişlerdi. Jamie’nin onlara karşılık olarak yapmak zorunda kalabileceği şey ise- </span></p>

    <p class="Normal para-style-override-7"><span class="char-style-override-9">At kestanesi. Bu, zaman zaman nöbetli sıtma için kullanılmıştı, Doktor Rawlings’in dediği gibi. Elimde hiç kalmış mıydı? İlaç dolabındaki kavanoz ve şişeleri hızla gözden geçirdim, durdum ve bir kavanozun dibinde birkaç küçük yuvarlak şekil bulunduğunu gördüm. Etikette </span><span class="italik char-style-override-10">“</span><span class="char-style-override-9" xml:lang="ar-SA">çobanpüskülü</span><span class="italik char-style-override-10">” </span><span class="char-style-override-9">yazıyordu. Benim değildi; kavanoz Rawling’e aitti. Onları hiçbir şey için kullanmamıştım. Ama hafızamda bununla ilgili bir şeyler canlanıyor gibiydi. Çobanpüskülü hakkında bir şey duymuş veya okumuştum ama neydi?</span></p>

    <p class="Normal para-style-override-7"><span class="char-style-override-9">Hemen kavanozu kaldırdım, kapağını açtım ve kokladım. Salkımlardan keskin, delici, acımtırak bir koku yükseldi. Biraz tanıdıktı.</span></p>

    <p class="Normal para-style-override-7"><span class="char-style-override-9">Kavanozu elimden bırakmadan masaya, büyük siyah defterimin yanına gittim ve baştaki sayfalara doğru çevirmeye başladım. Buradaki notlar defterin ilk sahibi olan Daniel Rawlings tarafından yazılmıştı. Nerede?</span></p>

    <p class="Normal para-style-override-7"><span class="char-style-override-9">Sayfaları çevirip hafızamda belli belirsiz bir yer edinmiş bir şekli bulmaya çalışırken Jamie geldi. Elinde bir sürahi sıcak su ve bir kap bal vardı. Arkasından da Beardsley ikizleri geldi.</span></p>

    <p class="Normal para-style-override-7"><span class="char-style-override-9">Onlara bir an baktım ama bir şey demedim; her zaman, herhangi bir yerden çıkabiliyorlardı ve buna artık alışmıştım.</span></p>

    <p class="Normal para-style-override-7"><span class="char-style-override-9">“Bayan Lizzie’nin hastalığı çok mu kötü?” diye sordu Jo heyecanla, Jamie’nin arkasından ne yaptığımı görebilmek için bakarken.</span></p>

    <p class="Normal para-style-override-7"><span class="char-style-override-9">“Evet,” dedim kısaca, dikkatimin ancak yarısını ona verebiliyordum. “Merak etme, ilaç hazırlıyorum.”</span></p>

    <p class="Normal para-style-override-7"><span class="char-style-override-9">İşte buradaydı. Kısa bir not, sıtmaya benzer belirtiler gösteren bir hastanın tedavisinde kullanıldıktan sonra yazılmış birkaç satır.</span></p>

    <p class="Normal para-style-override-7"><span class="italik char-style-override-10">Bana cizvit kabuğunu satan tüccar, Kızılderililer’in </span><span class="char-style-override-9" xml:lang="ar-SA">çobanpüskülü</span><span class="italik char-style-override-10"> adında bir madde kullandıklarını söyledi. Bu bitki, kınakına kabuğuyla acılık bakımından yarışıyor ve birkaç günde bir tekrar eden ateşleri tedavi için kullanılıyor. Deneylerim için bu bitkiden biraz topladım ve en kısa zamanda bununla bir aşı üretmeyi planlıyorum.</span></p>

    <p class="Normal para-style-override-7"><span class="char-style-override-9">Kuru çobanpüsküllerinden bir tane çıkardım ve ucundan ısırdım. Acı tadı ağzımı hemen doldurdu - ağzım bu göz yaşartıcı tada müthiş bir tükürük üreterek tepki gösterdi. </span></p>

    <p class="Normal para-style-override-7"><span class="char-style-override-9">Açık pencereye koştum ve otların üstüne tükürmeye başladım. Beardsley ikizleri bu beklenmedik, eğlenceli sahneye homurtular çıkararak güldüler.</span></p>

    <p class="Normal para-style-override-7"><span class="char-style-override-9">“İyi misin Sassenach?” Jamie’nin yüzünde eğlence ve endişe ifadeleri birbirleriyle savaşıyordu. Sürahiden kil behere biraz su doldurdu, üstüne biraz bal ekleyip bana uzattı.</span></p>

    <p class="Normal para-style-override-7"><span class="char-style-override-9">“İyiyim,” dedim çatallı bir sesle. “Düşürme onu!” Kezzie Beardsley çobanpüskülü kavanozunu eline almış, dikkatle kokluyordu. Uyarıma başını sallayarak karşılık verdi ama kavanozu masaya bırakmak yerine kardeşine uzattı.</span></p>

    <p class="Normal para-style-override-7"><span class="char-style-override-9">Ağzıma büyük bir yudum sıcak, ballı su aldım ve içtim. “Onlar… içlerinde kinin gibi bir şey var.”</span></p>

    <p class="Normal para-style-override-7"><span class="char-style-override-9">Jamie’nin ifadesi değişti, yüzündeki endişe kaybolmaya başladı.</span></p>

    <p class="Normal para-style-override-7"><span class="char-style-override-9">“Kıza yarayacak yani?”</span></p>

    <p class="Normal para-style-override-7"><span class="char-style-override-9">“Umarım. Ama elimizde fazla yok.”</span></p>

    <p class="Normal para-style-override-7"><span class="char-style-override-9">“Bayan Lizzie’ye daha çok mu lazım Bayan Fraser?” Jo’nun kara gözleri kavanozun üstünden bana baktı.</span></p>

    <p class="Normal para-style-override-7"><span class="char-style-override-9">“Evet,” dedim şaşırarak. “Nerede bulabileceğimizi biliyor olamazsınız herhalde?”</span></p>

    <p class="Normal para-style-override-7"><span class="char-style-override-9">“Evet hanımefendi,” dedi Kezzie, sesi her zamanki gibi fazla gürdü. “Kızılderililer’de var.”</span></p>

    <p class="Normal para-style-override-7"><span class="char-style-override-9">“Hangi Kızılderililer?” diye sordu Jamie, oğlanı keskin gözlerle süzerek.</span></p>

    <p class="Normal para-style-override-7"><span class="char-style-override-9">“Şu Cherokeeler’de,” dedi Jo, elini alelade bir hareketle omzunun üstünden sallayarak. “Dağdakiler.”</span></p>

    <p class="Normal para-style-override-7"><span class="char-style-override-9">Bu tanım en az bir düzine köyü kapsıyordu ama akıllarında belli bir köy olduğu açıktı. Hemen oraya gidip çobanpüskülü getirmek için hareketlendiler.</span></p>

    <p class="Normal para-style-override-7"><span class="char-style-override-9">“Biraz bekleyin çocuklar,” dedi Jamie, Kezzie’yi yakasından yakalayarak. “Ben de sizinle geliyorum. Bir şeyle takas etmeniz gerekecek.”</span></p>

    <p class="Normal para-style-override-7"><span class="char-style-override-9">“Elimizde çok hayvan postu var efendim,” dedi Jo kendinden emin bir şekilde. “Kış iyi geçti.”</span></p>

    <p class="Normal para-style-override-7"><span class="char-style-override-9">Jo usta bir avcıydı; Kezzie avcılık için pek hevesli değilken, kardeşi ona tuzak kurmayı öğretmişti. Ian bana Beardsleyler’in yerinin kunduz, sansar, geyik ve kakım kürkleriyle kaplı olduğunu söylemişti. Oranın kokusu hep üzerlerindeydi: soğuk tüy, kurumuş kan ve misk karışımı.</span></p>

    <p class="Normal para-style-override-7"><span class="char-style-override-9">“Öyle mi? Çok cömertçe bir hareket Jo, şüphe yok. Ama ben yine de geleceğim.” Jamie bana baktı, kararını vermiş olduğunu belli etti ama yine de fikrimi soruyordu. Yutkundum, acı tat boğazımdan aşağı indi.</span></p>

    <p class="Normal para-style-override-7"><span class="char-style-override-9">“Evet,” dedim ve boğazımı temizledim. “Eğer gidiyorsan, yanına bir şeyler vereyim, karşılığında isteyeceklerim olacak. Sabahtan önce gitmezsin herhalde?”</span></p>

    <p class="Normal para-style-override-7"><span class="char-style-override-9">Beardsleyler’in gitmek için sabırsızlandıkları hareketlerinden belliydi fakat Jamie hareketsizce bana baktı ve konuşmadan veya bir hareket yapmadan bana dokunduğunu hissettim.</span></p>

    <p class="Normal para-style-override-7"><span class="char-style-override-9">“Hayır,” dedi yumuşak bir sesle, “sabahı bekleyeceğiz.” Sonra kardeşlere döndü. “Jo, yukarı çıkıp Bobby Higgins’e haber ver, olur mu? Aşağı gelsin, onunla konuşacaklarım var.”</span></p>

    <p class="Normal para-style-override-7"><span class="char-style-override-9">“Yukarıda Bayan Lizzie’nin yanında mı?” Jo Beardsley bundan hoşlanmamış gibiydi ve ikizinin yüzünde de aynı, kısık gözlü ve şüpheci ifade vardı.</span></p>

    <p class="Normal para-style-override-7"><span class="char-style-override-9">“Ne yapıyor onun odasında? Nişanlı olduğunu bilmiyor mu?” </span><span class="char-style-override-9">diye sordu Kezzie, haklılığını vurgulayan bir edayla.</span></p>

    <p class="Normal para-style-override-7"><span class="char-style-override-9">“Kızın babası da yanlarında,” diye güven verdi Jamie. “Kızın adı güvende. Değil mi?”</span></p>

    <p class="Normal para-style-override-7"><span class="char-style-override-9">Jo bir homurtu çıkardı, sonra kardeşiyle bakıştı ve birlikte odadan çıktılar. İnce omuzlarındaki katılık, Lizzie’nin başındaki tehdidi ortadan kaldırmak için ne kadar kararlı olduklarını gösteriyordu.</span></p>

    <p class="Normal para-style-override-7"><span class="char-style-override-9">“Yani yapacaksın bunu?” Havanı elimden bıraktım. “Kızılderili ajanı olacaksın?”</span></p>

    <p class="Normal para-style-override-7"><span class="char-style-override-9">“Olmam gerektiğini düşünüyorum. Eğer ben olmazsam Richard Brown’un olacağından eminim. Bu riske giremem.” Tereddüt etti, sonra yaklaştı ve koluma dokundu, parmakları dirseğimdeydi. “Çocukları çobanpüskülüyle birlikte hemen geri göndereceğim. Bir gün kalmam gerekebilir, belki iki gün. Konuşmak için yani.” Cherokeeler’e Britanya’ya çalışan bir Kızılderili ajanı olduğunu anlatmak için, demek istiyordu - ve dağlardaki kabilelere barış görüşmeleriyle hediyeler için aşağı inmeleri gerektiği bilgisini yayacaktı.</span></p>

    <p class="Normal para-style-override-7"><span class="char-style-override-9">Başımı salladım, küçük bir korku balonunun kaburgalarımın altında yükseldiğini hissettim. Başlıyordu. </span></p>

    <p class="Normal para-style-override-7"><span class="char-style-override-9">“Ama iki günden fazla kalma, tamam mı?” dedim istemeden. Korkularımı ona yansıtmak istemiyordum fakat sessiz kalmayı başaramamıştım.</span></p>

    <p class="Normal para-style-override-7"><span class="char-style-override-9">“Hayır,” dedi yumuşakça, eli bir an için belimdeki boşluğa değdi. “Kafana takma, oyalanmayacağım.”</span></p>

    <p class="Normal para-style-override-7"><span class="char-style-override-9">Merdivenden inen ayak sesleri koridorda yankılandı. Bay Wemyss’in hem Bobby’yi, hem de Beardsley kardeşleri kovduğunu tahmin ettim. İkizler hiç durmadan uzaklaştılar ve bir yandan, kendilerine oldukça kayıtsız olan Bobby’ye kötü kötü baktılar.</span></p>

    <p class="Normal para-style-override-7"><span class="char-style-override-9">“Genç adamlar benimle konuşmak istediğinizi söyledi efendim.” Yüzüne biraz renk gelmişti ve ayakta duracak güce kavuşmuştu. Rahatsız bir şekilde, daha önce onun için serdiğim çarşafın hâlâ serili durduğu masaya, sonra da bana baktı. Kafamı iki yana salladım, onun basurunu daha sonra halledecektim.</span></p>

    <p class="Normal para-style-override-7"><span class="char-style-override-9">“Evet Bobby.” Jamie oturması için Bobby’ye bir tabureyi işaret etti ama ben anlamlı bir şekilde boğazımı temizleyince kendi oturmadı, arkasını masaya yaslamakla yetindi.</span></p>

    <p class="Normal para-style-override-7"><span class="char-style-override-9">“Şu gelen ikisi, Brownlar. Biraz uzakta bir yerleşim yerleri var. Güvenlik Komitelerini duyduğunu söyledin, değil mi? Nasıl örgütler oldukları hakkında biraz bilgin vardır o halde?”</span></p>

    <p class="Normal para-style-override-7"><span class="char-style-override-9">“Evet, efendim. Brownlar beni mi istediler?” Sakince konuşu</span><span class="char-style-override-9">yordu ama hafifçe yutkunduğunu fark ettim. İnce boğazındaki âdemelması yavaşça hareket etti.</span></p>

    <p class="Normal para-style-override-7"><span class="char-style-override-9">Jamie iç geçirdi ve elini saçlarının arasında gezdirdi. O an güneş pencereden içeri giriyor ve onun üstüne geliyordu - kızıl saçları alev </span><span class="char-style-override-9">almış gibi parlıyorlardı. Artık koyu kırmızı tellerin arasında beyaz hatlar da kendilerini göstermeye başlamışlardı.</span></p>

    <p class="Normal para-style-override-7"><span class="char-style-override-9">“İstediler, evet. Burada olduğunu biliyorlardı; yolda karşılaştığın birinden seni duymuşlar belli ki. Sanırım bazı kimselere nereye gittiğini söylemişsin, değil mi?”</span></p>

    <p class="Normal para-style-override-7"><span class="char-style-override-9">Bobby başını salladı, tek kelime etmedi.</span></p>

    <p class="Normal para-style-override-7"><span class="char-style-override-9">“Ondan ne istiyorlar?” diye sordum ve karışımımı bir kâseye koyup demlenmesi için üstüne sıcak su ekledim.</span></p>

    <p class="Normal para-style-override-7"><span class="char-style-override-9">“Pek açık konuşmadılar,” dedi Jamie sertçe. “Tabii, onlara o fırsatı da vermedim. Onlara benim evime gelen misafiri almaları için cesedimi çiğnemeleri gerektiğini söyledim - tabii sağ kalabilirlerse.”</span></p>

    <p class="Normal para-style-override-7"><span class="char-style-override-9">“Çok sağ olun efendim.” Bobby derin bir nefes aldım. “Yani biliyorlardı, öyle mi? Boston’ı? </span><span class="italik char-style-override-10">Orayı </span><span class="char-style-override-9">kimseye anlatmadım, kesinlikle.”</span></p>

    <p class="Normal para-style-override-7"><span class="char-style-override-9">Jamie suratını biraz daha buruşturdu.</span></p>

    <p class="Normal para-style-override-7"><span class="char-style-override-9">“Biliyorlardı, evet. Benim bilmediğimi sanıyor gibi yaptılar; bana kim olduğu bilinmeyen ve toplum için tehdit oluşturan bir katile ev sahipliği yaptığımı söylediler.”</span></p>

    <p class="Normal para-style-override-7"><span class="char-style-override-9">“Eh, birinci kısım pek de yalan değil,” dedi Bobby, sanki hâlâ yanıyormuş gibi damgasına hafifçe dokunarak. Silik bir gülümseme takındı. “Ama artık kimseye bir tehdit oluşturuyor muyum bilmiyorum.”</span></p>

    <p class="Normal para-style-override-7"><span class="char-style-override-9">Jamie bunu duymazdan geldi.</span></p>

    <p class="Normal para-style-override-7"><span class="char-style-override-9">“Mesele şu ki Bobby, burada olduğunu biliyorlar. Buraya gelip seni almaya kalkacaklarını sanmıyorum fakat dikkatli ol. Zamanı gelince, Lord John’un yanına sağ salim gitmen için yanına koruma vereceğim. Sanırım işiniz henüz bitmedi, ha?” diye bana döndü.</span></p>

    <p class="Normal para-style-override-7"><span class="char-style-override-9">“Pek değil,” diye sakince cevap verdim. Bobby endişeli görünüyordu.</span></p>

    <p class="Normal para-style-override-7"><span class="char-style-override-9">“Pekâlâ, o halde.” Jamie pantolonunun beline uzandı ve gömleğinin katları arasında gizlenen tabancayı çıkardı. Bu tabanca fiyakalı, kenarları süslü olandı.</span></p>

    <p class="Normal para-style-override-7"><span class="char-style-override-9">“Bunu yanında taşı,” dedi ve silahı Bobby’ye uzattı. “Büfede barut ve mermi var. Ben burada değilken karıma ve aileme göz kulak olursun, değil mi?”</span></p>

    <p class="Normal para-style-override-7"><span class="char-style-override-9">“Ne!” Bobby korkmuştu ama sonra başını salladı ve tabancayı beline yerleştirdi. “Elbette, efendim. Bana güvenebilirsiniz!”</span></p>

    <p class="Normal para-style-override-7"><span class="char-style-override-9">Jamie sıcak gözlerle ona gülümsedi.</span></p>

    <p class="Normal para-style-override-7"><span class="char-style-override-9">“O halde içim rahat, Bobby. Gidip damadımı bulabilir misin lütfen? Gitmeden önce onunla konuşmalıyım.”</span><span class="char-style-override-9"/></p>

    <p class="Normal para-style-override-7"><span class="char-style-override-9">“Tabii efendim, hemen!” Askeri bir havayla yürümeye başladı, yüzüne azim hâkimdi.</span></p>

    <p class="Normal para-style-override-7"><span class="char-style-override-9">“Ona ne yaparlardı dersin?” dedim dış kapının Bobby’nin ardından kapandığını duyduktan sonra. “Brownlar.”</span></p>

    <p class="Normal para-style-override-7"><span class="char-style-override-9">Jamie kafasını iki yana salladı.</span></p>

    <p class="Normal para-style-override-7"><span class="char-style-override-9">“Tanrı bilir. Belki bir kavşakta asarlardı, belki de dayak atıp dağdan kovarlardı. Halkı koruyabileceklerini göstermek için bir şeyler yapmak istiyorlar, anladın mı? Tehlikeli suçlular, haydutlar gibilerden.”</span></p>

    <p class="Normal para-style-override-7"><span class="italik char-style-override-10">“Bir hükümet, güçlerini hükmettiği halkın haklı rızasından alır,”</span><span class="char-style-override-9"> diye alıntı yaparak başımı salladım. “Bir Güvenlik Komitesi’nin meşru sayılması için, </span><span class="italik char-style-override-10">toplum güvenliği açısından</span><span class="char-style-override-9"> apaçık bir tehdit bulunması gerekir. Brownlar’ın bunu düşünebilmeleri çok zekice.”</span></p>

    <p class="Normal para-style-override-7"><span class="char-style-override-9">Bana bir bakış attı, kestane rengi kaşlarından birini kaldırdı.</span></p>

    <p class="Normal para-style-override-7"><span class="char-style-override-9"> “Kim söylemiş onu? </span><span class="italik char-style-override-10">Hükmettiği halkın haklı rızası.”</span></p>

    <p class="Normal para-style-override-7"><span class="char-style-override-9">“Thomas Jefferson,” dedim, kendimi biraz züppe hissederek. “Aslında iki yıl sonra söyleyecek.”</span></p>

    <p class="Normal para-style-override-7"><span class="char-style-override-9">“İki yıl sonra o sözü Locke adındaki bir beyefendiden çalmış olacak,” diye yanıt verdi bana. “Richard Brown’un biraz eğitimli olduğunu düşünüyorum.”</span></p>

    <p class="Normal para-style-override-7"><span class="char-style-override-9">“Eğer Brownlar seni endişelendiriyorsa, Bobby’ye </span><span class="italik char-style-override-10">o</span><span class="char-style-override-9"> silahı vermen doğru mu?”</span></p>

    <p class="Normal para-style-override-7"><span class="char-style-override-9">Omuz silkti.</span></p>

    <p class="Normal para-style-override-7"><span class="char-style-override-9">“İyi olanlar bana lazım. Onu ateşleyeceğini de hiç sanmıyorum.”</span></p>

    <p class="Normal para-style-override-7"><span class="char-style-override-9">“Çok yıkıcı bir etkisi olduğu için mi?” Alaycı bir soru sormuştum ama Jamie muhtemelen haklıydı.</span></p>

    <p class="Normal para-style-override-7"><span class="char-style-override-9">“Evet, ondan. Ama asıl neden Bobby’nin kendisi.”</span></p>

    <p class="Normal para-style-override-7"><span class="char-style-override-9">“Nasıl yani?”</span></p>

    <p class="Normal para-style-override-7"><span class="char-style-override-9">“Kendi hayatını kurtarmak için bir daha silaha başvuracağını sanmıyorum - ama belki seninkini kurtarmak için kullanabilir.” Heyecansızca konuşmuştu ama yine de ensemdeki tüylerin diken diken olduğunu hissettim.</span></p>

    <p class="Normal para-style-override-7"><span class="char-style-override-9">“Güzel,” dedim, “peki olaylar öyle gelişirse ne yapacağını nereden biliyorsun?”</span></p>

    <p class="Normal para-style-override-7"><span class="char-style-override-9">“Onunla konuştum,” dedi kısaca. “Boston’daki, öldürdüğü ilk kişiymiş. Bir daha yapmak istemiyor.” Doğruldu ve tezgâha doğru hareketlenip kendini temizlenmeleri için koyduğum bazı malzeme</span><span class="char-style-override-9">lerle meşgul etti.</span></p>

    <p class="Normal para-style-override-7"><span class="char-style-override-9">Yanına gittim ve onu izledim. Orada, terebentinin içinde, bir avuç küçük dağlama demiri ve neşter vardı. Onları tek tek aldı, kuruladı ve düzenli bir şekilde kutularına dizdi. Demirlerin kürek şeklindeki uçları kullanılmaktan kararmıştı; neşterlerin sapı artık ışığı pek yansıtmıyordu ama keskin taraflarında ince ince parlaklıklar hâlâ vardı.</span></p>

    <p class="Normal para-style-override-7"><span class="char-style-override-9">“Bize bir şey olmaz,” dedim sessizce. Güven verici bir şey söylemeye çalışmıştım ama ağzımdan sanki sorgularmışım gibi çıktı.</span></p>

    <p class="Normal para-style-override-7"><span class="char-style-override-9">“Biliyorum,” dedi. Son malzemeyi de kutusuna koydu fakat kapağı kapatmadı. Ellerini masaya yaydı, dümdüz karşıya baktı.</span></p>

    <p class="Normal para-style-override-7"><span class="char-style-override-9">“Gitmek istemiyorum,” dedi. “Bunu yapmak istemiyorum.”</span></p>

    <p class="Normal para-style-override-7"><span class="char-style-override-9">Benimle mi kendi kendine mi konuştuğu açık değildi - ama yalnızca Cherokee köyüne gitmekten bahsetmediğini anlıyordum.</span></p>

    <p class="Normal para-style-override-7"><span class="char-style-override-9">“Ben de,” diye fısıldadım ve biraz daha yaklaştım, nefesini hissettim. O anda ellerini kaldırdı ve bana döndü, beni kollarına aldı. Sarıldık, nefeslerimizi dinledik. Demlenen çayın acı kokusu temiz çamaşır, toz ve güneşle ısınan ten kokularına karışıyordu.</span></p>

    <p class="Normal para-style-override-7"><span class="char-style-override-9">Hâlâ yapılacak seçimler, alınacak kararlar ve yapılacak işler vardı. Hem de çok fazla. Ama savaşın eşiğinden içeri bir adım attık.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-10"> </span></p>
  </div>
</body>
</html>