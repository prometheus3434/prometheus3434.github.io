<html xmlns="http://www.w3.org/1999/xhtml">
<head>
  <title>karvekul-56</title>
  <link href="../Styles/karvekul1.css" rel="stylesheet" type="text/css"/>
</head>

<body id="karvekul" xml:lang="tr-TR">
  <div class="Basic-Text-Frame">
     <p class="baslik" id="toc_marker-48"><span class="bold">47. Arılar ve Dayaklar</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-7"><span class="char-style-override-9">Yaptığım şey dikizlemek değildi asla. Kovanlarımdan biri dolmuştu; kaçak arıları inceliyordum.</span></p>

    <p class="Normal para-style-override-7"><span class="char-style-override-9">Arı sürüleri genellikle çok uzağa seyahat etmezler, sık sık dururlar. Bir ağaç kovuğunda birkaç saat dinlendikten sonra bir top haline gelirler, toplu halde mırıltılar çıkararak aralarında bir konferans yaparlar. Eğer nereye yerleşecekleri konusunda ortak kararlarını vermeden önce başka bir yere yerleştirilirlerse -çok çekici görünen bir kovana- huzursuzluk çıkarmazlar, böylece himaye altına alınabilirler.</span></p>

    <p class="Normal para-style-override-7"><span class="char-style-override-9">Arıların kötü yanı ise ayak izlerinin olmamasıdır. Dağlık alanda, evden bir buçuk kilometre uzakta, sırtımda bir sepet kovanla etrafı kolaçan edip, Jamie’nin avcılık konusunda söylediklerini hatırlamaya, bir arı gibi düşünmeye çalışmak zorundaydım.</span></p>

    <p class="Normal para-style-override-7"><span class="char-style-override-9">Üstümde kalan arazide yakıotu ve buna benzer vahşi çiçekler vardı ama aşağıdaki, etrafı oyuk kaplı, ölü ağaç gövdesi -bir arı olduğum varsayıldığında- daha çekici gibiydi.</span></p>

    <p class="Normal para-style-override-7"><span class="char-style-override-9">Sepet kovan ağırdı, yokuş da bayağı dikti. Kovanı taşımama yardımcı olan ama o sırada derimi tahriş etmeye başlayan halatı gevşettim, kovanı sumak ve topalçalı kaplı zeminde aşağı yuvarladım.</span></p>

    <p class="Normal para-style-override-7"><span class="char-style-override-9">Ben de aşağı inmeye başladım, kaymamak için yerdeki taşlara dikkat ettim, dallara tutunarak ilerledim. Gözlerim aşağıya odaklanmışken nereye geldiğimi fark etmemiştim. Çalıların arasındaki bir boşluktaydım ve buradan bir kulübenin çatısı görülebiliyordu. Kiminkiydi bu? Christieler’inki herhalde, diye düşündüm. Kolumla çenemin ucundan akmak üzere olan ter damlasını aldım; hava sıcaktı ve yanıma bir matara almamıştım. Eve dönmeden önce oraya uğrayıp su rica etsem iyi olacaktı.</span></p>

    <p class="Normal para-style-override-7"><span class="char-style-override-9">Sonunda ölü ağaç gövdesinin yanına geldiğimde, arılardan eser olmaması moralimi bozdu. Orada biraz durdum, terin yüzümden akıp kurumasını bekledim, etrafı dinledim, arıların o monoton vızıltısını duyabilmeyi umdum. Bir sürü uçan böceğin türlü sesini seçmeyi başardım - ama arı yoktu.</span></p>

    <p class="Normal para-style-override-7"><span class="char-style-override-9">İç geçirdim, gövdenin etrafında dolaşarak geri dönmeye karar verdim ki o anda duraksadım; gözüme aşağıdaki beyazlık çarptı.</span></p>

    <p class="Normal para-style-override-7"><span class="char-style-override-9">Thomas Christie ve Malva, kulübelerinin arkasındaki küçük açıklıktaydı. Adam hareket edince gömleğinin parıltısı gözüme çarpmıştı ama artık sabitti, kollarını kavuşturmuştu.</span></p>

    <p class="Normal para-style-override-7"><span class="char-style-override-9">Dikkati tamamen kızında gibi görünüyordu; Malva da o sırada açıklığın kenarındaki üvezlerden birinin dallarını kesmekle meşguldü. Neden acaba, diye düşündüm.</span></p>

    <p class="Normal para-style-override-7"><span class="char-style-override-9">Gözlerimin önündeki sahnede çok tuhaf bir şey vardı ama adını bir türlü koyamıyordum. Bir vücut hareketi miydi bu? Aralarındaki alışılagelmemiş bir gerginlik havası mı?</span></p>

    <p class="Normal para-style-override-7"><span class="char-style-override-9">Malva arkasını dönüp babasına doğru yürüdü, elinde birkaç uzun ince dal vardı. Başı eğikti, ayaklarını adeta sürüyordu. Dalları babasına verirken tersliğin ne olduğunu aniden anladım.</span></p>

    <p class="Normal para-style-override-7"><span class="char-style-override-9">Onları duyamayacak kadar uzaktaydım ama Thomas ona belli ki bir şey söylemişti, ardından da kaba bir hareketle odun kesme kütüğü olarak kullandıkları yeri gösterdi. Kız kütüğün önünde diz çöktü, eğildi ve eteklerini kaldırıp çıplak kalçasını açtı.</span></p>

    <p class="Normal para-style-override-7"><span class="char-style-override-9">Bir an bile tereddüt etmeden elindeki çubukları kaldırdı ve kızın kalçasına indirdi, sonra çekip öteki kalçasına vurdu. Darbelerin kızın derisinde bıraktığı izleri o mesafeden görebiliyordum. Bu hareketi birkaç kez tekrarladı; adam bunu yaparken sanki önceden düşünülmüş, üstünde plan yapılmış bir şeyi gerçekleştiriyormuş gibi bir hava veriyordu, bu yüzden eylemin kendisinden çok, yaparken takındığı duygusuz tavır tüyler ürperticiydi.</span></p>

    <p class="Normal para-style-override-7"><span class="char-style-override-9">Kafamı çevirmek aklıma dahi gelmedi. Çalıların arasında dehşetle kalakalmıştım, yüzüme musallat olan tatarcıkları bile kovalayamayacak kadar basiretim bağlanmıştı.</span></p>

    <p class="Normal para-style-override-7"><span class="char-style-override-9">Christie elindeki çubukları yere atıp topukları üstünde dönerek eve geri dönmeden önce gözlerimi dahi kırpamamıştım. Malva çömeldi, eteklerini düzeltti, kumaşı dikkatle silkeledi ve ayağa kalktı. Yüzü kıpkırmızıydı ama ağlamamış, öfkelenmemişti.</span></p>

    <p class="Normal para-style-override-7"><span class="italik char-style-override-10">Buna alışkındı.</span><span class="char-style-override-9"> O anda anlayabilmiştim. Tereddüt ettim, ne yapacağımı şaşırdım. Ben karar veremeden Malva şapkasını düzeltti, döndü ve azimli bir yüz ifadesiyle ormana doğru yürümeye başladı - doğrudan bana doğru yürüyordu.</span></p>

    <p class="Normal para-style-override-7"><span class="char-style-override-9">Kendi irademle karar verdiğimin farkına bile varmadan, bir laleağacının dalları altından geçerek gövdenin arkasına saklanmışım. Kız yaralanmamıştı ama olayı birinin görmüş olmasından hiç hoşlanmayacağı da açıktı.</span></p>

    <p class="Normal para-style-override-7"><span class="char-style-override-9">Malva benden iki metre kadar öteden geçti. Yokuştan dolayı biraz nefes nefeseydi - yo, burnundan soluyordu; ruh hali de üzgün değil, sinirliye yakındı.</span></p>

    <p class="Normal para-style-override-7"><span class="char-style-override-9">Bir süre sonra, gövdenin arkasından dikkatlice göz attığımda, ağaçların arasında ilerleyen kızın şapkasından başka bir şey göremedim. Oralarda herhangi bir kulübe yoktu, ayrıca kız bir şey toplamak için yanına bir sepet de almamıştı. Belki de yalnız kalmak istemişti, kendini toparlamak için. Eğer öyle düşündüyse de bu hakkıydı.</span></p>

    <p class="Normal para-style-override-7"><span class="char-style-override-9">Kız tamamen gözden kaybolana kadar bekledim, sonra da yokuşu yavaş yavaş inmeye başladım. Her ne kadar susamış olsam da Christieler’in kulübesinde durmadım. İşçi arılara olan ilgim de kaybolmuştu.</span></p>

    <p class="Normal para-style-override-3"><span class="char-style-override-17">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Jamie’yi çitin yanında, Hiram Crombie’yle konuşurken yakaladım. Başımı sallayarak selam verdim, Jamie’ye az önce tanıklık ettiklerimi anlatmak için sabırsızlanmama rağmen Crombie’nin işinin bitmesini bekledim.</span></p>

    <p class="Normal para-style-override-7"><span class="char-style-override-9">Neyse ki Hiram’ın da çok kalmaya niyeti yoktu; varlığım onu huzursuz etmişti.</span></p>

    <p class="Normal para-style-override-7"><span class="char-style-override-9">Adam gittiğinde Jamie’ye hemen gördüklerimi anlattım, karşılığında benimkiyle aynı endişeyi göstermediğinde sinirlendim. Tom Christie kızının dayak yemesi gerektiğini düşünüyorsa, bu onun bileceği işmiş.</span></p>

    <p class="Normal para-style-override-7"><span class="char-style-override-9">“Ama adam... yani- belki de çubuk darbeleriyle bitmiyordur. Belki... başka şeyler de yapıyordur.”</span></p>

    <p class="Normal para-style-override-7"><span class="char-style-override-9">Bana şaşkın bir bakış attı.</span></p>

    <p class="Normal para-style-override-7"><span class="char-style-override-9">“Tom mu? Bunu düşünmek için bir nedenin var mı?”</span></p>

    <p class="Normal para-style-override-7"><span class="char-style-override-9">“Hayır,” demek zorunda kaldım, isteksizce elbette. Christie ailesi beni her zaman rahatsız etmişti, bunun nedeni de çoğunlukla Tom’la geçinemiyor oluşumdu. İncil’e bu kadar kendini adamış bir insandan kötülük gelmeyeceğini düşünecek kadar saf değildim ama adil olmak adına söylemeliyim ki kötülük yapacağını düşünmek de bir o kadar mantıksızdı. “Ama o kızı öyle sopalamaması gerekirdi, hele o yaşta, ha?”</span></p>

    <p class="Normal para-style-override-7"><span class="char-style-override-9">Bana öfkeyle baktı.</span></p>

    <p class="Normal para-style-override-7"><span class="char-style-override-9">“Hiçbir şey anlamıyorsun, değil mi?” dedi, kafamdan geçen düşünceyi dile dökerek.</span></p>

    <p class="Normal para-style-override-7"><span class="char-style-override-9">“Ben de onu demek üzereydim </span><span class="italik char-style-override-10">sana,”</span><span class="char-style-override-9"> dedim, bana baktığı gibi bakarak. Gözlerini kaçırmadı, aynı şekilde bakmaya devam etti, biraz eğlenmeye başlar gibiydi.</span></p>

    <p class="Normal para-style-override-7"><span class="char-style-override-9">“Yani çok farklı olacak, öyle mi?” dedi. “Senin dünyanda yani?” Sesindeki keskinlik, benim dünyamda yaşamadığımızı hatırlatacak kadar etkiliydi. Ani bir ürperti, kolumdaki sarımsı tüyleri diken diken etti.</span></p>

    <p class="Normal para-style-override-7"><span class="char-style-override-9">“Erkekler kadınları senin zamanında dövmüyor yani, ha? İyi bir nedenleri olsa dahi mi?”</span></p>

    <p class="Normal para-style-override-7"><span class="char-style-override-9">Ne diyecektim şimdi buna? İstesem de yalan söyleyemezdim; yüzüme bakıp içimden geçeni anlamayı çok iyi biliyordu.</span></p>

    <p class="Normal para-style-override-7"><span class="char-style-override-9">“Bazıları,” dedim mecburen. “Ama aynı şey değil. Orada, o zamanlarda yani karısını döven adamlara suçlu gözüyle bakılıyor. Ama,” diye ekledim, dürüstçe, “karısını döven adamlar benim zamanımda genellikle yumruklarını kullanırlar.”</span></p>

    <p class="Normal para-style-override-7"><span class="char-style-override-9">Hayret ve iğrenme karışımı bir ifade yüzünü kapladı.</span></p>

    <p class="Normal para-style-override-7"><span class="char-style-override-9">“Nasıl bir erkek yapabilir bunu?” dedi, inanamıyordu.</span></p>

    <p class="Normal para-style-override-7"><span class="char-style-override-9">“Kötü biri.”</span></p>

    <p class="Normal para-style-override-7"><span class="char-style-override-9">“Öyle olmalı Sassenach. Sence şimdikiyle arasında bir fark da yok yani, öyle mi?” diye sordu. “Yani yüzünü gözünü dağıtsam, bunu kıçına şaplak indirmemle bir mi tutarsın?”</span></p>

    <p class="Normal para-style-override-7"><span class="char-style-override-9">Kan aniden yanaklarıma hücum etti. Bir keresinde kemerle popoma defalarca vurmuştu ve bunu unutmamıştım. O an onu öldürmek istemiştim - anı aklıma geldiği için artık içimde olumlu bir duygu da kalmamıştı. Ama aynı zamanda, bu tip hareketleri yirminci yüzyıl dayaklarıyla bir tutacak kadar ahmak da değildim.</span></p>

    <p class="Normal para-style-override-7"><span class="char-style-override-9">Bana bir bakış attı, kaşını kaldırdı, neyi hatırladığımı anladı. Hafifçe sırıttı.</span></p>

    <p class="Normal para-style-override-7"><span class="char-style-override-9">“Ah.” dedi.</span></p>

    <p class="Normal para-style-override-7"><span class="char-style-override-9">“Ah tabii,” dedim oldukça tersçe. O sinir bozucu anları kafamdan çıkarmayı başarmıştım, tekrar hatırlamak sinir bozucuydu.</span></p>

    <p class="Normal para-style-override-7"><span class="char-style-override-9">Öte yandan, Jamie olayı hatırlayınca biraz neşelendi. Beni asla katlanamayacağım bir bakışla inceledi, hâlâ sırıtıyordu.</span></p>

    <p class="Normal para-style-override-7"><span class="char-style-override-9">“İsa aşkına... ağıt yakar gibi bağırmıştın.”</span></p>

    <p class="Normal para-style-override-7"><span class="char-style-override-9">Şakaklarımda kanın baskı yapmaya başladığını hissettim.</span></p>

    <p class="Normal para-style-override-7"><span class="char-style-override-9">“Çok iyi bir nedenim vardı!”</span></p>

    <p class="Normal para-style-override-7"><span class="char-style-override-9">“Vardı tabii,” dedi daha da sırıtarak. “Vardı. Kendi hatandı, unutma,” diye ekledi.</span></p>

    <p class="Normal para-style-override-7"><span class="char-style-override-9">“Benim ha- ”</span></p>

    <p class="Normal para-style-override-7"><span class="char-style-override-9">“</span><span class="italik char-style-override-10">Senin</span><span class="char-style-override-9"> hatan,” dedi net ve emin bir sesle.</span></p>

    <p class="Normal para-style-override-7"><span class="char-style-override-9">“Özür dilemiştin!” dedim çıldırırcasına. “Diledin, biliyorsun bunu!”</span></p>

    <p class="Normal para-style-override-7"><span class="char-style-override-9">“Hayır, dilemedim. Ayrıca olayın başlangıcında da senin hatan vardı,” dedi mantıktan tamamen sıyrılarak. “Yoksa öyle saçma sapan bir kemer cezasını çekmek zorunda kalmazdın bile. Lafımı dinleseydin, ‘diz çök’ dediğimde- ”</span></p>

    <p class="Normal para-style-override-7"><span class="char-style-override-9">“Lafını mı dinleseydim? Yani öylece teslim olup sana- ”</span></p>

    <p class="Normal para-style-override-7"><span class="char-style-override-9">“Senin </span><span class="italik char-style-override-10">hiçbir konuda</span><span class="char-style-override-9"> yumuşak başlılık ettiğini görmedim zaten Sassenach.”</span></p>

    <p class="Normal para-style-override-7"><span class="char-style-override-9">“Seni iblis İskoç!” Kovanı yere, ayaklarının dibine bıraktım ve yürümeye başladım.</span></p>

    <p class="Normal para-style-override-7"><span class="char-style-override-9">“Ama bir daha yapmadım,” diye bahanesini ileri sürdü. </span></p>

    <p class="Normal para-style-override-7"><span class="char-style-override-9">Sertçe arkama döndüm, hiddet dolu baktım.</span></p>

    <p class="Normal para-style-override-7"><span class="char-style-override-9">“Bir daha denersen kalbini sökmekle tehdit ettim de ondan.”</span></p>

    <p class="Normal para-style-override-7"><span class="char-style-override-9">“Olabilir... ama yine de yapabilirdim, biliyorsun bunu Sassenach. Değil mi?” Artık sırıtmıyordu ama bakışlarında hâlâ hınzırlık vardı.</span></p>

    <p class="Normal para-style-override-7"><span class="char-style-override-9">Birkaç kez derin nefes aldım, içimdeki öfkeyi kontrol altına almaya, canını yakacak bir cevap bulmaya çabaladım. İkisini de beceremedim ve vakar dolu bir “hıh” sesiyle topuklarımın üstünde döndüm.</span></p>

    <p class="Normal para-style-override-7"><span class="char-style-override-9">Kiltinin çıkardığı seslerden kovanı almak için eğildiğini, çitin etrafından geçip birkaç uzun adımla bana yetiştiğini anladım. Dönüp bakmadım; yanaklarım hâlâ yanıyordu.</span></p>

    <p class="Normal para-style-override-7"><span class="char-style-override-9">Beni küplere bindiren şey, söylediklerinin doğru olduğunu bilmemdi. Her şeyi hatırlıyordum. Kılıç kemerini öyle bir indirmişti ki birkaç gün boyunca rahat oturamamıştım - ve bunu tekrar yapmak istese, onu durdurabilecek bir şey de yoktu.</span></p>

    <p class="Normal para-style-override-7"><span class="char-style-override-9">Çoğu zaman, kanunlar düşünüldüğünde, onun malı olduğum gerçeğini yok saymayı başarıyordum. Ama bu gerçeğin yok olmasını sağlayamadığım da başka bir gerçekti - o da bunun farkındaydı.</span></p>

    <p class="Normal para-style-override-7"><span class="char-style-override-9">“Peki ya Brianna?” dedim hesap sorarcasına. “Eğer Roger birden kemerini çıkarıp kızına vurmaya kalkarsa, aynı şeyleri mi düşüneceksin?”</span></p>

    <p class="Normal para-style-override-7"><span class="char-style-override-9">Bu örnek onu eğlendirmişti.</span></p>

    <p class="Normal para-style-override-7"><span class="char-style-override-9">“Denerse şeytanın gözüne tükürmüş olur,” dedi. “Kız onu mahveder, yanlış mı düşünüyorum? Ayrıca onun kocasına itaat şekli de tıpkı seninki gibi. Ama tabii,” diye ekledi, kovanın halatını omzundan arkaya attıktan sonra devam etti, “bir çiftin arasında geçenleri asla bilemezsin, değil mi? Belki de Roger denese kızın hoşuna bile gidebilir.”</span></p>

    <p class="Normal para-style-override-7"><span class="char-style-override-9">“Hoşuna bile gidebilir mi?!” Hayret içinde, bomboş gözlerle baktım. “Bir kadının bundan nasıl olur da-”</span></p>

    <p class="Normal para-style-override-7"><span class="char-style-override-9">“Ah öyle, kız kardeşimi düşün.”</span></p>

    <p class="Normal para-style-override-7"><span class="char-style-override-9">Yolun ortasında donakaldım, bakışlarım ona sabitlenmişti.</span></p>

    <p class="Normal para-style-override-7"><span class="char-style-override-9">“Nesini düşüneyim? Yani şimdi bana- ”</span></p>

    <p class="Normal para-style-override-7"><span class="char-style-override-9">“Evet, aynen öyle.” O hınzır parıltı yine oradaydı ama şaka yaptığını sanmıyordum.</span></p>

    <p class="Normal para-style-override-7"><span class="char-style-override-9">“Ian onu </span><span class="italik char-style-override-10">dövmüş </span><span class="char-style-override-9">mü?”</span></p>

    <p class="Normal para-style-override-7"><span class="char-style-override-9">“Öyle demesen keşke,” demekle yetindi. “Öyle deyince, sanki Ian onu yumruklamış ya da gözünü morartmış gibi oluyor. Biraz canını yakmış olabilirim fakat kanını akıtmadım, Tanrı aşkına...” Gözleri bir anlığına yüzüme döndü; her yerim iyileşmişti, en azından görünürde yani; kalan tek iz, kaşlarımın birinin üstündeki hafif çizikti - o da üstünü kapatan saçlar özellikle çekilip incelenmedikçe görülmüyordu. “Ian da öyle.”</span></p>

    <p class="Normal para-style-override-7"><span class="char-style-override-9">Duyduğum şey neye uğradığımı şaşırmama yol açmıştı. Ian ve Jenny Murray’le aylarca dip dibe yaşamıştım ve Ian’ın şiddet gösterecek biri olduğunu asla, aklımın ucundan dahi geçirmemiştim. Dahası, kardeşinden bile güçlü bir karakteri olan Jenny Murray’nin buna izin verebileceğini düşünmek...</span></p>

    <p class="Normal para-style-override-7"><span class="char-style-override-9">“Ne yapmış peki? Neden yapmış? Nasıl?”</span></p>

    <p class="Normal para-style-override-7"><span class="char-style-override-9">“Ee, yani, kemerini onun için çıkardığı ara sıra olurmuş,” dedi, “o da Jenny istediği zaman.”</span></p>

    <p class="Normal para-style-override-7"><span class="char-style-override-9">Derin bir nefes aldım.</span></p>

    <p class="Normal para-style-override-7"><span class="char-style-override-9">“Jenny </span><span class="italik char-style-override-10">istediği</span><span class="char-style-override-9"> zaman mı?” Diyaloğun derinliği düşünüldüğünde, kahramanca bir cesaret gösterdim.</span></p>

    <p class="Normal para-style-override-7"><span class="char-style-override-9">“Ian’ı bilirsin işte,” dedi omuz silkerek. “Jenny istemedikçe öyle bir şey yapabilecek karaktere sahip değil.”</span></p>

    <p class="Normal para-style-override-7"><span class="char-style-override-9">“Öyle bir şeyin olduğunu hiç görmedim,” dedim, Jamie’yi adamakıllı süzerek.</span></p>

    <p class="Normal para-style-override-7"><span class="char-style-override-9">“Senin önünde yaptıracak hali yoktu, ha?”</span></p>

    <p class="Normal para-style-override-7"><span class="char-style-override-9">“Senin önünde </span><span class="italik char-style-override-10">yaptırdı mı</span><span class="char-style-override-9"> yani?”</span></p>

    <p class="Normal para-style-override-7"><span class="char-style-override-9">“Hayır, hayır,” dedi ellerini kaldırarak. “Ama Culloden’dan sonra, pek evde durmuyordum. Ama ara sıra, ziyarete geldiğimde... bir şey hazırladığını görüyordum.” Burnunu kaşıdı, gözlerini kaldırdı ama güneş yüzünden kıstı, kelimeleri aradı. “Sataşırdı Ian’a,” dedi sonunda, omuz silkti. “Durduk yere bir şeye sinirlenirdi ya da küçük, pis imalarda bulunurdu. Sonra- ” O anda aklına gelen bir tanımla yüzü rahatladı. “Kırbaçlanarak bitlerinden kurtulmak isteyen bir hayvan gibi davranıyordu.”</span></p>

    <p class="Normal para-style-override-7"><span class="char-style-override-9">Bu tanımı duyduğuma inanamıyordum. Jenny Murray sivri dilliydi, lafını da sakınmazdı, karşısındaki kocası da olsa. İyilik timsali Ian da güler geçerdi. Ama az önce duyduklarımı bu ikiliye asla konduramıyordum.</span></p>

    <p class="Normal para-style-override-7"><span class="char-style-override-9">“Öyle. Dediğim gibi davrandığını bir-iki kez gördüm. Ian da ona bir bakış atar fakat bozuntuya vermezdi. Sonra bir defasında, ben dışarıda avlanırken -güneş batmak üzereydi- oradaki kalenin arkasındaki tepede küçük bir geyik avlamıştım, hatırladın mı orayı?”</span></p>

    <p class="Normal para-style-override-7"><span class="char-style-override-9">Başımı salladım, hâlâ hayret içindeydim.</span></p>

    <p class="Normal para-style-override-7"><span class="char-style-override-9">“Avı eve kendim taşıyabilecek kadar yakındım, o yüzden hayvanı kuruması için kabine götürdüm. Etrafta kimse yoktu, sonradan öğrendim ki çocuklar Broch Mhorda’daki pazara gitmişler, hizmetçiler de onlarlaymış. Ben de kimseyi görmeyince, evde de kimse olmadığını düşündüm, o yüzden mutfağa daldım. Gitmeden önce bir şeyler yiyip süt içeyim istemiştim.”</span></p>

    <p class="Normal para-style-override-7"><span class="char-style-override-9">İçeri girdiğinde, üst kattaki yatak odasından gelen sesleri duyunca ödü patlamış.</span></p>

    <p class="Normal para-style-override-7"><span class="char-style-override-9">“Nasıl sesler?” diye sordum, ağzım açık kalmıştı.</span></p>

    <p class="Normal para-style-override-7"><span class="char-style-override-9">“Ee... ciyaklamalar,” dedi omuz silkerek. “Kıkırdamalar. Biraz itiş kakış sesi de gelmedi değil, bir şeyler de devrilmişti galiba. Sesleri seçemesem, eve hırsız girdiğini sanırdım. Ama Jenny’yle Ian oldukları belliydi ve- ” Orada lafı kesildi; olay aklına gelince kulakları kızardı.</span></p>

    <p class="Normal para-style-override-7"><span class="char-style-override-9">“Sonra... sesler biraz daha yükseldi, işte... ardından kemerin ete çarpış sesi geldi, sonrasında da üç kasaba öteden bile duyulabilecek bir çığlık.”</span></p>

    <p class="Normal para-style-override-7"><span class="char-style-override-9">Derin bir nefes aldı, omuz silkti.</span></p>

    <p class="Normal para-style-override-7"><span class="char-style-override-9">“Evet... Neye uğradığımı, ne yapmam gerektiğini şaşırmıştım.”</span></p>

    <p class="Normal para-style-override-7"><span class="char-style-override-9">Başımı salladım, en azından bunu anlayabilmiştim.</span></p>

    <p class="Normal para-style-override-7"><span class="char-style-override-9">“Garip bir durum olmuş, evet. Ee... şey... devam ettiler, herhalde?”</span></p>

    <p class="Normal para-style-override-7"><span class="char-style-override-9">Başını salladı. Kulakları kiremit rengine yaklaşmıştı, yüzü de kıpkırmızıydı ama onun sebebi sıcak olabilirdi.</span></p>

    <p class="Normal para-style-override-7"><span class="char-style-override-9">“Ettiler, evet.” Bana bir bakış attı. “Bak Sassenach, ona zarar verdiğini düşünsem iki saniyede üst kata çıkardım. Ama...” Bir süredir kafasının etrafında dolanmakta olan arıyı kışkışladı, kafasını iki yana salladı. “Orada… sanki… nasıl söyleneceğini bile bilmiyorum. Jen</span><span class="char-style-override-9">ny sürekli güldüğü için de değil, çünkü o- onun da istediğini düşündüğüm için. Ian da... yani, o da gülüyordu. Kahkahalar atmıyordu ama... sesi öyleydi işte.”</span></p>

    <p class="Normal para-style-override-7"><span class="char-style-override-9">Seslice nefes verdi, yumruk halindeki eliyle boynunun altındaki teri aldı.</span></p>

    <p class="Normal para-style-override-7"><span class="char-style-override-9">“Orada donakaldım, elimde bir parça turtayla onları dinledim. Ağzım açık olduğu için sinekler rahatça girip çıkmaya başladıkları ana kadar öyle kaldım; o sırada onlar da... ee...” Omuzlarını, sanki gömleği dar geliyormuş gibi salladı.</span></p>

    <p class="Normal para-style-override-7"><span class="char-style-override-9">“Yapmaya başlamışlardı, öyle mi?” diye sordum, duygusuz bir sesle.</span></p>

    <p class="Normal para-style-override-7"><span class="char-style-override-9">“Öyle sanıyorum,” diye yanıtladı, resmi bir havayla. “Çıktım oradan. Foyne’a kadar bütün yolu yürüdüm, geceyi Büyükanne MacNab’ın yanında geçirdim.” Foyne küçük bir köydü, Lallybroch’tan yirmi kilometre ötedeydi.</span></p>

    <p class="Normal para-style-override-7"><span class="char-style-override-9">“Niye?” diye sordum.</span></p>

    <p class="Normal para-style-override-7"><span class="char-style-override-9">“E, öyle yapmam lazımdı,” dedi basitçe. “Olmamış gibi yapamazdım. Ya çekip gidecek başka şeyler düşünecektim ya da kendime işkence etmeye devam edecektim ki bilirsin bu konuda iyi değilimdir - kız kardeşimdi sonuçta.”</span></p>

    <p class="Normal para-style-override-7"><span class="char-style-override-9">“Yani aynı anda iki işi yapamadığını mı söylüyorsun?” diyerek güldüm.</span></p>

    <p class="Normal para-style-override-7"><span class="char-style-override-9">“Tabii ki hayır,” dedi ve bana deliymişim gibi baktı. “Sen yapabiliyor musun?”</span></p>

    <p class="Normal para-style-override-7"><span class="char-style-override-9">“Ee, evet.”</span></p>

    <p class="Normal para-style-override-7"><span class="char-style-override-9">Tek kaşını kaldırdı, ikna olmamıştı.</span></p>

    <p class="Normal para-style-override-7"><span class="char-style-override-9">“Kadınlar aynı anda birden çok şey yapmaya alışıklardır, zorundadırlar çünkü, çocuklar sağ olsun. Neyse, Jenny’yle Ian’a dönelim. Ne diye- ”</span></p>

    <p class="Normal para-style-override-7"><span class="char-style-override-9">“Ben de yürürken onları düşünmek zorunda kaldım,” diye itiraf etti. “Açıkçası düşünmekten alamadım kendimi. Büyükanne MacNab zihnimi esir alan bir şey olduğunu anlayınca, yemek boyunca bana işkence etti... ta ki ona anlatana kadar.”</span></p>

    <p class="Normal para-style-override-7"><span class="char-style-override-9">“Yaa. Ne dedi peki?” diye sordum büyük bir merakla. Büyükanne MacNab’ı bilirdim; hayat dolu, dobra bir yaşlı kadındı - insanların zayıflıkları hakkında da oldukça görmüş geçirmişti.</span></p>

    <p class="Normal para-style-override-7"><span class="char-style-override-9">“Gülerken öyle titredi ki ufak bir deprem yaratmış olabilir,” dedi, ağzının bir kenarı kıvrılarak. “O an ölse mutsuz olmazdı herhalde.”</span><span class="char-style-override-9"/></p>

    <p class="Normal para-style-override-7"><span class="char-style-override-9">Ama sonunda kendine gelen yaşlı kadın, gözlerinden neşe içinde akan yaşları sildikten sonra, olayı Jamie’ye adeta bir geri zekâlıya anlatır gibi açıklamış.</span></p>

    <p class="Normal para-style-override-7"><span class="char-style-override-9">“Nedeninin Ian’ın bacağı olduğunu söyledi,” dedi Jamie, bunun mantıklı gelip gelmediğini anlamak için yüzüme bakarak. “Bunun Jenny için bir şey fark ettirmeyeceğini ama Ian için öyle olmadığını söyledi. Bir de,” dedi ve duraksadı, rengi mora kaçmaya başlamıştı, “erkeklerin kadınların yatak hakkındaki düşünceleri hakkında bir şey bilmediklerini ama bildiklerini sandıkları için sorun çıktığını söyledi.”</span></p>

    <p class="Normal para-style-override-7"><span class="char-style-override-9">“O kadını boşuna sevmemişim,” dedim. “Başka?”</span></p>

    <p class="Normal para-style-override-7"><span class="char-style-override-9">“Başka... Jenny’nin Ian’a bazı şeyleri açıklamış olabileceğini söyledi- belki de kendisine de- yani, bacağı olsun ya da olmasın, onun bir erkek olduğunu düşündüğünü anlatmış olabilirmiş.”</span></p>

    <p class="Normal para-style-override-7"><span class="char-style-override-9">“Ne? Nasıl yani?”</span></p>

    <p class="Normal para-style-override-7"><span class="char-style-override-9">“Yani Sassenach,” dedi, son derece duygusuzca, “erkekler etraflarına kalın bir çizgi çekip onu geçenlerle dövüşmenin, yapmaları gerekenlerin büyük kısmını oluşturduğunu düşünürler. Düşmanlar, komşular, çocuklar - hatta eşler. Her zaman bir kemer ya da kamçı kullanamazsın ama kullandığında da en azından kimin sözünün geçtiği belli olur.”</span></p>

    <p class="Normal para-style-override-7"><span class="char-style-override-9">“Ama bu çok- ” diye başlayıp kendi lafımı kestim, kaşlarımı çatıp bunun mantığı olup olmadığını düşündüm.</span></p>

    <p class="Normal para-style-override-7"><span class="char-style-override-9">“Erkeksen, kontrol sendedir. Düzeni sağlayan sensindir, istesen de istemesen de. Böyledir,” dedi dirseğime dokunarak, sonra da ağaçların arasındaki bir boşluğu başıyla gösterdi. “Susadım. Biraz duralım mı?”</span></p>

    <p class="Normal para-style-override-7"><span class="char-style-override-9">Oradaki dar bir patikada ilerlemeye başladı; ben de onu takip ettim ve Yeşil Kaynak dediğimiz yere vardık. Yılantaşının üstünde köpürerek akan bu serin su, etrafındaki yosunlarla gölgeli bir fanus görüntüsü veriyordu. Diz çöktük, yüzlerimizi yıkadık, suyumuzu içtik, rahat bir nefes aldık. Jamie avuç dolusu suyu gömleğinden içeri attı, gözlerini mutluluk içinde kapadı. Ona güldüm ama sonra ben de ter içindeki mendilimi kaynakta yıkadıktan sonra onunla boynumu, kollarımı sildim.</span></p>

    <p class="Normal para-style-override-7"><span class="char-style-override-9">Kaynağa yürürken konuşmamız kesilmişti; devam ettirmek isteyip istemediğimi de nasıl ettirebileceğimi de bilemiyordum. O yüzden gölgelerin içinde sessizce oturdum, kollarımla dizlerimi sardım, ayak parmaklarımı yosunların içinde gezdirdim.</span></p>

    <p class="Normal para-style-override-7"><span class="char-style-override-9">Jamie’nin de o anda pek konuşmaya ihtiyacı olduğu söylenemezdi. Sırtını bir kayaya yaslayıp rahatladı, ıslak gömleği üstüne yapıştı. Öylece durduk, ormanı dinledik.</span></p>

    <p class="Normal para-style-override-7"><span class="char-style-override-9">Ne demem gerektiğinden emin değildim ama konuşma hakkında düşünmeyi de kesmemiştim. Garip bir şekilde, Büyükanne MacNab’ın ne demek istediğini anladığımı sanıyordum - onunla aynı fikirde olduğumdan emin olmasam da.</span></p>

    <p class="Normal para-style-override-7"><span class="char-style-override-9">Düşündüğüm, daha çok Jamie’nin erkekler ve sorumlulukları hakkındaki sözleriydi. Öyle miydi gerçekten? Öyleydi belki de ben daha önce o açıdan bakmamış olsam da. Kendisinin bize siper olduğu doğruydu - bana, aileye, Tepe’deki herkese. Ama bunu gerçekten öyle mi yapıyordu? </span><span class="italik char-style-override-10">“Kalın bir çizgi çekip onu geçenlerle dövüşmek” </span><span class="char-style-override-9">miydi yani? Öyleydi sanırım.</span></p>

    <p class="Normal para-style-override-7"><span class="char-style-override-9">Benimle onun arasında da çizgiler vardı, elbette. Tabii bu çizgileri hiç geçmemiş de değildik. Benim kendimi savunmak için söylediklerim vardı - bir de yaptırımlarım. Ancak o, onun çizgilerini geçtiğim için bir kez -çok erken bir evrede- bana vurmuştu. Yani, bunun gerekli olduğunu mu düşünmüştü? Öyleydi herhalde, çünkü bana söylediği buydu.</span></p>

    <p class="Normal para-style-override-7"><span class="char-style-override-9">Ama onun düşünce sistemi farklıydı ve o hep onu takip ediyordu.</span></p>

    <p class="Normal para-style-override-7"><span class="char-style-override-9">“Çok garip,” dedi düşünceli bir halde. “Laoghaire beni aşırı düzeniyle çıldırtırdı ama onu kemerle dövmek bir kez bile aklımdan geçmedi.”</span></p>

    <p class="Normal para-style-override-7"><span class="char-style-override-9">“Ne düşüncesizmişsin,” dedim doğrularak. Laoghaire’den bahsetmesi hoşuma gitmemişti, konu ne olursa olsun.</span></p>

    <p class="Normal para-style-override-7"><span class="char-style-override-9">“Öyleymişim ama,” diye ciddiyetle yanıt verdi, alaycılığımı fark etmeden. “Sanıyorum bunu yapmayı bırak, düşünemeyecek kadar umursamıyordum onu.”</span></p>

    <p class="Normal para-style-override-7"><span class="char-style-override-9">“Onu dövecek kadar umursamıyordun, ha? Eh, o zaman şanslıymış yani?”</span></p>

    <p class="Normal para-style-override-7"><span class="char-style-override-9">O anda sesimdeki imayı kavradı; bakışlarını keskinleştirip yüzüme odakladı.</span></p>

    <p class="Normal para-style-override-7"><span class="char-style-override-9">“Canını acıtmak için değil,” dedi. Aklına yeni bir şey gelmişti; bunu yüzünden okuyabiliyordum.</span></p>

    <p class="Normal para-style-override-7"><span class="char-style-override-9">Biraz gülümsedi, ayağa kalktı ve bana doğru geldi. Beni ayağa kaldırdı, sonra el bileğimi tutup kafamın üstüne doğru yavaşça kaldırdı ve altında oturduğum ağaç gövdesine yapıştırdı; böylece sırtımı dayamış oldum.</span></p>

    <p class="Normal para-style-override-7"><span class="char-style-override-9">“Canını yakmak için değil,” dedi yumuşak sesiyle. “Ona sahip olmak için. Onun benim olmasını istememiştim. Ama sen, </span><span class="italik char-style-override-10">mo nighean donn</span><span class="char-style-override-9"> - sana sahip olmalıydım.”</span></p>

    <p class="Normal para-style-override-7"><span class="char-style-override-9">“</span><span class="italik char-style-override-10">Sahip</span><span class="char-style-override-9"> mi?” dedim. “Ne demek bu, tam olarak?”</span></p>

    <p class="Normal para-style-override-7"><span class="char-style-override-9">“Ne dediysem o demek.” Gözlerinde hâlâ hınzır bir parıltı vardı ama sesi ciddiydi. “Sen benimsin Sassenach. Bunu vurgulamak için de aklımdan ne yapılması gerektiği geçiyorsa onu yaparım.”</span></p>

    <p class="Normal para-style-override-7"><span class="char-style-override-9">“Ah, öyle tabii. Beni düzenli olarak dövmek gibi mesela, değil mi?”</span></p>

    <p class="Normal para-style-override-7"><span class="char-style-override-9">“Hayır, öyle yapmam.” Ağzımın kenarı hafifçe kıvrıldı, bileğimdeki tutuşun sağlamlaştığını hissettim. Derin mavi gözler benden beş santim uzaktaydı. “Gerek de yok, çünkü yapabilirim bunu Sassenach, sen de bunu iyi biliyorsun.”</span></p>

    <p class="Normal para-style-override-7"><span class="char-style-override-9">Gayriihtiyarî tutuşundan kurtulmaya çalıştım. Doonesbury’deki o geceyi çok iyi hatırlıyordum; bütün gücümle ona karşı koymaya çalışmam ve bunun beyhudeliği. Yatağın üstünde zorla zapt edilmiş olma hissi, savunmasızca oracıkta kalakalmak ve bana istediği şeyi yapabileceği hissi...</span></p>

    <p class="Normal para-style-override-7"><span class="char-style-override-9">Var gücümle kıvrandım, hem derimi yıpratan elinden, hem de beni sıkboğaz eden anıdan kurtulmaya çalıştım. Başaramadım ama elimi çevirdim ve tırnaklarımı avucuna batırdım.</span></p>

    <p class="Normal para-style-override-7"><span class="char-style-override-9">Ne çekildi, ne de gözünü kırptı. Öteki eliyle bana hafifçe dokundu - kulak mememe bir fırça gibi değdi ama yeterliydi. İstediği yerime dokunabilirdi, hem de istediği şekilde.</span></p>

    <p class="Normal para-style-override-7"><span class="char-style-override-9">Demek ki kadınlar gerçekten de hem mantıklı şekilde düşünmeyi, hem de cinsel açıdan uyarılmayı aynı anda becerebiliyorlardı - çünkü o anda bunu yapıyordum. Beynim her şeyi reddetmeye çalışıyordu, özellikle de son dakikalarda bana söylediği bütün kelimeleri. Ama aynı zamanda bu fiziksel esaret altında uyarılmakla kalmamış, aynı zamanda utanmazca hareketler yapmama, kasıklarımı ona sürtmeme neden oluyordu.</span></p>

    <p class="Normal para-style-override-7"><span class="char-style-override-9">Tırnaklarımın avucunu delişini hâlâ umursamıyordu. Başka bir şey yapmama fırsat kalmadan, öteki eliyle de boştaki elimi tuttu, parmaklarını parmaklarımın arasından geçirdi ve benimkilere emanet etti.</span></p>

    <p class="Normal para-style-override-7"><span class="char-style-override-9">“Eğer seni serbest bırakmamı isteseydin Sassenach,” diye fısıldadı, “sence bırakır mıydım?”</span></p>

    <p class="Normal para-style-override-7"><span class="char-style-override-9">Derin bir nefes aldım, öyle ki göğüslerim ona sürtündü. O kadar yakınımdaydı ki... o anda fark ettim. Kalakaldım, nefes aldım, gözlerine baktım ve endişemin yavaş yavaş geçtiğini ve karnımın için için ısındığını fark ettim.</span></p>

    <p class="Normal para-style-override-7"><span class="char-style-override-9">Vücudumun onunkine karşılık olarak hareket ettiğini düşünmüştüm - öyle de olmuştu. Onunki de benimkine tekrar, bilinçsizce katıldı; boğazında gördüğüm kalp atışı, bileğimde hissettiğim nabızla aynı ritimdeydi. Vücudunun salınışı benimkiyle ahenk içinde, neredeyse temas etmeden, ıslak bir yaprağın dokunuşu gibi, serinleterek ve rahatlatarak devam etti.</span></p>

    <p class="Normal para-style-override-7"><span class="char-style-override-9">“İstemezdim,” diye fısıldadım. “Söylerdim. Sen de yapardın. Ne desem onu yapardın.”</span></p>

    <p class="Normal para-style-override-7"><span class="char-style-override-9">“Yapar mıydım?” Bileğimi hâlâ sıkıca tutuyordu. Yüzü o kadar yakındı ki gülümseyişini görmedim, hissettim.</span></p>

    <p class="Normal para-style-override-7"><span class="char-style-override-9">“Evet,” dedim. Tutsak aldığı bileğimi kurtarmaya çalışmaktan vazgeçmiştim; onun yerine öteki elimi onunkinin içinden çektim -beni engellemeye çalışmadı- ve başparmağımı kulak memesine, oradan da boynuna, yavaşça sürttüm. Kısa, keskin bir nefes aldı ve hafif bir ürperti vücudunda gezdi; dokunduğum yerlerdeki tüyler dikilmeye başladı.</span></p>

    <p class="Normal para-style-override-7"><span class="char-style-override-9">“Yapardın,” dedim çok yumuşak bir sesle. “Çünkü ben de sana sahibim. Öyle değil mi?”</span></p>

    <p class="Normal para-style-override-7"><span class="char-style-override-9">Bileğimdeki sıkılı el birden gevşedi ve yukarı çıktı, uzun parmaklar benimkilerin içine geçti, geniş ve sıcak avcu benimkine değdi.</span></p>

    <p class="Normal para-style-override-7"><span class="char-style-override-9">“Öyle, öyle,” dedi, benim kadar yumuşakça. “Sahipsin.” Başının son iki santimlik mesafeyi de kapatmasına izin verdi ve dudakları benimkilere dokundu, böylece söylediğini hem duymuş, hem de hissetmiş oldum.</span></p>

    <p class="Normal para-style-override-7"><span class="char-style-override-9">“Bunu çok iyi biliyorum, </span><span class="italik char-style-override-10">mo nighean donn</span><span class="char-style-override-9">.”</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-10"> </span></p>
  </div>
</body>
</html>