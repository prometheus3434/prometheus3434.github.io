<html xmlns="http://www.w3.org/1999/xhtml">
<head>
  <title>karvekul-46</title>
  <link href="../Styles/karvekul1.css" rel="stylesheet" type="text/css"/>
</head>

<body id="karvekul" xml:lang="tr-TR">
  <div class="Basic-Text-Frame">
     <p class="baslik" id="toc_marker-39"><span class="bold">38. Sütteki Şeytan</span></p>

    <p class="Normal para-style-override-7"><span class="bold char-style-override-10"> </span></p>

    <p class="Normal para-style-override-7"><span class="char-style-override-9">Henry-Christian’ın gözleri Brianna’nın yüzünün birkaç santim ötesinde tuttuğu şişeye odaklanmaya çalışırken hafifçe şaşılaşmıştı.</span></p>

    <p class="Normal para-style-override-7"><span class="char-style-override-9">“Gözleri mavi kalabilir bence,” dedi, bebeğe dikkatle bakarak. “Sence neye bakıyor?” Bebek kucağında yatıyordu, dizlerini çenesine kadar çekmişti. Mavi gözleri Brianna’nın ardındaki bir şeye merakla bakıyordu.</span></p>

    <p class="Normal para-style-override-7"><span class="char-style-override-9">“Küçük çocuklar cenneti görürlermiş, annem öyle demişti.” Marsali o sırada Brianna’nın tekerlek pedalını deniyordu ama yeni doğmuş oğluna bir göz atmayı ihmal etmedi ve hafifçe gülümsedi. “Belki de omzunda bir melek vardır, ha? Ya da yanında bir aziz duruyordur.”</span></p>

    <p class="Normal para-style-override-7"><span class="char-style-override-9">Bunu duyunca garip bir his duydu Brianna, sanki gerçekten doğaüstü bir şey etrafındaymış gibi. Ama ürkütücü bir his değildi bu, sanki hafif, rahatlatıcı bir histi. Ağzını açtı, “Belki de babamdır,” diyecekken kendini tam zamanında tuttu.</span></p>

    <p class="Normal para-style-override-7"><span class="char-style-override-9">“Temizlik işlerinin koruyucu azizi kim?” dedi onun yerine. “İşte ona ihtiyacımız var.”</span></p>

    <p class="Normal para-style-override-7"><span class="char-style-override-9">Dışarıda yağmur yağıyordu; günlerdir yağıyordu yağmur, bu yüzden küçük çamaşır yığınları odanın çeşitli yerlerine kurutulmak üzere, bazıları da hava düzeldikten sonra en kısa zamanda çamaşır kazanına atılmak üzere dağıtılmıştı.</span></p>

    <p class="Normal para-style-override-7"><span class="char-style-override-9">Marsali güldü, bir yandan bobine ip takıyordu.</span></p>

    <p class="Normal para-style-override-7"><span class="char-style-override-9">“Onu babama soracaksın. Azizleri herkesten iyi bilir. Bu çıkrık çok güzelmiş! Böylesini daha önce hiç görmemiştim. Nereden geldi aklına?”</span></p>

    <p class="Normal para-style-override-7"><span class="char-style-override-9">“Eee… bir yerde görmüştüm.” Bree önemsiz olduğunu belirten el hareketini yaptı. Doğruydu, bir halk sanatı müzesinde görmüştü. O tezgâhı üretmek çok zamanını almıştı: önce kaba bir tezgâh yapmış, sonra da çıkrık için ahşabı ıslatıp bükmesi gerekmişti ama çok fazla zorlanmamıştı. “Ronnie Sinclair çok yardımcı oldu; ahşabın neye, nasıl tepki vereceğini çok iyi biliyor. Sen de ne kadar çabuk uyum sağladın, hem de ilk defa görmene rağmen!”</span></p>

    <p class="Normal para-style-override-7"><span class="char-style-override-9">Marsali iltifatı önemsemediğini belirtircesine homurdandı.</span></p>

    <p class="Normal para-style-override-7"><span class="char-style-override-9">“Beş yaşımdan beri uğraşıyorum bunlarla. Bunun farkı işi yaparken oturabiliyor olmam ki bu da oraya buraya yürüyüp yorgunluktan kendimi kaybetmemden daha kolay; o yüzden zorlanmadım haliyle.”</span></p>

    <p class="Normal para-style-override-7"><span class="char-style-override-9">Çoraplı ayakları elbisesinin altında ileri geri gidiyor, tekerleği çalıştırıyordu. Çıkan </span><span class="italik char-style-override-10">frr</span><span class="char-style-override-9"> şeklindeki ses kulağı tırmalamıyordu; gerçi bu ses odanın öteki tarafında çocuklar için başka bir araba yapmakla uğraşan Roger’ın çıkardığı sesler yüzünden çok da fark edilmiyordu.</span></p>

    <p class="Normal para-style-override-7"><span class="char-style-override-9">Vınnnlar küçükler arasında büyük sükse yapmıştı, herkes bir tane istiyordu. Brianna, konsantrasyon içinde kaşlarını çatmış olan kocasının oğlunun meraklı ellerini ustaca bir dirsek hareketiyle savuşturmasını eğlenen gözlerle izledi. Roger’ın dilinin ucu dişlerinin arasındaydı; tıraş edilen ahşap parçaları zemine, şömine ocağına saçılmıştı ve -tabii ki- bir tanesi de saçına girmişti.</span></p>

    <p class="Normal para-style-override-7"><span class="char-style-override-9">“Bu hangi araba?” diye sordu Bree, Roger’ın duyması için sesini yükselterek. Roger kafasını kaldırdı, arkasındaki pencereden gelen yağmurlu havanın ışığında gözleri loş bir yeşilliğe sahipti.</span></p>

    <p class="Normal para-style-override-7"><span class="char-style-override-9">“Sanıyorum 1957 model bir Chevrolet kamyonet,” dedi sırıtarak. “Al bakalım küçük kız, bu senin.” Oyuncağın son rötuşunu yaptıktan sonra Félicité’ye uzattı. Kızın ağzı ve gözleri hayretle ardına kadar açıldı.</span></p>

    <p class="Normal para-style-override-7"><span class="char-style-override-9">“Vınnn mı?” dedi göğsüne bastırarak. “</span><span class="italik char-style-override-10">Benim</span><span class="char-style-override-9"> vınnn mı?”</span></p>

    <p class="Normal para-style-override-7"><span class="char-style-override-9">“O bir kamyoncuk,” dedi Jemmy kibarca, kızı bilgilendirmek isteyerek. “Babam öyle dedi.”</span></p>

    <p class="Normal para-style-override-7"><span class="char-style-override-9">“Kamyonetler de vınnnn,” dedi Roger Félicité’ye, alnı şüpheyle kırışan kızı rahatlatmak için. “Büyük olanı.”</span></p>

    <p class="Normal para-style-override-7"><span class="char-style-override-9">“Yaaaa, büyük vınnnmış işte!” diyen Félicité Jem’in kaval kemiğine tekme attı. Jem de ciyakladıktan sonra kızın saçlarına yapıştı ve bunun karşılığını kardeşini korumak için karnına kafa atan Joan’dan aldı. </span></p>

    <p class="Normal para-style-override-7"><span class="char-style-override-9">Brianna gerildi, müdahale etmeye hazırlandı ama Roger bir eliyle Jem’i, diğeriyle Félicité’yi tutup zıt yönlere çekti; Joan’a da sert bir bakış atarak geri çekilmesini sağladı.</span></p>

    <p class="Normal para-style-override-7"><span class="char-style-override-9">“Hah şöyle. Kavga yok. Yoksa vınnları kaldırırız yarına kadar.”</span></p>

    <p class="Normal para-style-override-7"><span class="char-style-override-9">Bu sözler çocukları hemen yatıştırdı; Brianna da Marsali’nin rahatladığını, döndürme ritmine geri döndüğünü gördü. Yağmur çatının üstüne mırıldayarak, düzenli ve sert damlalarını bırakıyordu; içeride olmak için iyi bir gündü, her ne kadar canı sıkılan çocukları eğlendirmek zorunda olsalar da.</span></p>

    <p class="Normal para-style-override-7"><span class="char-style-override-9">“Kavga etmeden, sessizce bir şeyler oynasanıza?” dedi Bree, sırıtarak Roger’a bakarken. “Mesela... Indianapolis 500?”</span></p>

    <p class="Normal para-style-override-7"><span class="char-style-override-9">“Çok yardımcı oldun,” dedi Roger, karısına pis bir bakış atarak ama sonra yerde tebeşirle çocukların arabaları yarıştırabileceği bir yarış pisti çizdi.</span></p>

    <p class="Normal para-style-override-7"><span class="char-style-override-9">“Germain de burada olsaydı keşke,” dedi Roger normal bir sesle. “Bu yağmurda nerelere gitti çocuk Marsali?” Germain’ın vınnnı şömine rafında duruyor, sahibinin dönmesini bekliyordu.</span></p>

    <p class="Normal para-style-override-7"><span class="char-style-override-9">“Fergus’un yanında,” dedi Marsali sakin bir sesle, ritmini bozmadan. Ama dudaklarını büzmüştü ve sesindeki sakinliğin ardındaki gerginliği anlamak zor değildi.</span></p>

    <p class="Normal para-style-override-7"><span class="char-style-override-9">“Fergus nasıl sahi?” diye sordu Roger ona bakarak, nazik ama meraklı bir sesle.</span></p>

    <p class="Normal para-style-override-7"><span class="char-style-override-9">Yerinden çıkan iplik Marsali’nin elinde sekti ve kendi kendine düğüm atarak etrafında döndü. Marsali suratını buruşturdu, iplik tekrar parmaklarının arasında işlenmeye başlamadan önce yanıt vermedi.</span></p>

    <p class="Normal para-style-override-7"><span class="char-style-override-9">“Eh... Tek elli bir adam için oldukça iyi bir dövüşçü,” dedi so</span><span class="char-style-override-9">nunda, gözleri hâlâ iplikteydi ve sesinde acı bir ton vardı.</span></p>

    <p class="Normal para-style-override-7"><span class="char-style-override-9">Brianna Roger’a baktı, kocası da kaşlarını kaldırarak karşılık verdi.</span></p>

    <p class="Normal para-style-override-7"><span class="char-style-override-9">“Kiminle dövüştü?” diye sordu Bree, normal bir tonla konuşmaya özen gösterdi.</span></p>

    <p class="Normal para-style-override-7"><span class="char-style-override-9">“Bana anlatmaz,” dedi Marsali net bir sesle. “Ama dün dövüştüğü adamın karısı, Henri-Christian’ı neden doğduğunda boğmadığını sormuş. O da alınmış,” dedi, kimin alındığı konusunu havada bıraktı. Sonra ipliği havaya kaldırdı ve ısırıp kopardı.</span></p>

    <p class="Normal para-style-override-7"><span class="char-style-override-9">“Öyledir tabii,” diye mırıldandı Roger. Kafasını eğmiş, başlangıç çizgisini işaretliyordu, o yüzden alnına düşen perçemi yüzünün bir kısmını gizliyordu. “Tek dövüştüğü o değildi herhalde, ha?”</span></p>

    <p class="Normal para-style-override-7"><span class="char-style-override-9">“Hayır.” Marsali ipliği devasa makaranın üstüne sarmaya başlamıştı, kaşlarını da kalıcı olarak çatmaya karar vermiş gibiydi. “Parmakla gösterip fısıldaşanlardan daha iyiler herhalde. Asıl onlar Henri Christian’ın şey- şeytan dölü olduğunu düşünüyorlar.” Sesi cümlenin sonunda titrese de cesurca bitirmişti. “Öldürürlerdi herhalde Fergus’u, benimle bebeği de tabii, yapabileceklerini düşünselerdi.”</span></p>

    <p class="Normal para-style-override-7"><span class="char-style-override-9">Brianna midesinin bir anda kasıldığını hissetti ve bahsi geçen çocuğu kucakladı.</span></p>

    <p class="Normal para-style-override-7"><span class="char-style-override-9">“O ahmaklar nasıl öyle düşünebilirler?” dedi boşluğa hesap sorarak. “Bir de </span><span class="italik char-style-override-10">söylüyorlar</span><span class="char-style-override-9"> mı yani?!”</span></p>

    <p class="Normal para-style-override-7"><span class="char-style-override-9">Marsali, ipliği elinden bıraktı ve esnedi, Henri-Christian’ı alıp emzirmeye başladı. Dizleri hâlâ yukarı doğru kırık olan bebeğin vücudu normal bir bebeğin yarısı kadardı. Geniş, yuvarlak kafası ve seyrek siyah saçlarıyla... Brianna çocuğun garip göründüğünü kabul etmek zorundaydı.</span></p>

    <p class="Normal para-style-override-7"><span class="char-style-override-9">“Babam bir-iki yerde konuşmuş,” dedi Marsali. Gözleri kapalıydı, Henri-Christian’ı kendine yaklaştırdı ve öne arkaya sallanmaya başladı. “Keşke yapmasaymış...” İnce boğazı yutkunmasıyla hareket etti.</span></p>

    <p class="Normal para-style-override-7"><span class="char-style-override-9">“Baba, baba, hadi artık!” Jem bu anlaşılmaz yetişkin konuşmalarından sıkılmıştı, Roger’ın gömleğinin kolunu çekiştiriyordu.</span></p>

    <p class="Normal para-style-override-7"><span class="char-style-override-9">Roger üzüntülü bir yüzle Marsali’ye bakıyordu. Kolunda hissettiği rahatsızlıkla az önce yapmakta olduğu işi hatırladı, gözlerini kırpıştırdı ve oldukça normal görünen oğluna bakıp boğazını temizledi.</span></p>

    <p class="Normal para-style-override-7"><span class="char-style-override-9">“Evet,” dedi ve Germain’in arabasını bıraktı. “Pekâlâ, dinle şimdi. Burası başlangıç çizgisi...”</span></p>

    <p class="Normal para-style-override-7"><span class="char-style-override-9">Brianna elini Marsali’nin koluna koydu. İnce ama oldukça kaslı olan kol güneşte yanmıştı ve minik çillerle kaplıydı.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Duracaklar,” diye fısıldadı. “Anlayacaklar...”</span></p>

    <p class="Normal para-style-override-7"><span class="char-style-override-9">“Belki de, evet.” Marsali bebeğinin küçük, yuvarlak kalçasını tuttu, çocuğu tekrar kendisine çekti. “Belki de durmayacaklar, anlamayacaklar. Ama Germain’i yanına alınca Fergus belki de kavga etmemeye çalışır. Onu öldürmeseler iyi olur doğrusu.”</span></p>

    <p class="Normal para-style-override-7"><span class="char-style-override-9">Kafasını bebeğe doğru eğdi ve onu beslemeye odaklandı, daha fazla konuşmak istemediğini belli etti. Brianna tuhaf bir hareketle kolunu okşadı ve dönen çıkrığın başına geçti.</span></p>

    <p class="Normal para-style-override-7"><span class="char-style-override-9">Konuşulanları elbette duymuştu. Ya da bir kısmını. Özellikle de Henri-Christian’ın doğumundan hemen sonra söylenenleri. İlk tepkilerdeki acıma sözlerinden sonra fısıldaşılanlar -Marsali’nin malthanede uğradığı saldırıdan annesinin kaçırılışına, ormanda yapılan katliamdan cücenin doğumuna kadar- gerçekten utanç vericiydi. Aklı pek de çalışmayan bir kızın, onun duyabileceği bir yerde, “... cadılık, ne beklersin ki?” dediğini duymuştu ama sonra sertçe arkasına dönüp kıza düşmanca bir bakış atmış ve kızın arkadaşlarıyla birlikte beti benzinin atıp oradan uzaklaşmasını sağlamıştı. Kız bir kez arkasına dönüp bakmış, sonra tekrar dönüp yanındakilerle pis pis gülüşmeye devam etmişti.</span></p>

    <p class="Normal para-style-override-7"><span class="char-style-override-9">Ama ona ya da annesine saygısızca davranan olmamıştı. Etraftaki birçok insanın Claire’den çekindiği bir gerçekti fakat babası onları daha çok korkutuyordu. Zamanla alıştıkları ortamda bu çekincelerinden kurtulmaya başladıklarında ise Henri-Christian doğmuştu.</span></p>

    <p class="Normal para-style-override-7"><span class="char-style-override-9">Bu tezgâhta çalışmak insanı rahatlatıyordu. Dönen çıkrığın sesi yağmurun sesine karışıyor, çocukların cıvıltısının yanında süs oluyordu.</span></p>

    <p class="Normal para-style-override-7"><span class="char-style-override-9">En azından Fergus sonunda geri dönmüştü. Henri-Christian doğduğunda evi terk etmiş ve birkaç gün geri gelmemişti. </span><span class="italik char-style-override-10">Zavallı Marsali,</span><span class="char-style-override-9"> diye düşündü Bree içinden, Fergus’a içinden kızarak. Kızcağız o şokla tek başına baş etmek zorunda bırakılmıştı. Aslında herkes şaşkınlık içindeydi, Bree’nin kendisi de dâhil. Belki de Fergus’u suçlamamalıydı.</span></p>

    <p class="Normal para-style-override-7"><span class="char-style-override-9">Yutkundu ve Henri-Chrsitian’ı her gördüğünde yaptığı gibi, benzer bir kusurla doğmuş bir çocuğum olsa ne yapardım, diye düşündü. Öylelerini bazen görürdü -yarık dudaklı, (annesinin dediğine göre) doğuştan frengili, geri zekâlı çocuklar- ve her defasında haç çıkarır, Jemmy normal olduğu için Tanrı’ya şükrederdi.</span></p>

    <p class="Normal para-style-override-7"><span class="char-style-override-9">Ama Germain ve kız kardeşler de normaldi. Böyle şeyler durduk yere, herhangi bir zamanda ortaya çıkabiliyordu. Kendine hâkim olamayarak şahsi eşyalarını koyduğu küçük rafa, </span><span class="italik char-style-override-10">dauco</span><span class="char-style-override-9"> tohumlarının bulunduğu kahverengi kavanoza baktı. Henri-Christian’ın doğumundan beri onları kullanmaya tekrar başlamıştı ama Roger’a söylememişti. Bilip bilmediğini merak etti; bir şey dememişti. </span></p>

    <p class="Normal para-style-override-7"><span class="char-style-override-9">Marsali sessizce şarkı söylüyordu. Fergus’u gerçekten suçluyor muydu acaba? Ya Fergus, </span><span class="italik char-style-override-10">o</span><span class="char-style-override-9"> Marsali’yi suçluyor muydu? Uzun zamandır onunla konuşamamıştı. Marsali de onu pek eleştirmiyordu - hem öldürülmesini istemediğini de söylemişti. Brianna aklına bu gelince istemsiz olarak gülümsedi. Yine de kız ne zaman kocasından söz etse, sesinde inkar edilemez bir uzaklık vardı.</span></p>

    <p class="Normal para-style-override-7"><span class="char-style-override-9">İplik birden kalınlaştı ve Bree telafi etmek için hızlandı ama kopmasına engel olamadı. Kendi kendine söylenerek durdu ve çıkrığın otomatik olarak geri sarmasını bekledi - kulübenin kapısının bir süredir vurulduğunu ancak o anda fark etti; ses içerideki gürültünün içinde kaybolmuştu.</span></p>

    <p class="Normal para-style-override-7"><span class="char-style-override-9">Kapıyı açtığında balıkçı tayfasının çocuklarından birinin verandada durduğunu gördü; küçük, kemikli oğlan sırılsıklamdı, ıslanmış bir kara kedi kadar uğursuz görünüyordu. Yeni gelen sakinlerin buna benzer birkaç oğlu vardı ve Bree onları birbirinden ayırmakta zorlanıyordu.</span></p>

    <p class="Normal para-style-override-7"><span class="char-style-override-9">“Aidan?” diye tahmin etti. “Aidan McCallum muydun sen?”</span></p>

    <p class="Normal para-style-override-7"><span class="char-style-override-9">“İyi günler hanımefendi,” dedi çocuk, tanınmanın verdiği heyecanla kafasını eğip selam verdi. “Papaz Bey evde mi?”</span></p>

    <p class="Normal para-style-override-7"><span class="char-style-override-9">“Papa- hıı. Evet, evde galiba. İçeri gelmez misin?” Gülümseme isteğini bastırarak kapıyı açtı, çocuğu davet etti. Küçük çocuk Roger’ı yerde Jemmy, Joan ve Félicité’yle vınnn oynarken görünce çok şaşırdı; hepsi arabaların fren ve gaz seslerini taklit ediyorlardı, çıkardıkları gürültüden dolayı yeni geleni fark etmemişlerdi.</span></p>

    <p class="Normal para-style-override-7"><span class="char-style-override-9">“Ziyaretçin var,” dedi Bree, cümbüşü kesmek için sesini yükselterek. “</span><span class="italik char-style-override-10">Papazı</span><span class="char-style-override-9"> istiyor.” Roger vınnnın ortasında durdu ve sorgulayarak kafasını kaldırdı.</span></p>

    <p class="Normal para-style-override-7"><span class="char-style-override-9">“Kimi, kimi?” dedi, doğruldu, araba hâlâ elindeydi. Sonra oğlanı gördü ve gülümsedi. “Hıı. Aidan, dostum! Hoş geldin, ne haber?”</span></p>

    <p class="Normal para-style-override-7"><span class="char-style-override-9">Aidan odaklanmayla yüzünü buruşturdu; belli ki hafızasına kazıması, burada tekrarlaması için bir mesaj verilmişti çocuğa.</span></p>

    <p class="Normal para-style-override-7"><span class="char-style-override-9">“Annem yanına gitmenizi rica etti,” dedi güçlükle, “çünkü sütün içine şeytan kaçmış.”</span></p>

    <p class="Normal para-style-override-7"><span class="char-style-override-9">Yağmurun şiddeti hafiflemişti ama yine de McCallumlar’ın evine vardıklarında iliklerine kadar ıslanmışlardı. Aidan’ı dar ve kaygan bir patikada takip etmiş ve dağın eteğindeki kötü bir noktadaki kulübeye varmışlardı.</span></p>

    <p class="Normal para-style-override-7"><span class="char-style-override-9">Orem McCallum pek sağlam görünmeyen kulübesinin duvarlarını dikmeyi başarmıştı, daha sonra attığı yanlış bir adımla kayalık dağ geçidine düşüp Fraser Tepesi’ne vardıktan bir ay sonra boynunu kırmış ve hamile karısıyla küçük oğlunu bu güvenliği pek garantili olmayan barınağın merhametine bırakmıştı.</span></p>

    <p class="Normal para-style-override-7"><span class="char-style-override-9">Etraftaki adamlar gelip çatı inşasına yardım etmişlerdi ama bu güvensiz barakanın görüntüsü Roger’a çöp demetlerini hatırlatıyordu; ilk selde yıkılacak ve mimarının kaderini paylaşacak gibi duruyordu.</span></p>

    <p class="Normal para-style-override-7"><span class="char-style-override-9">Genç ve solgun yüzlü Bayan McCallum o kadar zayıftı ki giysisi etrafında bir un çuvalı gibi salınıyordu. </span><span class="italik char-style-override-10">Tanrım</span><span class="char-style-override-9">, diye düşündü Roger, </span><span class="italik char-style-override-10">yiyecek bulamıyorlar mı acaba?</span></p>

    <p class="Normal para-style-override-7"><span class="char-style-override-9">“Efendim, çok sağ olun geldiğiniz için,” dedi kadın, telaşla Roger’a reverans yaparken. “Sizi bu yağmurlu havada dışarı çıkarttığım için özür dilerim ama başka ne yapabileceğimi bilememiştim!”</span></p>

    <p class="Normal para-style-override-7"><span class="char-style-override-9">“Dert etme,” dedi Roger sakince. “Ee... Aidan bana ‘papaz’ dedi; öyle olmadığımı bilmen gerekiyor.”</span></p>

    <p class="Normal para-style-override-7"><span class="char-style-override-9">Kadın bunu duyunca bozuldu.</span></p>

    <p class="Normal para-style-override-7"><span class="char-style-override-9">“Aaa. Belki tam anlamıyla değil efendim ama babanızın papaz olduğunu söylüyorlar, sizin de İncil’den iyi anladığınızı söylüyorlar, sonra...”</span></p>

    <p class="Normal para-style-override-7"><span class="char-style-override-9">“Anladım,” dedi Roger hemen. İncil bilgisini gerektirecek nasıl bir aciliyet olabileceğini merak etti. “Sütünüze şeytan mı kaçmış?”</span></p>

    <p class="Normal para-style-override-7"><span class="char-style-override-9">Sorusunu sorduktan sonra önce beşikteki bebeğe, sonra da kadının giysisinin ön tarafına baktı. Kadının kendi sütünü kastediyor olduğundan korktu, çünkü o konuda yapabileceği hiçbir şey olamazdı. Neyse ki sorun geniş, ahşap bir kovanın içindeki sütte gibi duruyordu. Kova harap haldeki masanın üstünde duruyordu, ağzı da eski püskü bir bezle kapatılmıştı.</span></p>

    <p class="Normal para-style-override-7"><span class="char-style-override-9">“Evet efendim.” Bayan McCallum başıyla kovayı gösterdi, yanına gitmeye belli ki korkuyordu. “Lizzie Wemyss, şu büyük evdeki, dün gece getirdi. Dedi ki Aidan’a da vermeliymişim, kendim de içmeliymişim, öyle demiş kendileri.” Kadın muhtaç gözlerle baktı. Roger kadının çekincesini anlıyordu; süt, onun zamanında bile yalnızca bebeklerin içtiği bir şeydi. İskoç sahillerindeki bir balıkçı köyünden gelen bu kadın, muhtemelen Amerika’ya gelmeden önce bir inek bile görmemişti. Sütün ne olduğunu, aslında içilmesinde bir sorun olmadığını bildiğinden de emindi ama hiç tatmamış olma ihtimali de hayli yüksekti.</span></p>

    <p class="Normal para-style-override-7"><span class="char-style-override-9">“Tamam, sorun yok,” dedi Roger sakinleştiren bir sesle. “Benim ailemin bütün bireyleri süt içer; çocukların uzun boylu ve güçlü olmalarını sağlar bu süt.” Claire da eline avucuna pek bir şey geçmeyen, bebek emziren bir kadının da buna bir itirazı olmayacağını düşünmüş olmalıydı.</span></p>

    <p class="Normal para-style-override-7"><span class="char-style-override-9">Kadın güvensiz bir ifadeyle kafasını salladı.</span></p>

    <p class="Normal para-style-override-7"><span class="char-style-override-9">“Eh... peki, efendim. Emin olamadım da... ama çocuk açtı, biraz içmiş. Onu biraz azarladım- ” Korku dolu bir sabırla kovaya baktı. “Eğer içinde şeytan yoksa, kötü bir ruh olduğu kesin efendim. Lanetli bu şey, eminim!”</span></p>

    <p class="Normal para-style-override-7"><span class="char-style-override-9">O anda Aidan’a neden baktığını bilmiyordu ama ilgi dolu bakışını attı ve hemen gözlerini oğlandan çekti. Eski, zorla oturttuğu üzgün ifadesine geri döndü.</span></p>

    <p class="Normal para-style-override-7"><span class="char-style-override-9">Roger tüm uyarılara rağmen uzandı ve bezi dikkatlice kaldırdı. Buna rağmen ciyaklayarak geri çekildi ve bezi duvara fırlattı.</span></p>

    <p class="Normal para-style-override-7"><span class="char-style-override-9">Kovanın orta yerinden ona bakan yeşil gözler kayboldu ve sütten </span><span class="italik char-style-override-10">glup</span><span class="char-style-override-9"> diye bir ses çıktı.</span></p>

    <p class="Normal para-style-override-7"><span class="italik char-style-override-10">“Bu ne ya hu?!”</span><span class="char-style-override-9"> dedi Roger. Bayan McCallum mümkün olan en uzak yere çekilmişti, kovaya korku içinde bakıyordu, iki eli de ağzının üstündeydi. Aidan’ın da bir eli ağzının üstündeydi, onun da gözleri ardına kadar açılmıştı - onun olduğu taraftan bir de vızıltılı bir ses geliyordu.</span></p>

    <p class="Normal para-style-override-7"><span class="char-style-override-9">Roger’ın kalbi de adrenalinle çarpıyordu. Yüzüne sıçramış süt damlalarını sildi, sonra dişlerini sıkarak, dikkatle kovaya uzandı.</span></p>

    <p class="Normal para-style-override-7"><span class="char-style-override-9">Sütün içindeki şeyi alabilmek için birkaç kez denemesi gerekti. Her ne ise, kaslı ve yuvarlak bir mukusa benziyordu. Roger dördüncü denemesinde çok büyük ve öfkeli bir boğa kurbağası tutuyordu. Pis hayvan kovadan dışarı süt püskürtüyordu.</span></p>

    <p class="Normal para-style-override-7"><span class="char-style-override-9">Kurbağa arka bacaklarını Roger’ın eline bastırdı, tutuşundan sıyrıldı ve kapıya kadar olan mesafenin yarısını kat edecek kadar uzun bir sıçrayışla kendini kurtardı; bu da elbette Bayan McCallum’un çığlığıyla karşılandı. Korkan bebek de uyanıp bu karmaşaya katkıda bulundu; bu sırada süt kaplı kurbağa, ardında sarı izler bırakarak kapıdan dışarı çıktı.</span></p>

    <p class="Normal para-style-override-7"><span class="char-style-override-9">Aidan hemen onu takip etti, çocuk hayli hızlıydı.</span></p>

    <p class="Normal para-style-override-7"><span class="char-style-override-9">Bayan McCallum yere oturmuş, önlüğünü başına örtmüş ve bir panik krizine girmişti. Bebek çığlıklar atıyordu, süt masanın kenarından yere damlamakta, dışarıdaki yağmurla ritim tutturmaktaydı. Çatı da akıtıyordu; uzun ve ıslak çizgiler Bayan McCallum’un arkasındaki kabuğu soyulmamış kütükleri karartmıştı ve kadın su birikintisi içinde oturmaktaydı.</span></p>

    <p class="Normal para-style-override-7"><span class="char-style-override-9">Derin bir nefes alarak Roger bebeği beşiğinden çıkardı; bebek şaşkınlık içinde yutkundu ve bağırmayı kesti. Roger’a bakarak gözlerini kırpıştırdı, yumruğunu ağzına aldı. Bebeğin cinsiyeti hakkında en ufak bir ipucu yoktu; üstündeki giysi ve örtülerin karışık renklerinden anlaşılacak gibi değildi.</span></p>

    <p class="Normal para-style-override-7"><span class="char-style-override-9">Tek kolunda bebeği tutarak eğildi ve ötekisini Bayan McCallum’un omzuna koydu, kadını şefkatle okşayarak durmasını umdu.</span></p>

    <p class="Normal para-style-override-7"><span class="char-style-override-9">“Geçti artık,” dedi. “Kurbağaymış işte.”</span></p>

    <p class="Normal para-style-override-7"><span class="char-style-override-9">Kadın yastaymış gibi inliyor ve küçük, anlaşılmaz kelimelerle dolu çığlıklar atıyordu. Bunu yapmaya bir süre daha devam etti, sonra çığlıklar azaldı ve sesler normale yakın bir ağlamaya dönüştü. Bayan McCallum yine de önlüğünün altından çıkmayı reddediyordu.</span></p>

    <p class="Normal para-style-override-7"><span class="char-style-override-9">Roger’ın kasıklarına çömelmekten kramp girmişti, üstü de ıslaktı; bu yüzden yere, kadının yanına oturdu ve iç geçirdi. Kadın gittiğini sanmasın diye ara sıra omzuna dokunuyordu.</span></p>

    <p class="Normal para-style-override-7"><span class="char-style-override-9">En azından bebeğin keyfi yerine gelmiş gibiydi; yumruğunu emen çocuk, annesinin halinden pek etkilenmemişti.</span></p>

    <p class="Normal para-style-override-7"><span class="char-style-override-9">“Kaç aylık bu çocuk?” diye sordu Roger rahat bir tonla. Tahmin edebiliyordu aslında, çünkü Orem McCallum’un ölümünden bir hafta sonra doğmuştu ama konuşacak bir şey olsun istemişti. Çocuk, olması gerektiğinden çok daha hafif ve cılızdı ya da en azından, Roger’ın Jemmy’nin o yaştaki hali hakkında hatırladıklarıyla karşılaştırılınca normal gelmiyordu.</span></p>

    <p class="Normal para-style-override-7"><span class="char-style-override-9">Kadın bir şey mırıldandı, ancak artık yerini hıçkırık ve iç geçirmelere bırakmış olan ağlayış yüzünden duyulmadı. Sonra bir şey daha söyledi.</span></p>

    <p class="Normal para-style-override-7"><span class="char-style-override-9">“Anlayamadım Bayan McCallum?”</span></p>

    <p class="Normal para-style-override-7"><span class="char-style-override-9">“Neden?” dedi kadın, harap olmuş bezin altından. “Tanrı beni buraya neden getirdi ki?”</span></p>

    <p class="Normal para-style-override-7"><span class="char-style-override-9">Eh, soru şahaneydi; bu soruyu Roger da kendine sık sık soruyordu ve henüz tatmin edici bir cevap alabilmiş değildi.</span></p>

    <p class="Normal para-style-override-7"><span class="char-style-override-9">“Ee... onun bir çeşit planı var, bunu biliyoruz,” dedi tuhafça. </span><span class="char-style-override-9">“Ama ne olduğunu bilmiyoruz.”</span></p>

    <p class="Normal para-style-override-7"><span class="char-style-override-9">“İyi planmış,” dedi kadın ve hıçkırdı. “Hepimizi buraya, bu cehenneme getirdi, sonra erkeğimi benden aldı, sonra da beni açlığa terk etti!”</span></p>

    <p class="Normal para-style-override-7"><span class="char-style-override-9">“Ama... buralar o kadar da kötü değildir,” dedi Roger, dediklerinde itiraz edecek başka bir şey bulamayarak. “Ağaçlar, bitkiler, çimenler... nehirler, dağlar... yani... çok güzel bir doğamız var aslında. Yağmur yağmadığı zaman yani.” Ardı ardına sıraladığı boş kelimelerle kadını güldürmüştü ama kahkahaların gözyaşlarına dönüşmesi yalnızca saniyeler aldı.</span></p>

    <p class="Normal para-style-override-7"><span class="char-style-override-9">“Ne oldu şimdi?” diye sordu Roger ve kadını kendine biraz daha yaklaştırdı; bunu hem onu rahatlatmak, hem de söyleyemediği şeyi daha rahat söyletebilmek için yapmıştı.</span></p>

    <p class="Normal para-style-override-7"><span class="char-style-override-9">“Denizi özlüyorum,” dedi yumuşak bir dille ve örtülü başını Roger’ın omzuna bıraktı, sanki çok yorgunmuş gibi bir hareketle. “Tekrar göremeyeceğim denizi.”</span></p>

    <p class="Normal para-style-override-7"><span class="char-style-override-9">Büyük ihtimalle haklıydı ve Roger verecek bir cevap bulamadı. Bir süre sessizce oturdular, bunu bozan tek ses bebeğin yumruğunun ağzında çıkardığı sesti.</span></p>

    <p class="Normal para-style-override-7"><span class="char-style-override-9">“Aç kalmanıza izin vermeyeceğim,” dedi Roger yumuşakça. “Bu konuda söz veriyorum. Başka bir söz veremem fakat aç kalmayacaksınız.” Kramp girmiş kaslarına isyan ederek ayağa kalktı ve kadının kucağında duran küçük, sert ellerden birini tuttu.</span></p>

    <p class="Normal para-style-override-7"><span class="char-style-override-9">“Haydi, kalk. Ben ortalığı toplayayım, sen de bebeğini besle.”</span></p>

    <p class="Normal para-style-override-3"><span class="char-style-override-17">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Oradan ayrıldığında yağmur dinmiş, bulutlar birbirinden ayrılmaya başlamış, ardında mavi bir gökyüzü bırakmıştı. Roger patikadaki dönemeçlerden birinde durdu ve karşısındaki gökkuşağını hayranlıkla izledi. Bu tam bir kuşaktı, gökyüzünün bir tarafından başlıyor, öteki tarafında bitiyordu. Sisli renkler karşısındaki dağlık alanın koyu, ıslak yeşillerinin içine karışıyordu.</span></p>

    <p class="Normal para-style-override-7"><span class="char-style-override-9">Yapraklardan düşen su damlaları ve yolun yakınlarındaki taşlı deredeki su haricinde etraf sessizdi.</span></p>

    <p class="Normal para-style-override-7"><span class="char-style-override-9">“Bir söz,” dedi yumuşak bir sesle, kendi kendine. “O halde vaat edilen nedir? İşin sonunda bir kap altın da yok.” Kafasını iki yana salladıktan sonra yürümeye devam etti, kaymamak için dallara, ağaç gövdelerine tutunuyordu; Orem McCallum gibi, bir uçurumun dibindeki kemik parçalarından ibaret bir sonu olsun istemiyordu.</span><span class="char-style-override-9"/></p>

    <p class="Normal para-style-override-7"><span class="char-style-override-9">Jamie’yle, Hiram Crombie’yle ve Tom Christie’yle konuşacaktı. Onlar etrafa haber verebilirler, dul McCallum’la çocuklarının aç kalmasını önleyebilirlerdi. İnsanlar aslında cömertlerdi ama onlardan istendiğinde.</span></p>

    <p class="Normal para-style-override-7"><span class="char-style-override-9">Omzunun üstünden arkasına baktı; yamuk baca ağaçların üstünden zorlukla görünüyordu ve ucunda duman da yoktu. Yeterince yakacak bulabildiklerini söylemişti kadın ama bu yağmurdan sonra tekrar yanacak odun bulmaları için günler geçmesi gerekecekti. Odunluk olarak kullanabilecekleri, üstü kapalı bir yere ve bir gün boyunca onları sıcak tutacak kadar yakacağa ihtiyaçları vardı; Aidan’ın taşıyabileceği çalı çırpı onlara yetmeyecekti.</span></p>

    <p class="Normal para-style-override-7"><span class="char-style-override-9">Sanki düşünce onu çağırmışçasına Aidan hemen karşısına çıktı. Çocuk on metre kadar aşağıdaki bir havuzun başındaki taşın üstüne çömelmiş, balık tutuyordu, sırtı patikaya dönüktü. Gömleğinin yıpranmış kumaşından sivri kürek kemikleri seçilebiliyordu; sanki küçük melek kanatları gibiydiler.</span></p>

    <p class="Normal para-style-override-7"><span class="char-style-override-9">Suyun sesi, oğlanın yanına inen Roger’ın ayak seslerinin duyulmasını engelliyordu. Son derece yavaşça, Roger elini çocuğun omzuna değdirdi ve Aidan’ın kürek kemikleri şaşkınlıkla titredi.</span></p>

    <p class="Normal para-style-override-7"><span class="char-style-override-9">“Seninle konuşmalıyız biraz, iznin olursa,” dedi Roger.</span></p>

    <p class="Normal para-style-override-3"><span class="char-style-override-17">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Cadılar Bayramı gecesi hava karardığında uluyan rüzgâr ve yağmurun sesiyle yataklarımıza geçmiştik. Azizler Günü’ne uyandığımızda ise karşımızda bir beyazlık vardı; yumuşak, beyaz taneler müthiş bir sessizlikle düşüyorlardı. Bir kar fırtınasının ortasındaki yalnızlık kadar mükemmel bir dinginlik yoktur.</span></p>

    <p class="Normal para-style-override-7"><span class="char-style-override-9">Bu küçük zaman diliminde, sevilen ve ölmüş kişiler hayattaki yakınlarına yakınlaşır. Dünyaya döner, dondurucu hava hayal, rüya ve gizemle dolar. Gökyüzü, milyonlarca yıldızın yakında parladığı keskin bir beyazdan gri-pembe arası, karın geleceğini anlatan bir örtüye dönüşür.</span></p>

    <p class="Normal para-style-override-7"><span class="char-style-override-9">Bree’nin kibritlerinden birini kutusundan çıkarıp yaktım ve hemen ortaya çıkan alevle heyecanlandım, sonra da maltızı ateşledim. Kar yağıyordu, kış gelmişti; ateşin mevsimi. Mumlar ve şömine ateşleri, kuşatılan ama evcilleştirilemeyen soğuk yıkımdan insanları esirger, sıcak ve büyülü bir ortam oluşturur, ancak tehlike hissini asla tamamen ortadan kaldıramaz.</span></p>

    <p class="Normal para-style-override-7"><span class="char-style-override-9">Pişen balkabaklarının keskin ve tatlı kokuları havada süzülüyordu. Önceki gece mumlarla aydınlatılmış balkabağı fenerleri, artık </span><span class="char-style-override-9">huzur içinde kaderlerindeki geleceğe kavuşmakta, turta ve kompostolara dönüşmekteydi. Bahçemdeki toprağı dün işlemiş ve tohumlarını ekmiştim; soğuk rüyalarında bir süre daha sabit kalacaklardı.</span></p>

    <p class="Normal para-style-override-7"><span class="char-style-override-9">İşte bu zamanlar, dünyanın rahmine geri döndüğümüz, rüyalar ve karları hayal ettiğimiz zamanlardır. Zayıflayan ay ışıklarının altındaki donmuş gölleri, buz tutmuş ağaçların dalları arasında güçsüz, gri-mavi ışıklarını etkin kılmaya çabalayan donuk güneşi görünce insanın gerçekten hayret ettiği, kısa ve gerekli işlerden karanlığa, ateşin karşısına döndüğü zamanlar.</span></p>

    <p class="Normal para-style-override-7"><span class="char-style-override-9">Karanlıkta, ateşin etrafında, bütün sırlar güven içinde söylenebilir, dinlenebilir.</span></p>

    <p class="Normal para-style-override-7"><span class="char-style-override-9">Yün çoraplarımı ve kalın eteklerimi giyip en iyi ısıtan şalımı aldıktan sonra mutfağa inip oradaki ateşi yaktım. Kazandan aroma dolu buharların yükselişini izlerken içe döndüğümü hissettim. Dünya dönebilirdi, biz de iyileşebilirdik.</span></p>

    <p class="Normal para-style-override-13"><span class="char-style-override-9"> </span></p>
  </div>
</body>
</html>