<html xmlns="http://www.w3.org/1999/xhtml">
<head>
  <title>karvekul-25</title>
  <link href="../Styles/karvekul1.css" rel="stylesheet" type="text/css"/>
</head>

<body id="karvekul" xml:lang="tr-TR">
  <div class="Basic-Text-Frame">
     <p class="baslik" id="toc_marker-20"><span class="bold">19. Saman Yapımı</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-7"><span class="char-style-override-9">Binbaşı MacDonald saman yapımının son gününde geri döndü. Elimde ekmek dolu koca bir sepetle evin kenarından kıvrılıyordum ki onu yolun başında, atını ağaca bağlarken gördüm. Şapkasını çıkardı ve bana başıyla selam verdi, sonra da kapıya doğru gelip yapılan hazırlıkları merakla izledi.</span></p>

    <p class="Normal para-style-override-7"><span class="char-style-override-9">Sehpaları kestane ağaçlarının altına yerleştirmiş ve üstüne koyduğumuz tahtalarla masalar yapmıştık. Evle ağaçlar arasında karıncalar gibi gidip gelen kadınlar sürekli yemek taşıyorlardı. Güneş batıyordu ve erkekler yakında bu kutlama ziyafeti için burada olacaklardı; hepsi kirli, yorgun, aç ve işlerinin bitmiş olması nedeniyle rahatlamış olacaklardı.</span></p>

    <p class="Normal para-style-override-7"><span class="char-style-override-9">Ben de binbaşıyı başımla selamladım ve ekmeği masalara taşıma teklifini minnettarlıkla kabul ettim.</span></p>

    <p class="Normal para-style-override-7"><span class="char-style-override-9">“Samanlar için, değil mi?” dedi ve yüzünde eskileri hatırladığını belli eden bir gülümseme oluştu. “Çocukluğumda saman yaptığımız zamanları hatırlıyorum. Orası İskoçya’ydı tabii. Yılın bu zamanlarında böyle güzel havalar olmazdı.” Gökyüzüne, Ağustos’un gözlere bayram yaptıran masmavi gökyüzüne baktı. Gerçekten de saman üretimi için mükemmel bir havaydı; sıcak ve kuruydu.</span></p>

    <p class="Normal para-style-override-7"><span class="char-style-override-9">“Gerçekten harikulade,” dedim, havayı içime çekerek. Saman kokusu her yerdeydi - tabii saman da. Herkes kulübesine balyalar taşımıştı, giysilerinden kırıntıları sıyırmaya çalışıyordu ve yerler de kopmuş hasırlarla kaplıydı. Yeni kesilmiş samanın kokusu, önceki geceden beri hazırlığı yapılan barbekünün kokusuyla karışmıştı ve bunlara, taze ekmeklerle Bayan Bug’ın taze elma şarabının kokusu esans katıyordu. Marsali ve Bree mutfaktan sürahilerce şarap, bira ve yağlı süt getiriyorlardı.</span></p>

    <p class="Normal para-style-override-7"><span class="char-style-override-9">“Tam zamanında gelmişim,” dedi binbaşı, sarf edilen emeği takdirle izlerken.</span></p>

    <p class="Normal para-style-override-7"><span class="char-style-override-9">“Yemek yemeye geldiyseniz, evet,” dedim hafifçe eğlenerek. “Jamie’yle konuşmaya geldiyseniz, korkarım yarına kadar beklemeniz gerekecek.”</span></p>

    <p class="Normal para-style-override-7"><span class="char-style-override-9">Bana şaşkın bir suratla baktı ama soru sormaya fırsatı olmadı; yolun başında başka bir hareketlilik gözüme çarptı. Binbaşı döndü, baktığım yeri gözledi ve kaşlarını çattı.</span></p>

    <p class="Normal para-style-override-7"><span class="char-style-override-9">“Demek şu yüzünde damga olan arkadaş,” dedi, sesinde hafif bir hoşnutsuzlukla. “Onu Coopersville’de gördüm ama o beni daha önce görüp yolunu değiştirdi. Onu sıkıştırmama müsaade eder misiniz hanımefendi?” Ekmekleri bıraktı ve belindeki kılıç kemerini sıkmaya başladı; o anda kolunu tuttum.</span></p>

    <p class="Normal para-style-override-7"><span class="char-style-override-9">“Öyle bir şey yapmayacaksınız Binbaşı,” dedim emin bir tonla. “Bay Higgins dostumuzdur.”</span></p>

    <p class="Normal para-style-override-7"><span class="char-style-override-9">Bana dik dik baktı, sonra kolunu indirdi.</span></p>

    <p class="Normal para-style-override-7"><span class="char-style-override-9">“Nasıl isterseniz Bayan Fraser, elbette,” dedi soğuk bir tonla ve yere bıraktığı sepeti eline alıp masalara doğru yürümeye devam etti.</span></p>

    <p class="Normal para-style-override-7"><span class="char-style-override-9">Kızgınlıkla gözlerimi devirdikten sonra yeni geleni karşılamaya gittim. Bobby Higgins buraya gelirken MacDonald’la birlikte gelebilirdi ama belli ki bunu istememişti. Gördüğüm kadarıyla artık katırlarla daha iyi anlaşıyordu; bir tanesine binmişti, arkadan da başka bir tanesi geliyordu. İkisine de küfeler, sepetler, kutular yüklenmişti.</span></p>

    <p class="Normal para-style-override-7"><span class="char-style-override-9">“Lordum selamlarıyla gönderdi hanımefendi,” dedi, beni zarifçe selamladı ve geçti. Gözümün kenarından MacDonald’ın onu izlediğini hissedebiliyordum - Bobby bana asker selamı verince hafifçe irkilmişti. Bobby’nin asker olduğunu öğrendiğine göre, artık geçmişini araştıracak olması kesindi. İç çektim. Müdahale edemezdim, kendileri halletmeliydiler - tabii halledilecek bir şey varsa.</span></p>

    <p class="Normal para-style-override-7"><span class="char-style-override-9">“İyi görünüyorsun Bobby,” dedim, endişemi kenara bırakarak. “Yolculuğun iyi geçmiştir umarım?”</span></p>

    <p class="Normal para-style-override-7"><span class="char-style-override-9">“İyiydi hanımefendi!” İçten bir gülümseme takındı. “Yanınızdan ayrıldığımdan beri bayılmadım da!” Kendisini sağlığından dolayı kutladım ve onu hareketlerini takip ettim; yük katırındaki yükleri indirirkenki çabukluğu oldukça iyiydi. Çok da sağlıklı görünüyordu, tabii yanağındaki çirkin yara hariç.</span></p>

    <p class="Normal para-style-override-7"><span class="char-style-override-9">“Şu kırmızı yelekli,” dedi, kutulardan birini indirirken ilgisiz bir hava takınarak. “Tanıdığınız galiba, değil mi hanımefendi?”</span></p>

    <p class="Normal para-style-override-7"><span class="char-style-override-9">“Binbaşı MacDonald,” dedim, binbaşının bulunduğu yöne bakmamaya dikkat ederek; bakışlarının sırtımı delmeye çalıştığını hissedebiliyordum. “Evet. Kendisi... sanırım Vali için çalışıyor. Yani bildiğin ordu mensuplarından değil; yarı-paralı asker gibi.”</span></p>

    <p class="Normal para-style-override-7"><span class="char-style-override-9">Bu bilgi Bobby’yi biraz rahatlatmış gibiydi. Bir şey söyleyecekmiş gibi derin bir nefes aldı ama sonra düşünüp vazgeçti. Elini gömleğinin içine attı ve mühürlenmiş bir mektup çıkarıp bana uzattı.</span></p>

    <p class="Normal para-style-override-7"><span class="char-style-override-9">“Bu size,” dedi. “Lordum yolladı. Bayan Lizzie buralarda mı acaba?” Gözleri, masaları hazırlayan kadın ve kızları taramaya başlamıştı bile.</span></p>

    <p class="Normal para-style-override-7"><span class="char-style-override-9">“Evet, son gördüğümde mutfaktaydı,” dedim, sırtımda rahatsız bir his duyarak. “Bir dakikaya dışarı gelir. Ama... nişanlı olduğunu biliyorsun, değil mi Bobby? Nişanlısı da diğer erkeklerle birlikte yemek için gelecek.”</span></p>

    <p class="Normal para-style-override-7"><span class="char-style-override-9">Gözlerimin içine acayip bir tatlılıkla baktı.</span></p>

    <p class="Normal para-style-override-7"><span class="char-style-override-9">“Evet hanımefendi, gayet iyi biliyorum. Yalnızca geçen seferki kibarlığı için kendisine teşekkür etmek istedim.”</span></p>

    <p class="Normal para-style-override-7"><span class="char-style-override-9">“Hmmm,” dedim, gülüşüne hiç güvenmeyerek. Bobby yakışıklı bir oğlandı ve eskiden askerdi. “Ee... güzel.”</span></p>

    <p class="Normal para-style-override-7"><span class="char-style-override-9">Başka bir şey söylememe fırsat kalmadan, ağaçların arasından gelen erkek seslerini duydum. Ses tam olarak bir şarkı sayılmazdı, daha çok ritmik bir ilahi gibiydi. Tam olarak anlayamıyordum - Galce sözlerin arasında “Ho! Ho!” gibi şeyler duyuyordum. Hepsi bir ağızdan, candan bir şekilde böğürüyorlardı.</span></p>

    <p class="Normal para-style-override-7"><span class="char-style-override-9">Yosun sökmeye çim düzenlemekten daha alışkın olan yeni sakinlerimiz için saman üretimi oldukça asil bir işti. Jamie, Arch ve Roger kendilerine iş süresince yardım etmişlerdi ve bana da birkaç sıyrık dışında bir iş düşmemişti. Kopan el veya ayak olmadığı için, birkaç bağırış dışında büyük bir kavga çıkmadığından ve üretim sırasında normalin dışında bir saman kaybı yaşamadığımızdan üretimin başarılı geçtiğini düşünüyordum.</span></p>

    <p class="Normal para-style-override-7"><span class="char-style-override-9">Avluya gelirlerken çamur içinde, terli ve susamış halde oldukları açık olan adamların keyfi yerinde görünüyordu. Jamie ortalarında bir yerlerdeydi, gülüyordu ve biri onu ittirdiği için tökezliyordu. Bakışlarımı yakalayınca güneşle yanmış yüzüne gülümseme hâkim oldu. Hemen yanıma koştu ve saman, at ve ter kokuları içinde bana sımsıkı sarıldı.</span></p>

    <p class="Normal para-style-override-7"><span class="char-style-override-9">“Bitti, şükürler olsun,” dedi ve beni sesli bir şekilde öptü. “Tanrım, bir şeyler içmem lazım. Hayır, O’nun adını boş yere ağzıma almadım Roger,” diye ekledi, arkasına doğru bir bakış atarak. “İçten bir teşekkür ve ihtiyaçtan doğan bir şekilde andım, değil mi?”</span></p>

    <p class="Normal para-style-override-7"><span class="char-style-override-9">“Evet. Önce işimize bakalım ama.” Roger kalabalıkta göründü. Sesi o kadar boğuktu ki erkeklerin kükreyişleri içinde zorlukla duyuluyordu. Suratını buruşturarak yutkundu.</span></p>

    <p class="Normal para-style-override-7"><span class="char-style-override-9">“Yaa, evet.” Jamie ona çabuk bir bakış attı, bir an düşündü ve hızlı adımlarla avlunun ortasına gitti.</span></p>

    <p class="Normal para-style-override-7"><span class="italik char-style-override-10">“Eisd ris! Eisd ris!”</span><span class="char-style-override-9"> diye bağırdı Kenny Lindsay onu görünce. Evan ve Murdo da ona katıldılar ve ellerini çırpıp, “Dinleyin! Dinleyin!” diye bağırdılar. Kalabalık sustu ve dikkat kesildi.</span></p>

    <p class="Normal para-style-override-7"><span class="italik char-style-override-10">“Duayı ağzımla okurum,</span></p>

    <p class="Normal para-style-override-7"><span class="italik char-style-override-10">Duayı kalbimle okurum,</span></p>

    <p class="Normal para-style-override-7"><span class="italik char-style-override-10">Duayı sana, bizzat sana okurum,</span></p>

    <p class="Normal para-style-override-7"><span class="italik char-style-override-10">İyileştiren El, kurtarıcı Tanrı’nın Oğlu.”</span><span class="char-style-override-9" xml:lang="ar-SA"/></p>

    <p class="Normal para-style-override-7"><span class="char-style-override-9">Jamie sesini normalden çok yükseltmedi fakat herkes aynı anda susunca sözcükler net bir şekilde anlaşıldı.</span></p>

    <p class="Normal para-style-override-7"><span class="italik char-style-override-10">“Sen, meleklerin efendisi,</span></p>

    <p class="Normal para-style-override-7"><span class="italik char-style-override-10">Keten cübbeni üstüme yay;</span></p>

    <p class="Normal para-style-override-7"><span class="italik char-style-override-10">Beni tüm yokluklardan sakın,</span></p>

    <p class="Normal para-style-override-7"><span class="italik char-style-override-10">Türlü yaratıklardan koru.</span></p>

    <p class="Normal para-style-override-7"><span class="italik char-style-override-10">Her yönden güçlendir,</span></p>

    <p class="Normal para-style-override-7"><span class="italik char-style-override-10">Her boğazda yönlendir,</span></p>

    <p class="Normal para-style-override-7"><span class="italik char-style-override-10">Her hastalıkta gözet,</span></p>

    <p class="Normal para-style-override-7"><span class="italik char-style-override-10">Ve her husumetten koru.”</span></p>

    <p class="Normal para-style-override-7"><span class="char-style-override-9">Kalabalıkta onay anlamına gelen ufak bir kıpırdanma oldu; balıkçı halkından bazılarının kafalarını eğdiğini görsem de hâlâ hepsinin gözleri Jamie’deydi.</span></p>

    <p class="Normal para-style-override-7"><span class="italik char-style-override-10">“Karanlıklardan üstüme çöken</span></p>

    <p class="Normal para-style-override-7"><span class="italik char-style-override-10">Dehşetlere kalkanım Sen ol,</span></p>

    <p class="Normal para-style-override-7"><span class="italik char-style-override-10">Kötülüklere kalkanım Sen ol,</span></p>

    <p class="Normal para-style-override-7"><span class="italik char-style-override-10">Betliklere kalkanım Sen ol.</span></p>

    <p class="Normal para-style-override-7"><span class="italik char-style-override-10">Zayıfların Tanrısı,</span></p>

    <p class="Normal para-style-override-7"><span class="italik char-style-override-10">Düşkünlerin Tanrısı,</span></p>

    <p class="Normal para-style-override-7"><span class="italik char-style-override-10">Haklıların Tanrısı,</span></p>

    <p class="Normal para-style-override-7"><span class="italik char-style-override-10">Çiftçilerin kalkanı:</span></p>

    <p class="Normal para-style-override-7"><span class="italik char-style-override-10">Bizi çağırırsın</span></p>

    <p class="Normal para-style-override-7"><span class="italik char-style-override-10">Zafer sesiyle,</span></p>

    <p class="Normal para-style-override-7"><span class="italik char-style-override-10">Merhametli ağzıyla,</span></p>

    <p class="Normal para-style-override-7"><span class="italik char-style-override-10">Sevgili oğlunun.”</span></p>

    <p class="Normal para-style-override-7"><span class="char-style-override-9">Roger’a baktım; o da sessizce baş sallıyordu. Belli ki bu duaya birlikte karar vermişlerdi. Mantıklıydı; balıkçı halkının rahatsız olmayacağı, Katolikliği vurgulamayan sözlerden oluşuyordu.</span></p>

    <p class="Normal para-style-override-7"><span class="char-style-override-9">Jamie kollarını istemsizce açtı ve gömleğinin aşınmış, terli kumaşı rüzgârla dalgalanırken kafasını arkaya atıp neşe içindeki gözlerini gökyüzüne dikti.</span></p>

    <p class="Normal para-style-override-7"><span class="italik char-style-override-10">“Sonsuz huzur bulayım</span></p>

    <p class="Normal para-style-override-7"><span class="italik char-style-override-10">Senin üçleme evinde,</span></p>

    <p class="Normal para-style-override-7"><span class="italik char-style-override-10">Kutsal cennetinde,</span></p>

    <p class="Normal para-style-override-7"><span class="italik char-style-override-10">Senin sevginin güneşli bahçesinde!”</span></p>

    <p class="Normal para-style-override-7"><span class="char-style-override-9">“Amin,” dedi Roger çıkarabildiği en yüksek sesle ve avluda “amin” mırıldanmaları yayıldı. Sonra, Binbaşı MacDonald şarap maşrapasını havaya kaldırdı ve </span><span class="italik char-style-override-10">“Sláinte!”</span><span class="char-style-override-9"> diye bağırıp kafaya dikti.</span></p>

    <p class="Normal para-style-override-7"><span class="char-style-override-9">Böylece kutlamalar resmen başlamış oldu. Bir fıçının üstüne oturdum, çimlerin üstüne oturan Jamie ayaklarımın dibindeydi. Yanında koca bir tepsi yemek ve sürekli doldurulan bir elma şarabı sürahisi vardı.</span></p>

    <p class="Normal para-style-override-7"><span class="char-style-override-9">“Bobby Higgins burada,” dedim ona, genç adamı dikkatle süzen bir grup kızın ortasında fark edince. “Lizzie’yi gördün mü?”</span></p>

    <p class="Normal para-style-override-7"><span class="char-style-override-9">“Hayır,” dedi, esnemesini bastırarak. “Neden?”</span></p>

    <p class="Normal para-style-override-7"><span class="char-style-override-9">“Özellikle onu sordu da.”</span></p>

    <p class="Normal para-style-override-7"><span class="char-style-override-9">“O zaman onu bulacağına eminim. Et ister misin Sassenach?” Eline büyük bir kaburga kemiği aldı ve kaşlarını kaldırarak sorusunu ifadesiyle vurguladı.</span></p>

    <p class="Normal para-style-override-7"><span class="char-style-override-9">“Yeterince yedim,” şeklindeki yanıtımı duyar duymaz, bir haftadır yemek yememişçesine sirke soslu kaburgaya ortasından yumuldu.</span></p>

    <p class="Normal para-style-override-7"><span class="char-style-override-9">“Binbaşı MacDonald’la konuştunuz mu?”</span></p>

    <p class="Normal para-style-override-7"><span class="char-style-override-9">“Hayır,” dedi dolu ağzıyla, sonra yuttu. “Bekleyecek. Lizzie orada, bak, McGillivrayler’in yanında.”</span></p>

    <p class="Normal para-style-override-7"><span class="char-style-override-9">Bunu duyunca içim rahatladı. McGillivrayler -özellikle de </span><span class="italik char-style-override-10">Frau</span><span class="char-style-override-9"> Ute- yakında gelinleri olacak kızın uygunsuz davranışlarını kesinlikle engelleyecek insanlardı. Lizzie kendisine babacan bir gülüşle bakan Robin McGillivray’le konuşuyor, gülüyordu. Ne kadar aç olduğu halinden belli olan Manfred ise kendini yeme-içmeye vermişti. </span><span class="italik char-style-override-10">Frau</span><span class="char-style-override-9"> Ute, gördüğüm kadarıyla, yakınındaki bir tahta kanepede oturan Lizzie’nin babasını belirgin bir ilgiyle izliyordu. Adamın yanında uzun boylu, temiz yüzlü bir Alman hanımefendi vardı.</span></p>

    <p class="Normal para-style-override-7"><span class="char-style-override-9">“Joseph Wemyss’in yanındaki kim?” diye sordum, Jamie’nin dikkatini onu dizimle dürterek çektikten sonra.</span></p>

    <p class="Normal para-style-override-7"><span class="char-style-override-9">Yüzüne yansıyan güneş yüzünden gözlerini kıstı, baktı ve omuz silkti.</span></p>

    <p class="Normal para-style-override-7"><span class="char-style-override-9">“Tanımıyorum. Alman bir kadın; Ute McGillivray’le gelmiş olmalı. Çöpçatanlık, ha?” Sürahisini kafaya dikti ve rahatlayarak nefes verdi.</span></p>

    <p class="Normal para-style-override-7"><span class="char-style-override-9">“Öyle mi dersin?” Yabancı kadına ilgiyle baktım. Joseph’le gerçekten iyi anlaşıyor gibiydi ve Joseph de onunla. Kadına ellerini kullanarak bir şey anlatırken adamın ince yüzünden mutluluk akıyordu. Kadınsa buna, şapkası sıkıca oturtulmuş kafasını ona doğru eğip dudaklarına bir gülümseme yerleştirerek karşılık verdi.</span></p>

    <p class="Normal para-style-override-7"><span class="char-style-override-9">Ute McGillivray’in metotlarını her zaman onaylamazdım, çünkü çoğu zaman burnunun dikine giderdi ve yıpratıcı bir tutum sergilerdi fakat planlarının inceliklerine hayran kalmamak zordu. Lizzie’yle Manfred bir sonraki baharda evleneceklerdi ve Joseph’in o zaman ne yapacağını merak ediyordum; Lizzie onun her şeyiydi.</span></p>

    <p class="Normal para-style-override-7"><span class="char-style-override-9">Tabii, evlendiği zaman kızının yanında gidebilirdi. Manfred’le birlikte McGillivrayler’in büyük evinde yaşayacaklardı ve Joseph’e de bir yer bulabilecekleri kesindi. Yine de bizi bırakmak istemeyecek, çok yıpranacaktı -gücü kuvveti yerinde her adam çiftliklerde işe yarabilir ama Joseph ne tam olarak bir çiftçiydi, ne de silah ustasıydı- Manfred ve babasının aksine. Ama kendisi evlenecek olursa...</span></p>

    <p class="Normal para-style-override-7"><span class="char-style-override-9">Ute McGillivray’e göz atınca, sanki istediklerini tam olarak yaptırabilen bir kukla ustası görüyor gibi oldum.</span></p>

    <p class="Normal para-style-override-7"><span class="char-style-override-9">Birisi yanımızda bir şarap sürahisi bırakmıştı. Jamie’nin içkisini tazeledim, sonra kendime doldurdum. İçkinin koyu sarı, bulanık rengi, tatlı ve acı karışık tadı çok hoştu. Soğuk içeceğin boğazımı gıdıklayarak akmasına izin verirken aynı zamanda kafamın içinde sessiz bir çiçek gibi açmasına da izin vermiş oluyordum.</span></p>

    <p class="Normal para-style-override-7"><span class="char-style-override-9">Etrafta birçok konuşma, gülüşme vardı. Yeni sakinlerimizin çoğunlukla kendi aile gruplarının yanında olduklarını görürken, hafif bir kaynaşmanın da başladığını fark ettim. İki haftadır omuz omuza çalışan erkeklerin sosyal bağları, elma şarabının da etkisiyle biraz daha güçlenmişti. Yeni gelenlerimiz şarabı daha güçlü içkiler olan viski, rom ya da brendiye tercih etmeme eğiliminde insanlardı ama bira ve elma şarabını tüketmekten de geri durmuyorlardı. Kadınlarından biri bana elma şarabının çok besleyici olduğunu söylemiş ve sürahiyi oğluna uzatmıştı. Yarım saat sonra, diye düşündüm, gözlerinin önünde yıldızlar uçuşmaya başlayacaktı.</span></p>

    <p class="Normal para-style-override-7"><span class="char-style-override-9">Jamie alçak, eğlenmiş bir homurtu çıkardı ve kafamı eğip ona baktım. Avlunun öte tarafını başıyla gösterdiğinde Bobby Higgins’in hayranlarının etrafından kurtulduğunu ve nasıl yaptıysa Lizzie’yi McGillivrayler’in arasından kaçırmayı başardığını gördüm. Kestane ağaçlarının gölgelerinin altında konuşuyorlardı.</span></p>

    <p class="Normal para-style-override-7"><span class="char-style-override-9">Gözlerimi McGillivrayler’e çevirdim. Manfred sırtını eve vermişti, kafası tabağına eğilmişti. Hemen ayaklarının yanında kıvrılmış olan babası horluyordu. Etrafında çene çalan kızlar, kafaları düşmeye başlamış olan, çakırkeyiflikleri uzaktan dahi fark edilebilen kocalarının üzerinden tabak alıp veriyorlardı. Ute sundurmaya gitmiş, Joseph ve sevgilisiyle konuşuyordu.</span></p>

    <p class="Normal para-style-override-7"><span class="char-style-override-9">Tekrar gözlerimi çevirdim. Lizzie ve Bobby yalnızca konuşuyorlardı ve aralarında belli bir uzaklık vardı. Ama oğlanın kıza doğru eğilişinde bir şey vardı; kızın yüzü ona yarım dönük duruşu, sonra düzelişi, tek eliyle eteğinin katıyla oynayışı...</span></p>

    <p class="Normal para-style-override-7"><span class="char-style-override-9">“Tanrım...” dedim. Biraz kıpırdandım, ayaklarımı altıma aldım, oraya gidip onları rahatsız edip etmemem gerektiğini tarttım. Gözle görünür bir yerdeydiler sonuçta ama...</span></p>

    <p class="Normal para-style-override-7"><span class="char-style-override-9">“Üç şey beni derinden etkiler, yok, dört, demiş peygamber.” Jamie elini kalçama götürdü ve orayı sıktı. Gözümü ona çevirdiğimde onun da yarı açık gözlerle kestane ağaçlarının altındaki çifte baktığını gördüm. “Gökteki bir kartal, kaya üstündeki bir yılan, denizin ortasındaki bir gemi… bir de, kadının yanındaki bir adam.”</span></p>

    <p class="Normal para-style-override-7"><span class="char-style-override-9">“Ben hayal görmüyorum yani,” dedim soğukça. “Bir şey yapmalı mıyım sence?”</span></p>

    <p class="Normal para-style-override-7"><span class="char-style-override-9">“Hmm...” Derin bir nefes aldı, doğruldu ve kendine gelebilmek için hafifçe kafasını salladı. “Hayır Sassenach. Eğer Manfred’imiz kadınını koruma derdine kendisi düşmüyorsa, bunu yapmak sana da düşmez.”</span></p>

    <p class="Normal para-style-override-7"><span class="char-style-override-9">“Evet, doğru söylüyorsun. Yalnızca... Ute onları görürse... ya da Joseph?” Bay Wemyss’in ne yapacağından emin değildim ama Ute’nin büyük olay çıkaracağını biliyordum.</span></p>

    <p class="Normal para-style-override-7"><span class="char-style-override-9">“Hmm...” Gözlerini kırpıştırdı, hafifçe yalpaladı. “Evet, haklısın galiba.” Kafasını çevirdi, gözleriyle Ian’ı buldu ve çenesinin bir hareketiyle oğlanı yanına çağırdı.</span></p>

    <p class="Normal para-style-override-7"><span class="char-style-override-9">Ian birkaç metre ötede, kendini çimlerin üzerine salıvermişti. Yanında yağlı kaburga kemikleri vardı. Dayısının işaretini görünce bize doğru gelmeye başladı.</span></p>

    <p class="Normal para-style-override-7"><span class="char-style-override-9">“Efendim?” dedi. Kalın, kumral saçlarının yarısı bağından kurtulmuştu, gözünü kapatan birkaç tutam vardı.</span></p>

    <p class="Normal para-style-override-7"><span class="char-style-override-9">Jamie başıyla kestane ağaçlarını gösterdi.</span></p>

    <p class="Normal para-style-override-7"><span class="char-style-override-9">“Lizzie’ye söyle, elinle ilgilensin.”</span></p>

    <p class="Normal para-style-override-7"><span class="char-style-override-9">Ian eline kızarmış gözleriyle baktı; elinin tersinde yeni bir çizik vardı ama çoktan kabuk bağlamıştı. Sonra Jamie’nin gösterdiği yere baktı.</span></p>

    <p class="Normal para-style-override-7"><span class="char-style-override-9">“Haa,” dedi. Elleri ve dizleri üstünde kaldı, sonra yavaşça ayaklandı ve saçının bağını açtı. Saçlarını arkaya doğru attı ve o yöne doğru yürümeye başladı.</span></p>

    <p class="Normal para-style-override-7"><span class="char-style-override-9">Bir şey duyabileceğimiz bir mesafede değillerdi fakat her şeyi seçebiliyorduk. Ian’ın uzun ince vücudu sertçe aralarına girdiğinde, Bobby ve Lizzie Kızıl Deniz’in coşmuş dalgaları gibi birbirlerinden ayrıldılar. Üçü bir süre nezaketle sohbet ettiler, sonra Lizzie ve Ian eve doğru gittiler. Lizzie, Bobby’ye el salladı sonra da bir anlığına kafasını çevirip baktı. Bobby bakışlarını bir süre kızdan ayırmadı, topuklarının üstünde düşünceli bir halde sallandı, sonra kafasını iki yana salladı ve şarabın olduğu yöne hareketlendi.</span></p>

    <p class="Normal para-style-override-7"><span class="char-style-override-9">Elma şarabı etkisini göstermeye başlamıştı. Karanlık çöktüğünde bütün erkeklerin kendilerinden geçmiş olacaklarını düşünmüştüm; saman üretimi sırasında, çalışanlar henüz yemeklerini yerken yorgunluktan uyuyakalırlardı fakat konuşmalar ve gülüşmeler hâlâ devam ediyordu; yine de avluyu hafifçe loşlaştıran alacakaranlık, çimlerin üstüne yığılmış adamları saklayamıyordu.</span></p>

    <p class="Normal para-style-override-7"><span class="char-style-override-9">Rollo, Ian’ın terk ettiği kemikleri kemirmekle meşguldü. Brianna biraz uzakta oturuyordu, kafasını kucağına yaslamış olan Roger ise huzurla uyuyordu. Gömleğinin yakası açılmıştı, boynundaki halat yarası hâlâ rahatlıkla fark edilebiliyordu. Kocasının parlak, siyah saçlarını okşayan, aralarından saman çöplerini ayıklayan Bree bana gülümsedi. Jemmy ortalıkta görünmüyordu - Germain de etrafta yoktu. Neyse ki fosfor, benim dolabımın en üst rafında kilitli halde </span><span class="char-style-override-9">duruyordu.</span></p>

    <p class="Normal para-style-override-7"><span class="char-style-override-9">Jamie ağır ve sıcak elini kasığımın üzerine koydu, ben de elimi onun saçlarına götürüp Bree’ye gülümsedim. Jamie’nin hafif homurtusunu duyunca gözlerimi ona çevirdim.</span></p>

    <p class="Normal para-style-override-7"><span class="char-style-override-9">“Lizzie küçük, genç bir kız ama boyundan büyük dertler açıyor,” dedi.</span></p>

    <p class="Normal para-style-override-7"><span class="char-style-override-9">Bobby Higgins bir masanın başında durmuş, elma şarabını yudumluyordu ve Beardsley ikizlerinin kendisini gözlediğinden hiç haberi yoktu. Zıt yönlerden gelen iki oğlan çimlerin arasında sinsice ama fark edilmeleri imkânsız olmayan bir şekilde ilerliyorlardı.</span></p>

    <p class="Normal para-style-override-7"><span class="char-style-override-9">Biri -Jo, herhalde- birden Bobby’nin yanına sıçradı ve genç adamı ürküterek içkisini dökmesine neden oldu. Bobby kaşlarını çattı, gömleğine dökülen içkiyi mendiliyle silmeye başladı. O sırada Jo yanaştı ve fısıldayarak –muhtemelen- tehdit içeren sözcükler sarf etti. Alındığı belli olan Bobby, ondan uzaklaşıp öte yana döndüğünde ise karşısında Kezzie’yi gördü.</span></p>

    <p class="Normal para-style-override-7"><span class="char-style-override-9">“Dert açanın Lizzie olduğundan pek emin değilim,” dedim. “Sonuçta oğlanla yalnızca konuştu.” Bobby’nin yüzü gitgide kızarıyordu. Elindeki sürahiyi bıraktı, sırtını dikleştirdi, ellerinden birini yumruk haline getirdi.</span></p>

    <p class="Normal para-style-override-7"><span class="char-style-override-9">Beardsleyler ona yanaştılar, Bobby’yi sıkıştırıp ormana doğru yürümesini sağlamak istiyorlardı. İkizlere dikkatle bakan Bobby geriye doğru bir adım attı ve sırtını ağaçlardan birinin gövdesine verdi.</span></p>

    <p class="Normal para-style-override-7"><span class="char-style-override-9">Gözlerimi aşağı çevirdim; Jamie, gözleri yarı açık şekilde, hülyalı bir ifadeyle benimle aynı yeri izliyordu. Sesli bir şekilde iç geçirdi, gözleri kapandı ve hemen kendinden geçti. Bütün yükü bir anda üstüme çullandı.</span></p>

    <p class="Normal para-style-override-7"><span class="char-style-override-9">Bu ani hareketin nedeni birkaç saniye sonra belli oldu: Karnını yemek ve içkiyle doldurmuş, kırmızı ceketi parıldayan MacDonald. Bacağıma yaslanmış, huzurla uyuyor numarası yapan Jamie’ye baktı, kafasını iki yana salladı. Sonra yavaşça döndü ve avlunun manzarasını izledi.</span></p>

    <p class="Normal para-style-override-7"><span class="char-style-override-9">“Vay be,” dedi. “Doğrusu hanımefendi, bazı savaşlarımda bile bu kadar kıyım görmedim.”</span></p>

    <p class="Normal para-style-override-7"><span class="char-style-override-9">“Ya, öyle mi?” Yanımıza gelince dikkatim dağılmıştı ama “kıyım” dediğinde gözlerimi tekrar Bobby’nin olduğu yere çevirdim. Ne ondan, ne de ikizlerden eser yoktu. Eğer ormanda birbirlerinin canını çıkarmaya çalışıyorlarsa çok geçmeden duyacağımı düşündüm.</span><span class="char-style-override-9"/></p>

    <p class="Normal para-style-override-7"><span class="char-style-override-9">Hafifçe omuz silken MacDonald, Jamie’yi omuzlarından tutup ağırlığını üzerimden aldı ve çimlerin üzerine, şaşırtıcı bir kibarlıkla, sırt üstü yatırdı.</span></p>

    <p class="Normal para-style-override-7"><span class="char-style-override-9">“Oturabilir miyim?” diye sordu ve başımla onaylayınca öteki tarafa oturdu ve ellerini dizlerinin üstüne koydu.</span></p>

    <p class="Normal para-style-override-7"><span class="char-style-override-9">Her zamanki gibi peruğu kafasındaydı, şık görünüyordu ama gömleğinin yakası kirli, ceketinin eteği saman çöpü ve çamur lekeliydi.</span></p>

    <p class="Normal para-style-override-7"><span class="char-style-override-9">“Bu günlerde çok seyahat ettiniz galiba Binbaşı,” dedim muhabbet açmak için. “Yorgun görünüyorsunuz, söylememde bir sakınca yoksa.”</span></p>

    <p class="Normal para-style-override-7"><span class="char-style-override-9">Esnemesinin tam ortasında konuştuğum için onu şaşırtmıştım; yarıda kesti, gözlerini kırpıştırdı ve kahkahayı bastı.</span></p>

    <p class="Normal para-style-override-7"><span class="char-style-override-9">“Öyle hanımefendi. Son bir ayı at üstünde geçirdim. Üç gecenin belki birinde yatak yüzü gördüm.”</span></p>

    <p class="Normal para-style-override-7"><span class="char-style-override-9">Batan güneşin loş ışığında bile yorgunluğu belli oluyordu; yüzünün çizgileri fazla belirgindi ve gözaltı torbaları iyice kabarmıştı. Yakışıklı bir adam değildi ama kendisine belli bir hava katan bir kendine güveni vardı. Ama hali ortadaydı: ellisine merdiven dayamış, düzenli bir işi olmayan, hayat şartlarını geliştirmek için en ufak bir umuda tutunmaya hazır bir asker.</span></p>

    <p class="Normal para-style-override-7"><span class="char-style-override-9">Genelde onunla işini konuşmazdım ama acıma hissi beni soru sormaya itti. “Bu günlerde Vali Martin’in işleri sizi çok sıkıştırıyor sanırım. Yanılıyor muyum?”</span></p>

    <p class="Normal para-style-override-7"><span class="char-style-override-9">Başını salladı ve şarabından bir yudum aldı. Derin bir nefes verdi.</span></p>

    <p class="Normal para-style-override-7"><span class="char-style-override-9">“Gerçekten öyle hanımefendi. Vali, sağ olsun, beni taşralardan haber getirme işiyle görevlendirdi. Ara sıra tavsiyelerimi dinleme inceliğini de gösteriyor.” Bir kirpi gibi kıvrılmış, horlamaya başlayan Jamie’ye baktı ve gülümsedi.</span></p>

    <p class="Normal para-style-override-7"><span class="char-style-override-9">“Kocamın Kızılderili ajanlığıyla ilgili mi örneğin? Size bir teşekkür borçluyuz Binbaşı.”</span></p>

    <p class="Normal para-style-override-7"><span class="char-style-override-9">Teşekkürümün gereksizliğini anlatmak için eliyle havayı yavaşça tokatladı.</span></p>

    <p class="Normal para-style-override-7"><span class="char-style-override-9">“Yo, hayır, hanımefendi; Vali’nin o konuyla doğrudan veya dolaylı olarak bir ilgisi yoktu. O konular Güney Bölümü Amiri’ne bağlı. Tabii Vali’nin kendisi de bu konuya ilgi göstermedi değil.” İçkisinden bir yudum aldı. “Kızılderililer’den haber almak için yani.”</span></p>

    <p class="Normal para-style-override-7"><span class="char-style-override-9">“Sabah olunca size her şeyi anlatacaktır,” diye temin ettim, başımla Jamie’yi göstererek.</span></p>

    <p class="Normal para-style-override-7"><span class="char-style-override-9">“Evet hanımefendi.” Biraz duraksadı. “Acaba haberiniz var mı... </span><span class="char-style-override-9">Bay Fraser köylerde konuştuklarından bahsetti mi? Oralarda hiç... yangın olmuş mu?”</span></p>

    <p class="Normal para-style-override-7"><span class="char-style-override-9">Doğruldum, şarabın kafamda oluşturduğu vızıltı kayboldu.</span></p>

    <p class="Normal para-style-override-7"><span class="char-style-override-9">“Neden sordunuz? Yangın haberi mi aldınız?”</span></p>

    <p class="Normal para-style-override-7"><span class="char-style-override-9">Başını salladı ve elinin yavaş bir hareketiyle yüzünü sıvazladı, bıyıklarını burdu.</span></p>

    <p class="Normal para-style-override-7"><span class="char-style-override-9">“Evet, iki tane - bir tanesi Salem’de yanan bir ahır. Moravyalılar’dan biri. Duyduklarımdan anlayabildiğim kadarıyla, Surry County’ye yerleşmiş İskoç-İrlandalı Presbiteryenler’den biri yapmış. Oralarda cemaatini Moravyalılar’a karşı dolduran, baş belası bir vaiz varmış. ‘İnançsız münafıklar’ diyormuş onlar hakkında.” Bir an sırıttı, sonra ifadesini düzeltti.</span></p>

    <p class="Normal para-style-override-7"><span class="char-style-override-9">“Surry County’ye aylardır huzursuzluk hâkimdi. Moravyalılar Vali’den sınır çizgilerini yeniden çizmesini istediler. Rowan ve Surry County’yi ayıran sınır arazilerinin ortasından geçiyor. Surry’nin şerifi de...” Ellerinden birinin parmaklarını oynattı.</span></p>

    <p class="Normal para-style-override-7"><span class="char-style-override-9">“Pek görev aşkına sahip biri değil, ha?” diye karşılık verdim. “Moravyalıların gözünde en azından?”</span></p>

    <p class="Normal para-style-override-7"><span class="char-style-override-9">“Kendisi o vaizin kuzeni,” dedi MacDonald ve bardağındakini kafasına dikti. “Bu arada, yeni sakinleriniz sorun çıkarmadılar, değil mi?” dedi bardağını indirirken. Avluda, ayak uçlarında uyuyakalmış erkeklerinin başları üstünde çene çalan kadınlara baktı. “Onları iyi ağırlıyorsunuz gibi görünüyor.”</span></p>

    <p class="Normal para-style-override-7"><span class="char-style-override-9">“Eh, hepsi dindar Presbiteryenler ama en azından ev yakmaya falan kalkışmadılar.”</span></p>

    <p class="Normal para-style-override-7"><span class="char-style-override-9">Sundurmaya, Bay Wemyss ve yanındaki kadının hâlâ oturuyor oldukları noktaya göz attım. Kafalarını birbirine yaklaştırmış, kendilerini iyice sohbete kaptırmışlardı. Binbaşıyı saymazsak, Bay Wemyss’in ayık olan tek adam olduğunu düşündüm. Kadın tam bir Alman’a benziyordu, ama hayır, diye düşündüm, bir Moravyalı olamazdı; onlar kendi toplulukları dışından biriyle çok nadiren evlenirlerdi ve kadınlarının da uzun yolculuklar yaptıkları görülmemişti.</span></p>

    <p class="Normal para-style-override-7"><span class="char-style-override-9">“Tabii Presbiteryenler’in kırsal alanları Papacılar’dan, Lüteriyenler’den temizlemek için gizli bir hareket içinde olduklarını düşünmüyorsanız - öyle bir şey </span><span class="italik char-style-override-10">yok</span><span class="char-style-override-9">, değil mi?”</span></p>

    <p class="Normal para-style-override-7"><span class="char-style-override-9">Binbaşı bunu duyunca gülümsedi ama çok fazla eğlenmedi.</span></p>

    <p class="Normal para-style-override-7"><span class="char-style-override-9">“Hayır. Ama ben de bir Presbiteryen olarak yetiştirildim hanımefendi.”</span><span class="char-style-override-9"/></p>

    <p class="Normal para-style-override-7"><span class="char-style-override-9">“Yaa...” dedim. “Ee... biraz daha elma şarabı alır mısınız Binbaşı?”</span></p>

    <p class="Normal para-style-override-7"><span class="char-style-override-9">İtiraz etmeden bardağını uzattı.</span></p>

    <p class="Normal para-style-override-7"><span class="char-style-override-9">“Öteki yangın diğerlerine daha çok benziyor,” dedi, gafıma fazla takılmama inceliğini göstererek. “Yakınlarında başka bir şey olmayan bir çiftlik. Yalnız yaşayan bir adam. Ama bu da Antlaşma Hattı’nın az üstünde oldu.”</span></p>

    <p class="Normal para-style-override-7"><span class="char-style-override-9">Son cümlesini bana bakarak söyledi; gözlerimi hemen Jamie’ye çevirdim. Bana Cherokeeler’in arazilerine izinsiz girenlerden hoşlanmadıklarını söylediklerinden bahsetmişti.</span></p>

    <p class="Normal para-style-override-7"><span class="char-style-override-9">“Tabii, kocanıza sabah soracağım hanımefendi.” Bakışlarımın anlamını kavramıştı. “Ama belki kulağınıza herhangi bir şey çalındıysa...”</span></p>

    <p class="Normal para-style-override-7"><span class="char-style-override-9">“Karkuşu şefi üstü örtülü şekilde tehdit etmiş,” diye itiraf ettim. “Jamie bunun hakkında John Stuart’a bir şeyler yazdı. Ama detaylıca değil. Bu son yangın ne zaman olmuş?”</span></p>

    <p class="Normal para-style-override-7"><span class="char-style-override-9">Omuz silkti.</span></p>

    <p class="Normal para-style-override-7"><span class="char-style-override-9">“Bilemiyorum. Ben üç hafta önce duydum, bana söyleyen adam da ondan bir ay önce olduğunu söylemişti - gözleriyle de görmemiş, başkasından duymuş.”</span></p>

    <p class="Normal para-style-override-7"><span class="char-style-override-9">Düşünceli bir ifadeyle çenesini kaşıdı.</span></p>

    <p class="Normal para-style-override-7"><span class="char-style-override-9">“Belki de birinin gidip oraları incelemesi gerek.”</span></p>

    <p class="Normal para-style-override-7"><span class="char-style-override-9">“Hmm,” dedim, sesimdeki şüpheyi belli ederek. “Jamie’yi kastediyorsunuz, değil mi?”</span></p>

    <p class="Normal para-style-override-7"><span class="char-style-override-9">“Bay Fraser’ın görevlerinin ne olduğu hakkında haddimi aşacak değilim hanımefendi,” dedi sahte bir gülümsemeyle. “Ama ona konunun çıkarlarımızı ilgilendirebileceğini söyleyeceğim.”</span></p>

    <p class="Normal para-style-override-7"><span class="char-style-override-9">“Tabii, öyle yapın,” diye mırıldandım. Jamie kış gelmeden önce, hasat zamanından sonra Karkuşu köylerine bir ziyaret daha planlamıştı. Birden Sabah Şakıyan Kuş’un yanına gidip yanan bir ev hakkında kendisini sorgulamak oldukça riskli bir hamle olurdu, tabii benim bakış açımca.</span></p>

    <p class="Normal para-style-override-7"><span class="char-style-override-9">Ani bir üşümeyle titreyince kalan elma şarabımı kafaya diktim, daha sıcak olmasını diledim. Güneş artık tamamen batmıştı, hava da serinlemişti ama bir anda üşümemin nedeni onlar değildi.</span></p>

    <p class="Normal para-style-override-7"><span class="char-style-override-9">Ya MacDonald’ın şüpheleri doğruysa? Çiftlikleri, evleri yakan Kızılderililer ise? Jamie yanlarına gidip olmadık sorular sorarsa...</span></p>

    <p class="Normal para-style-override-7"><span class="char-style-override-9">Arkasındaki koyu ormanın önünde soluk renkli bir sur gibi duran, sağlam ve sakin görünen eve, mum ışığıyla parıldayan camlarına baktım.</span></p>

    <p class="Normal para-style-override-7"><span class="italik char-style-override-10">Üzülerek bildiririz ki James MacKenzie Fraser ve karısı Claire Fraser, 21 Ocak gecesi Fraser Tepesi’ndeki evlerinde çıkan büyük bir yangın sonucu hayatlarını kaybettiler...</span></p>

    <p class="Normal para-style-override-7"><span class="char-style-override-9">Ateşböcekleri gölgelerin içinden yeşil kıvılcımlarmışçasına çıkmaya başladılar; gözlerimin daldığı yerde bacadan çıkan kırmızı ve sarı tonlar vardı. O lanet gazete kupürünü ne zaman düşünsem -ki düşünmemeye ve 1776’nın 21 Ocak’ına ne kadar kaldığını da hesaplamamaya çabalıyordum- kazayla çıkan yangını kafama takıyordum. Bu tarz kazalar sıklıkla görülüyordu. Şömine alevlerinin sıçraması, devrilen mumlar, yaz fırtınalarıyla düşen yıldırımlar... Daha önce aklıma hiç gelmemişti, öyle düşünmemiştim ama belki de... Kasti bir şey olabilir miydi?</span></p>

    <p class="Normal para-style-override-7"><span class="char-style-override-9">Ayağımı Jamie’yi dürtecek kadar oynattım. Uykusunda kıpırdandı, elini uzattı, ayak bileğimi kavradı ve mutlu bir homurtu çıkardı.</span></p>

    <p class="Normal para-style-override-7"><span class="char-style-override-9">“Betliklere kalkanım sen ol,” dedim fısıldarcasına.</span></p>

    <p class="Normal para-style-override-7"><span class="italik char-style-override-10">“Sláinte,”</span><span class="char-style-override-9"> dedi Binbaşı ve kadehini bir kez daha kafaya dikti.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-10"> </span></p>
  </div>
</body>
</html>