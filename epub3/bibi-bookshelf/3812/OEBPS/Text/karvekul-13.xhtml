<html xmlns="http://www.w3.org/1999/xhtml">
<head>
  <title>karvekul-13</title>
  <link href="../Styles/karvekul1.css" rel="stylesheet" type="text/css"/>
</head>

<body id="karvekul" xml:lang="tr-TR">
  <div class="Basic-Text-Frame">
     <p class="baslik" id="toc_marker-9"><span class="bold">8. Katliamın Kurbanı</span></p>

    <p class="Normal para-style-override-7"><span class="bold char-style-override-10"> </span></p>

    <p class="Normal para-style-override-5"><span class="italik char-style-override-10">Gönderen: Lord John Grey</span></p>

    <p class="Normal para-style-override-5"><span class="italik char-style-override-10">Alan: Bay James Fraser</span></p>

    <p class="Normal para-style-override-9"><span class="italik char-style-override-10">14 Nisan 1773</span></p>

    <p class="Normal para-style-override-7"><span class="italik char-style-override-10">Sevgili dostum,</span></p>

    <p class="Normal para-style-override-7"><span class="italik char-style-override-10">Bu mektubu sağlıklı bir şekilde yazıyorum ve seninle etrafındakilerin de öyle olduğunuzu ümit ediyorum.</span></p>

    <p class="Normal para-style-override-7"><span class="italik char-style-override-10">Oğlum eğitimini tamamlamak üzere İngiltere’ye döndü. Deneyimlerini zevkle kaleme alıyor (son mektubunu ilişikte gönderiyorum) ve iyi olduğu konusunda bana güvence veriyor. Daha önemlisi, annem de onun kendini geliştirdiğini yazıyor ama sanıyorum ki -söylediklerinden çok söylemedikleriyle- kadının evinde alışılagelmedik bir karışıklık ve değişim hissi yaratmakta.</span></p>

    <p class="Normal para-style-override-7"><span class="italik char-style-override-10">Bu hissin kendi evimde eksikliğinin hissedildiğini itiraf etmeliyim. Bu günlerde o kadar düzenli ve kurallı bir hayat yaşıyorum ki şaşırırsın. Yine de sessizlik beni boğuyor. Vücudum sağlıklı olsa da ruhumun cansız kaldığını düşünüyorum. Korkarım ki William’ı fazlasıyla özlüyorum.</span></p>

    <p class="Normal para-style-override-7"><span class="italik char-style-override-10">Bu yalnız halimde kendimi meşgul tutmak için şarap imalatı işine girdim. Ürünün sizin üretiminizin kalitesinden uzak olduğunu kabul etsem de içilebilecek bir şey olduğunu düşünerek kendimle gurur duyuyorum. Ayrıca, eğer bir-iki yıl bekletilirse, lezzetli bir mamule de dönüşebilirler. Ayın sonlarına doğru sana bir düzine şişe göndereceğim. Bana bu iş için hizmetkârım Bay Higgins yardımcı olacak. Bu adamın geçmişi çok ilginizi çekebilir.</span></p>

    <p class="Normal para-style-override-7"><span class="italik char-style-override-10">Üç yıl önceki mart ayında, Boston’da meydana gelen kötü olaydan haberdar olmuş olabilirsin. Bu olayı gazete ve diğer kaynaklar “katliam” olarak adlandırıyorlar. Belirtmek isterim ki bu çok sorumsuzca kullanılmış bir ifade.</span></p>

    <p class="Normal para-style-override-7"><span class="italik char-style-override-10">Bizzat orada değildim fakat orada bulunan birçok memur ve askerle konuştum. Eğer doğru söylüyorlarsa ki onlara güveniyorum, Boston medyası olayı gereğinden fazla büyütmüş.</span></p>

    <p class="Normal para-style-override-7"><span class="italik char-style-override-10">Boston kelimenin tam anlamıyla cumhuriyetçi hislerin cehennemi olmuş durumda. Sözde “yürüyen topluluklar”, yağmur çamur dinlemeden her sokaktalar. Bu durum, Boston’daki askeri birliklere bela olan mafyanın toplanması için bir bahaneden fazlası değil.</span></p>

    <p class="Normal para-style-override-7"><span class="italik char-style-override-10">Higgins bana üniformalı bir adamın, mafya korkusundan yalnız başına dışarı çıkmaya cesaret edemedi</span><span class="char-style-override-9" xml:lang="ar-SA">ğini söyl</span><span class="italik char-style-override-10">edi. Daha kalabalık çıktıklarında da halktan gördükleri baskıyla kışlalarına geri dönmek zorunda kalıyorlarmış - görevleri gereği dışarıda kalmaları gereken durumlar haricinde.</span></p>

    <p class="Normal para-style-override-7"><span class="italik char-style-override-10">Bir akşam, böyle bir beş kişilik asker grubunun etrafı sarılmış ve ağza alınmayacak küfürlere maruz kalmaları şöyle dursun, üzerlerine taşlar, topraklar, tezekler ve daha bir sürü şey fırlatılmış. Mafyanın medyasını etraflarında gördüklerinde bu askerler güvenliklerinden endişe duyup, üstlerindeki bunaltıcı ilgiden kurtulabilmek ümidiyle silahlarını çekmişler. Ancak bu hareketleri kalabalığı daha da hiddetlendirmiş ve bir anda silahlardan biri ateşlenmiş. İlk kurşunun askerlerden mi kalabalıktan mı geldiğini kimse tam olarak bilemiyor; elbette kasten ya da kazara olduğu da bir muamma. Fakat bunun etkisi... Bu tür olayları nelerin takip edebileceğini tahmin edebilecek tecrübeye sahipsin.</span></p>

    <p class="Normal para-style-override-7"><span class="italik char-style-override-10">Sonuç olarak, mafyanın beş adamı öldürüldü ve askerler dayak yediler, kötü muamele gördüler. Sağ kurtuldular fakat mafyanın iblis liderleri tarafından medya vasıtasıyla günah keçisi ilan edildiler. Haberler öyle bir sunuldu ki bu olay sanki sarhoş ve yaygaracı mafyaya karşı nefsi müdafaa değilmiş de olaysız bir akşamda insanların üzerlerine ateş açan askerler tarafından başlatılmış gibi gösterildi. </span></p>

    <p class="Normal para-style-override-7"><span class="italik char-style-override-10">Kalben askerlerin yanında olduğumu belirtmek isterim; bunu çok iyi bildiğinden de eminim. Mahkemeye çıkarıldılar ve hâkim üçünü suçsuz bulurken kendi emniyetini de düşünerek diğerlerini suçlu buldu.</span></p>

    <p class="Normal para-style-override-7"><span class="italik char-style-override-10">Higgins, başka bir askerle birlikte cinayetten hüküm giymiş ama papazdan af dileyince damgalanıp serbest bırakılmış. Ordu elbette onu görevden alm</span><span class="char-style-override-9" xml:lang="ar-SA">ış</span><span class="italik char-style-override-10">. Hem işsiz kalıp, hem de halk tarafından dışlan</span><span class="char-style-override-9" xml:lang="ar-SA">ınca</span><span class="italik char-style-override-10"> berbat bir ruh haline bürünmüş. Bana serbest bırakıldıktan kısa bir süre sonra bir tavernada dövüldüğünü, tek gözünün neticede görmez hale geldiğini ve birden çok kez ölüm tehdidi aldığını anlattı. Öyle olunca, kendi güvenliğini düşünerek, arkadaşım olan Kaptan Gill’in şalupasında bir denizci olmuş. Fakat söylemeliyim ki onu denizcilik yapmaya çalışırken gördüm ve beceremediği aşikâr.</span></p>

    <p class="Normal para-style-override-7"><span class="italik char-style-override-10">Higgins’in bu yaşadıklarından Kaptan Gill’in de haberdar olması uzun sürmemiş; adam ilk limana geldiklerinde onu görevden alıp gemiden indirmiş. Bir iş için şehirdeydim, Kaptan Gill bana o zaman Higgins’in ayrılma durumundan bahsetti.</span></p>

    <p class="Normal para-style-override-7"><span class="italik char-style-override-10">Bu adamı bulabilmek için elimden geleni ardıma koymadım, çünkü görevini şerefiyle yapmaktan başka bir kabahati olmayan bir asker olduğunu düşündüm ve ona acıdım. Zeki ve anlaşması zor olmayan bir karaktere sahip biri olduğunu keşfettim. Onu kendime hizmetkâr edindim ve o da şimdiye kadar sadakatini ispatladı.</span></p>

    <p class="Normal para-style-override-7"><span class="italik char-style-override-10">Şarapla birlikte onu da yolluyorum ve karından onu muayene etme inceliğini göstermesini diliyorum. Buradaki doktor, Doktor Potts onu muayene etti ve gözündeki hasarın geri döndürülemez olduğuna kanaat getirdi. Fakat eşinin şahsi kabiliyetlerine tanıklık etmiş biri olan ben, Higgins’in diğer hastalıklarına da bakılmasını rica ediyorum. Lütfen eşine, yeteneğine ve nezaketine duacı olduğumu ilet.</span></p>

    <p class="Normal para-style-override-7"><span class="italik char-style-override-10">Şarabın yanında küçük bir hediye gönderdiğim kızına en içten selamlarımı yolluyorum. </span><span class="italik char-style-override-10">Ailenle uzun süredir tanışık olduğumdan ötürü kocasının samimiyetimden alınmayacağını ve hediyeyi kabul edeceğini umuyorum.</span></p>

    <p class="Normal para-style-override-7"><span class="italik char-style-override-10">Her zaman olduğu gibi sözün benim için emirdir,</span></p>

    <p class="Normal para-style-override-7"><span class="italik char-style-override-10">John Grey</span></p>

    <p class="Normal para-style-override-7"><span class="italik char-style-override-10"> </span></p>

    <p class="Normal para-style-override-8"><span class="bold char-style-override-10"> </span></p>
  </div>
</body>
</html>