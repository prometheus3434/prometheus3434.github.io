<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2010-01-08T14:37:05+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre3" id="calibre_pb_6"><b class="calibre4">73 </b></h2>
<p class="calibre2"><b class="calibre5">ANLAŞMA BOYLE </b></p>
<p class="calibre2">Durgun bir suyun üstünde, bir zaman sonra iyice ıslanıp batmak üzere gezinen küçük kâğıttan gemiler gibi, suyun derinliklerinde olanlardan hiç konuşmadan yalnızca üstünde gördüklerimizden, saman çöplerinden, dal parçalarından, kurumuş yapraklardan, arada bir görünen nilüferlerden, rüzgârla eğilen kamışlardan, yosunlardan söz ederek geçiyoruz hayatın içinden, gerçekler ise daha derinlerde saklı, tarif edemediklerimiz, anlatamadıklarımız, anlayamadıklarımız, ancak battıktan sonra görebileceğimiz o derinliklerde duruyor. </p>
<p class="calibre2">Mutluluğun tarifini yapamıyoruz, acının tarifini, sevincin tarifini, kederin, sevginin, kıskanmanın, özle-menin, kaybetmenin, istemenin tarifini yapamıyoruz, konuşmuyoruz bile bunlardan, her bir damlası diğerine benzeyen durgun bir suyun üstünde hep aynı yeknesaklıkla, hep aynı konularla kımıldanıyoruz. </p>
<p class="calibre2">Derinlikler bizim dalıp birşeyler çıkartacağımız de</p>
<p class="calibre2">ğil, ancak batıp da kaybolacağımız bir yer. </p>
<p class="calibre2">Söylememeniz halinde hiçbir şey kaybetmeyeceğimiz cümleler söylüyoruz, bir gün tamamen sussak ve bir daha hiç konuşmasak, hayattan hiçbir şey eksilmeyecek, hayata konuşmalarımızla hiçbir şey eklemiyoruz çünkü. </p>
<p class="calibre2">Seyredenleri derinden sarsan Shadowlands isimli film, dokuz yaşında annesini kaybettikten sonra bir da-74 </p>
<p class="calibre2"/>
<p class="calibre2">ha birini kaybederim korkusuna farkına varmadan kapılarak insanlarla hemen hemen bütün duygusal ilişkilerini kesen bir yazarın, sevdiği kadın ancak ölümün kapısına gelince ona sevdiğini söyleyebildiğini anlatıyordu. </p>
<p class="calibre2">Onca yıl birilerini sevmekten korktuktan sonra, öleceğini bile bile bütün sevgisini o kadına açan yazar, sevgilisini kaybettikten sonra kendi hayatını yaptığı iki seçimle özetliyordu: "tanrı ona iki kez seçme hakkı verdi, çocuk güveni seçti, erkek acıyı." </p>
<p class="calibre2">Aslında bütün film hayatın şu garip denklemini anlatıyordu, acıdan kaçıyorsan mutlu olamazsın, mutlu oluyorsan acı çekeceksin. </p>
<p class="calibre2">Âşık olduğu halde bu sevgisini bir türlü sevdiği kadına söylemeyen yazar bir gün, "babam öldü" diyen genç bir öğrencisine soruyordu, "onu seviyor muydun", </p>
<p class="calibre2">"evet" diyordu öğrenci, "o, bunu biliyor muydu", "herhalde", diyordu öğrenci, "insan sevdiğini söylemeli" diyordu yazar, "bazen buna fırsat kalmayabilir." </p>
<p class="calibre2">Durgun bir suda yüzen kâğıttan kayıklar gibi yalnızca suyun üstünde yüzenlerden konuşuyoruz, derinliklerde olanlardan, duygulardan konuşmuyoruz, konuşmak bize gerçek bir mutluluğu, mutluluk ise gerçek acıyı getirir diye korkuyoruz, bu korkunç ilişki bizi köksüz ve manasız konuşmalara mahkûm ediyor, derinde olan, sahici olan söylenmiyor, yalnızca suyun üstünde yüzenler, kuru yapraklar, rüzgârla eğilen kamışlar, bazen bir nilüfer, yosun parçaları. </p>
<p class="calibre2">Filmdeki yazar, "tanrı bizi birer heykel gibi yontuyor" diyor, "bizi biraz daha güzelleştirmek ve inceltmek için vurduğu çekiç darbeleridir acı." </p>
<p class="calibre2">Her darbeyle çizgilerimiz biraz daha belirginleşip inceliyor ve içimiz her darbeyle biraz daha sancıyıp sarsılıyor, bir kaya parçasıyla bir heykeli birbirinden ayıran da o darbelerle çekilen acılar zaten ve tanrı heykeli-7 S </p>
<p class="calibre2"/>
<p class="calibre2">ni yontarken çekicini hep bir mutluluğun arkasından indiriyor, daha keskin olsun ve daha iyi yontsun diye. </p>
<p class="calibre2">Karısının ölümüne yakın bir gün bir kır gezintisinde, yeşilliklerin ortasındaki bir sundurmanın altına sığınıyorlar, "mutluyum" diyor yazar, "şu ânın olduğu gibi kalmasını ve hiç değişmemesini isterdim", karısı ise, </p>
<p class="calibre2">"ölümümden konuşmalıyız" diyor, "şimdi değil, şu anı bozma" diyor yazar, "hayır şimdi konuşmalıyız, ben öldüğümde çekeceğin acı şu anda hissettiğin mutluluğun parçası, o acı yoksa bu mutluluk yok, anlaşma böyle." </p>
<p class="calibre2">Anlaşma böyle, acı yoksa mutluluk yok. </p>
<p class="calibre2">Mutluluk varsa acı var. </p>
<p class="calibre2">Biz durgun bir suyun üstünde gezinen kâğıttan gemiler gibi derinlere hiç bakmadan yaşayıp gidiyoruz, sadece suyun üstündekilerden konuşuyoruz, sıkıcı olmayı ve sıkılmayı kabul ediyoruz, kendimizi mutluluktan ve acıdan sakınmak için. </p>
<p class="calibre2">Ve yazar diyor ki, "tanrı ona iki kez seçme hakkını verdi, çocuk güveni seçti, erkek acıyı." </p>
<p class="calibre2">Acıyı seçen erkek ancak o zaman mutluluğu buldu. </p>
<p class="calibre2">Tanrı bazen ikinci kez seçme hakkını vermez, güveni seçen çocuk, kâğıttan bir kayık gibi sadece suyun üstündekilerden konuşarak güvende dolaşır ve derinliklerde ne olduğunu hiç bilemeden ıslanıp batar bir gün. </p>
<p class="calibre2">76 </p>
<p class="calibre2"/>
<p class="calibre2"><b class="calibre5">TANRıNıN YARDıMCıLARı </b></p>
<p class="calibre2">Sahnede, siyah kadife esvapları ve dağınık sarı saçlarıyla insanoğlunun en sevdiği ikilemi dile getirip "olmak ya da olmamak, işte bütün mesele" diyen artistin aslında "var olmayan" biri olması; kendi gerçek kimliğini sahnenin gerisinde bırakıp gerçek olmayan bir kimlikle sahnede hayatın sırlarına cevap arayan tiradlar söylemesi; gerçeğin, gerçek olmayan biri tarafından aranması, insanla gerçek arasındaki ilişkinin karmaşıklığını gösteren en iyi örneklerden biri herhalde. </p>
<p class="calibre2">Gerçek hayatın bizi şaşırtan çıkmazlarına cevapları genellikle gerçek olmayan yerlerde, tiyatro sahnelerinde, sinema perdelerinde, romanlarda, hikâyelerde, hatta masallarda aramışız. </p>
<p class="calibre2">Hayat bazen bizi bir ıstakoz sepeti gibi sarmalayıp kımıldayamaz hale getirdiğinde çoğunlukla yardımımıza koşan gerçek olmayandır; bir roman kahramanı, unutamadığımız bir film sahnesi, bir piyesten bir tirad, bir hikâyeden bir cümle. Gerçek olanın en aydınlık, en berrak gözüktüğü yer gerçek olmayan bir zemin. Eğer gerçek hayatta Anna Karenina'ya rastlasaydık herhalde onu, Anna Karenina romanını okuduğumuzda anladığımız kadar ayrıntılı ve açık bir şekilde anlayamazdık. </p>
<p class="calibre2">Hamlet gerçek hayatta karşımıza çıksaydı, onun </p>
<p class="calibre2">kararsızlıklarının, tutarsızlıklarının gelgitlerini, piyesini <b class="calibre5">7 7 </b></p>
<p class="calibre2"/>
<p class="calibre2">seyrettiğimizde kavradığımız kadar belirgin olarak kav-rayamazdık. </p>
<p class="calibre2">Lady Macbeth'in ihtirası, bir tiyatro sahnesinde kristalleşip bizim için elle tutulur hale geldiği kadar berrak olamazdı gerçek hayatta. Hayatı yakalayabilmek için, kâğıtların, tiyatro sahnelerinin, film peliküllerinin üstünde onu bir daha yaratmamız gerekiyor. </p>
<p class="calibre2">Tanrı, bütün kâinatın sırlarını biliyor, çünkü onu o yarattı. </p>
<p class="calibre2">insan da tanrının yarattıklarının sırlarını ancak onları bir daha yarattığında çözebiliyor. </p>
<p class="calibre2">Ama tanrıyla aramızda bir fark var. Onun yarattıkları gerçek. Bizim yarattıklarımız ise gerçekdışı. </p>
<p class="calibre2">Ve bizim yarattıklarımız daha mükemmel ve daha </p>
<p class="calibre2">unutulmaz. </p>
<p class="calibre2">Tanrının yarattığı milyarlarca insanın arasından hatırlanan kaç kişi var? </p>
<p class="calibre2">Shakespeare'in bütün yarattıkları ise unutulmaz. </p>
<p class="calibre2">Tanrının yarattığı binlerce, milyonlarca Madam </p>
<p class="calibre2">Bovary var, ama onların arasından yalnızca Flaubert'in yazdığı unutulmaz oldu. Tanrının yarattığı Lady Chat-terley'lerin arasından Lawrence'ın yazdığı lady kadar unutulmaz olanı çıktı mı? </p>
<p class="calibre2">Tanrının rahatlıkla unutulabilen "gerçeklerinden" </p>
<p class="calibre2">biz unutulmaz "gerçekdışılar" yaratabiliyoruz. </p>
<p class="calibre2">Tanrı da unutulmazlar yaratıyor ama. </p>
<p class="calibre2">Bizim Hamlet'lerimize, Macbeth'lerimize, Bovary' </p>
<p class="calibre2">lerimize, Karenina'larımıza, Prens Mişkin'lerimize, Eugenie Grandet'lerimize karşılık tanrının da Shakespeare'leri, Tolstoy'ları, Dostoyevski'leri, Balzac'ları var. </p>
<p class="calibre2">Bu "unutulmazları" yaratma yarışında belki de tanrıyla aramızdaki en büyük fark şu: Onun yarattığı unutulmazlar çoğaltılamıyor; binlerce Shakespeare yapamıyoruz mesela, ama bizim yarattıklarımız çoğaltılabili-78 </p>
<p class="calibre2"/>
<p class="calibre2">yor, biz dünyanın dört bir yanında binlerce Hamlet çıkartabiliyoruz. </p>
<p class="calibre2">Aynı anda dünyanın birçok kentinde birçok insan siyah esvapları ve dağınık sarı saçlarıyla aynı anda "olmak ya da olmamak" diyebiliyor. </p>
<p class="calibre2">Tanrının yarattıklarının tekrarı yok, ama bizim yarattıklarımızın tekrarı var. </p>
<p class="calibre2">Gerçekle gerçekdışı arasındaki temel farklardan biri de bu belki; gerçeğin tekrarlanamaması, gerçekdışının ise istendiği kadar tekrarlanıp çoğaltılabilmesi. </p>
<p class="calibre2">Gerçeği tekrarlayamıyoruz, çoğaltamıyoruz, yalnızca yaşıyor ve anlamakta zorluk çekiyoruz. </p>
<p class="calibre2">Gerçekdışı olanı ise istediğimiz kadar tekrarlayıp çoğaltabiliyoruz, ama onu yaşayamıyoruz. </p>
<p class="calibre2">Ve yaşayamadığımızı, yaşadığımızdan daha iyi anlıyoruz. </p>
<p class="calibre2">Üstelik yaşayamadıklarımızı görmek, okumak, seyretmek, yaşadıklarımızı anlamamıza yardım ediyor. </p>
<p class="calibre2">Bütün sesleri yaratan tanrının, Beşinci Senfoni'yi yazamaması ve bunun için Beethoven<b class="calibre5">'in</b> yardımına ihtiyaç duyması gibi, hayatı yaratan tanrının da, bunun anlaşılır kılınması için yazarların, oyuncuların yardımına ihtiyacı var. </p>
<p class="calibre2">Tanrının yardımcıları sanatçılar. </p>
<p class="calibre2">Gerçekten gerçekdışına uzanan bir yoldan geçip yeniden gerçeğe taze bir ışıkla dönen bu "yardımcılar", gerçekle gerçekdışı arasındaki bu garip serüvenlerini nasıl yaşıyorlar; ışıkların altına çıktığında Hamlet olup hayatı sorgulayan bir artist için gerçek olan ne, gerçek olmayan ne? </p>
<p class="calibre2">Gerçek olmayan birinin kılığına girerken, onun gibi konuşurken, hatta onun gibi düşünürken kendi ger</p>
<p class="calibre2">çek kimliğine ne oluyor, o gerçek kimlik nereye saklanıyor? Gerçekdışı biri olabilmek için kendi gerçek kimliğini terk eden biri, oyun bittiğinde kendi kimliğine 79 </p>
<p class="calibre2"/>
<p class="calibre2">dönebiliyor mu hemen, döndüğünde ruhunda gerçek olmayan Hamlet'ten birşeyler kalmıyor mu? </p>
<p class="calibre2">"Bir gün yeniden kendim olmak istediğimde ya olamazsam" diye bir korku taşımıyor mu? Ya sahnede olduğu gibi kuliste de Hamlet olarak kalırsam, ya alınamamış bir intikamın izleri silinemezse içimden? Ger</p>
<p class="calibre2">çekten uzaklaşabildiği ölçüde başarılı olan bir oyuncu için gerçek ne? </p>
<p class="calibre2">Ya yazarlar... </p>
<p class="calibre2">Flaubert gerçek kadınları mı daha çok sever, yoksa kendi yarattığı Madam Bovary'yi mi; hangisinin kaderiyle daha çok ilgilidir? </p>
<p class="calibre2">Shakespeare için hangi insan Hamlet'ten daha ilgi çekicidir? </p>
<p class="calibre2">Bütün bu yaratıcılar, bu gerçekdışı hayatı yaratabilmek için gerçek hayatlarının önemli bir kısmından da vazgeçmek zorundadırlar. Balzac, "Bir aşk gecesi benden elli sayfa çalar" derken elli sayfa yazmayı sevişmeye tercih ettiğini söyler gibidir; neden yalanlarla dolu elli sayfa gerçek bir sevişmeden daha önemlidir bu şişman adam için? </p>
<p class="calibre2">Niye "tanrının yardımcılarının" hayatları diğer insanların hayatlarından daha eksik olmak zorunda? </p>
<p class="calibre2">Sayfalarca serüven, aşk, intikam, ıstırap, sevinç yazan birinin bütün bunları yazabilmek için sessiz bir odada oturmaya razı olmasının nedenini nasıl keşfedeceğiz? </p>
<p class="calibre2">Hayatı en iyi anlatanların, hayatı en az yaşamak zorunda olanlar olmasındaki garabet bizi şaşırtmayacak mı? </p>
<p class="calibre2">Nereden bakarsak bakalım, yaşamakla, yaşamı anlamak arasında hep bir çelişki olduğunu göreceğiz. </p>
<p class="calibre2">Eğer hepimiz hayatı dolu dolu gerçek bir şekilde yaşasaydık, aramızdan bazıları gerçek yaşamdan vazge</p>
<p class="calibre2">çerek gerçekdışı yaşamlar yaratmasaydı, yaşadıklarımızı 80 </p>
<p class="calibre2"/>
<p class="calibre2">belki de hiç anlamayacaktık. Duygularımızın isimlerini, nedenlerini, sonuçlarını bu kadar berrak göremeyecektik. </p>
<p class="calibre2">Tanrının yarattığını yaşayacaktık yalnızca. Ne ya</p>
<p class="calibre2">şadığımızı anlamadan. </p>
<p class="calibre2">Tanrının gönlü buna razı olmadı anlaşılan. Yaşadıklarımızı anlayalım istedi. Kendi yardımcılarını yarattı. O yardımcılar sayesinde gerçek hayatın yanında ger</p>
<p class="calibre2">çek olmayan ikinci bir hayata daha kavuştuk, bu ikinci hayat asıl hayatımızı daha anlaşılır ve daha manalı kıldı. </p>
<p class="calibre2">Ama, gerçekdışını yaratanlar kendi gerçeklerini pek de yaşayamadılar. </p>
<p class="calibre2">Bu da, bütün meleklerinin yanı sıra bir de şeytanı yaratmayı ihmal etmeyen tanrının, verdiği her payeye mutlaka bir ceza eklemek istemesinden herhalde. </p>
<p class="calibre2"><b class="calibre5">Karanlıkta Sabah Kuşları </b></p>
<p class="calibre2">81/6 </p>
<p class="calibre2"/>
<p class="calibre2"><b class="calibre5">KARANLıKTA SABAH </b></p>
<p class="calibre2"><b class="calibre5">KUŞLARı </b></p>
<p class="calibre2">Sabaha karşı uyandım, hava karanlık, şehir derin bir uykunun sessizliğine sarınmış, geceden yağmış bir yağmurun ıslak serinliği var sokaklarda, bir çay yaptım kendime, bir sigara yaktım, boşluk gibi bir hareketsizli</p>
<p class="calibre2">ğin içinde kendimle yüz yüze oturdum, dağınık bir yumak gibi çeşit çeşit düşünce kırpıntıları, birbirinden kopuk, birbirinden ayrı renklerde, mahmur bir utangaçlıkla bir görünüp bir yok oluyordu içimde. </p>
<p class="calibre2">Düşüncelerimi yakalamaya çalışmıyordum, bıraktım onları kendi hallerine, zamanla ilgili birşeyler dolaştı, milyonlarca yıldan beri gecelerin böyle olduğu ve milyonlarca yıl daha böyle olacağı geçti aklımdan, sonra bölünmüş aşklarla ilgili çekilmiş acılar, sonra nedense, katillerin de öldüğünü düşündüm, öldürmek kurtarmıyordu onları ölümden. </p>
<p class="calibre2">Bir yılbaşı günü sigara almaya çıkıp da, yolda yürürken rastladığım bir dükkânın vitrininde görüp cebimdeki bütün paramla aldığım o, artık iyice eskimiş, iriyarı, şişman koltuğun başucunda yanan abajurun ışı</p>
<p class="calibre2">ğı, pencerelerdeki karanlığı daha da arttırıyordu, o karanlığa bakarken sabahın geldiğini anlamak neredeyse olanaksızdı. </p>
<p class="calibre2">Birden duydum kuş seslerini, gece karanlığıyla </p>
<p class="calibre2">uyuşmuyordu sabah kuşlarının ötüşleri, hemen kapat-82 </p>
<p class="calibre2"/>
<p class="calibre2">tim abajuru, koyu lacivert gecenin etekleri arasından sızan sabahın ilk solgun ışıkları ancak içerideki lambalar sönünce gözüküyordu. </p>
<p class="calibre2">Pencereyi açtım, yaşlı kargaların yorgun sesleri, martıların aç çığlıkları arasında, bülbül şakımaları duyuluyordu, neşeli bir fıskiye gibi yükselip, sevinçli çağıltılarla dökülen sesleri sanki gecenin karanlığından iplik iplik aydınlığı çekiyordu, onlar öttükçe ağarıyordu hava. </p>
<p class="calibre2">Gökyüzü hâlâ karanlıktı, o karanlığın bir ucundan beyazımsı bir mavilik, içinde belli belirsiz bir pembelik taşıyarak beliriyordu, sabah bir örtüyü usulca kaldırır gibi geliyordu. </p>
<p class="calibre2">Yeni bir gün doğuyordu. </p>
<p class="calibre2">Milyonlarca defa doğmasına rağmen hiç eskimeyen bir şeydi sabah, her defasında yeniydi, her defasında taze, her defasında kuşlarla geliyor, her defasında beliren aydınlıktan yeni birşeyler ummamızı sağlıyordu. </p>
<p class="calibre2">Aydınlık çoğaldıkça artıyordu kuş sesleri, kargalar yorgun sesleriyle bana çocukluğumu, hayallerimden hiç kaybolmayan çimen kokulu meyve bahçelerini hatırlatıyordu, dağınık düşünce yumağının içinde aşklarla ilgili kederli bir iplik vardı, ucunun nereye bağlı olduğunu sezemediğim bir iplik, bir de katillerin öldüğünü düşünüyordum, bunu neden düşündüğümü bilmeden. </p>
<p class="calibre2">Yollar sessiz, binalar uykuluydu, kuşları görmüyordum, yalnızca sesleri geliyordu, bir-iki fıstık çamını, çi-</p>
<p class="calibre2">çeklenmiş bir meyve ağacını görüyordum; onların dallarına saklandılar herhalde diye düşündüm, gece biterken ötmeye başlıyorlar aydınlık yerleşince susuyorlardı. </p>
<p class="calibre2">Parlak, tek bir notayla dümdüz gidiyordu sesleri, sonra bir gökkuşağı gibi çeşitli notalara ayrılarak çoğalıyordu. </p>
<p class="calibre2">Gün ağarırken, yalnızken hep olduğu gibi, aşkı ve ölümü düşünüyordu insan. </p>
<p class="calibre2">83 </p>
<p class="calibre2"/>
<p class="calibre2">Berrak ve neşeli bir fıskiye gibiydi kuş sesleri. </p>
<p class="calibre2">Aşklarla yaralanıyorduk ve katiller de ölüyordu öldürmelerine rağmen. </p>
<p class="calibre2">Doğan günden beklediğim birşeyler vardı ve beklediğim birşeyler olduğu sürece yaşlanmayacağımı biliyordum, yaşlanmak beklerrîekten vazgeçmekti, sabahın yeni bir şey olduğuna inanmamaktı yaşlanmak. </p>
<p class="calibre2">Gökyüzü ağarmış, mat bir mavilik yayılmıştı bulutlara, sokakların ıslaklığını açıkça görüyordum artık, bacalardan tek tük dumanlar tütmeye başlamış, uyanan birilerinin olduğu haberi gökyüzüne dumanlarla bildirilmişti, uzaklardan araba sesleri duyuluyordu. </p>
<p class="calibre2">Şehir uyanıyordu. </p>
<p class="calibre2">Kuş sesleri çağıldıyordu hâlâ ve kargalar bana yaşlı sesleriyle çocukluğumu hatırlatıyordu, aşkı ve ölümü düşünüyordum, çocukluğumu, katillerin de öldüğünü, meyve bahçelerini ve sabah kuşlarının karanlıkta ötmeyle başladığını ve milyonlarca defa doğmasına rağmen sabahın hiç eskimediğini. </p>
<p class="calibre2">Doğan günden beklediğim birşeyler vardı. </p>
<p class="calibre2">Ve bir gün kuşlar sabahı bensiz çağırana kadar da beklediğim birşeyler olacaktı. </p>
<p class="calibre2">84 </p>
<p class="calibre2"/>
<p class="calibre2"><b class="calibre5">BIR OYUN GIBI YAŞASAYDıK.. </b></p>
<p class="calibre2">Tuhaf bir yaz gecesi dolaşıyor dışarıda. </p>
<p class="calibre2">Gürüldeyen külrengi bulutlar, bulutların arasından kanlı bir orak gibi arada bir gözüken huzursuz bir hilal, geceye toz gibi dağılan sessiz bir yağmur. </p>
<p class="calibre2">Hiçbir şey yerli yerinde değil bu akşam. </p>
<p class="calibre2">Sanki Macbeth'in cadıları çıkacak bir yandan. </p>
<p class="calibre2">En neşelisinde bile kekremsi bir hüzün bulduğumuz eski şarkılar çalıyor. </p>
<p class="calibre2">Eğer hayatımız, üstünde damalar olan o kartondan oyunlardan biri olarak konsaydı önümüze, kaybetmeye pek de aldırmadığımız bir oyun olarak, bugüne dek yaptığımız hamleleri aynen yapar mıydık? </p>
<p class="calibre2">Yoksa değişik mi olurdu bütün o hamleler? </p>
<p class="calibre2">Hayatımız, kaybetmeye aldırmadan renkli kareler üstünde parmağımızın ucuyla ittiğimiz bir taş olsaydı eğer; zarlar atıldığında ve şu yana mı, yoksa öbür yana mı süreceğimizi düşündüğümüzde, en doğrusunu endi</p>
<p class="calibre2">şesizce seçeceğimiz bir oyun olsaydı, taşımızı mutluluğa doğru daha rahat mı sürerdik? </p>
<p class="calibre2">"Taşımı o yana doğru sürmeseydim keşke" dediğimiz kareler yok mu hayatımızda? </p>
<p class="calibre2">"Bana uzanan o eli değil de öbürünü tutsaydım" dediğimiz ya da "arkasından seslenseydim, gitme desey-dim" dediğimiz kareler. </p>
<p class="calibre2">Mutluluğa çok yaklaştığımızı bildiğimiz halde mutluluğa arkamızı döndüğümüz ve yıllarca hep hatırlayıp 85 </p>
<p class="calibre2"/>
<p class="calibre2">tuhaf yaz gecelerinde kendimizle hesaplaşmak için, hatıraların arasından çekip çıkardığımız anlar. </p>
<p class="calibre2">Bir başkasının hayatı gibi yaşasaydık kendi hayatımızı, "istiyorsan yap" diye rahatça öğütler verip yapılacak olanı hiç tereddütsüz söyleyebileceğimiz yabancı bir hayat gibi yaşasaydık eğer, acaba daha doğru ve daha mutlu bir hayat mı yaşardık? </p>
<p class="calibre2">Taşlarımızı oynanması gerektiği gibi mi oynardık acaba? </p>
<p class="calibre2">Bir başkasının hayatında mutluluğa giden yolu bu kadar açık ve aydınlık görürken, kendi hayatımızda neden yolumuzu kaybediyor, neden mutluluğa ulaşmakta bu kadar zorlanıyoruz? </p>
<p class="calibre2">Mutlulukla aramızda duran en büyük engel kendimiz miyiz yoksa? </p>
<p class="calibre2">Öyleyse eğer, mutluluğa ulaşmayı kendimiz imkânsız kılmış olmuyor muyuz? </p>
<p class="calibre2">Hava serin ve ürperiyorum. </p>
<p class="calibre2">Dantel gömlekli soylu arkadaşlarıyla birlikte bindi-rildiği tahta tekerlekli ağır bir kağnıyla idam meydanına, başını giyotine teslim etmeye giderken, o en zor anda şakacı bir gülümsemeyle kendisine takılarak "titriyorsun" diyen dostuna, "korkudan değil, soğuktan" diyen, çocukluğunu İstanbul'da geçirmiş o genç şair gibi </p>
<p class="calibre2">"ürperiyorsam, soğuktan" mı demeliyim, "ürpermem kendime sorduğum sorulardan değil, bu huzursuz yaz gecesinde sertleşen rüzgârdan." </p>
<p class="calibre2">Bol bir gömlek var üstümde, ipekten değil ve kırmaları yok göğsünde, balkondan esen rüzgârla sırtı bir yelken gibi kabarıyor ve ürperiyorum. </p>
<p class="calibre2">Bir şiir okuyabilir ya da bir masal anlatabilirim. </p>
<p class="calibre2">Ama kime? </p>
<p class="calibre2">Gecenin cini, bana dileğimi sorsaydı eğer, kimi ça</p>
<p class="calibre2">ğıracaktım söyleyeceğim şiiri dinlemesi için? </p>
<p class="calibre2">86 </p>
<p class="calibre2"/>
<p class="calibre2">Bana hayatınızı anlatsaydınız, size kimi çağıracağınızı söyleyebilirdim belki. </p>
<p class="calibre2">Size hayatımı anlatsam, siz bana kimi çağıracağımı söyleyebilirdiniz belki. </p>
<p class="calibre2">Mutlulukla aramızda kendimiz mi duruyoruz? </p>
<p class="calibre2">Garip bir soru bu. </p>
<p class="calibre2">Ama ya doğruysa? </p>
<p class="calibre2">Kim bu soruya "evet" diyecek, kim bu gerçeği kabul edecek, kim kabul ettiği bu gerçeği, kendi haçını ta</p>
<p class="calibre2">şır gibi sırtında taşıyabilecek? </p>
<p class="calibre2">Hepimiz gizli gizli, hayatımız boyunca çeşitli mutluluk kavşaklarından geçtiğimizi biliyoruz, genellikle o kavşaklarda ters yana döndüğümüzü de. </p>
<p class="calibre2">Niye sapamadık aslında sapmak istediğimiz yola? </p>
<p class="calibre2">Eğer hayatımız kaybetmeye pek de aldırmadığımız bir oyun olsaydı, zarımızı attıktan sonra, istediğimiz yöne sapar mıydık? </p>
<p class="calibre2">Niye sapmadık peki? </p>
<p class="calibre2">Hayatımız bir oyun olmadığı için mi? </p>
<p class="calibre2">Mutluluk yalnızca oyunlarda mı var? </p>
<p class="calibre2">Gerçek hayatta mutluluğa doğru yürünmez mi? </p>
<p class="calibre2">O mutluluk kavşaklarında ne engelledi bizi? Niye bir mutluluğu kendi ellerimizle öldürdük? </p>
<p class="calibre2">O yaşanmamış mutlulukların hayaletleri arada sırada rüyalarınızda çıkmıyor mu ortaya ya da huzursuz yaz gecelerinde dağınık saçlarıyla gelmiyorlar mı? </p>
<p class="calibre2">Yaşanabilecekken yaşanmamış kaç mutluluk var </p>
<p class="calibre2">hayatınızda? </p>
<p class="calibre2">Yaşanmışlardan fazla mı? </p>
<p class="calibre2">Yaşanmamış olanlar yaşanmışlardan fazla, değil mi? </p>
<p class="calibre2">Bir başkasının hayatı olsaydı kendi hayatımız, neyin yaşanması gerektiğini nasıl da tereddütsüz söylerdik, "bunu yaşamalısın" derdik. </p>
<p class="calibre2">Ama bir başkasının hayatı değil hayatımız ve biz kendimize "bunu yapmalısın" diyemiyoruz. </p>
<p class="calibre2">87 </p>
<p class="calibre2"/>
<p class="calibre2">Tam tersini yapıyoruz. </p>
<p class="calibre2">Korkuyor muyuz mutluluktan? </p>
<p class="calibre2">Yoksa yaşanmamış olanları yaşanmış olanlardan daha mı fazla seviyoruz? </p>
<p class="calibre2">"Ona sevdiğimi söylemeliydim" ya da "onunla gitmeliydim" dediğiniz anlar yok mu hayatınızda? </p>
<p class="calibre2">Niye demediniz, niye gitmediniz? </p>
<p class="calibre2">Korktuk, değil mi? </p>
<p class="calibre2">İstediğimiz kadar mutlu olamayacağımızdan, terk edileceğimizden, sıkılacağımızdan, başkalarını üzeceğimizden, yaşadığımızın bir gün sona ereceğinden, dostlarımızın ya da ailemizin karşı çıkacağından, yalnız kalabileceğimizden korktuk. </p>
<p class="calibre2">Korktuk, çünkü bir oyun değil hayat. </p>
<p class="calibre2">Ya da, onu bir oyun gibi yaşayacak gücümüz yok </p>
<p class="calibre2">bizim. </p>
<p class="calibre2">Kundera'nın o çok ünlü romanındaki kahramanı </p>
<p class="calibre2">gibi, "hayatı o kadar hafif yaşamaya yetmiyor bizim gücümüz." </p>
<p class="calibre2">Ağır bir şekilde yaşıyoruz biz hayatımızı. Mutluluk kavşaklarında hafif manevralar yapamıyor, ağır hamlelerle mutsuzluğa ve pişmanlığa doğru yürüyoruz. </p>
<p class="calibre2">Taşımızı yanlış yana sürüyoruz. </p>
<p class="calibre2">Tuhaf bir yaz gecesi bu. </p>
<p class="calibre2">Bulut kalabalıkları gürüldüyor, rüzgâr sertleşiyor, o kanlı hilal bulutların arkasında kayboldu bile, bulutlar kentin ışıklarını boğuyor, karanlık her yan. Bir yarayı kanatır gibi eski şarkıları çalıyorum, canımı acıtıyorlar ve canım acısın istiyorum, yaptığım her yanlış </p>
<p class="calibre2">hamle için bir şarkı çakılsın içime, beni kendi yanlış </p>
<p class="calibre2">anılarıma günahkâr bir İsa gibi ellerimden çivilesinler. </p>
<p class="calibre2">Ben, Fransız edebiyatının eli kanlı katilinin, "asılmışlar ormanı" baladını yazan, ıssız yolların haydudu Villon'un bir mısraını söyleyeyim kendime ve size-söyleyeyim o mısrayr. </p>
<p class="calibre2">88 </p>
<p class="calibre2"/>
<p class="calibre2">"Çeşmenin yanında susuzluktan ölüyorum." </p>
<p class="calibre2">Ve siz de söyleyin çeşmenin yanında susuzluktan öldüğünüzü. </p>
<p class="calibre2">Şöyle bir sayın içinizden, kaç çeşmenin yanında susuzluktan öldünüz, o çok içmek istediğiniz serin sular yanı başınızda akarken. </p>
<p class="calibre2">Kaç çeşmenin yanında öldünüz siz? </p>
<p class="calibre2">Biz kaç çeşmenin yanında öldük? </p>
<p class="calibre2">Neydi o sulardan içmemize engel olan? </p>
<p class="calibre2">Bir başkasının hayatını yaşar gibi yaşasaydık hayatımızı içer miydik o sulardan, bir oyun gibi oynasaydık hayatımızı içer miydik? </p>
<p class="calibre2">Ama bir oyun gibi yaşamadık. </p>
<p class="calibre2">Başkasının hayatını yaşar gibi de yaşamadık. Kendi hayatımızı yaşadık ve mutlulukla aramıza kendimiz girdik. Hayatı hafifçe yaşamak ağır geldi bize. </p>
<p class="calibre2">Hayatı ağır yaşadık. </p>
<p class="calibre2">Taşları yanlış sürdük mutluluk kavşaklarında, doğru sürsek belki de bu başkalarına ağır gelecekti. </p>
<p class="calibre2">Hepimizin hayatından bazı hayaller yürüyüp geçti, hayatımızda kalabilirlerdi, onlara izin vermedik, söylenmesi gerekenleri söylemedik onlara, "kal" demedik, </p>
<p class="calibre2">"gel" demedik, "geliyorum" demedik. </p>
<p class="calibre2">Konuşmamız gereken yerlerde sustuk. </p>
<p class="calibre2">Tuhaf bir yaz gecesi bu. </p>
<p class="calibre2">Bulutlar kaynaşıyor ve hava serin. </p>
<p class="calibre2">Urperiyorum. </p>
<p class="calibre2">"Ürperiyorsun" dese benimle mutsuzluğa yürüyen bir dostum, "rüzgârdan" derim ona. </p>
<p class="calibre2">"Hayatımızı bir oyun gibi yaşasaydık eğer böyle mi yaşardık, mutluluğa doğru sürmez miydik taşlarımızı" </p>
<p class="calibre2">dese biri bana, susarım. </p>
<p class="calibre2">Biri size böyle söylese... </p>
<p class="calibre2">Bilmem siz ne dersiniz. </p>
<p class="calibre2">89 </p>
<p class="calibre2"/>
<p class="calibre2"><b class="calibre5">TANRı VE BERKE </b></p>
<p class="calibre2">Tanrım, var mısın bilmiyorum, eğer varsan bana </p>
<p class="calibre2">bu yazıyı yazdırmamalıydın. </p>
<p class="calibre2">Uzun saçları, duru yüzü, yumuşak gülümsemesiyle genç bir İsa'ya benzerdi, yaşıtlarıyla birlikte, yaşıtları gibi, ama gene de yaşıtlarından farklı yaşardı, günahları ve eksikleri vardı, günahları çocuk günahları, eksiklikleri gençlik eksiklikleriydi. </p>
<p class="calibre2">Ne günahlarını affettirmesine fırsat tanıdın, ne eksikliklerini kapatmasına. </p>
<p class="calibre2">Tanrım neden bizi çocuklarımızla vuruyorsun? </p>
<p class="calibre2">Eğer bir sorun varsa, neden bunu aramızda halletmiyoruz? </p>
<p class="calibre2">Biz hayatın manasızlığını biliyor ve ona bir mana katabilmek için çırpınıyoruz ve sen her seferinde ölümlerle bu manayı parçalıyorsun. </p>
<p class="calibre2">Tanrım, var mısın bilmiyorum, ama eğer varsan bana bu yazıyı yazdırmamalıydın. </p>
<p class="calibre2">Sessizce girerdi içeri, yüzünde hep o iyi yetişmiş delikanlı gülümsemesi, sağlamca tokalaşırdı, sonra otururdu koltuklardan birine. </p>
<p class="calibre2">"Ne içersin Berke" diye sorardım; gider içeriden kendine bir bira alırdı ve mutfağa giderken sorardı, "Siz ne istersiniz Ahmet Bey?" </p>
<p class="calibre2">Ahmet Bey, genellikle bir şey istemezdi, okulun nasıl gittiğini sorar, sonra kendi öğrenciliği sanki pek 90 </p>
<p class="calibre2"/>
<p class="calibre2">matahmış gibi, "Aptal mısınız oğlum siz, hâlâ bir okulu bitiremediniz" diye başlayıp dalga geçerdi. </p>
<p class="calibre2">Berke, sanki bir başkasıyla dalga geçiliyormuş gibi gülümseyerek dinlerdi. </p>
<p class="calibre2">"Gazeteden izin alıyorum, bu dönem kararlıyım okulu bitireceğim." </p>
<p class="calibre2">Sessiz bir hergeleliği, masum bir hınzırlığı vardı, hayaller kuruyordu, dünyayla, ülkeyle, mesleğiyle ilgileniyordu, mağrur gençliğini doğal kibarlığıyla saklıyor, ama kolayından hiç kimseyi beğenmiyordu. </p>
<p class="calibre2">Gazete dedikodularından konuşurduk, siyasetten, edebiyattan. </p>
<p class="calibre2">O, kendini büyümüş bir erkek gibi hisseden genç bir çocuktu daha ve bira içerdi. </p>
<p class="calibre2">Kendine her bira alışında Ahmet Bey'in de ne istediğini sorardı. </p>
<p class="calibre2">Bazen geleceğinden, hayallerinden, planlarından söz ederdi, şiir yazdığını söylemeye utanırdı ve ben onun şiir yazdığını bildiğimden hiç bahsetmezdim. </p>
<p class="calibre2">içinde taşıdığı gizli ve kimsesiz bir bahçeyi, kalabalıkların arasında kendiyle birlikte gezdirir gibi bakardı bazen gözleri. </p>
<p class="calibre2">O bakışlardan bir dize geride bıraktığı kâğıtlara kalmıştı: </p>
<p class="calibre2">"Sadece rüzgâr gelir bir güvercinin cenazesine." </p>
<p class="calibre2">Bir sabah kalabalık ve güneşli bir meydanda cebimdeki telefon çaldı. </p>
<p class="calibre2">Sanem ağlıyordu, "Baba, o öldü." </p>
<p class="calibre2">Çok sıcaktı ve güneş vardı, bileklerim karıncalandı, bir masa bulup oturdum ve Ahmet Bey bir bardak su istedi kendine, "Bir bardak su lütfen, mümkünse biraz çabuk." </p>
<p class="calibre2">Tanrım, neden bizi çocuklarımızla vuruyorsun? </p>
<p class="calibre2">Acıyı zaten biliyoruz, acılarla parçalandık, ama her acıyı da bilmek zorunda mıyız? </p>
<p class="calibre2">91 </p>
<p class="calibre2"/>
<p class="calibre2">Bir sorun varsa neden aramızda halletmiyoruz? </p>
<p class="calibre2">Bunu neden yapıyorsun bize? </p>
<p class="calibre2">Sana isyan etmiyorum tanrım, sana hiçbir zaman </p>
<p class="calibre2">biat etmedim ki isyan edeyim, ama merak ediyorum, eğer varsan, niye çocukları öldürüyorsun? </p>
<p class="calibre2">Genç bir İsa'ya benzerdi o, uzun saçları, duru yüzü ve sessiz gülümsemesiyle. </p>
<p class="calibre2">Ve bana dedi ki kızım, "O öldü." </p>
<p class="calibre2">Hava çok sıcaktı, meydan çok kalabalık. </p>
<p class="calibre2">Bir bardak su içtim, ağlamadım, yürüdüm sonra, </p>
<p class="calibre2">gene yürüdüm ve geceye kadar yürüdüm ve ertesi sabah bir nehre bakarak, hıçkırmadan, ama sarsılarak ağladım. </p>
<p class="calibre2">Tanrım, var mısın bilmiyorum. </p>
<p class="calibre2">Olmanı isterdim ve bütün inançsızlığımla yalvarırdım sana, çocukları öldürme. </p>
<p class="calibre2">Sessiz bir hergeleliği ve masum bir hınzırlığı Vardı onun ve şiir yazardı. </p>
<p class="calibre2">Genç bir İsa'ya benzerdi. </p>
<p class="calibre2">Sadece rüzgâr gelirdi güvercinlerin cenazesine. </p>
<p class="calibre2">O kalabalık ve sıcak meydanda kızım dedi ki, "Baba, o öldü." </p>
<p class="calibre2">Ve ben yürüdüm, gene yürüdüm ve geceye kadar </p>
<p class="calibre2">yürüdüm. </p>
<p class="calibre2">Güvercinlerle ve cenazelerle ve sessiz çığlıklarla yürüdüm. </p>
<p class="calibre2">Berke'yi ve seni düşündüm tanrım. </p>
<p class="calibre2">Tanrım, var mısın bilmiyorum, ama eğer varsan, </p>
<p class="calibre2">derin bir acı ve ruhumuzda daha uzun zaman çınlayacak kederli bir çığlıkla Berke'yi sana emanet ediyorum ve eğer varsan diliyorum ki hayatta ondan esirgediğin şefkati hiç olmazsa gittiği yerde ondan esirgeme. </p>
<p class="calibre2">Ve tanrım, anık n'olur çocukları öldürme. </p>
<p class="calibre2">92 </p>
<p class="calibre2"/>
</body>
</html>
