<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2010-01-08T14:37:05+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre3" id="calibre_pb_7"><b class="calibre4">HAYAL </b></h2>
<p class="calibre2">Kalın gövdeli, uzun ve yaşlı ağaçların koyu ve serin gölgeliğine kurulmuş bir hamağa uzansam, yanı başımda, dışı buğulanmış, ağzına beyaz dantel bir örtü örtülmüş bir sürahide, içine limon kabuklan rendelenmiş limonata olsa, ağaçların bittiği yerde, iri taneleri güneş </p>
<p class="calibre2">ışıklarıyla bal rengine dönmüş üzüm salkımları taşıyan bir bağ uzansa. </p>
<p class="calibre2">Bir guguk kuşu ötse arada bir. </p>
<p class="calibre2">Başucumdaki tahta sehpanın üzerine Pardayanlar'ı dizsem, Arşen Lüpen'leri, Nat Pinkerton'ları, Jules Ver-ne'in romanlarını. </p>
<p class="calibre2">Michel Strogof'un sayfalarını karıştırsam. </p>
<p class="calibre2">Kimse bana bir şey sormasa. </p>
<p class="calibre2">Ben kimseye bir şey söylemesem. </p>
<p class="calibre2">Gömleğim pantolonumdan tassa. </p>
<p class="calibre2">Rahip Mure'nin Günahları'nı, Adsız Köşk'ü, San </p>
<p class="calibre2">Marko'nun Körü'nü okusam yeniden. </p>
<p class="calibre2">Hafif hafif sallanarak, uykuyla uyanıklık arasındaki o hülyalı boşlukta dolaşsam. </p>
<p class="calibre2">Günahları özlemesem, çılgınlıkları, öfkeleri, kavgaları unutsam. </p>
<p class="calibre2">Annem, ağaçların arasından sessizce gelip bana baksa, ben yarı kapalı gözlerimin arasından, onu görmekten memnun bakıp sanki onu görmemişim gibi yapsam, 93 </p>
<p class="calibre2"/>
<p class="calibre2">annem limonata sürahisinin üstündeki dantel örtüyü düzeltse. </p>
<p class="calibre2">Kimse ağlamasa, kimse acı çekmese. </p>
<p class="calibre2">Vücudum, kendinden ve sessizliğinden memnun, </p>
<p class="calibre2">göğsündeki telaştan kurtulmuş eski bir ağaç gibi yatsa. </p>
<p class="calibre2">Hiçbir şey düşünmesem. </p>
<p class="calibre2">Gerçekleşmesi asla mümkün olmayan hayallere bıraksam kendimi. </p>
<p class="calibre2">Monte Kristo'yıı okusam sonra, Uç Silahşörler'i. </p>
<p class="calibre2">Biraz kestirsem, şapkaları tüylü şövalyeler, şatolar, unutulmuş bahçeler görsem rüyamda. </p>
<p class="calibre2">Geçmişi özlemesem, geleceği merak etmesem, kendimi serin yaprak kokularına, güneşle ağırlaşan üzüm salkımlarına bıraksam. </p>
<p class="calibre2">Dalların hışırtısını duysam yalnızca. </p>
<p class="calibre2">Uzaklarda bir adam eğilip kalkarak topladığı üzümleri sepetine doldursa. </p>
<p class="calibre2">Sürahiden yanımdaki bardağa limonata doldurup </p>
<p class="calibre2">içsem. </p>
<p class="calibre2">Pazartesi Hikâyeleri'nin sararmış kâğıt kokan sahi-felerini karıştırsam, sahaflardan alınmış kitabın satırları arasında benden önceki sahibinin çizdiği çizgileri görüp onun nasıl bir insan olduğunu altını çizdiği cümlelerden anlamaya çalışsam. </p>
<p class="calibre2">Hamaktan inip ağaçlara tırmanmayı geçirsem aklımdan, o ağaçlara tırmanırken duyulan sevinci hatırla-sam bir daha. </p>
<p class="calibre2">Bir sincap tedirgin kuyruğu, meraklı gözleriyle atlasa dallardan. </p>
<p class="calibre2">Kimse için üzülmesem, kimse benim için üzülmese. </p>
<p class="calibre2">Hamağın içinde usul usul sallansam. </p>
<p class="calibre2">Eşkiya Ininde'yi, Paris'in Esrarı'nı okusam. </p>
<p class="calibre2">Unutsam başka insanları, ayrılsam onlardan, nasıl yaşadıklarını ve nasıl öldüklerini merak etmesem. </p>
<p class="calibre2">Guguk kuşunun guguklarını saysam. </p>
<p class="calibre2">94 </p>
<p class="calibre2"/>
<p class="calibre2">Kapaklan solmuş o eski kitapların içine dalsam. </p>
<p class="calibre2">Savaşlar, ölümler, ihanetler, kederler yalnızca kitapların içinde olsa, hayat kitapların arkasına çekilse. </p>
<p class="calibre2">Kimse bana bir şey sormasa. </p>
<p class="calibre2">Ben kimseye bir şey söylemesem. </p>
<p class="calibre2">Kalın gövdeli, uzun ve yaşlı ağaçların gölgesinde, unutulmuş eski bir ağaç gibi yatsam, ağaçların bittiği yerde bal rengi üzüm salkımlarıyla güneşli bir bağ uzansa. </p>
<p class="calibre2">Başucumda bir sürahi limonata, bir yığın eski kitap olsa. </p>
<p class="calibre2">Annem arada bir gelip ne yapıyorum diye baksa </p>
<p class="calibre2">bana. </p>
<p class="calibre2">Usul usul sallansam hamakta. </p>
<p class="calibre2">Sessiz, serin. </p>
<p class="calibre2">Ve uyusam orada. </p>
<p class="calibre2">95 </p>
<p class="calibre2"/>
<p class="calibre2"><b class="calibre5">"T </b></p>
<p class="calibre2"><b class="calibre5">ORKESTRA VE NIŞANCı </b></p>
<p class="calibre2">Hayatın bütün inceliklerinden teker teker kopuyoruz sanki, insanlığın ortak dertleri, kederleri, sevinçleri bize yabancı; artık ne bir ayrılığın ıstırabından ne bir kavuşmanın neşesinden söz eden var, ne vuslata, ne ülfete, ne uzlete, ne melale ne de bunlardan söz edenlere aşinayız, biz insanlara ve kendimize yabancıyız. </p>
<p class="calibre2">Yolun bir yarısında insani ne varsa boşandı bedenimizden, geriye ağır bir boşluk kaldı. </p>
<p class="calibre2">Tehditler var yalnızca. </p>
<p class="calibre2">Kin var. </p>
<p class="calibre2">Yaratamayanlara ve yaşayamayanlara mahsus kör </p>
<p class="calibre2">ve zekâsız bir nefret var. </p>
<p class="calibre2">Fellini'nin filmindeki orkestra gibi, anık pek de ses çıkarmayan kemanlarımızı çalarken kulağımız gittikçe yaklaşan bir gümbürtüde. </p>
<p class="calibre2">Bir şeyin yaklaştığını biliyoruz. </p>
<p class="calibre2">Notalarla ilgilenmiyoruz, hep çaldığımız o şarkıyı duymuyoruz, melodiyi kaybettik, o değdiği her yere ışık taşıyan flüt sesleri, viyolonsel soloları, çalanı doruklara taşıyan kreşendolar, yaylılarla nefeslilerin sevişmesi, vurmalıların tempo tutması yok, bir gümbürtü duyuluyor yalnızca. </p>
<p class="calibre2">Kimse gülümsemiyor. </p>
<p class="calibre2">Sadece taşıyana ait acılar da kayboldu, onak bir sıkıntı sardı herkesi. </p>
<p class="calibre2">96 </p>
<p class="calibre2"/>
<p class="calibre2">Gergin ve sinirli, gümbürtüyle yaklaşan kayanın, müziğin ve hayatın ortasına düşmesini, her şeyi tarumar etmesini bekliyoruz. </p>
<p class="calibre2">Bunu ilk bekleyen biz değiliz. </p>
<p class="calibre2">Daha önce bekleyenler de oldu. </p>
<p class="calibre2">Kayanın düştüğünü, düşünce neler olduğunu görenler de. </p>
<p class="calibre2">ingilizce derslerinde, ingilizce öğrenelim diye okuttukları bir hikâye, birden sıradan bir İngilizce dersinin sıradan bir hikâyesi olmaktan çıktı, ürkütücü bir kehanet gibi dikildi karşımıza. </p>
<p class="calibre2">Bu bir İrlanda hikâyesi. </p>
<p class="calibre2">Hani şu yıllarca İngilizlerle boğuştuktan sonra tam da anlaşma yaptıkları sırada, yararsız olduğunu yıllarca sonra anlayacakları bir iç savaşın içine düşüp birbirlerini öldüren İrlandalıları anlatan bir hikâye. </p>
<p class="calibre2">Birkaç kişinin politik ihtirası yüzünden birbirlerinin gırtlağına sarılanların hayatından minicik bir parça bu. </p>
<p class="calibre2">Şimdi bu hikâyeyi dinleyin. </p>
<p class="calibre2">Hikâyenin adı, nişancı. </p>
<p class="calibre2">İnsanların ikiye ayrılıp birbirini öldürmeye başladı</p>
<p class="calibre2">ğı ülkenin bir kentinin bir sokağında, bir "nişancı" tüfe</p>
<p class="calibre2">ğiyle birlikte bir çatıya tırmanıp gizlenir. </p>
<p class="calibre2">Sokağı gözlemeye başlar. Bir düşman beklemektedir. Öldürülecek birisidir beklediği. </p>
<p class="calibre2">Tanımadığı, hiç adını duymadığı, yüzünü görmedi</p>
<p class="calibre2">ği, ama daha görmeden nefret edip öldürmeye karar verdiği biri. </p>
<p class="calibre2">Öldürülecek olanın kimliği hiç önemli değildir ni</p>
<p class="calibre2">şancı için. </p>
<p class="calibre2">O, öldürmek için beklemektedir. </p>
<p class="calibre2">O anda, bir "düşmanı" öldürdüğünde hayatın daha iyi olacağına, ulusunu ve dinini kurtaracağına inanmaktadır. </p>
<p class="calibre2"><b class="calibre5">Karanlıkta Sabah Kuşları </b></p>
<p class="calibre2">97/7 </p>
<p class="calibre2"/>
<p class="calibre2">Bir tank girer sokağa. </p>
<p class="calibre2">Bir evin kapısından çıkıp dışarı bakan yaşlı bir kadın bir binayı işaret ettikten sonra telaşla içeri kaçar. </p>
<p class="calibre2">Tank, ağır ağır topunu çevirip ateş eder. </p>
<p class="calibre2">Bina yıkılır. </p>
<p class="calibre2">Bir toz bulutuyla çöker bina, taş parçaları, tahtalar fırlar, bir zamanlar birilerine yuva olan ev yerle bir olur. </p>
<p class="calibre2">Tank, evi yıktıktan sonra çıkıp gider sokaktan. </p>
<p class="calibre2">O sırada nişancının yanındaki bacaya bir tüfek </p>
<p class="calibre2">mermisi saplanır. </p>
<p class="calibre2">Nişancı telaşla saklanır. </p>
<p class="calibre2">Nereden ateş edildiğine bakar. </p>
<p class="calibre2">Karşı damda da bir nişancı vardır. </p>
<p class="calibre2">O dar sokağın iki yanındaki iki binanın üstündeki iki adam arasında bir savaş başlar. </p>
<p class="calibre2">Birbirlerini vurabilmek için uğraşırlar. </p>
<p class="calibre2">Karşı taraftaki adamın da çok iyi ateş ettiğini, çok keskin bir nişancı olduğunu kısa zamanda fark eder hikâyenin kahramanı. </p>
<p class="calibre2">Saatler sürer çatışmaları. </p>
<p class="calibre2">Karşı taraftakini kandırmak için birbirlerine tuzaklar kurarlar. </p>
<p class="calibre2">Bir bacanın arkasından bir diğer bacanın arkasına sürüklenirler, bir açık yakalamaya uğraşırlar. </p>
<p class="calibre2">Birbirlerinin ustalığına saygı duymaya bile başlarlar saatler geçtikçe. </p>
<p class="calibre2">Birbirlerini öldürmeye çalışan iki düşman arasında elle tutulmaz bir ilişki oluşur sanki. </p>
<p class="calibre2">Sonra, hikâyenin kahramanı, karşı damdaki nişancının bir anlık dikkatsizliğinden yararlanıp vurur onu. </p>
<p class="calibre2">Karşı çatıdaki adam bir çığlık atıp damdan aşağı yuvarlanarak sokağa düşer. </p>
<p class="calibre2">Onun yere düşüşünü görür. </p>
<p class="calibre2">98 </p>
<p class="calibre2"/>
<p class="calibre2">Nişancı, görevini yapmış olmanın, "ülkesini bir düşmandan daha kurtarmanın" memnuniyetiyle, damdan iner, bir başka yerde pusu kurmak için sokaktan çıkar. </p>
<p class="calibre2">Sonra, nedense, vurduğu adamı merak eder, kimdi bu kadar iyi ateş eden adam diye. </p>
<p class="calibre2">Geri döner. </p>
<p class="calibre2">Vurulmuş olan adam yüzükoyun yatmaktadır. </p>
<p class="calibre2">Adamı çevirip yüzüne bakar. </p>
<p class="calibre2">Gördüğü yüz, kardeşinin yüzüdür. </p>
<p class="calibre2">Saatlerce çarpıştıktan sonra kardeşini öldürmüştür. </p>
<p class="calibre2">Bize bu hikâyeyi ingilizce dersinde okutmuşlardı. </p>
<p class="calibre2">Ama, bugün bu hikâye yalnızca bir ingilizce dersi değil artık. </p>
<p class="calibre2">Tüfeğine davranıp birini vurmaya hazırlanan herkes, vurduğunun yüzüne baktığında kardeşinin yüzünü görebilir. </p>
<p class="calibre2">Gördü de zaten. </p>
<p class="calibre2">Görenlerin çocukları hikâyeler yazdı. </p>
<p class="calibre2">Birbirlerini öldüren kardeşlerin bundan bir çıkar sağlayamadığını, savaşmanın ne kendilerine, ne uluslarına, ne dinlerine bir yarar sağlamadığını biliyoruz şimdi. </p>
<p class="calibre2">Hayatın bütün inceliklerinden kopup insanlığın ortak dertlerinden soyunduğumuz, çok iyi yaşayabilecekken bilinmez bir nedenle bundan vazgeçerek yüzümüzü ölüme döndüğümüz bugünlerde, şiirleri, şairleri değil, acıklı hikâyeleri hatırlıyoruz. </p>
<p class="calibre2">Dilimizde dolaşan bir aşk türküsü değil, ölümle biten hikâyeler. </p>
<p class="calibre2">Kardeşin kardeşi öldürdüğü cinayetler. </p>
<p class="calibre2">Fellini'nin orkestrası gibi, ellerimizde ses çıkarta-madığımız kemanlarımız, gittikçe yaklaşan bir gümbürtüyü dinliyoruz. ' </p>
<p class="calibre2">Flütlerimiz susmuş, viyolonsellerimiz susmuş, viyolalarımız susmuş, trombonlarımız, obualarımız, klarnetlerimiz susmuş. / </p>
<p class="calibre2">99 </p>
<p class="calibre2"/>
<p class="calibre2">Gümbürtü yaklaşıyor. </p>
<p class="calibre2">Bir karaca sürüsü gibi tedirgin ve gerginiz. </p>
<p class="calibre2">Üstümüze düşecek kayayı bekliyoruz. </p>
<p class="calibre2">Duyduğumuz ne varsa ölüme ve kavgaya dair. </p>
<p class="calibre2">Hayattan, sevinçten, aşktan söz etmek gene ihanetin sınırları içine düştü. </p>
<p class="calibre2">Ateşe konmuş kara kaplı bir kazan gibi ölüm köpü-</p>
<p class="calibre2">rüyor içimizde. </p>
<p class="calibre2">Tüfeklerini sayıyor herkes. </p>
<p class="calibre2">"Biz" ve diğerleri olarak ayrılıyoruz. </p>
<p class="calibre2">Yeminler ediliyor ölüme dair, tehditler savruluyor. </p>
<p class="calibre2">"Ben sizden değilim," diyenler çıkmıyor. </p>
<p class="calibre2">"Ben sizden de değilim, diğerlerinden de." </p>
<p class="calibre2">"Ben tüfeksizlerdenim, ölüme dair yemin etmeyenlerden, tehdit savurmayanlardan, dinini ve ırkını aklının yerine koymayanlardanım." </p>
<p class="calibre2">"Ben hâlâ şiir okuyanlardanım." </p>
<p class="calibre2">'Ben ölürken vatanını yahut da dinini değil bir sevgiliyi düşünecek olanlardanım." </p>
<p class="calibre2">Tüfeklerimizi saymıyoruz biz. </p>
<p class="calibre2">Kimseyi vurmayacağız. </p>
<p class="calibre2">Bizi vurmak isteyenler çok rahat bir hedef bulacaklar, vurulduğu için değil, birbirlerini vuran bir ulusun parçası olduğu için üzülüp mutsuz olan bir hedef. </p>
<p class="calibre2">Onlar tüfeklerini sayıyorlar, biliyorum. </p>
<p class="calibre2">Silahlarını ve kendilerini seviyorlar. </p>
<p class="calibre2">Silahları olmadığında ne kadar da önemsizler ve en çok buna kızıyorlar. </p>
<p class="calibre2">Eğer serseri bir oğlan gibi bu topraklardan firar edip giden akıl buralara çabucak dönmezse, damlara çıkıp bacaların arkasına saklanarak "av" bekleyecekler. </p>
<p class="calibre2">Ateş edecekler. </p>
<p class="calibre2">Biri öbürünü vuracak. </p>
<p class="calibre2">Kaçınılmaz biri vurulacak. </p>
<p class="calibre2">100 </p>
<p class="calibre2"/>
<p class="calibre2">O filmdeki gibi kocaman bir kaya, kemanlarım ça-lamayan, hayatlarını yaşamayan, aşklarını unutmuş, sevmekten vazgeçmiş, insanlığın ortak dertlerinden soyunup yalnızca bu topraklarda yaşayanlara mahsus belaların içine hapsolmuş zavallı bir orkestranın üstüne düşecek. </p>
<p class="calibre2">Şarkılarını kaybetmiş olanlar, hayatlarını da kaybedecekler. </p>
<p class="calibre2">Eski hikâyeleri okumuş olmak, Fellini'nin filmini görmüş olmak, bir zamanlar şiirler söylemiş olmak, melale aşina bulunmak, hayatın herkese yaşanmak için verildiğini bilmek, bunlar hiçbir işe yaramayacak. </p>
<p class="calibre2">Ölürken ağlayan genç prensesin, "niye ağlıyorsunuz bu bir işe yaramaz ki" diyen nedimesine, "ben de onun için ağlıyorum ya" demesi gibi, bütün bunları bilmenin bir işe yaramayacağını bildiğimiz için ağlayaca-</p>
<p class="calibre2">ğız." </p>
<p class="calibre2">O kaya düşecek orkestranın ortasına. </p>
<p class="calibre2">Tüfekler patlayacak o kaya düştüğünde. </p>
<p class="calibre2">Ve tüfeğini kaldıran herkes... </p>
<p class="calibre2">Vurduğunun yüzüne bakacak. </p>
<p class="calibre2">101 </p>
<p class="calibre2"/>
<p class="calibre2"><b class="calibre5">ıŞıKLAR VE GÖLGELER </b></p>
<p class="calibre2">Hayat çekiciliğini ışığına mı yoksa gölgesine mi borçlu, bildiklerimizden dolayı mı hayata tutkunuz yoksa bilmediklerimiz ve merak ettiklerimiz mi bizi hayatın tutkunu yapıyor? </p>
<p class="calibre2">Çözmek istediğimiz ne çok sır var. </p>
<p class="calibre2">Ve çözüldü sandıkça, çözemediğimizi anladığımız kaç sır. </p>
<p class="calibre2">Bir yandan içinde yaşadığımız dünyanın, dünyayı sarmalayan boşluğun bitmez tükenmez, belki hiçbir zaman bütünüyle çözülemeyecek sırları, bir yandan kendi içimizde taşıdığımız kendimize bile açık olmayan sırlarımız, bir yandan da hemen yanı başımızda, elini tuttu</p>
<p class="calibre2">ğumuz, konuştuğumuz, sevişip mahremimize aldığımız, ama bir türlü sırrına vakıf olamadığımız diğer insanların kendini ışığa teslim etmeyen gölgeli yapıları. </p>
<p class="calibre2">Yazılan milyonlarca kitap insan ruhuna bir katre ışık düşürmek için çırpınırken ve biz onları okuyup insanları gözleyip tecrübelerimizi birbirine ekleyerek bir-</p>
<p class="calibre2">şeyler anlayıp öğrendik sanırken, birden değil başkasını, kendimizi bile tam anlamadığımızı yüzümüze çarpan gerçekler. </p>
<p class="calibre2">Bu sırrın içine doğup o sırrı aydınlatmaya çalışırken, kendimizden de epeyce yeni sırlar ekleyerek ayrılıyoruz hayattan. </p>
<p class="calibre2">Birbirimiz için bile bir sırrız hepimiz. </p>
<p class="calibre2">102 </p>
<p class="calibre2"/>
<p class="calibre2">En iyi tanıdığınızı sandığınız insan birden hayatınızdan kaybolsa ve onu düşünmeye başlasanız, birlikteyken fark etmediğiniz, merakınızı uyandırmayan kaç bin cevapsız soru olduğunu anlayıverirsiniz. </p>
<p class="calibre2">Küçük siyah noktalar gibi size karanlık olan bin bir türlü ayrıntı gizlidir çok iyi tanıdığınızı sandığınız insanın hayatında, o küçük noktaları fark etmezsiniz bile. </p>
<p class="calibre2">O insanı kaybettiğinizde o küçük siyah noktalar karanlık bir sır yumağı gibi düşer kucağınıza. </p>
<p class="calibre2">Niye o kadar suskundu, niye o kadar konuşkandı, çocukluğunda neler yapmıştı, aklından size söylemediği neler geçmişti, düşündüklerinin ne kadarını söylemişti size, söylemediklerini niye söylememişti, hiç yalan söylemiş miydi, söylediyse niye söylemişti, sizi sakınmak, sizi gerçeklerin yaralayıcılığından kurtarmak için miydi yalan söylemesi yoksa sizi aldatmayı mı amaçlıyordu, sizinle değilken ne yapardı, başkalarıyla konuşurken nelere gülerdi, arkadaşlarıyla dedikodu yapar mıydı, sizden nasıl söz ederdi, eder miydi? </p>
<p class="calibre2">Bunların çoğunun cevabını bilemezsiniz. </p>
<p class="calibre2">Eğer bütün bunları öğrenmek isterseniz, bir hayatı, bir başka hayatın küçük sırlarını aydınlatmak için harcamanız gerekir. </p>
<p class="calibre2">Ve her şeyi öğrenseniz bile elinizde cevabı çok zor bir başka soru kalır, siz neden bir başka hayatın sırlarını aydınlatmak için kendi hayatınızı adadınız? </p>
<p class="calibre2">Onu tanımak için miydi bu çaba yoksa kendi hayatınızın onun hayatına ne kadar yansıdığını görmek, bundan kendinize bir pay çıkarmak için miydi; onun sırlarının mı peşindeydiniz yoksa kendi sırlarınızın mı peşinde? </p>
<p class="calibre2">Bir sırrın içine doğarız hepimiz ve dokunduğumuz her insanla birlikte hayatımıza yeni sırlar eklenir, cevabının ne olduğunu, nasıl çözüleceğini bilmediğimiz sırlar. </p>
<p class="calibre2">103 </p>
<p class="calibre2"/>
<p class="calibre2">Herkes küçük ya da büyük, önemli ya da önemsiz </p>
<p class="calibre2">bir sırdır başkası için. </p>
<p class="calibre2">Hayatın neden böylesine sır dolu olduğu sorusu ise bütün sırları kapsayan bir başka büyük sır. </p>
<p class="calibre2">Ve o zaman sorarız, hayat çekiciliğini ışığına mı, gölgesine mi borçlu, diye. </p>
<p class="calibre2">Belki de hayat, bir yanından sırlarını aydınlığa akıtırken bir yanından üstüne yeni sırlar eklediğimiz bir kum saatidir ve belki de bütün sırlar aydınlandığında bu saat duracağından sırlar hiçbir zaman bütünüyle aydınlanmayacak ve hayat devam edebilmek için hep biraz gölgeli kalacaktır. </p>
<p class="calibre2">Biz de o gölgelere biraz ışık tutmaya çalışırken kendi gölgemizi ekleyeceğiz ona. </p>
<p class="calibre2">Ve hep ışıklarla gölgeler olacak. </p>
<p class="calibre2">Ve o gölgelerden ışığa öfkeler, kızgınlıklar, sevgiler, sevinçler, aşklar akacak ve bütün bunlar ışığa değdiğinde yeniden bir gölgeye dönecek. </p>
<p class="calibre2">Hayat da çekiciliğini ışığa ya da gölgeye değil, ışığın sürekli gölgeye, gölgenin sürekli ışığa dönmesine borçlu olacak. </p>
<p class="calibre2">104 </p>
<p class="calibre2"/>
<p class="calibre2"><b class="calibre5">ÇOK MU IÇTENSINIZ.. </b></p>
<p class="calibre2">Nasıl oynamak istiyorsunuz peki bu oyunu? </p>
<p class="calibre2">Kavı yükseltsek gene oyuna girer misiniz? </p>
<p class="calibre2">Ya her şeyi biliyorsam hayatınız hakkında, ya gizlediğiniz her şeyi biliyorsam, ya bütün düşüncelerinizi, sırlarınızı, küçük numaralarınızı, değişen ses tonlarınızı, yalanlarınızı biliyorsam. </p>
<p class="calibre2">Ya sahtekârlıklarınızı biliyorsam. </p>
<p class="calibre2">Nasıl oynamak istiyorsunuz peki bu oyunu? </p>
<p class="calibre2">Karşınızdaki, acımalı ve görmezlikten mi gelmeli sizin kuytuluklarınızdakini? </p>
<p class="calibre2">Şefkat mi göstermeli? </p>
<p class="calibre2">Yoksa derinliklerinizi görmeyen birilerini mi tercih edersiniz? </p>
<p class="calibre2">Nasıl bir oyun arkadaşı arıyorsunuz? </p>
<p class="calibre2">"Beni anlamıyorlar" derken, ne kadar anlaşılmak istiyorsunuz, her şeyinizin anlaşılmasını istiyor musunuz gerçekten? </p>
<p class="calibre2">Hayır, her şeyin anlaşılmasını istemiyorsunuz. </p>
<p class="calibre2">Anlaşılmasını istediğiniz bir bölgeniz var değil mi, beğendiğiniz ve görenlerin beğeneceğine inandığınız bölgeniz. </p>
<p class="calibre2">içtenlikle herkese açtığınızı söylediğiniz bölgeniz. </p>
<p class="calibre2">Zayıflıklarınızın, eksikliklerinizin, bilgisizliklerinizin, yeteneksizliklerinizin de görülmesini ve anlaşılmasını istiyor musunuz? </p>
<p class="calibre2">105 </p>
<p class="calibre2"/>
<p class="calibre2">Eğer sizin ruhunuzu çırılçıplak gören biri olsaydı, </p>
<p class="calibre2">"beni anlıyorlar" diye ağlayacak mıydınız? </p>
<p class="calibre2">Anlaşılmak istiyor musunuz gerçekten? Söylediğiniz her sözün arkasında saklı olan o ikinci sözcüğü de anlasınlar istiyor musunuz? </p>
<p class="calibre2">Nereye kadar içten olabileceksiniz? </p>
<p class="calibre2">Nasıl oynamak istiyorsunuz bu oyunu? </p>
<p class="calibre2">Haydi herkes birbiri hakkındaki gerçek düşüncelerini söylesin. </p>
<p class="calibre2">En sevdiğiniz insan hakkındaki gerçek düşüncelerinizi söyleyin. Söyleyin ve üç cümle sonra onu aslında o kadar da sevmediğinizi ya da aslında onun o kadar sevgiyi hak eden biri olmadığını keşfedin. </p>
<p class="calibre2">Kendinizi anlatın biraz. </p>
<p class="calibre2">Anlatırken neleri atlayıp geçtiğinizi fark edin. </p>
<p class="calibre2">Roger Vaillant'ın "Kanun" isimli romanını okumuş </p>
<p class="calibre2">muydunuz? </p>
<p class="calibre2">İtalya'nın güneyinde oynanan bir oyunun adı Kanun. </p>
<p class="calibre2">Kazanan, kaybeden hakkında bildiği bütün gerçekleri söylüyor. Bilinen ve söylenmeyen bütün sırlar ortaya çıkıyor. </p>
<p class="calibre2">Bütün kasaba birbirinin gizlisini kapaklısını öğreniyor. </p>
<p class="calibre2">O sakin görünen kasabanın, üstüne örtülmüş huzur örtüsünün altında ne ihanetler, ne yalanlar, ne fırtınalar yaşadığı ortaya çıkıyor. </p>
<p class="calibre2">Bir el böyle bir oyun oynayalım mı? </p>
<p class="calibre2">Açalım mı kâğıtlarımızı? </p>
<p class="calibre2">Ya her şeyi biliyorsam hakkınızda? </p>
<p class="calibre2">Ya görünmesinden en çok korktuğunuz yerinizi </p>
<p class="calibre2">görüyorsam? </p>
<p class="calibre2">Ya anlıyorsam sizi? </p>
<p class="calibre2">Ya anlaşılmasını istediğiniz sınırların ötesine de ge</p>
<p class="calibre2">çiyorsa anladıklarım? </p>
<p class="calibre2">106 </p>
<p class="calibre2"/>
<p class="calibre2">Korkmaz mısınız? </p>
<p class="calibre2">Nasıl oynamak istiyorsunuz bu oyunu? </p>
<p class="calibre2">Alay edenler kendileriyle de alay edildiğini, küçümseyenler kendilerinin de küçümsendiğini, suçlayanlar kendilerinin de suçlandığını öğrendiğinde ne yapacak? </p>
<p class="calibre2">En aldırmaz duranlar, gizli gözyaşlarını gören birileri olduğunu anladığında ne olacak? </p>
<p class="calibre2">Sizi anlamadıkları için mi üzülüyorsunuz? </p>
<p class="calibre2">Ya sizi anlarlarsa? </p>
<p class="calibre2">Ya söylemekten utandığınız kıskançlıklarınızı, içinizi kemiren aşağılık duygularınızı, başkalarının görmemesi için dualar ettiğiniz yetersizliklerini fark ediyorlarsa? </p>
<p class="calibre2">Hadi, oyunun ilk turunu ben açayım. </p>
<p class="calibre2">Sahtekâr olduğunuzu düşünüyorum. </p>
<p class="calibre2">Sahtekâr olmanıza bir diyeceğim yok, kim değil ki. </p>
<p class="calibre2">Ama ya asla sahtekârlık yapmıyormuş gibi davranmanıza ne diyeceğiz, sahtekâr olmak değil de hiç sahtekârlık yapmıyormuş gibi durmak bence asıl büyük sahtekârlık. </p>
<p class="calibre2">Bir yerinizi özenle gizlerken, hiçbir şey gizlemiyor-muş gibi davranmak ikiyüzlülük. </p>
<p class="calibre2">Hele "doğallıktan" söz etmeniz. Hanginiz bir kunduzdan daha doğal olabilir, hanginiz bir tavşan yavrusundan daha doğal davranabilir? </p>
<p class="calibre2">Elbette hiçbiriniz. </p>
<p class="calibre2">Sizi bir insan yapan da bu kadar doğal olmamanız zaten. </p>
<p class="calibre2">Niye doğallığı bu kadar övüyorsunuz öyleyse? </p>
<p class="calibre2">Çok doğalsınız, çok içtensiniz, çok dürüstsünüz ve doğal olmayanlara, içten olmayanlara, dürüst olmayanlara kızıyorsunuz. </p>
<p class="calibre2">Biliyor musunuz, sahtekâr olduğunuzu düşünüyorum. </p>
<p class="calibre2">107 </p>
<p class="calibre2"/>
<p class="calibre2">Karşınızdakinin gözlerine baktığınızda, sizin hakkınızdaki her şeyi, ama her şeyi bildiğini düşünün ve konuşmaya öyle devam edin. </p>
<p class="calibre2">Bunu düşündüğünüz andan itibaren tek kelime bile edemediğinizi göreceksiniz. </p>
<p class="calibre2">Başka insanlarla konuşabilmenizi, dostluk edebilmenizi, düşman olabilmenizi, insanlarla sürdürdüğünüz bütün ilişkileri, sizin hakkınızda bilinmemesi gerekenleri bilmediklerine güvendiğiniz için sürdürebiliyorsu-nuz aslında. </p>
<p class="calibre2">Hayatınızı ve ilişkilerinizi sırlarınıza, sakladıklarınıza, hakkınızda bilinmeyenlere ve anlaşılmayanlara borçlusunuz. </p>
<p class="calibre2">Ama içtenlikten, doğallıktan, dürüstlükten söz ediyorsunuz. </p>
<p class="calibre2">Nasıl oynamak istiyorsunuz bu oyunu? </p>
<p class="calibre2">Kendinizle ilgili ne anlatabilirsiniz bize? </p>
<p class="calibre2">Hangi noktaya kadar anlatabilirsiniz? </p>
<p class="calibre2">Sınırlarınız nereye kadar? </p>
<p class="calibre2">Sınırlarınız yokmuş gibi davranmak istiyorsunuz. </p>
<p class="calibre2">Bilgileriniz sınırsız, yetenekleriniz sınırsız, zekânız sınırsız, dürüstlüğünüz sınırsız, içtenliğiniz sınırsız, do</p>
<p class="calibre2">ğallığınız sınırsızmış gibi davranmak hoşunuza gidiyor. </p>
<p class="calibre2">Ya her şeyi biliyorsam hakkınızda? </p>
<p class="calibre2">Ya şu anda karşınızda oturan her şeyi biliyorsa? </p>
<p class="calibre2">Ya sizi bütünüyle anlıyorsa? </p>
<p class="calibre2">Roger Vaillant'ın yazdığı oyundan oynamak istiyor musunuz? </p>
<p class="calibre2">Söyleyelim mi hepimiz birbirimiz hakkında bildiklerimizi? </p>
<p class="calibre2">Kabul ediyor musunuz bu oyunu oynamayı? </p>
<p class="calibre2">Vahşileşelim mi biraz? </p>
<p class="calibre2">Karşınızda duranı en dibine kadar anlamak vahşiliktir çünkü. </p>
<p class="calibre2">Anlasınlar mı içinizde olup biteni? </p>
<p class="calibre2">108 </p>
<p class="calibre2"/>
<p class="calibre2">Anlatsınlar mı anladıklarını? </p>
<p class="calibre2">Nasıl oynamak istiyorsunuz bu oyunu? </p>
<p class="calibre2">Nereye kadar oynamak istiyorsunuz? </p>
<p class="calibre2">Doğallığınızı vahşet çizgisine kadar uzatabilecek misiniz? </p>
<p class="calibre2">Siz vahşileşirken bir başka vahşi hayvanın da size yaklaştığını gördüğünüzde vahşetinizi sürdürebilecek misiniz? </p>
<p class="calibre2">içtenliği sizden bir adım öteye taşıyacak, açıksözlü-</p>
<p class="calibre2">lüğü sizinkinden bir cümle daha uzağa götürecek, sizin anlaşılmasını istediğinizden bir nebze daha fazlasını anlayacak birisiyle karşılaşmaya hazır mısınız? </p>
<p class="calibre2">Anlaşılmak istiyor musunuz? </p>
<p class="calibre2">Gerçekten anlaşılmak? </p>
<p class="calibre2">Ya her şeyi biliyorsam hakkınızda? </p>
<p class="calibre2">Ya aklınızdan geçenleri biliyorsam? </p>
<p class="calibre2">Ya derinlerde gizli olanı görüyorsam? </p>
<p class="calibre2">Sever misiniz sizi bu kadar anlayan birini? </p>
<p class="calibre2">Anlaşılmak istediğinizden daha fazla anlaşılmaya razı mısınız? </p>
<p class="calibre2">Bu oyunu nasıl oynamak istiyorsunuz? </p>
<p class="calibre2">Yoksa o kadar içten, o kadar doğal, o kadar dürüst olmadığınızı söyleyip içtenliğe, doğallığa, dürüstlüğe doğru biraz yaklaşmayı tercih mi edersiniz? </p>
<p class="calibre2">Nasıl oynamak istiyorsunuz bu oyunu? </p>
<p class="calibre2">Anlayalım mı sizi? </p>
<p class="calibre2">Sizi anlamamak nezaketinden vazgeçelim mi? </p>
<p class="calibre2">Karşınızdakinin sizinle ilgili her şeyi, ama her şeyi bildiğini düşünün. </p>
<p class="calibre2">Bakalım konuşmayı sürdürebilecek misiniz? </p>
<p class="calibre2">Bir karar verin, nasıl oynayalım bu oyunu? </p>
<p class="calibre2">109 </p>
<p class="calibre2"/>
<p class="calibre2"><b class="calibre5">ŞU BASIT SORU... </b></p>
<p class="calibre2">Bazen, aynı anda iki ayrı nehirde yüzdüğümüzü </p>
<p class="calibre2">düşünüyorum ve işin acıklı ya da gülünç yanı, her bir parçamız içinde yüzdüğü nehirde değil de diğerinde olmak istiyor. </p>
<p class="calibre2">Şuna ise hiç karar veremiyorum, bir parçalanma mı hayat, yoksa bir bütünleşme mi, hayat dediğimiz çaba, iki ayrı parçayı sonuna dek iki ayrı parça halinde tutmaya çalışmak mı, yoksa onları bir bütünlüğe kavuşturmak mı? </p>
<p class="calibre2">Hayatı iki ayrı parça halinde yüzdürmekten vazge</p>
<p class="calibre2">çip istediklerini sınırsızca ve korkusuzca gerçekleştirmeye uğraşanlara çılgın dememiz, isteklerimizle yaptıklarımız arasında hep bir farklılık olduğunu ve hep de öyle olacağını kabullenmemiz, bir şeyi yaşamak isterken bir başka şeyi yaşamayı akla, kurallara ve hayata uygun bulmamız, hayatın gerçeği mi? </p>
<p class="calibre2">Yoksa iki ayrı nehirde yüzmemiz, karşılaşabileceğimiz binlerce tehlikeden, şelalelerden, anaforlardan, kayalardan, canavarlardan, parçalarımızdan hiç olmazsa birini kurtarma isteği mi? </p>
<p class="calibre2">İstediklerimizle yaptıklarımız arasındaki bu farklılı</p>
<p class="calibre2">ğı soru sormadan benimsememiz, parçalanmış bir hayatı, yaşamanın en güvenli biçimi olarak görmemiz, ger</p>
<p class="calibre2">çekten yaşamak mı? </p>
<p class="calibre2">110 </p>
<p class="calibre2"/>
<p class="calibre2">Hayat yalnızca tehlikelerden kurtulmaya çalışmak, korunmak, kendini sakınmak mı? </p>
<p class="calibre2">Bir başka manası yok mu hayatın? </p>
<p class="calibre2">Şu basit soruyla, "mutlu musun" sorusuyla karşıla</p>
<p class="calibre2">şan herkesin duraksaması, kolayca cevap verememesi neden peki? </p>
<p class="calibre2">Çok istediğimiz, çok özlediğimiz, hep ondan söz ettiğimiz mutluluğa, iki ayrı nehirde yüzerek ulaşamayacağımızı bile bile, hayatımızı neden parçalarız, neden isteklerimiz ve yaptıklarımız arasında hep büyük farklar vardır, neden olduğumuzdan ya da göründüğümüzden başka insanları da taşırız tenimizin altında, ani hüzünler, ani sevinçler nerelerden çıkar da gelir, biz onları nerelerimizde saklarız? </p>
<p class="calibre2">Hayat, bir parçalanmışlığı başarıyla sürdürme çabası mıdır, yoksa bir bütünleşme çabası mı? </p>
<p class="calibre2">Güvenlik hangisindedir, parçalanmışlıkta mı, yoksa bütünleşmekte mi? </p>
<p class="calibre2">Zevk hangisindedir peki? </p>
<p class="calibre2">Güvenliğin, zevkle ve heyecanla yan yana düşmemesi mi parçalar bizi? </p>
<p class="calibre2">İki ayrı nehirde yüzen parçalarımızı bir araya getirip hiç duraksamadan, korkmadan, coşkuyla salıversek sulara, çarpacağımız kayaların sayısı mı artar? </p>
<p class="calibre2">Korku mu parçalar bizi? </p>
<p class="calibre2">Neden, öğleden sonraları iyice gölgelenen çalışma odamda otururken, yabancı bir şehirde tek başına terk ettiğim birisi olduğu kuşkusuna kapılırım ben; kimdi o yapayalnız kalan diye merak ederken, aniden, benim tarafımdan bırakılan sanki kendimmişim duygusuna kapılırım. </p>
<p class="calibre2">Nedir yaşamak, bir parçalanmayı başarıyla sürdürmek mi, yoksa bir bütünleşme mi? </p>
<p class="calibre2">Hangisi daha tehlikeli? </p>
<p class="calibre2">111 </p>
<p class="calibre2"/>
<p class="calibre2">Heyecanını, neşesini, coşkusunu kaybetmiş, sürekli olarak bulundukları nehirden başka bir nehirde olmayı isteyen parçaları ayrı ayrı yüzdüren bir hayatı sürdürmek mi, yoksa parçalarını bir araya getirip yekpare olarak suların derinliğine atıp bir kayaya çarpıncaya kadar yüzmenin tadını çıkarmak mı? </p>
<p class="calibre2">"Mutlu musun" sorusu neden şaşırtır bizi? </p>
<p class="calibre2">Neden cevaplayamayız bu soruyu, neden aklımızdan silmeye çalışırız, niye kendimize hiç soramayız? </p>
<p class="calibre2">Kim öğretir bize parçalanmanın daha güvenli oldu</p>
<p class="calibre2">ğunu? </p>
<p class="calibre2">Kim, biz daha çocukken kulağımıza fısıldar, parçalarını bir araya getirmek tehlikelidir diye? </p>
<p class="calibre2">Doğarken mi biliriz bunu, yoksa bu yaşarken öğrenilen bir hayat bilgisi midir? </p>
<p class="calibre2">Ölürken hangisinden pişman olacağız, iki ayrı par</p>
<p class="calibre2">ça olarak yaşamaktan mı, yoksa bir bütün haline gelmekten mi? </p>
<p class="calibre2">Parçalanmış olarak yaşayanlar parçalanmış olmaktan, bir bütün olarak yaşayanlar bütünleşmekten mi pişman olacaklar? </p>
<p class="calibre2">Kaçınılmaz bir pişmanlık mı hayat? </p>
<p class="calibre2">Bazen, aynı anda iki ayrı nehirde yüzüyormuşuz gibi geliyor bana ve her bir parçamız yüzdüğü nehirden başka bir yerde bulunmak istiyor. </p>
<p class="calibre2">Hayat bir parçalanmışlık mı, yoksa bir bütünleşme çabası mı? </p>
<p class="calibre2">Peki ya şu basit soruya ne cevap vermeli: </p>
<p class="calibre2">"Mutlu musun?" </p>
<p class="calibre2">112 </p>
<p class="calibre2"/>
</body>
</html>
