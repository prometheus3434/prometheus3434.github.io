<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2010-01-08T14:37:05+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre3" id="calibre_pb_1"><b class="calibre4">9 </b></h2>
<p class="calibre2">Aşk çıplak gezer çünkü ve bir bıçak gibi parçalar tülleri ve a§ka dokunmak için soyunmak gerekir. </p>
<p class="calibre2">"Beni bırakma" diye inlemek, orospunun içindeki sadakati, azizenin içindeki oynaklığı ortaya çıkarmak, çapkının sevecenliğini, cesurun korkusunu, yiğidin tela</p>
<p class="calibre2">şını, akıllının şaşkınlığını, güçlünün zaafını ele vermek gerekir, görünmeyenin görünür olmasına, dokunulmayanın dokunulur kılınmasına ihtiyaç vardır. </p>
<p class="calibre2">Ve insanlar en çok kendi derinliklerinde gizli olandan korkarlar ve en çok korktukları şeyi merak ederler. </p>
<p class="calibre2">Bilmeseler de hissederler ki haz en derinde olanın, gizlenenin hemen yanındadır ve acı hazzın yanında durur, en acıyacak yerdir o en derinde duran ve aşk bir bı</p>
<p class="calibre2">çak gibi dokunur oraya ve hazdan acıyı, acıdan hazzı yalnız aşk yaratır. </p>
<p class="calibre2">Bir orospuyu azize yapar aşk ve bir azizeyi orospu. </p>
<p class="calibre2">O kat kat tüllerin altında neler gizli, tüllerin sahibi bile bilmez ve hep görmek ister görmekten korktuğunu. </p>
<p class="calibre2">Aşktan kaçarak aşkı yakalamak ister herkes ve herkes yakalamaktan korkarak aşkı kovalar. </p>
<p class="calibre2">Ve aşk çıplak gezer ve aşka dokunmak için soyunmak, cesareti, gücü, orospuluğu, aklı, bilgiçliği, tecrübeyi, yiğitliği, oynaklığı birer birer atmak gerekir. </p>
<p class="calibre2">Aşka dokunan herkes yangına dokunmuş gibi deh</p>
<p class="calibre2">şetle çeker elini önce, parçalanan tüllerinin ruhunu darmadağın eden depreminden kaçmaya uğraşır, hastalanmış bir çocuk gibi tüllerine sarınmaya çabalar, inkâr eder her şeyi, 'bu sadık kadın ben değilim" der, "bu ağlayan erkek ben olamam" ve aşka dokunan herkes kaçmaya uğraşırken bağlanır aşka, en derinindekine usulca alışır sonunda, sever kendi içindekini aynı âşık olduğunu sevdiği gibi. </p>
<p class="calibre2">Aşk, sevdiğine olduğu kadar kendi derinindekine de bağlar insanı, bir başkasına âşık olduğun sürece ken-10 </p>
<p class="calibre2"/>
<p class="calibre2">dine de âşık olursun, kendi çıplaklığına da tutkunsun-dur artık, kendi çıplaklığını da seversin bir başkasını severken. </p>
<p class="calibre2">Sonra çıplak yerinin acıdığını hissedersin, özlemin sarsıntısını, kıskanmanın kavuruculuğunu, tüllerine sa-rınmışken duyduğun özlemlere ve kıskançlıklara hiç benzemeyen yeni duygular olarak yaşarsın. </p>
<p class="calibre2">Ve aldığın hazzın başka hiçbir hazza benzemediğini keşfedersin. </p>
<p class="calibre2">Aşk çıplak gezer. </p>
<p class="calibre2">Aşka dokunmak için soyunmak, bütün tüllerinin </p>
<p class="calibre2">parçalanmasına razı olmak gerekir. . </p>
<p class="calibre2">Görmekten en çok korktuğunu, en derinindekini </p>
<p class="calibre2">görürsün. </p>
<p class="calibre2">Ve âşık olduğunda, bir başkasını sevdiğin kadar seversin kendini. </p>
<p class="calibre2">Hazla ve acıyla kavrulmayı öğrenirsin. </p>
<p class="calibre2">Ve âşıkken çırılçıplak gezersin. </p>
<p class="calibre2">Yalnızca âşıkken kendini çırılçıplak görürsün, gördüğünden korkup gördüğünü severek. </p>
<p class="calibre2">Bir orospuyken bir azize, bir azizeyken bir orospu olursun ve ancak âşıkken anlarsın arada bir fark olmadı</p>
<p class="calibre2">ğını. </p>
<p class="calibre2">11 </p>
<p class="calibre2"/>
<p class="calibre2"><b class="calibre5">UÇ NUMARALı </b></p>
<p class="calibre2"><b class="calibre5">KONÇERTO </b></p>
<p class="calibre2">Vazgeçemeyeceğim kadar kıymetli değil hayatım, </p>
<p class="calibre2">ben şanslı olanlardanım, hayatımdan daha kıymetli bir-</p>
<p class="calibre2">şeylerim var benim, öyle altı imzalı boş mukaveleler ta</p>
<p class="calibre2">şımıyorum koynumda, hayatım karşılığında anlaşmalar yapmıyorum. </p>
<p class="calibre2">Çıplak ayaklarının altında keskin pürtüklü kayalıkları, her seferinde "belki de bu son" diyerek hissedip kendini bir uçurumdan aşağıya, bir avuç gözüken denize bırakan Amazonlar'ın o yabani çocukları gibi korkudan ürpererek bırakırım kendimi uçurumlara. </p>
<p class="calibre2">Siz bir sonsuza doğru düşmeyi bilmiyorsunuz, sonuncu kez olup olmadığını bilmeden ciğerlerinize doldurduğunuz geniş bir solukla, gözleriniz serin bir rüzgârla yanarken, dimdik, korkuyla ve şehvetle titreyerek bir uçuruma uçmayı bilmiyorsunuz siz. </p>
<p class="calibre2">Hayatınız kıymetli, hayatınızdan daha kıymetli bir şeyiniz yok çünkü. </p>
<p class="calibre2">Koynunuzda altı imzalı boş mukaveleler taşıyorsunuz, küçük bir kumarbazın işaretli kâğıtları dağıttığı gibi dağıtıyorsunuz onları ve her seferinde kaybediyorsunuz bütün küçük kumarbazlar gibi. </p>
<p class="calibre2">Siz o filmi gördünüz mü? </p>
<p class="calibre2">Hayatından, geleceğinden, ailesinden ve aklından vazgeçmek pahasına o "üç numaralı konçertoyu" çalan piyanistin filmini gördünüz mü siz? </p>
<p class="calibre2">12 </p>
<p class="calibre2"/>
<p class="calibre2">Rachmaninov'un "üç numaralı piyano konçertosunu' Rachmaninov'un önünde çalıp o ünlü Rus kompozitöre, "çalarken ruhuma dokundunuz" dedirten ve sonra sol kolunu bir felce kaptırıp sakat kalan hocasının, </p>
<p class="calibre2">"piyano bir canavardır, onu denetleyemezsen yutar seni" dediği genç piyanistin, bir canavar tarafından yutulmayı göze alarak "üç numaralı konçertoyu" çalmak için ihtirasla titremesini seyrettiniz mi? </p>
<p class="calibre2">Hazırlıksız ve kırılgan bir ruhun taşıyamayacağı kadar büyük bir duygusal coşku gerektiren bu parçayı çalarken, yanlış sevgilerle örselenmiş ruhunu ortaya koyan o piyanistin, dünyanın en zor piyano parçası denilen konçertoyu çalabilmek için sağlığını, geleceğini ve bütün hayatını tehlikeye atmasını aptalca bulmadan önce, bir insan neden hayatını bir piyano parçası çalmak için tehlikeye atar diye sordunuz mu? Gizlilerde bir yerde böyle bir soru saklıyor musunuz; bir gün lazım olur da belki sorarım diye, hayatınızın bir bölümünde böyle bir soru hazırlayıp koydunuz mu bir yanınıza? </p>
<p class="calibre2">Siyah smokini, bağlı olduğu baştan bağımsız ayrı bir canlı gibi kıvır kıvır uçuşan saçları ve kalın gözlükleriyle piyanonun başına gelip parçayı çalmadan önce gözlüğünü çıkartarak keskin bir bıçak gibi simsiyah parıldayan piyanonun üstüne koyan o genç çocuğun, dokunduğu her notayla geleceğinden ve hayatından bir parçayı tuşlara bıraktığı o konserde, olağanüstü bir duyarlılıkla çaldığı parçanın bitiminde kendisini ayakta alkışlayan kalabalığın önünde selam verirken yıkılıp kalı-</p>
<p class="calibre2">vermesini görmelisiniz. </p>
<p class="calibre2">Bir insanın hayatından kıymetli ne var ki, onun uğruna, bir piyano parçası için hayatını veriyor diye sormalısınız. </p>
<p class="calibre2">Ruhunda ve aklında ne varsa, hepsini son katresine kadar "üç numaralı konçertonun" ışıltılı tınılarına terk eden o çocuğun zaten kırılgan olan iç dünyasının, bir 13 </p>
<p class="calibre2"/>
<p class="calibre2">Zümrüdüanka yumurtası gibi çatlayıp kendi içindeki büyülü ku§un üstüne çökmesini ve o çocuğun o parçayı çaldıktan sonra on yedi yılını akıl hastanelerinde geçirmesini anlamak zor, eğer hayatınızda hayatınızdan daha kıymetli bir şey yoksa. </p>
<p class="calibre2">Sizin hayatınızda çalmak için uğruna hayatınızı vereceğiniz bir "konçerto" yok mu? </p>
<p class="calibre2">"İşte bunun için yakarım geleceğimi" dediğiniz bir </p>
<p class="calibre2">"parça" bulunmuyor mu repertuarınızda? </p>
<p class="calibre2">Yoksa eğer, bu, hayatınızda hayatınızdan daha kıymetli bir şey bulunmuyor demektir. </p>
<p class="calibre2">Kolay anlaşmalar yaparsınız o zaman. Budalalar </p>
<p class="calibre2">karşısında susar, zorbalar karşısında eğilirsiniz. </p>
<p class="calibre2">Koşumları yalandan, kırbacı çıkarcılıktan yapılmış </p>
<p class="calibre2">arabalara koşulursunuz siz de. </p>
<p class="calibre2">"Hayır" demeyi unutursunuz. </p>
<p class="calibre2">Herkese dağıtırsınız o lanet olasıca boş mukavelelerinizi. • . ' </p>
<p class="calibre2">Katiller efendiniz olur, sahtekârlar padişahlık taslar size, kulaklarınız artık hiçbir müziği duymaz, ruhunuz kayalara çarpıp terk edilmiş eski bir gemi gibi yosunlanıp çürümeye koyulur ve ortak bayağılıkların içinde atarsınız kulaçlarınızı. </p>
<p class="calibre2">Ve inanın, hayat, içi boşaldıkça ağırlaşır. Taşınması zor bir yük olur. </p>
<p class="calibre2">O boşluğu saklamak için siz de başlarsınız yalanlara, ne kadar boşahrsa hayatınız o kadar çok. yalan söyler, cakalanırsınız ve boş bir hayatı taşımanın aslında na$ıl da büyük bir akıllılık olduğunu anlatmaya koyulursunuz. </p>
<p class="calibre2">Biliyor musunuz, romantiklerin sonuncu büyüğü </p>
<p class="calibre2">denilen Rachmaninov, besteciliğinin yanı sıra çok da önemli bir piyano virtüözüydü, çocuk yaşında saraylarda konserler vermeye başlamıştı, dokuz yaşındayken gittiği bir asilzade konağında çaldığı bir parçanın ona 14 </p>
<p class="calibre2"/>
<p class="calibre2">yerinde daha etkileyici olmak için esas çarpıcı akoru basmadan önce ellerini tuşların üstünden kaldırıp bir an beklemişti ve o sırada müzikten pek de anlamayan yaşlı bir kontes çocuğun parçayı unuttuğunu sanıp şefkatli bir sesle, "istersen daha iyi bildiğin bir şey çal" demişti. </p>
<p class="calibre2">Daha iyi bildiğiniz bir şey çalmak ister misiniz yaşlı konteslerin şefkatine sığınıp? Yoksa müzikten anlamayanların şefkatini reddedebilecek misiniz? </p>
<p class="calibre2">Uğruna geleceğinizi mahvedeceğiniz, akıl hastanelerine, hapishanelere, sefaletlere düşeceğiniz bir "üç numaralı konçertonuz" var mı? </p>
<p class="calibre2">"Ben bunu çalacağım" dediğiniz bir parça. </p>
<p class="calibre2">"Bunu çalacağım ve başka da bir şey çalmayacağım" </p>
<p class="calibre2">dediğiniz bir konçerto için kamaşıyor mu yüreğiniz, parmaklarınız kıpır kıpır oynaşıyor mu içinizde? </p>
<p class="calibre2">"Hayat bir canavardır, onu denetleyemezsen yutar seni" deyip vuruyor musunuz hayatın akorlarına, kon</p>
<p class="calibre2">çertonun bir ucundan girip öbür ucundan ter içinde ve çıldırarak çıkıyor musunuz? </p>
<p class="calibre2">Vazgeçemeyeceğim kadar kıymetli değil hayatım, </p>
<p class="calibre2">ben şanslı olanlardanım, hayatımdan daha kıymetli bir-</p>
<p class="calibre2">şeylerim var benim. </p>
<p class="calibre2">Bir yazı, bir aşk, bir isyan. </p>
<p class="calibre2">"Belki de bu son kez diyerek Amazon'un o yabanıl çocukları gibi her yanımda kayaların keskin pürtüklerini hissederek bırakacağım kendimi bir uçurumun dibinde küçücük gözüken denize, gözlerim rüzgârdan yanacak ve şehvetle titreyecek içim. Suya çarptığımda ince bir ok gibi saplanacağım derinlerine ve eğer çıkabilir-sem yeniden suyun üstüne, ıslak sakallarımla gühımse-yeceğim ve edepsiz bir oğlan çocuğu gibi övüneceğim size, "hayatımda hayatımdan daha kıymetli şeylerim var" </p>
<p class="calibre2">diye. </p>
<p class="calibre2">Şayet siz de gülümserseniz, çırılçıplak ve baştan aşa</p>
<p class="calibre2">ğıya ıslak tutacağım ellerinizi, "Çalın," diyeceğim, "çalın şu üç numaralı konçertoyu." </p>
<p class="calibre2">15 </p>
<p class="calibre2"/>
<p class="calibre2">Bir uçurumdan uçarak basacaksınız tuşlara. </p>
<p class="calibre2">Ter içinde ve çıldırmanın kenarında dolaşarak, sevi</p>
<p class="calibre2">şir gibi bir hayatı yakıp bir hayatı doğuracaksınız. </p>
<p class="calibre2">Bütün mukaveleleriniz parça parça olup kuş tüyleri gibi savrulacak havaya. </p>
<p class="calibre2">Hayatla yaptığınız bütün anlaşmaları yırttığınızda ve "başka bir şey çalmayı" reddettiğinizde, işte o zaman, anlayacaksınız belki de hayatın ne olduğunu. </p>
<p class="calibre2">Ve piyanistin, bir canavarı yutup çıldıran o çocu</p>
<p class="calibre2">ğun, niye o "üç numaralı konçertoyu" çaldığını. </p>
<p class="calibre2">16 </p>
<p class="calibre2"/>
<p class="calibre2"><b class="calibre5">SıRADAN CÜMLELER </b></p>
<p class="calibre2">Bana sorarsanız, bu işin en büyük ustası Hemingway'di, çok sıradan cümlelerden oluşan bir diyalog yazar ve sizin o konuşmayı yapan insanların bütün hayatını anlamanızı sağlardı. </p>
<p class="calibre2">Aysberg tekniği, diyordu buna. </p>
<p class="calibre2">Küçücük bir parçayı gösteriyor, görünmeyen büyük parçayı, o parçadan hiç söz etmeden ortaya çıkarıyordu. </p>
<p class="calibre2">Bir kızla bir oğlanın bir istasyondaki konuşmalarını anlatan Beyaz Fil Tepeleri, kısa hikâyeciliğin parlak şaheserlerinden biri olmuştu, bütün acı, bütün özlem sıradan cümlelerin içindeydi. </p>
<p class="calibre2">Sizin her gün söylediğiniz cümlelerin bildik sözcüklerinde. </p>
<p class="calibre2">İspanyolların dâhi rejisörü Bunuel, ilk filmini birlikte yaptığı çocukluk arkadaşı Salvador Dali'yi, "iri kadın kalçaları" üzerine söylediği sıradan bir cümleyle kaybetmişti. </p>
<p class="calibre2">Bir gün bir gezintide, "ben iri kalçalı kadınlardan hoşlanmam" demişti. </p>
<p class="calibre2">Paul Eluard'dan boşanıp Dali'yle evlenmiş olan Ga-la'nın kalçaları iriydi. </p>
<p class="calibre2">Dostluk bir cümleyle bitti. </p>
<p class="calibre2">Aradan uzun yıllar geçti. </p>
<p class="calibre2"><b class="calibre5">Karanlıkta Sabah Kuşları </b></p>
<p class="calibre2">17/2 </p>
<p class="calibre2"/>
<p class="calibre2">İkisi de iyice yaşlandığında, Bunuel, Dali'ye bir haber gönderdi: </p>
<p class="calibre2">— İkimiz de çok yaşlandık, son bir şampanya içelim birlikte. </p>
<p class="calibre2">Cevap çok sıradan bir cümleydi: </p>
<p class="calibre2">— Ben artık şampanya içmiyorum. </p>
<p class="calibre2">Şampanya içilmiyordu artık ve birbirlerini göremeden öldüler. </p>
<p class="calibre2">Çehov, piyeslerinde sıradan cümlelerle bütün bir hayatın hüznünü dokurdu. </p>
<p class="calibre2">Silik bir kasaba öğretmeni, kırık bir sesle, "Bu yıl kış erken geldi Varvara Aleksandrova" derdi ve karlı steplerin ıssızlığı, sevdiği kadına bir türlü ulaşamayan âşık bir adamın tüm yalnızlığıyla birlikte sıradan bir cümleden sizin içinize akardı. </p>
<p class="calibre2">Hikâyelerde, piyeslerde, ünlülerin anılarında dola</p>
<p class="calibre2">şan o sıradan cümleler, hayatın görünmeyen yanlarını peşlerine takıp ortaya çıkarırlardı. </p>
<p class="calibre2">Çehov'un Martı piyesinde, ünlü bir yazara âşık </p>
<p class="calibre2">olan genç kız, kendisi de sahnelerde ün kazanmak için evinden uçup gittikten sonra, kanatları kırılmış yaralı bir kadın olarak geriye döndüğünde yeniden karşılaştığı yazara, "Ben bir martıyım" derdi, sonra eklerdi: "Hayır, hayır, ben bir martı değilim." </p>
<p class="calibre2">O tek cümleyle kızın kırık kanatları değerdi size. </p>
<p class="calibre2">Seyrettiklerinizde, okuduklarınızda olduğu gibi sizin hayatınızda da, en büyük gerçekler sıradan cümlelerle açıklanırdı. </p>
<p class="calibre2">Aşklar sıradan cümlelerle başlar, ilişkiler sıradan cümlelerle biter, dostluklar sıradan cümlelerle terk edilir, acılar sıradan cümlelerle dile getirilirdi. </p>
<p class="calibre2">Bazen "bu akşam ne kadar güzel deniz" dediğinizde mutluluğunuz anlaşılırdı. </p>
<p class="calibre2">Bazen, "bu yıl kış erken geldi" dediğinizde bir terk edilişin yalnızlığı çınlardı sesinizde. </p>
<p class="calibre2">18 </p>
<p class="calibre2"/>
<p class="calibre2">Bazen, "biliyor musun, özledim o uzun yürüyüşleri" dediğinizde, bu, "ben seni hâlâ seviyorum" manasına gelirdi. </p>
<p class="calibre2">Bazen uzun sürmüş bir ilişkiyi bitirebilecek soru, olağan bir sesle ve sıradan bir cümleyle sorulurdu: </p>
<p class="calibre2">— Sen daha önceden tanıyor muydun o kadını? </p>
<p class="calibre2">Hayat, o sıradan cümlelerin içinde saklıdır, acılar, aşklar, özlemler, yalnızlıklar, kuşkular, kıskançlıklar hep o sıradan cümlelerin eteklerinin altındadır. </p>
<p class="calibre2">Dali artık şampanya içmiyordur, taşralı öğretmen için kış erken gelmiştir, genç kız "martıdır, hayır, hayır martı değildir", "bu akşam ne kadar da güzeldir deniz." </p>
<p class="calibre2">Gerçekleri sıradan cümleler söyler bize. </p>
<p class="calibre2">Hayatımızı onlar belirler. </p>
<p class="calibre2">Bir de büyük cümleler vardır, kılıç kılıca değer gibi sakırdayan, meşaleler gibi parıldayıp alevler gibi yakan büyük cümleler. </p>
<p class="calibre2">O büyük cümleler de bize yalanları söyler. </p>
<p class="calibre2">19 </p>
<p class="calibre2"/>
<p class="calibre2"><b class="calibre5">CAMDAN KUŞLAR, </b></p>
<p class="calibre2"><b class="calibre5">CASUSLAR VE ÖZLEMEK </b></p>
<p class="calibre2">Birden özleyiveriyorsunuz... </p>
<p class="calibre2">Çoktan unuttuğunuzu sandığınız ya da yalnızca bir kere karşılaştığınız ve özlemek için yeteri kadar tanımadığınız birini bir sabah çılgınca özleyerek uyanıyorsunuz. </p>
<p class="calibre2">Rüyalarınız, içinizdeki o gizli, esrarını ele vermez büyücü, siz çarşaflarınızın arasında bütün tehlikelerden uzak, güvenle yattığınızı sandığınız bir anda usulca ruhunuza sokulup sizden habersiz oralara yığılmış cephanelikleri birer birer ateşleyiveriyor. infilaklarla sarsılarak uyanıyorsunuz. Hayatınızda olmayan birini hayatınıza almak, ona dokunmak, onun sesini duymak için kıvranırken buluyorsunuz kendinizi. </p>
<p class="calibre2">Ve Venedik'teki o ünlü cam atölyelere dönüyorsunuz birdenbire, kristal kanatlı camdan kuşlar kızgın alevlerde eriyerek çeşit çeşit şekillere bürünüyor, yattı</p>
<p class="calibre2">ğınızda kuş olduğuna emin olduğunuz bir biblo sabaha uyandığınızda bir bakıyorsunuz bir peri kızına dönüşmüş, bir ejderha bir "kanatlı karınca" olmuş. </p>
<p class="calibre2">Özlemek, o yakıcı istek, bilinen her şeyi ve önem sırasını değiştiriveriyor. </p>
<p class="calibre2">Herkese yabancı oluyorsunuz. Onların kuşları sizin peri kızlarınız, onların ejderhası artık sizin için bir kanatlı karınca. </p>
<p class="calibre2">20 </p>
<p class="calibre2"/>
<p class="calibre2">Bunları paylaşacak kimseniz de yok. Özlediğiniz ise çok uzaklarda. </p>
<p class="calibre2">Yanınızda olmasını istediğiniz halde yanınızda olmayan bir tek kişi, yanınıza bile yaklaşmadan, hatta onu özlediğinizden ve onu istediğinizden haberdar bile olmadan, bütün hayatı, bütün görüntüleri eritip başka başka kılıklara sokuyor. </p>
<p class="calibre2">Kıpkızıl bir alev gibi içinizde beliriveren o insan, Venedikli camcıların, kızgın cama daldırıp üfledikleri ince borular gibi, kendi soluğuyla bütün hayatınızın bilinen heykellerini alıp başka başka heykeller yapıyor. </p>
<p class="calibre2">Kimilerine göre yeterince iradesizseniz, kimine göre de yeterince cesursanız, özleminizin peşinden koşuyor, ona ulaşmak için bütün şekilleri değiştirmeye razı oluyorsunuz. Savaşlar savaş gibi gözükmüyor size, ölümler ölüm gibi gözükmüyor. </p>
<p class="calibre2">Bir gece önceki endişeler, öfkeler, sevinçler artık yerlerinde değiller. Güneş ışıkları gibi yedi renk gene orada duruyor, ama hepsi de büyük ve yakıcı bir beyazlığın içinde solup kayboluyor. </p>
<p class="calibre2">Tek bir görüntünün parıltısı başka bütün ışıkları sönükleştiriyor. </p>
<p class="calibre2">Bir kadının bir anlık görüntüsünün, bir erkeğin hayatındaki bütün cam heykelleri nasıl erittiğini gösteren o ürpertici macerada olduğu gibi... </p>
<p class="calibre2">Nadjeda Skoblin, soylu bir ailenin çok güzel ve çok yetenekli kızıydı; müzik eğitimi alıp opera sanatçısı oldu. </p>
<p class="calibre2">Ona "Kursk bülbülü" diyorlardı. </p>
<p class="calibre2">Galalar, partiler, ziyafetler, hediyeler içinde bir masal prensesi gibi yaşıyordu. </p>
<p class="calibre2">Daha yirmi yaşına bile gelmemişti o sıralarda. </p>
<p class="calibre2">Sonra Sovyet devrimi patladı. </p>
<p class="calibre2">Tam o yıllarda Nadjeda fakir bir bale öğretmeniyle evlendi. </p>
<p class="calibre2">21 </p>
<p class="calibre2"/>
<p class="calibre2">Bütün debdebe, ipekli elbiseler, güzel arabalar, konforlu evler yok oluverdi. Rusya'da Sovyet kuvvetleriyle Çar'a bağlı "Beyazlar" arasında kanlı bir iç savaş sürüyordu. </p>
<p class="calibre2">Nasıl olduysa, Sovyetler'in istihbarat örgütü Çeka, Nadjeda'yı fark edip onu ajan yaptı. </p>
<p class="calibre2">Nadjeda, Beyazlara moral aşılamak için cepheden cepheye dolaşıp konserler veriyor, Çar'ın komutanlarını kendine hayran bırakıyor ve bütün erkekler gibi güzel bir kadının karşısında gevezeleşen komutanlardan bilgileri alıp bunları Çeka'ya satıyordu. </p>
<p class="calibre2">Bir zaman sonra, Beyazlar, "Kursk bülbülünün" </p>
<p class="calibre2">gittiği her cephede ağır bir yenilgiye uğradıklarını fark ettiler, genç kadını izleyip, suçüstü yakaladılar. </p>
<p class="calibre2">Ölüme mahkûm ettiler. </p>
<p class="calibre2">1920 yılının bir ilkbahar sabahı genç kadını idam mangasının önüne diktiler. Kadın gözlerinin bağlanmasını reddetti. Kendi ölümünü seyretmek istiyordu. İdam mangasının genç komutanı kadına baktı. </p>
<p class="calibre2">Sabahın ışıkları içinde o muhteşem güzelliği gördü. </p>
<p class="calibre2">Ve o anda, o kadını sevip onu istedi. </p>
<p class="calibre2">Onu her şeyden fazla istedi. </p>
<p class="calibre2">İstediği o kadınla ölüm arasında ise yalnızca havaya kalkmış olan kendi kılıcı vardı. </p>
<p class="calibre2">Kılıcını indirdiği anda kadını vuracaklardı. </p>
<p class="calibre2">O kısacık zaman parçasında bir Bizans freski gibi ruhuna bir daha silinmemek üzere kazınan o güzellik, tüfekler patlayınca ölecek ve asla geri dönmemek üzere gidecekti. </p>
<p class="calibre2">Genç subay o ışıklı ilkbahar sabahında, ölmek için bekleyen ve gözlerinin bağlanmasını reddeden o güzel kadına baktığında, hayatın bütün şekilleri, cam kuşlar gibi eridi, her şey biçim değiştirdi, bütün başka duygular kayboldu ve geride o sabahın ışığı gibi berrak ve keskin bir istek kaldı. </p>
<p class="calibre2">22 </p>
<p class="calibre2"/>
<p class="calibre2">Adı Nikolay Skoblin olan genç subay kılıcını indirmedi ve askerlere kadını çözmelerini emretti. </p>
<p class="calibre2">Kendi ölümüne giden yola güzel bir kadın için attı ilk adımını. </p>
<p class="calibre2">Birlikte Türkiye'ye kaçtılar. </p>
<p class="calibre2">Sonra Paris'e gidip Sovyetler'de yeni bir isyan başlatmak için hazırlanan Beyazlara katıldılar. </p>
<p class="calibre2">Ve Çeka için çalışmaya başladılar. Hayatları maceralarla, olaylarla, heyecanlarla, ihanetlerle doluydu, ama sanırım hayatlarının en unutulmaz ânını o sabah vakti yaşadılar. </p>
<p class="calibre2">Bazen bir insanı isteyiveriyorsunuz. </p>
<p class="calibre2">Ona dokunmayı, sesini duymayı özlüyorsunuz. </p>
<p class="calibre2">Bazen bu, hayatınızdan çıkıp gittiğini ve bir daha hiç görmeyeceğinizi sandığınız biri oluyor, bazen de yalnızca bir kez gördüğünüz biri. </p>
<p class="calibre2">Bazen içinde esrarengiz bir büyücünün dolaştığı bir rüya oluyor bu özlemi yaratan, bazen bir bakış, bazen bir ses. </p>
<p class="calibre2">Ama, o yakıcı ölüm ânında, hayatın bütün biçimleri, Venedik atölyelerinin cam kuşları gibi eriyor, biçimden biçime akıyor, önemli olan her şey önemini yitiriyor, kalabalıkların konuştukları size anlamsız geliyor, sizin söylediğiniz kalabalıklar için bir mana ifade etmiyor, başkalarından kopuyor ve yalnızca size ait olan bir maceraya atılıyorsunuz. </p>
<p class="calibre2">Kimilerine göre iradesizliğinizden, kimilerine göre cesaretinizden, siz de cam ustaları gibi ince bir borudan kendi soluğunuzu üflüyorsunuz hayata, onun şekil de</p>
<p class="calibre2">ğiştirmesine yardım ediyor, kendinizce biçimler veriyorsunuz. </p>
<p class="calibre2">Bazen erittiğiniz cam kuşlardan geriye erimiş camdan başka bir şey kalmıyor. Hiçbir zaman bir biçime bürünemeyen bir yakıcılık, sizi de hayatınızı da yakarak akıyor. </p>
<p class="calibre2">23 </p>
<p class="calibre2"/>
<p class="calibre2">Kimi zaman ise başkalarının biblolarından çok daha güzelini kendiniz kendi soluğunuzla yapıyorsunuz. </p>
<p class="calibre2">Bazen ölümden kurtarıyorsunuz bir kadını, bazen hayattan. </p>
<p class="calibre2">Bazen onunla ölüyor, bazen de onunla bir hayat </p>
<p class="calibre2">keşfediyorsunuz. </p>
<p class="calibre2">Nikolay Skoblin, casusların tarihine belki de bir hain olarak geçecek, belki zavallı bir şaşkın olarak. </p>
<p class="calibre2">Ama benim tarihim onu kendi kayıtlarına bir kahraman olarak yazdı. </p>
<p class="calibre2">Ve bana ve benimle birlikte birçok insana, bir bahar sabahı bir kadını ölümden kurtarırken ölüme giden yola adım atan o genç subaydan zor, ama cevaplanması gereken bir soru kaldı. </p>
<p class="calibre2">Ben, emrimi bekleyen ölüm mangası bana bakarken o kılıcı indirir miydim? </p>
<p class="calibre2">Yoksa "bırakın onu" mu derdim. </p>
<p class="calibre2">Siz kılıcınızı indirir miydiniz? </p>
<p class="calibre2">Size verdikleri camdan kuşları hayatınız boyunca aynı biçimde taşır mıydınız, yoksa belki de kızgın bir eriyikten başka hiçbir şey olmayacağını bile bile o cam kuşları eritir, hayata yeni bir biçim vermek için kendi soluğunuzu ona katar mıydınız? </p>
<p class="calibre2">Bir insanı çok istediğinizde ne yapardınız? </p>
<p class="calibre2">Kılıcınızı indirir miydiniz? </p>
<p class="calibre2">24 </p>
<p class="calibre2"/>
<p class="calibre2"><b class="calibre5">ILK AŞK </b></p>
<p class="calibre2">Akşamüstüne doğru, hiddetli küçük bir kız gibi tıpırtılarla camlara vuran nisan yağmurunun bende bir cam kadehin içinde oturuyormuşum duygusu yaratmasıyla eğlenip kendimce hülyalara daldığım sırada posta geldi ve içinden Turgenyev'in İlk Aşk romanının eski baskılarından biri çıktı. </p>
<p class="calibre2">Şu, ancak sahaflarda bulabileceğiniz, cildine, sayfalarına dokunan ellerin esrarını üstünde taşıyan, kâğıdı sararmış eski kitaplardan biri. </p>
<p class="calibre2">O yağmurlu akşamüstü meçhul bir kadının armağanı olarak kapımı çalan kitabı ilk okuduğumda, romanın on altı yaşındaki kahramanından daha ufaktım, şimdi o çocuğa ilk aşk acısını tattıran babasından bile daha büyükken, kimlerin evinden, kütüphanesinden, çalışma odasından geçtiğini, kimlere ne heyecanlar, ne zevkler, ne düşünceler verdiğini bilmediğim eski baskı, bana çocukluğumun büyülü bir masalı gibi ulaşıyordu. </p>
<p class="calibre2">Gönderen kimliğini yazmamış, ama eğer istersem </p>
<p class="calibre2">kimliğini bulabilmem için küçük bir işaret bırakmıştı. </p>
<p class="calibre2">Turgenyev'e, onun aristokrat kahramanlarına ve </p>
<p class="calibre2">bana böyle bir armağan gönderene layık olabilmek için gönderenin kimliğinin peşine düşmedim, onu saklandığı gölgelerin içinde rahatsız etmedim. </p>
<p class="calibre2">Kitabı karıştırdım biraz, ama okumadım. </p>
<p class="calibre2">25 </p>
<p class="calibre2"/>
<p class="calibre2">On üç yaşındayken okunmuş bir kitabın içimde bıraktığı izleri kırk altı yaşında aynı kitabı bir daha okuyup da çiğnemek istemedim; o kitabı ilk okuduğumda kendimi elbette ki kitabın küçük kahramanına yakın bulmuştum, şimdiyse kendimi babaya daha yakın bulmak gibi bir tehlike vardı, bunu göze alamadım doğrusu. </p>
<p class="calibre2">Onun yerine kitabı okuduğum günleri hatırladım. </p>
<p class="calibre2">Falih Rıfkı'nın ısmarlayıp da daha sonra almaktan vazgeçtiği ve babamın kısıtlı bütçesine rağmen epeyce paraya kıyıp aldığı, bana o zamanlar kocaman gözüken koltuğun içine, herkes yattıktan sonra iyice gömülüp sabahlara kadar kitaplar okuduğum, gizlice ilk sigaralarımı içip hasretle kızları düşündüğüm günleri. </p>
<p class="calibre2">Sonra ilk aşkım geldi aklıma. </p>
<p class="calibre2">Ve işte o zaman çok şaşırdım. </p>
<p class="calibre2">ilk aşkım çok kalabalıktı, âşık olduğum bütün kadınları ilk aşkım olarak hatırlıyordum, ilk aşkın başka hiçbir aşka benzemediği söylenen büyüsünü ben her aşkımda bir kere daha yaşamıştım, bütün aşklar birer ilk aşk olarak geçmişti ruhuma. </p>
<p class="calibre2">Her aşk ilk aşktı. </p>
<p class="calibre2">Daha önce yaşanmış olan aşklar, daha sonra yaşananları eksiltmiyordu, heyecan hep aynı heyecandı, özlem hep aynı özlem, hayat her seferinde ilk aşkta oldu</p>
<p class="calibre2">ğu gibi yeni baştan başlıyordu. </p>
<p class="calibre2">Âşk her zaman acemiydi. </p>
<p class="calibre2">Yaşlanmıyordu aşk, bin bir sağanaktan, çağlayandan, fırtınadan örselenerek geçiyor, ama yeni bir menzile hep taze, hep el değmemiş, hep dokunulmamış varıyordu. </p>
<p class="calibre2">Birisini sevdiğinde, yaşadığını bir ilk aşk olarak ya</p>
<p class="calibre2">şamıyorsan, tecrübeliysen, bilgiçsen, yaralı yerlerini sa-</p>
<p class="calibre2">ğaltamamış ve zırhlarla örtmüşsen, bunun bir aşk olmadığını anlıyordum 26 </p>
<p class="calibre2"/>
<p class="calibre2">Her aşk, kaçınılmaz olarak ilk aşktı çünkü. </p>
<p class="calibre2">Bir cam kadeh gibi yağmur pıtırtılarıyla yıkanan evin içinde bütün ilk aşklarımı, yumuşak, neredeyse kardeşçe bir sevgiyle hatırladım, onların hepsinden bir-</p>
<p class="calibre2">şeyler öğrenmiştim, hayatımın her dakikasında, ona dokunmuş bir kadın elinin izi duruyordu, en haşin dokunuşları bile yıllar geçtikten sonra bana çok dostça gözüküyordu, eğer onlar olmasaydı bugün bildiğim birçok şeyi bilmez, bugün sahip olduğum birçok şeye sahip olmazdım. </p>
<p class="calibre2">O kitabı gönderen meçhul kadın eli, farkında olmadan, bana daha önce dokunmuş birçok eli canlandırmış </p>
<p class="calibre2">ve beıjim bir kez daha o eller tarafından okşanmamı sağlamıştı. </p>
<p class="calibre2">Kitabı karıştırırken, herkes gibi çocukluğumu ve kadınlarımı kaybettiğimi düşündüm. </p>
<p class="calibre2">Ama aşk, bir ilk aşk olarak orada duruyordu. </p>
<p class="calibre2">27 </p>
<p class="calibre2"/>
<p class="calibre2"><b class="calibre5">DURACAKSıN </b></p>
<p class="calibre2">Acı, ağulu dikenler gibi ruhuna dolandığında, öfke kızıl bir küheylan gibi koşturduğunda, keder yaşlı bir ağaç gibi üstüne yıkıldığında, duracaksın, durup gümüş </p>
<p class="calibre2">bir su gibi akan sabahın tazeliğine bakacaksın, sana iki yüz yıl önceden haberler taşıyan alaycı kargaların sesini dinleyeceksin, çiçeklerini koklayıp derin bir soluk alacaksın. </p>
<p class="calibre2">Ölüm seni kuşattığında, tam da o sırada, hayatı dü</p>
<p class="calibre2">şüneceksin. </p>
<p class="calibre2">Acıyı, öfkeyi, kederi ulu bir gölgeliğe yatıracaksın bir zaman, "dinlenin biraz" diyeceksin. </p>
<p class="calibre2">Bir inci avcısı gibi, ta derinlere dalıp tek tek bütün istiridyeleri açarak, bir sevinç arayacaksın. </p>
<p class="calibre2">Hayaller kuracaksın. </p>
<p class="calibre2">Hatıralarını bir daha gözden geçireceksin. </p>
<p class="calibre2">Sevdiklerini düşüneceksin ve seni sevenleri. </p>
<p class="calibre2">Özlediklerini düşüneceksin ve seni özleyenleri. </p>
<p class="calibre2">Teninde iz bırakanları ve senin izini taşıyan tenleri. </p>
<p class="calibre2">Seni şakalarıyla güldürenleri ve senin şakalarına gülenleri. </p>
<p class="calibre2">Sevinçlerini, hayallerini, hatıralarını, sevdalarını, sevişmelerini, özlemlerini, şakalarını bir bir yerleştireceksin içine, hayat denilen mucizenin sana verdiği arma</p>
<p class="calibre2">ğanları sıkıca kucaklayacaksın. </p>
<p class="calibre2">28 </p>
<p class="calibre2"/>
<p class="calibre2">Ölüm her yandan üstüne saldırıp seni kuşattığında, tam da o zaman, hayatı düşüneceksin. </p>
<p class="calibre2">Güzel bir haber gelecek belki yarın sabah. </p>
<p class="calibre2">Belki bir mektup alacaksın. </p>
<p class="calibre2">Sana gülümsemesini çok istediğin biri gülümseyecek belki sana. </p>
<p class="calibre2">Serüvenci gemiciler gibi meçhul denizlerde kaybolduğunda, tam da o zaman, karanın bir gün görüneceğini düşüneceksin. </p>
<p class="calibre2">Gözcünün, "kara göründü" diye bağırdığını hayal edeceksin. </p>
<p class="calibre2">Kara hiç görünmese bile, hiç olmazsa neyi aradığını ve neyi kaybettiğini bileceksin, çektiğin onca fırtınanın, varmayı umduğun o umutlu hedefle mana kazandığını anlayacaksın. </p>
<p class="calibre2">Her şeyi kaybetsen de hayallerini kaybetmeyeceksin. </p>
<p class="calibre2">Neyi aradığını hiç unutmayacaksın. </p>
<p class="calibre2">Sevinçleri ne kadar hatırlarsan, acının derinliğini o kadar kavrayacaksın. </p>
<p class="calibre2">Yaşadığın ve yaşayabileceğin güzel şeyleri ne kadar çok düşünürsen öfken o kadar keskinleşecek. </p>
<p class="calibre2">Karanlık inerken ışığa daha dikkatli bakacaksın. </p>
<p class="calibre2">Geleceğinle arana dibinde canavarların dolaştığı bir uçurum koyduklarında, nasıl biteceğini bilmediğin atlayışını yapmadan önce, geçmişine, sevinçlerine, hayallerine yaslanıp güç alacaksın. </p>
<p class="calibre2">Sevdiğin bir türküyü mırıldanmaktan hiç vazgeçmeyeceksin. </p>
<p class="calibre2">Bir çiçek iliştireceksin yakana. </p>
<p class="calibre2">Ölüm seni kuşattığında, tam da o zaman, hayatı dü</p>
<p class="calibre2">şüneceksin. </p>
<p class="calibre2">En azgın, en ihtiraslı sevişmelerini... </p>
<p class="calibre2">En çılgın hayallerini... </p>
<p class="calibre2">En çağıltılı kahkahalarını... </p>
<p class="calibre2">29 </p>
<p class="calibre2"/>
<p class="calibre2">Belli olmaz, belki yarın sabah bir haber alacaksın. </p>
<p class="calibre2">Acı, ağulu dikenler gibi ruhuna dolandığında, öfke kızıl bir küheylan gibi koşturduğunda, keder yaşlı bir ağaç gibi üstüne yıkıldığında, duracaksın, durup gümüş </p>
<p class="calibre2">bir su gibi akan sabahın tazeliğine bakacaksın, sana iki yüz yıl önceden haberler taşıyan alaycı kargaların sesini dinleyeceksin, çiçeklerini koklayıp derin bir soluk alacaksın. </p>
<p class="calibre2">Ölüm seni kuşattığında, tam da o sırada, hayatı dü</p>
<p class="calibre2">şüneceksin. </p>
<p class="calibre2">Acıyı, öfkeyi, kederi ulu bir gölgeliğe yatıracaksın bir zaman, "dinlenin biraz" diyeceksin. </p>
<p class="calibre2">Onları, şefkatle dinlendireceksin. </p>
<p class="calibre2">Çünkü onlara yine ihtiyacın olacak. </p>
<p class="calibre2">30 </p>
<p class="calibre2"/>
<p class="calibre2"><b class="calibre5">SEVDIĞINI SÖYLEYEMEMEK </b></p>
<p class="calibre2">O bizim güçsüz, korkak, kadınlar karşısında çaresiz, ezilen, azarlanmaktan ve aşağılanmaktan ürkerek azarlanıp aşağılanan yanımızdı; biz çekiciliği güçte ararken, o güçsüzlüğe doğru yüzen yalnız balıktı. </p>
<p class="calibre2">Güçsüzlüğün kederli ve çaresiz çekiciliğine sahipti ve bu çekiciliği filmlerinde de hayatında da pahalıya ödedi. </p>
<p class="calibre2">Herkes, onu dünyanın en güzel kadınlarıyla yaşadı</p>
<p class="calibre2">ğı aşk maceralarından dolayı kıskanırken o, dünyanın en güzel kadınları tarafından terk edilmenin acısına ağladı. </p>
<p class="calibre2">Bütün erkeklerin üstüne kapanıp gizlemeye çalıştı</p>
<p class="calibre2">ğını Marcello bir stile dönüştürmüştü. </p>
<p class="calibre2">"Siyah Gözler" filminde, fırtınalardan örselenerek çıkmış ve örselenmiş yanını hep örtmeye çalışmış erkeklerin içini elemle kavuracak kısacık bir sahne vardı. </p>
<p class="calibre2">Marcello, Rusya'da bir kadına çılgınca âşık olduktan sonra, karısına bir başka kadını sevdiğini söyleyip ayrılmak için italya'ya dönmüştü; karısına gerçeği söyleyebilmek için Roma'nın büyük bahçelerinde, sevgilisinin hayalini kurarak dolaşıp güç toplamaya çalışıyordu. </p>
<p class="calibre2">O sırada karısı ceketinin cebinde Rus sevgilinin yazdığı bir mektubu bulup Marcello'nun karşısına bütün hışmıyla dikilmişti: </p>
<p class="calibre2">— Bir başkası mı var? </p>
<p class="calibre2">31 </p>
<p class="calibre2"/>
<p class="calibre2">Yuvasını kaybetmiş ıslak bir kedi yavrusu gibi bakmıştı karısına, bir an bir kararlılık parlamıştı gözbebek-lerinde, sonra tek kelimelik bir cevap vermişti: </p>
<p class="calibre2">— Hayır. </p>
<p class="calibre2">Bir tek kelime, bir erkeğin hayatını mahvetmeye yetmişti. </p>
<p class="calibre2">O tek kelimeyle, asla yaşamak istemediği bir hayatı sürdürmüş, yaşamak için bütün hayatını verebileceği bir aşktan vazgeçmişti. </p>
<p class="calibre2">Gücü, bir kadının yüzüne karşı gerçeği söylemeye yetmemişti, gerçeği söyleyip bir kadının öfkesi ve üzüntüsüyle yüzleşmektense, kendi hayatını yakmaya razı olmuştu; bütün bir hayatla kıyaslandığında çok kısa sürecek bir acıyı taşıyacak gücü olmadığından, ömrünün geri kalan kısmını dinmez bir sızıya çevirmişti. </p>
<p class="calibre2">O, bizim güçsüz, çaresiz yanımızdı. </p>
<p class="calibre2">Yürüyüp gidecek, gerçekleri açıkça söyleyecek, hayatı aşka teslim edecek gücü olmayan bütün erkeklerin gizli kederini açığa çıkarıyordu. </p>
<p class="calibre2">Kendi hayatını da filmlerine benzetiyordu. </p>
<p class="calibre2">En güzel kadınlara âşık oluyor, onları kendine âşık ediyor, ama aşkı hiçbir zaman, bir kadının yaşadığı ve yaşamak istediği gibi dolu doluya yaşayamıyordu; Ro-ma'da kendini bekleyen, ilişkisini bir türlü kesemediği bir karısı oluyordu hep, hayatı bir güçsüzlükle parçalanıyordu. </p>
<p class="calibre2">Belki de bir kurnazlıkla. </p>
<p class="calibre2">Bekleyen kadın her zaman bir sığınaktı çünkü, güzel kadınlar tarafından terk edildiğinde koşup gideceği, yaralarını iyi edeceği, dinleneceği, soluklanacağı bir sığınak. </p>
<p class="calibre2">Ve terk edildiğinde gidebileceği bir sığınak olsun diye terk ediliyordu. </p>
<p class="calibre2">Kadınların bizde uyandırdığı duygular onda çok </p>
<p class="calibre2">yoğundu, şiddetle onlara doğru çekiliyor ve şiddetle korkuyordu onlardan. </p>
<p class="calibre2">32 </p>
<p class="calibre2"/>
<p class="calibre2">Marcello'nun diğer erkeklerden farkı, bizim utanıp saklamaya çalıştığımızı, o güçsüzlüğü, korkuyu, sevmekle kaçmak arasındaki o ateşli çarpışmayı, onun açıkça ortaya koyması, güçsüzlüğünü bir içtenlik haline sokmasıydı. </p>
<p class="calibre2">Bizde bir sahtekârlığa dönüşen güçsüzlük onda içtenliğe dönüşüyordu. </p>
<p class="calibre2">Saf ve içten bir güçsüzlük ise her şeyden daha çekiciydi. </p>
<p class="calibre2">Kadınlar, daha sonra terk etmek için koşuyorlardı ona. </p>
<p class="calibre2">Biz onu yaşadığı aşklar için kıskanırken, o terk edildiğine ağlıyordu. </p>
<p class="calibre2">"Hayır" diyemiyordu. </p>
<p class="calibre2">Kadınlar gibi vahşi değildi ve bütün erkekler gibi vahşeti, gerektiğinde vahşileşememesinde yatıyordu; onun hayatında bir kadın daima üzülüyordu, ama üzülen, Marcello'nun üzülmemesini istediği oluyordu. Kadınların aksine, onun vahşeti irade dışı bir vahşetti. </p>
<p class="calibre2">Yakışıklı yüzü, yumuşak çizgileriyle hep bir kedi yavrusu gibi baktı kadınların yüzüne, hep sevildi, hep terk edildi, hep ağladı. </p>
<p class="calibre2">O bizim içimizdeki kedi yavrusuydu. </p>
<p class="calibre2">Tek farkı kaplan numarası yapmamasıydı. </p>
<p class="calibre2">Onun için onu şefkatle sevdik, onun için arkasından şefkatle üzüldük, onun için onu asla taklit etmedik. </p>
<p class="calibre2">En güçsüzümüz oydu, onun kadar güçsüz olmaya </p>
<p class="calibre2">bizim gücümüz yetmedi. </p>
<p class="calibre2"><b class="calibre5">Karanlıkta Sabah Kuşları </b></p>
<p class="calibre2">33/3 </p>
<p class="calibre2"/>
<p class="calibre2"><b class="calibre5">O DEĞERLI ZEHIR </b></p>
<p class="calibre2">Bazen, bir ömür bir uçurum taşırız içimizde ve fark etmeyiz. </p>
<p class="calibre2">Bizi biz yapan her şeyin ve adına hayat dediğimiz serüvenimizin kökünde bazen büyük bir boşluk vardır ve biz bu boşluğu, onun orada olduğunu bilmeden, hissetmeden taşır dururuz. </p>
<p class="calibre2">Onu görmemiz, hissetmemiz, onun orada bulundu</p>
<p class="calibre2">ğunu anlamamız, genellikle o boşluğun hiç olmazsa bir kez, güçlü bir duyguyla, keskin bir heyecanla, yakıcı bir istekle dolması ve sonra boşluğu dolduran duygunun ya da insanın bizi bırakıp çekilmesiyle olur. Geride kalan, artık doldurmak için çırpındığımız bir uçurumdur. </p>
<p class="calibre2">Orada olduğunu her an bütün tenimizde ve ruhumuzda hissettiğimiz büyük bir boşluktur. </p>
<p class="calibre2">O güne dek, gizli gizli kendini duyumsatan uçurum ayaklarımızın dibinde açılmıştır artık ve gözlerimiz o derinlikten başka bir şeyi görmez; o uçurum dolmadan önce yaşadığımız her şey manasız ve sıkıcıdır, geçmiş </p>
<p class="calibre2">yaşamımıza dönmeyi düşünmeye bile tahammül edemeyiz. </p>
<p class="calibre2">Bir uçurumu taşıdığımızı bilmeden manasız ve sıkıcı bir hayatı ömür boyu sürdürmek mi, yoksa orada bir uçurum olduğunu, onu, unutulmaz heyecanlarla, maceralarla, anılarla dolu bir duygu tayfunundan geçtikten 34 </p>
<p class="calibre2"/>
<p class="calibre2">sonra anlamak mı daha kötü, o sırada bunu düşünemeyiz bile. </p>
<p class="calibre2">içindeki boşluğu bir kez görmüş olan, zaman zaman "keşke bunu hiç görmemiş olsaydım" dese de, bir daha asla o boşlukla yaşamaya dayanamaz. </p>
<p class="calibre2">Otuz beş yaşında ülkesinden uzak bir sanatoryumda veremden ölen yazar Katherine Mansfield, "Bir Hüzün Güncesi" adını taşıyan anılarında, on sekiz yaşında, kendi hayatındaki boşluğun dolduğu geceyi anlatır: </p>
<p class="calibre2">"Soğuktan, yorgunluktan ölü gibiyim. Uyuyamıyorum; çünkü öylesine birdenbire oldu ki, uzun süredir bunu beklememe karşın, altüst oldum, ezildim altında. </p>
<p class="calibre2">O, yorgun. Dün geceyi onun kolları arasında geçirdim </p>
<p class="calibre2">-bu geceyse ondan nefret ediyorum- ona tapıyorum anlamına gelir bu: Bedeninin büyülü çekiciliğini duyumsamadan yatağımda yatamıyorum." </p>
<p class="calibre2">Ve boşluğun dolduğu andaki büyük haz: </p>
<p class="calibre2">"Beni büyülüyor, tutsak ediyor, varlığına, bedenine tapıyorum. Başımı göğsüne dayayıp yatarken, yaşamın verebileceği ne varsa duyumsuyorum. Tüm sıkıntılarım, aşağılık korkularım silinip gidiyor." </p>
<p class="calibre2">O zamana kadar belli belirsiz bir iç sıkıntısı, hayatın söylendiği kadar güzel olduğundan duyulan kuşkunun yarattığı hafif bir huzursuzluk yaşanırken, o uçurum bir kez dolduktan sonra artık bir daha onun eski haline dönmemesi, hayatın hep aynı dolulukla yaşanması için önüne geçilemez bir tutku duyulur. </p>
<p class="calibre2">Hayatın zevkli ve anlamlı olduğu anlaşılmıştır. </p>
<p class="calibre2">Ve bu, insanı bağımlı kılar; zevksiz ve anlamsız bir hayat artık karanlık ve kirli duvarlarıyla ruhunuzu ezen, içinde kıpırdayamadığınız dar bir hücredir, duvarları yıkmak için önüne geçilmez bir arzu hissedersiniz. </p>
<p class="calibre2">Kısa yaşamını çılgınlıklarla, yazdığı harikulade güzel hikâyelerle, hülyalarla ve acılarla geçiren Mansfield, 3 5 </p>
<p class="calibre2"/>
<p class="calibre2">bu bağımlılığı, bazı eleştirmenlerin "dâhice" bulduğu üslubuyla güncesine döker: </p>
<p class="calibre2">"Yaşamımın korkunç bayağılığı yok olup gitti. </p>
<p class="calibre2">Onun kollarının sığınağından başka hiçbir şey kalmadı. </p>
<p class="calibre2">Kuşkusuz, bir hafta önce bütün bunlara katlanabilirdim; çünkü sevmenin sevilmenin, tutkuyla hayran olmanın gerçek anlamda ne olduğunu daha bilmiyordum. </p>
<p class="calibre2">Ama şimdi onu yitirirsem, onu elimden alırlarsa, ruhum sokaklara düşer, rastgele bir yabancıdan sevgi dilenir, o değerli zehirden birazcık olsun tatmak için yalvarıp yakarır." </p>
<p class="calibre2">Hayatımızdaki uçurumları coşkulu seller doldurur bazen, kuru bir vadinin tutkulu bir nehre, çorak bir bozkırın Babil bahçelerine dönüşmesindeki sihri şaşkın bir hayranlıkla yaşarız. </p>
<p class="calibre2">Ama ne yazık ki, bazen büyük nehir, ardında kurumuş bir nehir yatağı bırakarak akıp gider. </p>
<p class="calibre2">Daha önce hiç bilmeden içimizde taşıdığımız, ama o gittikten sonra içimizi parçalayan bir acıya dönüşen boşluk artık bütün hayatımızı esir almıştır. </p>
<p class="calibre2">Ölümün ıssızlığını andıran bir karamsarlık çöker. </p>
<p class="calibre2">"Aşktan çılgın gibiyim. Şimdi o benim için her şey, </p>
<p class="calibre2">-müzikten de üstün- ama şimdi gidiyor. Beklediğim şey gerçekleşti. Sabun köpüğü gibi uçtu gitti, gerçekten de bu tür yaşantılarımın sonuncusu bu - son yaşantım. Daha fazla dayanamıyorum artık; ruhumu öldürüyor; her seferinde daha derinden duyuyorum bunu, çünkü her seferinde yaram yeniden hançerleniyor, bıçak yarayı de</p>
<p class="calibre2">şiyor, eski acıları uyandırıyor. Yanımda bir mum dingince yanıyor; altın renkli bir çiçeği andırıyor; ama burada çok uzun kalırsam alev küçülecek, pırpırlanacak, ölecek. Yaşam da böyle, aşk da -belli belirsiz, geçici, ka</p>
<p class="calibre2">çıcı bir şey. Karamsarlık, iç kapayıcı, korkunç, karşımda duruyor; eski düşlere tutunuyorum sıkı sıkı. Gökku-36 </p>
<p class="calibre2"/>
<p class="calibre2">şaklarını, kesme cam bardakları seviyorum ben. Gökkuşağı silinip gidiyor, bardaksa parçalanıp binlerce elmas parçacığa dönüşüyor. Nereye dağılıyorlar, gökyüzünün uçsuz bucaksızlığı içinde, göğün dört bir yanından esen yellere kapılıp yok oluyorlar." </p>
<p class="calibre2">içinde boşluğu taşıyan hayat, "korkunç bir bayağılıktır" o boşluk fark edildikten sonra. Bir mumu "altın rengi bir çiçek" yapan ise o bir tek kişinin varlığıdır. </p>
<p class="calibre2">"Gökkuşağını ve kesme bardakları" seversiniz onu düşündüğünüzde. </p>
<p class="calibre2">O gittiğinde, "altın rengi çiçek" solar, gökyüzü ve kesme bardaklar parçalanır, gökyüzünün uçsuz bucaksızlığı içinde esen yellere kapılıp yok olurlar. </p>
<p class="calibre2">Yalnızlık, her gittiğiniz yere sizden önce varıp sizi karşılar. </p>
<p class="calibre2">Kuşların kara lekeler gibi uçtuğu bulutlu öğleden sonralara dayanamazsınız. </p>
<p class="calibre2">Ruhunuz "sokaklara düşer", o "değerli zehir için" </p>
<p class="calibre2">yalvarırsınız insanlara. </p>
<p class="calibre2">Bulamazsınız. </p>
<p class="calibre2">O bir zehirdir, ama değerlidir ve kolay bulunmaz. </p>
<p class="calibre2">Kendinizi ve her şeyi küçümsersiniz, siz bir boşluk-sunuzdur ve her şey bir boşluktur. </p>
<p class="calibre2">Ve belki işte o zaman sorarsınız hangisi daha iyi diye, bir uçurumu onu hiç fark etmeden içinde taşımak mı, yoksa hayatın başka türlü yaşanacağını da gördükten sonra kederli bir yalnızlıkla içinizdeki uçurumu fark etmek mi? </p>
<p class="calibre2">Ancak uçurumu gördükten sonra sorarsınız bunu. </p>
<p class="calibre2">Bunun cevabı hep değişir, ama hep o değerli zehri ararsınız. </p>
<p class="calibre2">Bir uçurumla yaşamak aslında yaşamamaktır, anlamışsınızdır bunu, yaşamak ise değerli bir zehri içmektir ve zehir içilirken ne kadar güzelse, bittiğinde o kadar yakıcı olacaktır. </p>
<p class="calibre2">37 </p>
<p class="calibre2"/>
<p class="calibre2">Üstelik o zehir sizi diğerlerinden ayıracaktır. Uçurumlarını, hiç fark etmeden yaşayan insanlarla; uçurumlarının "bir bedenin büyüsüyle", bir başka insanın ısı-</p>
<p class="calibre2">sıyla, kahkahasıyla, sıcak bir öğleni ya da erken bir sabahıyla, düşlerinde beliriveren görüntüsüyle dolduğunu görenlerin yaşadıkları ve seyrettikleri hayatlar birbirine hiç benzemeyecektir. </p>
<p class="calibre2">ikincilerin hayatında keder, ayrılık, öfke, özlem olsa da "bayağılık" olmayacaktır. ' </p>
<p class="calibre2">"Altın rengi bir çiçek" gibi yanan mum sönse de altın rengi bir çiçek gibi sönecektir. </p>
<p class="calibre2">Ruhları "sokaklara düşse" de o sokaklar "değerli" </p>
<p class="calibre2">birşeylerin arandığı yerler olacaktır. </p>
<p class="calibre2">Yalvarsalar da, öbürlerinin tadını ve sarhoşluğunu bilmedikleri bir zehri içmek için yalvaracaklardır. </p>
<p class="calibre2">Bazen bir ömür bir uçurum taşırız içimizde ve fark etmeyiz bunu. </p>
<p class="calibre2">Bir gün o uçurum dolar. </p>
<p class="calibre2">Değerli bir zehirle dolar o uçurum. Bizi heyecanlandıran, sakinleştiren, sevindiren ve kederlendiren bir zehirle. </p>
<p class="calibre2">Altın rengi çiçekler gibi mumlar yanar. </p>
<p class="calibre2">Sonra biri zehrini alıp gider. </p>
<p class="calibre2">Gökkuşağı ve kesme bardaklar dört bir yandan </p>
<p class="calibre2">esen yellerle dağılır. </p>
<p class="calibre2">Ruhumuz sokaklara düşer. </p>
<p class="calibre2">Bir uçurum parçalanır içimizde. </p>
<p class="calibre2">Ve o değerli zehrimizden içemezsek bizi de parçalar. </p>
<p class="calibre2">38 </p>
<p class="calibre2"/>
<p class="calibre2"><b class="calibre5">BIR ROMAN, BIR ÇOCUK, </b></p>
<p class="calibre2"><b class="calibre5">BIR AŞK </b></p>
<p class="calibre2">Önce ismiyle tartışma yaratmıştı roman, yirmi yedi yaşındaki şair Lermontov'un yazdığı romana "Zamanımızın Bir Kahramanı" ismini vermesi herkesi kızdırmıştı; romanın kahramanı olan Peçorin insanlara yabancı duran, hiç kimseyi sevmeyen, yalnız ve acımasız bir adamdı, çünkü, kadınları aldırmaz tavırlarıyla kendine bağlıyor, sonra da inanılmaz bir insafsızlıkla onları bıra-kıveriyordu; sanki hayattan ve aşktan intikam almaya çalışır gibiydi. Ölüme ve kadınlara boşveriyor, ama bu ikisinin etrafında dolaşmaktan da zevk alıyordu. Okuyanlar, yaşadığımız dönemin insanları Peçorin gibi acımasız ve duygusuz mu, niye Lermontov böyle birini zamanın kahramanı olarak seçti diye sormuşlardı. </p>
<p class="calibre2">Genç yaşında bir düelloda öldürülen ve hem romanıyla, hem hayatıyla, hem de ölümüyle, on dört yaşımdayken birden en sevdiğim yazarlar listesinin tepesine oturan bu ateşli şairin yazdığı kahramana bayılmıştım, benim daha sonra kadınların elinden çekeceğim bütün acıların intikamını daha baştan alır gibiydi. </p>
<p class="calibre2">Romanda bir bölüm vardı, Rus aristokratların pek sevdiği bir kaplıca kentinde geçiyordu; o mevsimde Petersburg sosyetesi o şehirde buluşmuştu, bütün roman boyunca Peçorin'in sıcaklık duyduğu tek kadın olan, yaşlı bir kontun karısı da kocasıyla birlikte oradaydı. </p>
<p class="calibre2">39 </p>
<p class="calibre2"/>
<p class="calibre2">Kadın evli olduğu için Peçorin onunla pek sık buluşa-mıyordu, gündüzlerini karargâhta geçiriyor, akşamları da sayfiye köşklerinde verilen davetlere katılıyordu. </p>
<p class="calibre2">Davetlerde gizli aşklar yaşanıyor, aralarına sık sık Fransızca cümlelerin karıştığı dedikodular yapılıyor, altın yaldızlı apoletlerini şıkırdatan genç subaylar uzun kılıçlarını bir elleriyle tutarak genç hanımlarla danslar ediyorlardı; davetlerin gözdesi, sosyeteye henüz katılmış olan genç bir prensesti, çok güzel, çok saf ve saflığının farkına varamayacak kadar güzelliğine mağrurdu, bütün subaylar o genç prensesin peşindeydi. </p>
<p class="calibre2">Peçorin'in belki de tek arkadaşı, er kaputuyla dola</p>
<p class="calibre2">şan bir harbiye öğrencisiydi ve göz alıcı üniformalarıyla dolaşan subayların arasında er kaputuyla kadınların ilgisini çekiyordu. Harbiyeli, genç prensesin de kendisiyle ilgilendiğine inanıyor ve prensesle aralarında geçen her şeyi gelip Peçorin'e anlatıyordu. Peçorin anlatılanları sessizce dinliyor ve vahşi bir keyifle genç prensesi pen</p>
<p class="calibre2">çesine düşürmek için bekliyordu; bunun için de planı çok basitti, prensese uzak duruyordu, bütün erkekler peşinde koşarken, kendisine aldırmayan ve uzak duran bir subay kaçınılmaz olarak prensesin gözüne takılmaya başlamıştı. Bütün güzel kadınlar gibi kendisine hayran olmayan bir erkeğe tahammül edemediğinden, onu da hayranları arasına katmak için Peçorin'e yaklaşmış ve onu kendisine bağlamaya çalışırken kendisi Peçorin'e bağlanmıştı, artık her davette Peçorin'in yanına oturuyor ve başkalarına aldırmadan onunla konuşuyordu, dedikodular almış yürümüş, er kaputlu arkadaşı Peçorin'i düelloya davet etmeyi düşünmeye başlamıştı. </p>
<p class="calibre2">Bir gün bir at gezintisi sırasında, genç prenses aralarındaki aşktan çok emin olarak, "Sizi sevdiğimi ilk olarak benim söylememi mi istiyorsunuz" demişti ve prensesin kendisine bağlandığını gören Peçorin o insafsız cevabı vermişti: 40 </p>
<p class="calibre2"/>
<p class="calibre2">— Hayır, söylemeyin. </p>
<p class="calibre2">Zavallı kız kıpkırmızı kesilip atını mahmuzlayarak oradan kaçmıştı. </p>
<p class="calibre2">O sıralarda orta sondaydım, her gün okuldan çıktıktan sonra birlikte yürüdüğüm bir kız vardı, bir profesörün kızıydı ve bir profesörün kızı nasıl olması gerekiyorsa öyleydi, on dört yaşına rağmen çok kibar ve çok zarifti. Okulun son haftalarıydı. Nişantaşı'nın kaldırımları ısınmaya başlamış, caddenin kenarlarındaki ağaçlarda kuşlar peydah olmuştu. </p>
<p class="calibre2">Hafta sonları bazen buluşup sinemaya gidiyorduk ve benim hayatım boyunca bir kadında gördüğüm en büyük sıcaklığı her cumartesi günü yaşıyorduk, o zamanlar jartiyerler vardı ve genç kız yeni yeni jartiyer takıyordu, jartiyeri her seferinde gevşeyip kopçasından çıkıyordu, benden bir bozuk para istiyor ve bir apartman aralığına girip jartiyerin kopçasına o bozuk parayı yerleştiriyordu. Ona o bozuk parayı verirken, çok sıcak ve çok yakın bir şeyi paylaşmanın, suç ortaklığının ve bir kadının mahremiyetine girme iznini almanın başka hiçbir şeyde bulunamayacak o muhteşem hazzını yaşıyordum; aşk, o bozuk paranın başka hiç kimseden değil yalnızca senden istenmesiydi, sonra yıllarca bir kadınla bir erkek arasında yaşanabilecek en yakın ve en sıcak duygu olarak hep o bozuk parayı verdiğim anları hatırladım. </p>
<p class="calibre2">Yıl sonlarına doğru bir akşam okuldan çıktıktan sonra yürürken, "Seni sevdiğimi ilk benim mi söylememi istiyorsun," dedi; nasıl olduysa kitaptaki prensesin söylediğini hemen hemen aynı kelimelerle söylemişti ve ben ona aynı Peçorin gibi cevap verdim: "Hayır, söyleme." Kıpkırmızı kesildi, hiçbir şey söylemeden yanımızdan geçen ilk taksiye binip gitti, bir daha okula gelmedi ve ben onu bir daha hiç görmedim. </p>
<p class="calibre2">41 </p>
<p class="calibre2"/>
<p class="calibre2">Bir daha da hiç kimse benden jartiyerini sıkıştırmak için bozuk para istemedi. </p>
<p class="calibre2">Bir roman kahramanını taklit edebilmek için, bir romandan ödünç alınmış acımasızlığın uzun kılıcıyla genç bir kızı ve kendimi vurmuştum. </p>
<p class="calibre2"><b class="calibre5">Alamut - Çizgiliforum.com </b></p>
<p class="calibre2">42 </p>
<p class="calibre2"/>
</body>
</html>
