<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2010-01-08T14:37:05+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre3" id="calibre_pb_3"><b class="calibre4">EY KAVMIM.. </b></h2>
<p class="calibre2">Sen ki peygamberlerini bile dinlemedin, beni hiç dinlemezsin. </p>
<p class="calibre2">Dönüp de bakmazsın ölülerine. </p>
<p class="calibre2">Lut kavminden de değilsin sen, hazdan olmayacak mahvın. </p>
<p class="calibre2">Acıyla karıldı harcın, ama acıya da yabancısın. </p>
<p class="calibre2">Ağıtları sen yakarsın, ama kendi kulakların duymaz kendi ağıtını. </p>
<p class="calibre2">Bir koyun sürüsünden çalar gibi çalarlar insanlarını ve sen bir koyun sürüsü gibi bakarsın çalınanlara. </p>
<p class="calibre2">Tanrıya yakarır, ama firavunlara taparsın. </p>
<p class="calibre2">Musa Kızıldeniz'i açsa önünde, sen o denizden geçmezsin. </p>
<p class="calibre2">Ey kavmim... </p>
<p class="calibre2">Sen ki peygamberlerini bile dinlemedin, beni hiç dinlemezsin. </p>
<p class="calibre2">Korkarsın kendinden olmayan herkesten. </p>
<p class="calibre2">Ve sen kendinden bile korkarsın. </p>
<p class="calibre2">Hazreti İbrahim olsan, sana gönderilen kurbanı sen pazarda satarsın. </p>
<p class="calibre2">Hazreti İsa'yı gözünün önünde çarmıha gerseler, sen başka bir şeye ağlarsın. </p>
<p class="calibre2">Gündüzleri Maria Magdalena'yı orospu diye taşlar, geceleri koynuna girmeye çabalarsın. </p>
<p class="calibre2">Zebur'u, Tevrat'ı, İncil'i, Kuran'ı bilirsin. </p>
<p class="calibre2">4S </p>
<p class="calibre2"/>
<p class="calibre2">Hazreti Davut için üzülür, ama Golyat'ı tutarsın. </p>
<p class="calibre2">Ey kavmim... </p>
<p class="calibre2">Sen ki peygamberlerinin dediklerini bile dinlemedin, beni hiç dinlemezsin. </p>
<p class="calibre2">Dönüp de bakmazsın ölülerine. </p>
<p class="calibre2">Lut kavminden de değilsin, hazdan olmayacak </p>
<p class="calibre2">mahvın. </p>
<p class="calibre2">Ama sen kendi acına da yabancısın. </p>
<p class="calibre2">Kadınların siyah giyer, kederle solar tenleri, ama onları görmezsin. </p>
<p class="calibre2">Her kuytulukta bir çocuğun vurulur, aldırmazsın. </p>
<p class="calibre2">Merhamet dilenir, şefkat dilenir, para dilenirsin. </p>
<p class="calibre2">Ve nefret edersin dilencilerden. </p>
<p class="calibre2">Utancı bilir, ama utanmazsın. </p>
<p class="calibre2">Tanrıya inanır, ama firavunlara taparsın. </p>
<p class="calibre2">Bütün seslerin arasından yalnızca kırbaç sesini dinlersin sen. </p>
<p class="calibre2">Ey kavmim... </p>
<p class="calibre2">Sen ki peygamberlerini bile dinlemedin, beni hiç dinlemezsin. </p>
<p class="calibre2">Sana yapılmadıkça işkenceye karşı çıkmazsın. </p>
<p class="calibre2">Senin bedenine dokunmadıkça hiçbir acıyı duymazsın. </p>
<p class="calibre2">Örümcek olsan Hazreti Muhammed'in saklandığı </p>
<p class="calibre2">mağaraya bir ağ örmezsin. </p>
<p class="calibre2">Her koyun gibi kendi bacağından asılır, her koyun gibi tek başına melersin. </p>
<p class="calibre2">Hazreti Hüseyin'in kellesine sen vurmaz, ama vuranı alkışlarsın. </p>
<p class="calibre2">Muaviye'ye kızar, ama ayaklanmazsım </p>
<p class="calibre2">Hazreti Ömer'i bıçaklayan ele sen bıçak olursun. </p>
<p class="calibre2">Ey kavmim... </p>
<p class="calibre2">Sen ki peygamberlerini bile dinlemedin, beni hiç dinlemezsin. </p>
<p class="calibre2">Ölülerine dönüp de bakmazsın. </p>
<p class="calibre2"><b class="calibre5">Karanlıkta Sabah Kuşları</b> 49/4 </p>
<p class="calibre2"/>
<p class="calibre2">Lut kavminden de değilsin, hazdan olmayacak </p>
<p class="calibre2">mahvın. </p>
<p class="calibre2">Ama arkana baktığın için taş kesileceksin. </p>
<p class="calibre2">Ve sen kendine bile ağlamayacaksın. </p>
<p class="calibre2">Komşun aç yatarken sen tok olmaktan haya etmezsin. </p>
<p class="calibre2">Musa önünde Kızıldeniz'i açsa o denizden geçmezsin. </p>
<p class="calibre2">Tanrıya inanır, ama firavunlara taparsın. </p>
<p class="calibre2">Ey kavmim... </p>
<p class="calibre2">Sen ki peygamberlerini bile dinlemedin, beni hiç dinlemezsin. </p>
<p class="calibre2">Ey kavmim... </p>
<p class="calibre2">Tek tek öldürülürken insanların sen korkudan öleceksin. </p>
<p class="calibre2">50 </p>
<p class="calibre2"/>
<p class="calibre2"><b class="calibre5">VAKIT, GÜL MEVSIMI </b></p>
<p class="calibre2">Vakit gül mevsimidir şimdi, gül yapraklarına benzer sabahlar, pürüzsüz ve yumuşak; iğdeler, ıhlamurlar, güneş çarptıkça parlayan gümüşi yaprakları ve baygın kokularıyla çiçekler açarlar, dünya bir daha doğurur kendini, geceler hanımeli kokar, gül kokar. </p>
<p class="calibre2">Ve biz bu gül mevsiminde bir kere daha yeniliriz. </p>
<p class="calibre2">Ne kadar çok yeniliriz biz. </p>
<p class="calibre2">Tarih, alnı akıtmalı siyah atlar gibi yenilgilerimizi arabasına koşar. </p>
<p class="calibre2">Bir menzilden bir menzile tarihi bizim yenilgilerimiz taşır. </p>
<p class="calibre2">Zaferlerimiz az bizim, ama yenilgilerimiz zaferlerden de parlak. </p>
<p class="calibre2">Kendini yetiştiren adamı diktatörlüğe hevesleniyor diye bıçaklayan Brütüs, inandığı düşünceleri ve halkı için en sevdiği insanı öldürüp "ihanetin" unutulmaz simgesi olmayı kabullenen dürüst genç, orduları Makedon dağlarında bencil ve haris Ogüstüs'ün orduları tarafından dağıtılınca, bir kaya dibinde kendi kılıcını uşağının eline tutuşturup "sıkı tut bunu" diyerek kendini kılıcının üstüne attığında yenildik biz. </p>
<p class="calibre2">İnancı için "hain" olan adam ham deriden zırhını kendi kılıcıyla parçaladığında yenilgiyi gördük biz mor ışıltılı Makedon dağlarında. </p>
<p class="calibre2">51 </p>
<p class="calibre2"/>
<p class="calibre2">Fransız Devriminin ateşli çocuğu Danton, diktatörlüğe koşan Robespierre karşısında yenilgiye uğradıktan sonra yakası kesilmiş bol beyaz gömleğiyle yürüyüp idam sehpasının dibinde ensesi tıraş edilen başını giyotin bıçağına koyarak, "bu başı halka göster, buna değer" </p>
<p class="calibre2">dediğinde yenildik. </p>
<p class="calibre2">Papaz libasları giyinmiş bir kışkırtıcı ajana uyarak saraya yürüyen işçiler, Çar'ın yazlık sarayının kapısında kılıçtan geçirildiklerinde de yenilen bizdik. </p>
<p class="calibre2">Atından düşmesin diye askerleri tarafından eğerine bağlanan Kuyucu Murat Paşa, yüz binlerce insanı öldür-tüp kuyulara attırdığında da biz yeniliyorduk. </p>
<p class="calibre2">Talihsiz ve çirkin bir yüzün ardında pırıltılı bir beyin taşıyan Rosa Lüksemburg, topal bacağıyla seke seke kaçmaya uğraşırken, karanlık bir su kanalının kıyısında kıstırılıp öldürüldüğünde de biz yenildik. </p>
<p class="calibre2">Abdülhamit'i deviren İttihatçılar köprü üstünde gazetecileri vurduklarında da yenilgi bizim hanemize yazıldı. </p>
<p class="calibre2">Ne çok yenildik. </p>
<p class="calibre2">Ne kadar çok yenildik. </p>
<p class="calibre2">Fransız direnişçileri lacivert bereleriyle köşe başlarında Alman SS'leri tarafından kurşuna dizildiğinde de biz yeniliyorduk. </p>
<p class="calibre2">Franco'nun askerleri cumhuriyetçileri ortak mezarlarının başına dikip kamyonların arkasına monte ettikleri ağır makinelilerle taradıklarında da yeniliyorduk biz. </p>
<p class="calibre2">İran'da Şah'ın göğüsleri sırmalı muhafızları üniversiteleri basıp güzel gözlü Acem kızlarının ırzına geçtiklerinde de, Şah'ı devirenler Komünist Partisi Tudeh'in üyelerini astıklarında da biz yenildik. </p>
<p class="calibre2">Sacco ile Vanzetti idama gittiklerinde de, Rosenberg'leri elektrikli iskemleye oturttuklarında da yenilen biz olduk. </p>
<p class="calibre2">52 </p>
<p class="calibre2"/>
<p class="calibre2">Biz çok yenildik. </p>
<p class="calibre2">Ne kadar çok yenilgi gördük biz. </p>
<p class="calibre2">1 Mayıs'ta Amerika'da mavi üniformalı, düşman </p>
<p class="calibre2">bakışlı polisler grevci işçileri kuşatıp grev çadırlarını ateşe verdiklerinde biz yeniliyorduk. </p>
<p class="calibre2">Sabahattin Ali'yi Meriç kıyısında bir ağacın dibinde alçakça katlettiklerinde, Nazım'ı yıllarca hapislerde yatırdıklarında, Kemal Tahir'i süründürdüklerinde yenilen bizdik. </p>
<p class="calibre2">Çok yenildik biz, çok. </p>
<p class="calibre2">Askeri darbelerden sonra kurulan darağaçlarına çocukları çıkarttıklarında, bu bizim yenilgimizdi. </p>
<p class="calibre2">Babeuf'ün yattığı zindanda, Gramschi'nin hastalandığı hücrede, Kıvılcımlı'nın neredeyse bütün hayatını tükettiği mapushanede hep bizim yenilgimiz vardı. </p>
<p class="calibre2">Zafer marşlarından ziyade ağıtlar düştü bizim payımıza. </p>
<p class="calibre2">Kahkahadan çok ıstırap var geçmişimizde. </p>
<p class="calibre2">Bizi yendiler. </p>
<p class="calibre2">Bizi defalarca yendiler. </p>
<p class="calibre2">Tarih, bizim yenilgilerimizle yürüdü bir menzilden diğerine. </p>
<p class="calibre2">Galile, çıkarıldığı engizisyon mahkemesinde, kara akbabalar gibi siyah cüppeleriyle kendisine yan odadaki kemik kırma çarkını hatırlatan papazlara "dünya dönmüyor" demek zorunda kaldığında yenilen bizdik, </p>
<p class="calibre2">"Güneş Ülkesi"ni yazan Campanella'yı yağlı odunların üstünde yaktıklarında, Thomas Moore'un inatçı başını cellada verdiklerinde yenilen bizdik. </p>
<p class="calibre2">Parçalanmış bir ziynet kutusu gibi tarihin her köşesine bir mücevher bıraktık biz. </p>
<p class="calibre2">Zaferlerimiz az bizim, ama yenilgilerimiz zaferlerden de parlak. </p>
<p class="calibre2">İsa'nın gerildiği haçta bizim yenilgimiz var, Sparta-küs'ün kanlı yüzünde bizim yenilgimiz. </p>
<p class="calibre2">53 </p>
<p class="calibre2"/>
<p class="calibre2">Faili meçhullere kurban giden binlerce insanda bizim yenilgimiz saklı. </p>
<p class="calibre2">Işkencehanelerdeki çocuk çığlıklarında bizim sesimiz duyuluyor. </p>
<p class="calibre2">Ölenler, çile çekenler, ezilenler hep bizim. </p>
<p class="calibre2">Galip gelen hep onlar. </p>
<p class="calibre2">Gül mevsimi şimdi, gül yapraklarına benzer sabahlar, pürüzsüz ve yumuşak, iğdeler, ıhlamurlar güneş </p>
<p class="calibre2">çarptıkça pırıldayan gümüşi yaprakları ve baygın kokularıyla çiçek açarlar, dünya bir daha doğurur kendini, geceler hanımeli kokar, gül kokar. </p>
<p class="calibre2">Ve biz bir kere daha yeniliriz. </p>
<p class="calibre2">Yüzyıllardan beri, bin yıllardan beri bildiğimiz yenilgi gelir kapımızı bir daha çalar. </p>
<p class="calibre2">Galipler, "tanrıyı ve vatanı sevdikleri" için sevgilerinin karşılığını isterler, özgürlüğümüzü, mutluluğumuzu, geleceğimizi, onurumuzu, hayallerimizi, hayatlarımızı isterler. </p>
<p class="calibre2">"Tanrıyı ve vatanı" sevdikleri için sevgilerinin kar</p>
<p class="calibre2">şılığını isteyenlerin olur zafer. </p>
<p class="calibre2">Sevgilerinin karşılığında bir şey istemeyenler binlerce yıldan beri yenilirler. </p>
<p class="calibre2">Biz yeniliriz. </p>
<p class="calibre2">Biz çok yenildik. </p>
<p class="calibre2">Ve bir gül mevsiminde sanki bir daha yenileceğiz. </p>
<p class="calibre2">Brütüs bir kere daha atacak kendini kılıcının üstüne, Danton bir daha uzatacak başını giyotine, Campanella bir daha yakılacak, Galile bir kez daha "dünya dönmüyor" demeye zorlanacak, Rosa Lüksemburg'u gene öldürecekler, Nazım bir daha yatacak hapislerde, gençler bir daha idam edilecek, çocuklar bir kez daha işkenceden geçecek, Rosenberg'ler bir daha oturacak elektrikli sandalyeye, 1 Mayıs'ta işçiler gene kıyıma uğrayacak, direnişçiler gene kurşuna dizilecek, Franco'nun askerleri cumhuriyetçileri bir daha toplu mezar-54 </p>
<p class="calibre2"/>
<p class="calibre2">lann başında makinelilerle tarayacak, gazeteciler bir daha vurulacak köprü başında, aydınlar gene menfaya yollanacak. </p>
<p class="calibre2">Biz bir daha yenileceğiz. </p>
<p class="calibre2">Biz çok yenildik. </p>
<p class="calibre2">Tarihin arabasını, alnı akıtmalı siyah atlar gibi çekti bizim yenilgilerimiz. </p>
<p class="calibre2">Gül, iğde, ıhlamur kokuları arasında bizi gene yenecekler, zafere ve öldürmeye alışkın olanların ayak sesleri duyuluyor gene. </p>
<p class="calibre2">Biz yenilmeye alışığız. </p>
<p class="calibre2">Tarihin atlarıyız biz. </p>
<p class="calibre2">Biz yenilerek koşarız ve ne garip, galipler teker teker silinirken sahneden, biz hep kalırız. </p>
<p class="calibre2">55 </p>
<p class="calibre2"/>
<p class="calibre2"><b class="calibre5">PORTAKAL AĞACı </b></p>
<p class="calibre2">Geçen gün, Göztepe'nin büyük bahçeli eski konaklarından hayaller taşıyan arka sokaklarında, usuldan ya</p>
<p class="calibre2">ğan bir karın serpiştirdiği toz gibi incecik bir beyazlığın içinden geçerek yürürken, aniden, bir apartmanın önündeki minicik bir toprak parçasında büyümüş bir portakal ağacına rastladım, yeşil yapraklı dallarının ucunda, turuncu renkli yuvarlaklar bir mucize gibi sarkıyordu. </p>
<p class="calibre2">Durup ağacı ve meyvelerini seyretmeye başladım, bu civarda ilk kez bir portakal ağacı görüyordum. </p>
<p class="calibre2">Çok yıllar önce, küçük ve şık otelinin bahçesinde Akropol'ün bir kopyasının yer aldığı, bir tepenin yamacına kurulmuş Aggregento kentine giderken, bir sıcak öğle vakti Sicilya'nın güneyinde arabayı bir portakal bahçesinin serinliğine çekmiş, biraz ötedeki siyahlar içindeki yaşlı kadından aldığım üzümleri yemiştim. </p>
<p class="calibre2">Sıra sıra dizilmiş ağaçların yeşilliği, ağırlıklarıyla dalları yerlere kadar eğen milyonlarca turuncu küreci-</p>
<p class="calibre2">ğin Sicilya güneşiyle yanan pırıltısı, meyvelerden tüten portakal rayihası bana bir daha hiç unutmayacağım bir öğlen yaşatmıştı, ama bu karlı ve ıssız sokakta gördü</p>
<p class="calibre2">ğüm tek bir portakal ağacının bana tattırdığı sevinç o bahçenin verdiğinden fazlaydı. </p>
<p class="calibre2">Öyle beklenmedik bir zamanda ve öyle beklenmedik bir yerde karşılaşmıştım ki bu portakal ağacıyla, as-56 </p>
<p class="calibre2"/>
<p class="calibre2">la bir portakal ağacını görmeyeceğine emin olan bir temelin üstüne yerleşen düşüncelerim şaşkınlıkla birden darmadağın olmuştu. </p>
<p class="calibre2">O âna kadar emin olduğum her şey birden bütün </p>
<p class="calibre2">gerçekliklerini kaybedip birer kuşkuya dönüştü, kendimden, işimden, yaptıklarımdan, yazdıklarımdan, dü</p>
<p class="calibre2">şündüklerimden kuşkuya düştüm. </p>
<p class="calibre2">Bu ülkedeki yazarların büyük çoğunluğu gibi yazarlığı neredeyse bırakmış, tümüyle acının arzuhalcisi olmuştum, her yandan üstümüze yağan acıların sağana-</p>
<p class="calibre2">ğıyla hep yanık yanık tüten öfke çiçekleri açıyordu içimde, sevinmeyi, şaşırmayı, herhangi bir şeye gülümseyerek bakmayı, gördüğüm bir şeyi bir başkasına heyecanla gösterme isteğini unutmuştum. </p>
<p class="calibre2">Düşüncelerim hayallerimi ezmiş, kızgınlığım kahkahalarımı susturmuştu. </p>
<p class="calibre2">İsyanın ateşi, bütün duyguları kavurup geçmişti. </p>
<p class="calibre2">Ölümlerle ve kederlerle örselenen ruhum neredeyse sevinçleri tümüyle unutmuştu, yaşadığım diyarı esir alan bu çarpılmış hayatı düzeltmek isteyenlere katılıp omuz verme arzusu benim hayatımı da çarpıtmıştı. </p>
<p class="calibre2">Aydınlık ve mutlu bir hayatı uzak bir masal sanmaya başlamıştım. </p>
<p class="calibre2">O karlı ve ıssız sokakta alçak bir bahçe duvarı bulup yağan karla yavaş yavaş beyazlaşarak o duvarın üstüne oturdum. </p>
<p class="calibre2">Portakal ağacını seyretmeye koyuldum. </p>
<p class="calibre2">Sivri uçlu yeşil yaprakları ve tanrım, inanılmayacak kadar ışıklı turuncu yuvarlakları vardı, kendine ait olmayan bir kentte, kimsenin geçmediği bir sokakta, yapayalnız, ama mutlu bir şekilde meyvelerini vererek ya</p>
<p class="calibre2">şıyordu. </p>
<p class="calibre2">Bu kentin, bu ıssız sokakların unuttuğu duyguları, aşkı, neşeyi, sevinci, şaşırmayı, şakaları hatırlatarak kar-57 </p>
<p class="calibre2"/>
<p class="calibre2">şımda duruyor, beyaz sakallarıyla bir bahçe duvarının üzerinde oturan bu yaşlı ve yalnız adamı seyrediyordu. </p>
<p class="calibre2">Bir portakal ağacına hatırlatmaya hakkım olmayan şeyleri, kederi, yalnızlığı, vurulmuş çocukları, acının arzuhalciliğine soyunmuş zavallı yazarları, hapishaneleri hatırlatıyordum ona. </p>
<p class="calibre2">Kar yağıyordu. </p>
<p class="calibre2">Uzun uzun seyrettik birbirimizi. </p>
<p class="calibre2">Onun portakalları vardı, benim kederlerim. </p>
<p class="calibre2">O bana, hayatın aslında ne kadar şaşırtıcı ve ne kadar güzel olduğunu söylüyordu. </p>
<p class="calibre2">Ben ona hiçbir şey söyleyemiyordum. </p>
<p class="calibre2">Ne söyleyebilirdim ki... Onun neşeli bir sürgün gibi yaşadığı bu hayattan utandığımdan başka. </p>
<p class="calibre2">58 </p>
<p class="calibre2"/>
<p class="calibre2"><b class="calibre5">ARZUNUN KARANLıK </b></p>
</body>
</html>
