<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2010-01-08T14:37:05+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre3" id="calibre_pb_4"><b class="calibre4">NESNESI... </b></h2>
<p class="calibre2">İnsanın tanrıyı unuttuğu andır o. </p>
<p class="calibre2">Tanrıyı ve zamanı ve dünyayı ve ölümü ve kederi ve utanmayı unuttuğu andır. </p>
<p class="calibre2">Ve her tanrı binlerce yıldan beri önce onu yasaklar. </p>
<p class="calibre2">Kara benekli bir kaplan gibidir ve her seferinde, ansızın ve vahşice saldırır, pençelerini geçirdiği her canlıyı yutup kara benekli bir kaplana dönüştürür. </p>
<p class="calibre2">Parlak tüylerinde ihaneti taşır, cinayeti taşır, nankörlüğü taşır. </p>
<p class="calibre2">Her tanrı, her devlet, her toplum, her insan korkar ondan. Keskin dişlerinde ve siyah pençelerinde yıldırım gibi çarpan, kör edici bir zevk taşıdığı için korkutucudur. Tanrıların en keskin buyruklarına rağmen asla evcilleşmez. </p>
<p class="calibre2">Uslu ve uyumlu olmaz hiçbir zaman. </p>
<p class="calibre2">Aşk için çiçeklerle, kırmızı kalpten mumlarla, bayramlarla kutlanan günler yapılsa da onun adı hiç anılmaz. </p>
<p class="calibre2">Ondan konuşulmaz. </p>
<p class="calibre2">Kötü bir büyü gibi onun adı söylenmez. Ondan </p>
<p class="calibre2">söz eden yazarlar lanetlenir. </p>
<p class="calibre2">Yabani ve yabancıdır. </p>
<p class="calibre2">Yalnız odalarda ona esir olan her insanoğlu, kalabalıklarda onu gördüğünde sanki hiç tanımıyormuş gibi başını çevirir. </p>
<p class="calibre2">59 </p>
<p class="calibre2"/>
<p class="calibre2">Bütün duygular, başka duygularla kardeş oldukları, başka duygulardan bir parçayı içlerinde taşıdıkları halde o hiçbir duyguyla kardeş değildir, yapayalnızdır, yalnız gelir ve yalnız gider, hiçbir başka duygunun kendisine yaklaşmasına izin vermez. </p>
<p class="calibre2">Bütün duygular içinde en saf, en katışıksız, en el değmemiş olanıdır. </p>
<p class="calibre2">Keskin bir bıçak gibi saplanır insanın kasıklarına. </p>
<p class="calibre2">Ve saplandığında, arkasında yorgun bir sızı bırakıp çıkana kadar, bir süre bütün duyguları öldürür. </p>
<p class="calibre2">Şehvettir onun adı. </p>
<p class="calibre2">Esiri olduğunuz ve hakkında asla konuşamadığınız duygunuz. </p>
<p class="calibre2">Ormanınızın en diplerinde saklanan hedefi belirsiz kaplan. </p>
<p class="calibre2">Bir orospuyu bir hanımefendiden ayırt edemez avlanmaya çıktığında. </p>
<p class="calibre2">Bir serseriyle bir beyefendi arasında bir ayrım yapmaz. </p>
<p class="calibre2">Bazen, D.H. Lawrence'ın, neredeyse romanları kadar güzel resimler yapan, Joyce'u kıskanan, masum yüzlü o ingiliz yazarın, toplumun lanetini üstüne çekmek pahasına anlattığı gibi, bir lady bir bahçıvanın koynuna koşar, şehvet, tüyleri zehirli bir tavus kuşu gibi kabardığında. </p>
<p class="calibre2">Bazen, Kessel'in "Gündüz Güzeli"nde anlattığı gibi, kocasını çok seven bir kadın, kocasını şefkatle sevmeye devam ederken, "baldırları çelik gibi kuvvetli," altın dişli bir bıçkının koynunda kıvranmak için bir kerhanede çalışır gündüzleri. </p>
<p class="calibre2">Şehvet insanın etinde canlanır çünkü ve şehvet baskınlarında hummalı bir yangına dönen ten, kısa süre, ama çok güçlü gelen sarsıntıları sırasında sevgiyi, şefkati, acımayı siliverir; çalıştığı lüks randevuevindeki takma adı "gündüz güzeli" olan kadın da bu "ten yangınla-60 </p>
<p class="calibre2"/>
<p class="calibre2">rını" dindirebilmek için, her akşam şefkatle okşadığı yakışıklı ve çok başarılı kocasını gündüzleri terk edip kocasına hiç benzemeyen, ama "etin çağrısına" cevap vermeyi bilen serserisine koşar. </p>
<p class="calibre2">Sonunun bir felakete varacağını sezmesine rağmen yapar bunu, çünkü hiçbir şey insan eti kadar hükmedici değildir ve "gündüz güzeli" hepimiz gibi kendi etinin tutsağıdır. Şehvet, yaşanan ânı parlatıp geçmişi ve geleceği karanlığa gömerek o genç kadını "o an" dışındaki her şeye karşı körleştirir. </p>
<p class="calibre2">Ve Kessel, kitabına yazdığı önsözünde, "bu kadını benden başka sevecek hiç kimse yok mu bu ülkede" diye sorar. </p>
<p class="calibre2">"Ben severim" diyen kimse çıkmaz. </p>
<p class="calibre2">Tanrı ve toplum şehveti yasaklamıştır çünkü. </p>
<p class="calibre2">İkisi de, şehvetin kesin ve önüne geçilmez bir ayaklanma olduğunu bilir. </p>
<p class="calibre2">Hiçbir şekilde evcilleşmeyeceğini de. </p>
<p class="calibre2">Uzun zaman bir kuytuda sessizce yaşasa da aniden saldırıp insanları azdıracağını da. </p>
<p class="calibre2">Evcilleştiremediklerinden, demir bir kafes yapıp onu içine hapsetmeye uğraşırlar. Ondan söz etmeyi yasaklarlar. Onu yok sayarlar. </p>
<p class="calibre2">Şehvet de onları yok sayar. </p>
<p class="calibre2">Tanrının ve toplumun ne. kadar kuralı varsa hepsini çiğneyip paramparça eder. </p>
<p class="calibre2">Alaycıdır da. </p>
<p class="calibre2">Alay eder kendisine sınırlar koymaya kalkanlarla. </p>
<p class="calibre2">Moravia'nın o müthiş kitabında ince ince anlattığı gibi, çirkin, hatta "iğrenç" bir adamı seçer bazen, bir kadını arzudan çıldırtmak için. </p>
<p class="calibre2">Daha sonra, gerçek hayatta karısını bir Lübnanlı aşiret reisine kaptıran Moravia, edebiyatla ve kendi geleceğiyle alay etmek ister gibi, romanının kahramanını, kitabını yazmaya çalışan bir yazardan seçmiştir. Yazar 61 </p>
<p class="calibre2"/>
<p class="calibre2">ve karısı, taşrada sessiz bir eve taşınırlar, adam kitabını rahatça, rahatsız edilmeden yazsın diye. </p>
<p class="calibre2">Evin birkaç kilometre uzağındaki kasabada çalışan, şişman, çirkin bir berber arada sırada eve gelir, kadının saçlarına bir iki tarak vurup güzelleştirmek için. </p>
<p class="calibre2">Ve her seferinde yağlı bedenini, kadının güzel ve savunmasız vücuduna sürter, ellerini boynunda dolaştırır. </p>
<p class="calibre2">Kadın, kocasına yakınır bu durumdan, o berberi istemediğini söyler. </p>
<p class="calibre2">Yazacağı kitaba dalan yazar güler yalnızca, böylesine çirkin bir adamdan bir tehlike gelmeyeceğini düşünür. Şehvetin alaycılığını unutan her erkek gibi yanılır. </p>
<p class="calibre2">Kadın, o berberle sevişir sonunda. </p>
<p class="calibre2">iğrenerek ve arzulayarak. </p>
<p class="calibre2">Bütün kuralları çiğneyip yok etmekten hoşlanır </p>
<p class="calibre2">çünkü şehvet, başka bir zaman iğreneceği bir erkeği birden çok çekici bulabilir bir kadın, çirkin bir kadın zevkten çıldırtabilir bir erkeği. </p>
<p class="calibre2">Tanrının ve hayatın unutulduğu andır çünkü o. </p>
<p class="calibre2">Kuralsız, düzensiz, belirsiz ve sınırsızdır. </p>
<p class="calibre2">Herkes girebilir oraya. </p>
<p class="calibre2">Bir halk ayaklanması gibidir. </p>
<p class="calibre2">Zamanı geldiğinde önüne geçebilecek hiçbir güç </p>
<p class="calibre2">yoktur. </p>
<p class="calibre2">Hiçbir barikatta durmaz. </p>
<p class="calibre2">Hiçbir engelde duraklamaz. </p>
<p class="calibre2">Bazen hileyle, yalanla, ihanetle, bazen silahla, zorla, dövüşle yürür gitmek istediği yere. </p>
<p class="calibre2">İstediğine ulaşana kadar yürür. </p>
<p class="calibre2">Aşk bile siner o geldiğinde. </p>
<p class="calibre2">Aşkı evcilleştirmek için yüzlerce sinsi tuzak icat eden insanoğlu, şehvetin yırtıcılığını, vahşetini, saldırganlığını sindirecek tek bir hile bile keşfedememiştir. </p>
<p class="calibre2">Onun için lanetlidir o. </p>
<p class="calibre2">62 </p>
<p class="calibre2"/>
<p class="calibre2">İsyankâr olduğu, ateşli olduğu, hiçbir dizgini kabul etmediği, çılgın ve çıldırtıcı olduğu için lanetlidir. </p>
<p class="calibre2">Hayatını kerhanelerde geçiren, aşktan ziyade şehveti anlatmaktan hoşlanan, kitabı Fransa'da bile yasaklanan Pierre Louys'un "Kadın ve Kuklası"nda anlattığı gibi, yaşlı bir beyefendi, küçük bir kızın oyuncağı olur. </p>
<p class="calibre2">Ve İspanyolların yaşlı serserisi Bunuel, bunu filme çektiğinde, adını "Arzunun Karanlık Nesnesi" koyar. </p>
<p class="calibre2">Belki de tek bir insanın böylesine korkunç bir arzuyu yaratacağına inanamadığından, filminde aynı kadını iki ayrı oyuncuya oynatır, bu çekiciliğin kaynağını kadının değişken ruhunun yarattığı karmaşada bulmaya uğraşır. </p>
<p class="calibre2">Halbuki, aşk gibi değildir şehvet, bir derinlik, bir çelişki, bir aykırılık aramaz kendisine ortaya çıkmak için. </p>
<p class="calibre2">Aşkın, uyanmak için kendisini öpecek bir prensi bekleyen masumiyeti yoktur onda. </p>
<p class="calibre2">Altın dişli bir serseri, şişko bir berber, çirkin bir orospu da uyandırabilir onu. </p>
<p class="calibre2">O, herkesindir. </p>
<p class="calibre2">Ayrıcalıksızdır. </p>
<p class="calibre2">En güzel çiçeklerin peşine düşmez yapraklarına </p>
<p class="calibre2">konmak için, bal aramaz hiçbir yerde, değdiği yerde kendi deli balını yaratır; bir şey istemediğinden, bir şey veremeyecek olanların dikenlerinde de dolaşır. </p>
<p class="calibre2">Onun için tehlikelidir. </p>
<p class="calibre2">Binlerce yıldan beri bütün tanrılar ve insanlar onun için korkarlar ondan. </p>
<p class="calibre2">En derinde saklı olandır o. </p>
<p class="calibre2">Herkesin en derininde durur, hepimiz biliriz onun orada durduğunu, hepimiz biliriz onun oradan nasıl çıktığını, hepimiz biliriz onun bizi nasıl çıldırttığını. </p>
<p class="calibre2">Bunları bildiğimizi hep inkâr ederiz. </p>
<p class="calibre2">Ah, şehvettir o. </p>
<p class="calibre2">63 </p>
<p class="calibre2"/>
<p class="calibre2">Duygular içinde en dokunulmazı, en isyankârı, en bağımsızı, en yalnızı, en safı, en çılgını, en zevklisi. </p>
<p class="calibre2">Bir saniyesine bazen bir hayatın feda edilebileni. </p>
<p class="calibre2">Ve en çabuk unutulup görmezden gelineni. </p>
<p class="calibre2">Hepimiz korkarız ondan. </p>
<p class="calibre2">Çok azımız şehveti şehvetle sever. </p>
<p class="calibre2">Onlar en asilerimizdir. </p>
<p class="calibre2">Biz onları lanetleriz. </p>
<p class="calibre2">Ve bizim onların üstüne saldığımız lanet, şehvetin karanlığında yolunu şaşırıp, bazen bizim bütün hayatımızı ihanet dolu bir yalana çevirir. </p>
<p class="calibre2">64 </p>
<p class="calibre2"/>
<p class="calibre2"><b class="calibre5">GÖZLERINIZ </b></p>
<p class="calibre2">Nasıl bakıyor sizin gözleriniz? </p>
<p class="calibre2">Kilitli bir kapı gibi mi, hiçbir ışık sızdırmayan? Karanlık ve kapalı mı? </p>
<p class="calibre2">Hiç merak ettiniz mi, nasıl bakıyor sizin gözleriniz... </p>
<p class="calibre2">Oğlu kaybolmuş bir anneyi gördüğünüzde, gözleriniz nasıl bakıyor? </p>
<p class="calibre2">Bir zengin gördüğünde gözleriniz nasıl bakıyor? </p>
<p class="calibre2">Bir general gördüğünde... </p>
<p class="calibre2">Çocukları yerlerde sürüyen polislere nasıl bakıyor? </p>
<p class="calibre2">Ya kocasını arayan bir kadının kederli gözlerine nasıl bakıyor gözleriniz? </p>
<p class="calibre2">Ağaçlara nasıl bakıyor? </p>
<p class="calibre2">Denize, bulutlara, çiçeklere... </p>
<p class="calibre2">Martılara... </p>
<p class="calibre2">Çocuklarınıza nasıl bakıyor gözleriniz? </p>
<p class="calibre2">Gözleriniz nasıl bakıyor, hiç merak ettiniz mi? </p>
<p class="calibre2">Kilitli bir kapı gibi mi, hiç ışık sızdırmayan? </p>
<p class="calibre2">Korkuyla mı, elemle mi, çaresizlikle mi, sevgiyle mi, acıyla mı, sevinçle mi?.. </p>
<p class="calibre2">Nasıl bakıyor gözleriniz? </p>
<p class="calibre2">Ne görüyorsunuz kendi bakışlarınızda? </p>
<p class="calibre2">Size yalan söyleyenlere nasıl bakıyor gözleriniz... </p>
<p class="calibre2">Sizi korkutanlara... </p>
<p class="calibre2">Size saldıranlara... </p>
<p class="calibre2"><b class="calibre5">Karanlıkta Sabah Kuşları </b></p>
<p class="calibre2">65/5 </p>
<p class="calibre2"/>
<p class="calibre2">Cellatlara nasıl bakıyor gözleriniz? </p>
<p class="calibre2">Uçurtmalara, sandallara, faytonlara, havai fişeklere... </p>
<p class="calibre2">Otobüslere, arabalara... </p>
<p class="calibre2">Denize nasıl bakıyor gözleriniz? </p>
<p class="calibre2">Dağlara nasıl bakıyor? </p>
<p class="calibre2">Çöplükten ekmek toplayan bebeklere... </p>
<p class="calibre2">Banka kapılarında sıra bekleyen yaşlılara... </p>
<p class="calibre2">Sahipsiz hastalara... </p>
<p class="calibre2">Bir mahkûm arabasının dar ve demirli penceresinden el sallayan genç kızlara... </p>
<p class="calibre2">Gözleriniz nasıl bakıyor? </p>
<p class="calibre2">Hiç merak ettiniz mi? </p>
<p class="calibre2">Baktınız mı hiç kendi gözlerinize? </p>
<p class="calibre2">Kilitli bir kapı gibi mi, hiç ışık sızdırmayan... </p>
<p class="calibre2">Çıplak kadınlara nasıl bakıyor gözleriniz? </p>
<p class="calibre2">Sevişenlere nasıl bakıyor, öpüşenlere... </p>
<p class="calibre2">Vurulmuş bedenlere nasıl bakıyor? </p>
<p class="calibre2">Parlak kravatlara, şık tayyörlere, rüzgârlı eşarplara nasıl bakıyor? </p>
<p class="calibre2">Nasıl bakıyor gözleriniz, gözlerinize hiç baktınız mı? </p>
<p class="calibre2">Ne var sizin gözlerinizde, elem mi, keder mi, çaresizlik mi, korku mu, sevinç mi, ümit mi, bezginlik mi? </p>
<p class="calibre2">Kilitli bir kapı gibi mi yoksa? </p>
<p class="calibre2">Şehir ışıklarına nasıl bakıyor gözleriniz? </p>
<p class="calibre2">Bulutlara, doğan güne, akşam kızılına... </p>
<p class="calibre2">Silahlara nasıl bakıyor gözleriniz? </p>
<p class="calibre2">Üstünüze tutulan silahlara... </p>
<p class="calibre2">Kelepçelere, hapishanelere, darağaçlarına... </p>
<p class="calibre2">Sokak çocuklarına... </p>
<p class="calibre2">"Hakkımı istiyorum," diye bağıran o ihtiyara... </p>
<p class="calibre2">"Yalnız değilsin kızım" diye hapishaneye giden kızının ardından hıçkıran anaya... </p>
<p class="calibre2">"Nerede benim kocam" diye soran yaşlı kadına... </p>
<p class="calibre2">66 </p>
<p class="calibre2"/>
<p class="calibre2"><b class="calibre5">Sizi  k o r k u t a n eski generallere nasıl  b a k ı y o r gözleriniz? </b></p>
<p class="calibre2"><b class="calibre5">D ü n y a y a , hayata, dostlara ve düşmanlara... </b></p>
<p class="calibre2"><b class="calibre5">N a s ı l  b a k ı y o r sizin gözleriniz? </b></p>
<p class="calibre2"><b class="calibre5">K i l i t l i  b i r  k a p ı gibi  m i , hiç ışık sızdırmayan? </b></p>
<p class="calibre2"><b class="calibre5">G ö z l e r i n i z , bir aynada gözlerinize değdiğinde, nasıl</b> <b class="calibre5">b a k ı y o r ? </b></p>
<p class="calibre2"><b class="calibre5">U t a n ç l a  m ı , ıstırapla  m ı ,  k o r k u y l a mı? </b></p>
<p class="calibre2"><b class="calibre5">Sizin gözleriniz nasıl  b a k ı y o r , hiç  m e r a k ettiniz mi? </b></p>
<p class="calibre2"><b class="calibre5">N a s ı l  b a k ı y o r o gözleriniz şu yaşadığınız hayata? </b></p>
<p class="calibre2"><b class="calibre5">Alamut - Çizgiliforum.com </b></p>
<p class="calibre2">67 </p>
<p class="calibre2"/>
</body>
</html>
