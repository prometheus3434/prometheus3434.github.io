<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Gezgin</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter22">
<article>
			<figure>
				<img src="image/22.png" alt="22" />
			</figure>
						
			
			<p><span epub:type="pagebreak" title="253" id="page253"></span><st c="0">Alışılmadık bir gürültü vardı. </st><st c="32">Uğultu... </st><st c="42">Dışarıdan mı, yoksa kafamın içinden mi geliyor, çözemedim. </st><st c="101">Bir şeyler göğsüme bastırıp beni tutuyor sanki... </st><st c="151">Şiva üstümde yatıyor herhalde. </st><st c="182">Sesler ritmik bir düzene dönüştü, ama yine de anlamsız. </st><st c="238">Karanlık bıraksa, gözlerimi açacağım. </st><st c="276">Bunca zamandır sessiz olan köye ne oldu böyle? </st><st c="323">Karlar eriyince sel mi geldi yoksa?</st></p>
			<p><st c="358">“Hadi... </st><st c="368">Hadi,” dedi bir ses.</st></p>
			<p><st c="388">Gözlerimi açtım.</st></p>
			<p><st c="405">Üç çift göz üzerime eğilmiş, delikten çıkan fareymişim gibi bana bakıyor.</st></p>
			<p><st c="479">“Başardın! </st><st c="491">Başardın! </st><st c="501">Aferin sana!” dedi deminki ses. </st><st c="533">Ona döndüm.</st></p>
			<p><st c="544">Sisin içindeymişim gibi gözlerimi arıyor.</st></p>
			<p><st c="586">“Bunları görüyor musun?” dedi. </st><st c="618">İki parmağını V şeklinde burnumun ucunda tutuyordu. </st><st c="670">Başımı salladım. </st><span epub:type="pagebreak" title="254" id="page254"></span><st c="687">Boğazım çalışıyor mu bilmiyorum. </st><st c="720">Bir heyecan dalgası hissettim.</st></p>
			<p><st c="750">“Görüyor. </st><st c="761">Tanrı’ya şükürler olsun!”</st></p>
			<p><st c="786">“Bu kaç?” dedi.</st></p>
			<p><st c="802">“Tavşan,” diyebildim zorlukla. </st><st c="834">Buluttan çıktılar ya da ben... </st><st c="865">Boş boş bakıyorlar. </st><st c="885">Parmaklarını kendine çevirip baktı ve anladı.</st></p>
			<p><st c="930">“Tabii ya... </st><st c="944">Tavşan. </st><st c="952">Doğru,” dedi. </st><st c="966">Yaşlı adamla kadına döndü, parmaklarını başının üstüne kaldırıp anlattı.</st></p>
			<p><st c="1038">“Tavşan.”</st></p>
			<p><st c="1048">Havası boşalan balon gibi ses çıkararak güldüler.</st></p>
			<p><st c="1098">“Bunca zamandır nerelerdeydin? </st><st c="1130">Eğlenmeye hasret kalmışız,” dedi.</st></p>
			<p><st c="1163">“Çok işim vardı...”</st></p>
			<p><st c="1183">“Kızım,” dedi hıçkırmak üzere olan kadın.</st></p>
			<p><st c="1225">“Anne... </st><st c="1235">İyiyim, üzülme,” dedim.</st></p>
			<p><st c="1258">Adam geri çekilmişti. </st><st c="1281">Araya girmek istemiyordu belli ki.</st></p>
			<p><st c="1315">“Baba...” Sessizlik oldu. </st><st c="1342">“Hoş geldin demeyecek misin Bulutgöbek’ine?”</st></p>
			<p><st c="1386">Yaşlı adam kendini tutamadı, yatağın kenarına başını koyup ağlamaya başladı. </st><st c="1464">Elimi uzatıp bulut başını okşadım.</st></p>
			<p><st c="1498">“Hey, yaşlı adam. </st><st c="1517">Ağlama. </st><st c="1525">Yapacak çok iş var. </st><st c="1545">Bana kardeşlerimi getir. </st><st c="1570">Tanışma zamanı geldi.”</st></p>
			<p><st c="1592">Adam ayağa kalktı. </st><st c="1612">Hıçkırıklarını bastırmaya çalışıp gülümsedi. </st><st c="1657">Başını salladı. </st><st c="1673">Kadın adamın koluna girip dışarı çıkardı. </st><st c="1715">Belli ki, hastalanmasından korkuyordu.</st></p>
			<p><span epub:type="pagebreak" title="255" id="page255"></span><st c="1753">Odada kalan genç adam üzerime eğildi.</st></p>
			<p><st c="1791">“Benim kim olduğumu biliyor musun?” dedi.</st></p>
			<p><st c="1833">“Terzi,” dedim.</st></p>
			<p><st c="1849">Şaşırdı. </st><st c="1859">Güldü.</st></p>
			<p><st c="1865">“Bu, kasaptan daha iyi,” dedi. </st><st c="1897">“İlk kez cerrah olduğum için mutlu oldum. </st><st c="1939">Evet, seni yeniden diktim sayılır. </st><st c="1974">Ve iyi bir iş yaptığımı söyleyebilirim.”</st></p>
			<p><st c="2014">Adam ve kadın yeniden içeri döndüler. </st><st c="2053">Adam kendini toplamıştı. </st><st c="2078">Kadın bir şeylere hâkim olabildiğini hissettiği için daha genç görünüyordu. </st><st c="2154">Geleceğin manzarasını oluşturabilirdi artık...</st></p>
			<p><st c="2200">“Benim merak ettiğim... </st><st c="2225">beni söken neydi?”</st></p>
			<p><st c="2243">“Motosiklet çarptı kızım,” dedi annem.</st></p>
			<p><st c="2282">“Güya yolun ortasında yürüyormuşsun, geldiğini gördüğün halde çekilmemişsin. </st><st c="2360">Yalan söylüyor tabii.”</st></p>
			<p><st c="2382">“Doğru söylüyor. </st><st c="2400">Neden diye sormayın... </st><st c="2423">Ona bir şey oldu mu?”</st></p>
			<p><st c="2444">Terzi cevap verdi. </st><st c="2464">“Uçmayı öğrenmiş yalnızca. </st><st c="2491">Kaskı olduğu için kurtarmış... </st><st c="2522">Hatta ayağa kalkıp seni hastaneye getirmeyi bile başarmış.”</st></p>
			<p><st c="2581">Rahatladım. </st><st c="2594">Her şeyi bitirmeyi düşündüğüm bir andı. </st><st c="2634">Öfkemin, çaresizliğe dönüştüğü bir an... </st><st c="2675">Hızla geldiğini görüyordum. </st><st c="2703">Onun yerinde olmayı diledim. </st><st c="2732">Yol nereye götürürse oraya gitmeyi... </st><st c="2770">Ve bir duvar bulup orada patlamayı... </st><st c="2808">Peşimden onu da sürükleseydim, üzülürdüm.</st></p>
			<p><st c="2849">“Teşekkür ettiğimi söyleyin.”</st></p>
			<p><st c="2879">“Kendin söylersin. </st><st c="2899">Her gün geliyor seni sormaya.”</st></p>
			<p><span epub:type="pagebreak" title="256" id="page256"></span><st c="2929">Annemle babamın kaşları çatıldı. </st><st c="2963">Gizlice taciz edilmişim gibi irkildiler.</st></p>
			<p><st c="3003">“Onu görmek isterim. </st><st c="3025">Haberim olsun geldiğinde,” dedim.</st></p>
			<p><st c="3058">“Peki. </st><st c="3066">Ama bugünlük bu kadar yeter diyorum,” dedi. </st><st c="3110">“Şimdi seni dinlendirmeliyiz.”</st></p>
			<p><st c="3140">“Hayır. </st><st c="3149">Gereğinden çok uyudum.”</st></p>
			<p><st c="3172">“Burada değil,” dedi.</st></p>
			<p><st c="3194">Haklıydı. </st><st c="3205">İğnemi yaptılar. </st><st c="3222">En son gördüğüm annemle babamdı. </st><st c="3255">Anılarımda bu bakışlarını ilk ne zaman gördüm diye tarama yaptım. </st><st c="3321">Doğduğum zamandı. </st><st c="3339">O zaman beceremediğimi şimdi yapabilirim. </st><st c="3381">Gülümsedim.</st></p>
			
			
			<p><st c="3392">“Merak etme,” dedim. </st><st c="3414">“Eksik bir şeyi tamamlamak için geldim.”</st></p>
			<p><st c="3454">Bodruma indim. </st><st c="3470">Motor yoktu. </st><st c="3483">Olmayacağını biliyordum. </st><st c="3508">Atölyeye girdim. </st><st c="3525">Yaşlı adam da yoktu, onun da olmayacağını biliyordum. </st><st c="3579">Boyalarımı, fırçalarımı aldım.</st></p>
			<p><st c="3609">Oturma odasına döndüğümde kız da yoktu. </st><st c="3650">Onun nerede olduğunu biliyorum. </st><st c="3682">İçim rahat. </st><st c="3694">Hemen işe koyuldum.</st></p>
			<p><st c="3713">Ellerim, yüzüm boya içinde mutfağa girdim. </st><st c="3757">Şiva, kız ve kahveler beni bekliyordu. </st><st c="3796">Her şeyi bilen eski dostlar gibi hiç konuşmadan kahvelerimizi içtik. </st><st c="3865">Elindeki nakışa baktım.</st></p>
			<p><st c="3888">“Bundan ben de yapacağım,” dedim. </st><st c="3923">“Elime hiç iğne iplik almamış olsam bile...”</st></p>
			<p><span epub:type="pagebreak" title="257" id="page257"></span><st c="3967">Kıs kıs güldük. </st><st c="3984">Çok komik görüneceğim kesindi.</st></p>
			<p><st c="4014">“Yaparsın,” dedi. </st><st c="4033">“Çünkü ben...”</st></p>
			<p><st c="4047">“Benim...” diye tamamladım. </st><st c="4076">Ellerime baktım. </st><st c="4093">“Benim ellerim kanlı değil... </st><st c="4123">değil mi?”</st></p>
			<p><st c="4133">Ellerini ellerimin üstüne koydu. </st><st c="4167">Yumuşak ve sıcaktı.</st></p>
			<p><st c="4186">“Ölüme yakın olduğunda, yaşam boyu ürettiğin tüm korkularına, acılarına isyan ettin ve her şeyi yok etmeye karar verdin. </st><st c="4308">Bastırdığın isteklerin açığa çıktı... </st><st c="4346">Hep bir motosiklet istemiştin. </st><st c="4377">Hatırlıyor musun?”</st></p>
			<p><st c="4395">Başımı salladım. </st><st c="4413">Hatırlıyordum ama asla dile getirmemiştim bu isteğimi. </st><st c="4468">Alay edilmekten korktuğum içindi belki de.</st></p>
			<p><st c="4510">“Korku her şeyi yok eder... </st><st c="4539">Sadece sevgiyi değil, seni bile...”</st></p>
			<p><st c="4574">Sessizce oturduk. </st><st c="4593">Çok sessiz değildi tabii ki... </st><st c="4624">Şiva’ nın gırıltıları vardı.</st></p>
			<p><st c="4652">“Sizleri çok özleyeceğim,” dedim. </st><st c="4687">“Bir an önce döneceğim.”</st></p>
			<p><st c="4711">Bir kaşını kaldırıp baktı.</st></p>
			<p><st c="4738">“İşim bitince tabii ki...” diye açıklama yapmak zorunda kaldım.</st></p>
			<p><st c="4802">“Burası her zaman gelebileceğin bir yer. </st><st c="4844">Bunu bilmiyor muydun?” dedi.</st></p>
			<p><st c="4872">“Öyle mi?”</st></p>
			<p><st c="4883">“Evet.”</st></p>
			<p><st c="4891">“İyi, güzel. </st><st c="4905">Yani... </st><st c="4913">Şiva’nın bebeklerini görebileceğim.”</st></p>
			<p><st c="4949">Şiva söylenerek sırtüstü döndü.</st></p>
			<p><span epub:type="pagebreak" title="258" id="page258"></span><st c="4981">“O da bebeklerini görüyor rüyasında. </st><st c="5019">İyi bir anne olacak,” dedi.</st></p>
			<p><st c="5046">“Biliyorum. </st><st c="5059">O bana bile öğretti. </st><st c="5080">Geçmişle yüzleşmeyi...”</st></p>
			
			
			<p><st c="5103">Kalktım.</st></p>
			<p><st c="5112">“Gitme zamanı.”</st></p>
			<p><st c="5128">Mutfağa şimdiden büyük bir özlemle baktım. </st><st c="5172">Karları bile özleyeceğim. </st><st c="5198">Pencereden dışarı baktığımda ağzım bir karış açık kaldı. </st><st c="5255">Orada bahar vardı. </st><st c="5274">Bu bele kadar gelen otların, çiçeklerin olduğu yerlerde, daha dün bele kadar kar olduğuna, kurtların ortalarda cirit attığına inanmak imkânsız...</st></p>
			<p><st c="5419">“Çok inatçı ve kördün. </st><st c="5443">Seni burada tutabilmek için...”</st></p>
			<p><st c="5474">Annesinin sevdiği vazoyu kırıp da parçaları saklayan yaramaz ve şirin bir çocuğa benziyordu.</st></p>
			<p><st c="5567">“Teşekkür ederim,” dedim.</st></p>
			<p><st c="5593">Sokak kapısına doğru yürüdüm. </st><st c="5624">Oturma odasının önünden geçerken gülümsedim. </st><st c="5669">Şöminenin üstünde artık benim de öyküm vardı. </st><st c="5715">Görünce sevecektir.</st></p>
			<p><st c="5734">Gelincik tarlasında yalınayak, sırtları geçmişe dönük, içindeki çocukla el ele yürüyen “ben” vardık. </st><st c="5836">İkimizin de üstünde aynı, bileklere kadar uzanan çiçekli elbiseler ve başımızda, kenarları meyve dolu şapkalar...</st></p>
			<p><st c="5949">Arkama baktım. </st><st c="5965">Koridorun ucunda bizi izliyordu. </st><st c="5998">Gülümsedim.</st></p>
			<p><span epub:type="pagebreak" title="259" id="page259"></span><st c="6009">Kapıyı açtım.</st></p>
			<p><st c="6023">Güneş gözlerimi kamaştırdı. </st><st c="6052">Gittim.</st></p>
			</article>
  <div id="charCountTotal" value="6059"></div></body>
</html>
