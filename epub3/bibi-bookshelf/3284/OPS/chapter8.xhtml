<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Gezgin</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter8">
<article>
			<figure>
				<img src="image/8.png" alt="8" />
			</figure>
						
			
			<p><span epub:type="pagebreak" title="78" id="page78"></span><st c="0">Mutfağa girdiğimde, masanın başında ihtiyar adamla otururken gördüm onu. </st><st c="74">Hiç hoşlanmadım. </st><st c="91">Kapıda durdum. </st><st c="106">Odamdan çıkmamalıydım. </st><st c="129">Yazmalıydım. </st><st c="142">Burada işim yok benim. </st><st c="165">Aslında onun da işi yok. </st><st c="190">İhtiyar adam “Terzi,” dedi.</st></p>
			<p><st c="217">Terziyi başımdan savar gibi selamlayıp yerime geçtim. </st><st c="272">Kesinlikle bu harika geceyi varlığıyla berbat ettiği için onu doğduğuna pişman edeceğim. </st><st c="361">Tam karşısındayım. </st><st c="380">Ve küçük kaltak şalımdan sıyrılıp masanın üstüne çıktı ve tabak bardak kalabalığı arasından yılan çevikliğiyle geçip terziyle flört etmeye gitti. </st><st c="526">Gecenin içine ediliyor. </st><st c="550">Herkese kapadım kendimi, kelimelerin peşine takıldım. </st><st c="604">Yemeğimi yedim. </st><st c="620">Üstü ağaçlı tahta kutu geldi aklıma. </st><st c="657">Ama kaşığımın yanına bir sigara bırakıldığını gördüm. </st><st c="711">İlk kez o zaman kaldırdım başımı. </st><st c="745">İhtiyar adam terziye de bir tane sigara veriyordu. </st><st c="796">Önce benimkini yak</st><span epub:type="pagebreak" title="79" id="page79"></span><st c="814">tı, sonra onunkini. </st><st c="835">“İyi geceler” deyip kalktım. </st><st c="864">Cevap olarak şöyle bir kıpırdandılar. </st><st c="902">Bir mum yakıp, diğerini de yedeğe alıp gittim.</st></p>
			
			
			<p><st c="948">Odama girince derin bir soluk aldım. </st><st c="986">Özgürüm. </st><st c="995">Kapı tırmalanıyor. </st><st c="1014">Açtım. </st><st c="1021">Küçük kaltak beni tercih etmiş anlaşılan. </st><st c="1063">Kendini yatağa atıp yalanmaya başladı. </st><st c="1102">İyi. </st><st c="1107">Arınmaya ihtiyacı var. </st><st c="1130">Üzerine terzi bulaştı. </st><st c="1153">Defterimi açtım. </st><st c="1170">Mum ışığında sigaramdan derin bir nefes çekip yazmaya başladım.</st></p>
			<p><st c="1233">Defteri kapatıp çantanın kilitli gözüne kaldırmadan önce, dolmakalemimi üç kez daha doldurmuştum. </st><st c="1332">Yorgun ve mutlu, yatağa girdim. </st><st c="1364">Bir gece önce de uyumadığım düşünülürse, iyi dayanmıştım. </st><st c="1422">Günlerdir içimde patlayıp duran öfkenin bir nedeni de olan biteni anlatamamakmış galiba. </st><st c="1511">İşte şimdi dişlerim bilenmiş, aradaki pislikler çıkıp temizlenmiş, ağzımdaki kan tadı gitmişti. </st><st c="1607">Tek istediğim uyumaktı. </st><st c="1631">Uyudum.</st></p>
			
			
			<p><st c="1638">Sabah kendi kendime uyanmama izin verildi. </st><st c="1682">Genç kızın odama girmemesi, perdeyi açmaması ya da üstüm açık mı diye kontrol etmemesi garip ama, rahatlatıcıydı. </st><st c="1796">Kediyle birlikte iki aç kurt gibi mutfağa daldık. </st><st c="1846">O mutlu oldu, ben mutsuz. </st><st c="1872">Yere serili büyük örtünün üstündeki yün dağının arasına daldı ufaklık. </st><st c="1943">Küçük çapta bir kaos yaratmasını zevkle izledim. </st><st c="1992">Kendime kocaman ek</st><span epub:type="pagebreak" title="80" id="page80"></span><st c="2010">mek arası kavurma yaptım. </st><st c="2037">Kediye süt koydum.</st></p>
			<p><st c="2055">Kız kediyi yünlerden ya da yünleri kediden kurtarıp sütün başına getirdi.“Kendini misafir gibi hissetmemene sevindim,” dedi.</st></p>
			<p><st c="2180">Ne demek istedi bu, diye salak salak bakma sırası bendeydi. </st><st c="2241">Kendimi ekmeğe adadım. </st><st c="2264">Midem uyanıktı ama beynim hâlâ uyuyordu. </st><st c="2305">Tam ekmeğim bitmek üzereyken anladım. </st><st c="2343">İlk kez kendimi ve kediyi beslemek için bir eylemde bulunmuştum.</st></p>
			<p><st c="2407">Yünlerin arkasında terzi vardı ve yeni döşeği dikiyordu. </st><st c="2465">İlk kez doğrudan ve uzun uzun ona baktım. </st><st c="2507">Bana bakmıyordu. </st><st c="2524">İşini yaparken kendini kaybeden insanlar hoşuma gider. </st><st c="2579">Onunla uğraşmamaya karar verdim. </st><st c="2612">Zararsız bir böcek. </st><st c="2632">Hatta belki de yararlı bir böcektir. </st><st c="2669">Bokböceği gibi.</st></p>
			<p><st c="2684">Genç kız onları izlediğimi görünce, paylaştığımız bir sır varmış gibi gülümsedi ve kahve hazırlamaya koyuldu. </st><st c="2795">Kahve kokusunu severim. </st><st c="2819">Bu kez kahve üç kişilikti. </st><st c="2846">Terzi yerinden kalktı, gerindi ve kahvesini içmek için masaya geçti. </st><st c="2915">Kediyle ilgilenmeyi tercih ettim. </st><st c="2949">Sigara uzattı. </st><st c="2964">Sempati toplamaya çalışıyor galiba. </st><st c="3000">Dert değil. </st><st c="3012">Kahveyle iyi gider.</st></p>
			<p><st c="3031">Genç kız sessizce sigara ve kahve içişimizi, ortada dönen çok eğlenceli, ilginç bir sohbet varmışçasına izliyordu. </st><st c="3147">Bu kız kediye benziyor. </st><st c="3171">Belki de o yüzden ona çok kızmıyorum. </st><st c="3209">Ufaklık yaramaz, kız uslu bir kedi.</st></p>
			<p><st c="3244">Kahveler bitince terzi yere, ben de bodruma indim. </st><st c="3296">Toplanması gereken az parça vardı. </st><st c="3331">Fazla oyalan</st><span epub:type="pagebreak" title="81" id="page81"></span><st c="3343">madan işimi bitirdim. </st><st c="3366">Motoru korkarak çalıştırdım. </st><st c="3395">Bir iki öksürdü ama çalıştı. </st><st c="3424">Tekleyerek. </st><st c="3436">Arada bir çalıştırmak gerekecek. </st><st c="3469">Şöyle bir tur atabilseydim, sorunu çözerdim. </st><st c="3514">Böyle bir şansımın olmamasına hayıflanarak motoru susturdum. </st><st c="3575">Onca gürültüye rağmen kimse aşağı gelmedi. </st><st c="3618">Bir süre sessizce orada oturdum. </st><st c="3651">Minik taburenin üstünde. </st><st c="3676">Karşımdaki kapıya bakıyordum. </st><st c="3706">Yine kapalı kapı merakım depreşmişti. </st><st c="3744">Kalktım. </st><st c="3753">Niyetim yukarı çıkmaktı, ama kendimi kapının kolunu tutarken buldum. </st><st c="3822">Vazgeçmeyi düşünerek kapıyı açtım. </st><st c="3857">İşte karşımdaydı.</st></p>
			
			
			<p><st c="3874">İhtiyar adam oyduğu tahtadan başını kaldırmadı. </st><st c="3923">Bir an için gözlerini devirip baktı, o kadar.</st></p>
			<p><st c="3968">“Gir,” dedi.</st></p>
			<p><st c="3981">Girdim. </st><st c="3990">Kapıyı kapadım. </st><st c="4006">Odanın kokusunu anlayamadım. </st><st c="4035">O kadar çok şey vardı ki... </st><st c="4063">Ama baskın olan talaştı. </st><st c="4088">Yanan eşyaların yenilerini yapıyordu.</st></p>
			<p><st c="4125">“Demek hep buradaydın,” dedim.</st></p>
			<p><st c="4156">“Hep,” dedi.</st></p>
			<p><st c="4169">“Marangoz musun?”</st></p>
			<p><st c="4187">“İstendiği zaman.”</st></p>
			<p><st c="4206">Yaptığı oymaya baktım. </st><st c="4230">Sarmaşıklar ve çiçekler vardı. </st><st c="4261">Ne olduğunu sordum.</st></p>
			<p><st c="4280">“Dolap kapağı,” dedi.</st></p>
			<p><st c="4302">Telaşsız ve özenli çalışıyordu. </st><st c="4335">Uzun bacaklı, normal bir tabure buldum. </st><st c="4375">Ona oturup izledim bir süre. </st><st c="4404">İnce </st><span epub:type="pagebreak" title="82" id="page82"></span><st c="4409">bir taçyaprağını bitirdikten sonra kendini geri çekip, başını bir sağa bir sola eğip baktı.</st></p>
			<p><st c="4500">“Çok güzel,” dedim</st></p>
			<p><st c="4519">“Küpeçiçeği,” dedi. </st><st c="4540">Sanki o güzelliğin ona ait olmadığını hatırlatmak istiyordu.</st></p>
			<p><st c="4600">“Senden ne isterler başka?” dedim. </st><st c="4636">“Marangozluktan başka.”</st></p>
			<p><st c="4659">“Tamir etmemi isterler, ilaç isterler, ihtiyaçları olan her şeyi isterler.”</st></p>
			<p><st c="4735">“Hepsini yapar mısın?”</st></p>
			<p><st c="4758">“Elimden geleni yaparım.”</st></p>
			<p><st c="4784">“Eminim.” Mürekkebi düşünüyordum. </st><st c="4819">Karşı duvardaki raflarda içi renkli sıvı dolu şişeler, teneke kutular vardı. </st><st c="4896">Kim bilir ne işe yarıyorlar?</st></p>
			<p><st c="4924">“Rahatsız ediyorsam gidebilirim,” dedim.</st></p>
			<p><st c="4965">“Hayır.”</st></p>
			<p><st c="4974">“Ben bir iş yaparken seyredilmeyi sevmem,” dedim. </st><st c="5025">Sanki sormuş gibi.</st></p>
			<p><st c="5043">“Öğreneceklerine inanmadığındandır,” dedi, işine ara vermeden.</st></p>
			<p><st c="5106">Uzun uzun baktım adama. </st><st c="5131">İçimde bir yerlerde bir kapı açıldı ve rüzgâr esti. </st><st c="5183">Ondan sonra konuşmadık. </st><st c="5207">Gitmeyi de düşünmedim. </st><st c="5230">Bir ara atölyeyi gezdim. </st><st c="5255">Ağaçları kokladım. </st><st c="5274">Aletleri karıştırdım. </st><st c="5296">Hatta çekmeceleri. </st><st c="5315">Hiç ses etmedi. </st><st c="5331">Ne yaptığımı merak etmedi. </st><st c="5358">İşini yaptı. </st><st c="5371">Zamanın geçtiğini, ayağa kalkıp üstünü temizlemeye başladığında anladım. </st><st c="5444">Ben de üstüme yapışan talaşları pat patladım. </st><st c="5490">Dışarı çıktık.</st></p>
			<p><span epub:type="pagebreak" title="83" id="page83"></span><st c="5504">Motora baktı. </st><st c="5519">Beğenmiş gibi başını salladı.</st></p>
			<p><st c="5548">“Çok kötü değil. </st><st c="5566">Zamanı gelince daha iyi olacak,” dedim.</st></p>
			<p><st c="5605">Benim söylediklerimi de beğenmişti. </st><st c="5642">Onların diliyle konuşmuştum. </st><st c="5671">Aynı şekilde salladı başını. </st><st c="5700">Onları anlamaya başladıkça onlara benzemesem bari.</st></p>
			<p><st c="5750">Yukarı çıktık.</st></p>
			
			
			<p><st c="5765">Yünler ortada yoktu. </st><st c="5787">Terzi, kıza sofra hazırlığında yardım ediyordu. </st><st c="5835">İhtiyar adamla ellerimizi yıkadık. </st><st c="5870">Masaya oturmadan bir iki bardak da ben koydum. </st><st c="5917">Kedi beni özlemiş. </st><st c="5936">Kucağıma tırmandı. </st><st c="5955">Ben de onun sevgi açlığını giderecek okşamaları, çimdikleri verdim. </st><st c="6023">Hatta küçük oyunları. </st><st c="6045">Yemek sırasında kucağımda uyudu.</st></p>
			<p><st c="6077">Sigara keyfini masada geçirdim. </st><st c="6110">Odaya gitmek için acelem yoktu. </st><st c="6142">Mum ışığında, kaba lataların görünmez bağlarla birbirini tuttuğu ve sık silinmekten oluşan, zaman cilasının parlattığı bir masanın etrafındaydık. </st><st c="6288">Kız, ne işe yarayacağını bilmediğim örtüsünü işliyordu. </st><st c="6344">İhtiyar adam küpeçiçeğini mi düşünüyordu?</st></p>
			<p><st c="6385">“Buralarda nasıl eğlenirsiniz?” dedim.</st></p>
			<p><st c="6424">“Hikâyeler anlatırız,” dedi ihtiyar adam.</st></p>
			<p><st c="6466">“Hikâye mi? </st><st c="6479">Her gece yeni hikâye bulunmaz ki... </st><st c="6515">Hem, herkes hikâye anlatamaz.”</st></p>
			<p><st c="6545">“Herkes anlatır,” dedi terzi. </st><st c="6576">Sesi beklemediğim kadar güzeldi. </st><st c="6609">“Herkesin anlatacak bir hikâyesi vardır,” diye devam etti.</st></p>
			<p><span epub:type="pagebreak" title="84" id="page84"></span><st c="6667">“Şimdiye kadar neden anlatmadınız hiç?”</st></p>
			<p><st c="6707">“Hikâye,” dedi ihtiyar adam, “dinleyecek kulak olduğunda anlatılır.”</st></p>
			<p><st c="6776">“Ben dinlemeye hazırım,” diye kışkırttım.</st></p>
			<p><st c="6818">Bir an sessizlik oldu.</st></p>
			<p><st c="6841">“Nasıl hikâyeler anlattığınızı merak ediyorum,” dedim.</st></p>
			<p><st c="6896">“Her gece biri anlatır. </st><st c="6921">Sıra sana geldiğinde sen de anlatmalısın,” dedi kız.</st></p>
			<p><st c="6973">“Ben hiç hikâye anlatmadım. </st><st c="7002">Ama denerim. </st><st c="7015">Kim başlıyor?”</st></p>
			<p><st c="7029">“Ben onun hikâyesini anlatmak istiyorum,” deyip kucağımda uyuyan kediyi gösterdi terzi.</st></p>
			<p><st c="7117">“Onun hikâyesi mi var?” Şaşırmıştım.</st></p>
			<p><st c="7154">Terzi başını salladı ve anlatmaya başladı:</st></p>
			<p><st c="7197">“Onun annesi vahşi bir kediydi. </st><st c="7230">Bu dağlarda yaşarlar. </st><st c="7252">Çok az insana nasip olur onları görmek. </st><st c="7292">Bizlerden uzak duracak kadar akıllıdırlar. </st><st c="7335">Benim tarlam köyden epey uzakta. </st><st c="7368">Her gün, gün doğmadan kalkıp yola düşerim. </st><st c="7411">Yol uzundur ama asla sıkıcı değildir. </st><st c="7449">Bakmasını bilirsen, doğanın her gün yeni olaylar yarattığını görürsün. </st><st c="7520">Doğar, büyür, değişir ve ölür. </st><st c="7551">Ve yeniden doğar. </st><st c="7569">İşte bu yolculuklarımdan birinde, bir çalının içinden gelen incecik sesleri duydum. </st><st c="7653">Çok meraklandım. </st><st c="7670">Belki yaralı bir hayvandır dedim. </st><st c="7704">Hain tuzaklar kurar avcılar onlar için. </st><st c="7744">Çalıları araladım. </st><st c="7763">Dört kedi yavrusu gördüm. </st><st c="7789">Anneleri yoktu. </st><st c="7805">Belli ki, ava çıkmıştı. </st><st c="7829">Bebeklerinin güvende olduğunu sanıyordu. </st><st c="7870">Sık ağaçların ve çalıların içine saklamıştı on</st><span epub:type="pagebreak" title="85" id="page85"></span><st c="7916">ları. </st><st c="7923">Annenin güvenini boşa çıkarmadım. </st><st c="7957">Yoluma devam ettim.</st></p>
			<p><st c="7976">“Gün batmadan geri dönüş başlamıştı. </st><st c="8014">Çalıların yanından geçerken bebeklerin sesini duymadım. </st><st c="8070">Anneleri yanlarında diye düşündüm. </st><st c="8105">Çok dikkatli ve keskin bir çift gözün beni izlediğinden emindim. </st><st c="8170">Nedense o günkü azığımı bitirmemiştim. </st><st c="8209">Belki sıcaktan, belki yorgunluktan. </st><st c="8245">Belki de bunu yapmayı istediğimden... </st><st c="8283">Her neyse. </st><st c="8294">Çıkınımı açtım. </st><st c="8310">İçindeki peyniri, ekmeği ve kurutulmuş eti, annenin görebileceği bir yere bırakıp yoluma devam ettim.</st></p>
			<p><st c="8411">“Ertesi gün yanıma daha fazla yiyecek almıştım. </st><st c="8460">Aynı yere bıraktım. </st><st c="8480">Bir gün önce bıraktıklarım çoktan gitmişti. </st><st c="8524">Yavruların sesi çıkmıyordu. </st><st c="8552">Anneyle anlaşmış gibiydik. </st><st c="8579">İkimiz de birbirimizi görmezlikten geliyorduk.</st></p>
			<p><st c="8625">“Bu, günlerce devam etti. </st><st c="8652">Artık yolun başındayken, çalılardan çıkan ufaklıkları görüyordum. </st><st c="8718">Ama ayak seslerimi duyar duymaz saklanıyorlardı. </st><st c="8767">Onlara yaklaşmayı asla düşünmedim. </st><st c="8802">İnsanları yanlış tanımalarını istemiyordum. </st><st c="8846">Biz onların düşmanıydık. </st><st c="8871">Soylarını sürdürmeleri için bizden uzak olmaları gerekiyordu.</st></p>
			<p><st c="8932">“Ama bir gece... </st><st c="8950">Garip inlemeler ve köpek havlamalarıyla uyandım. </st><st c="8999">Kalkıp kapıyı açtım. </st><st c="9020">Kapının önünde anne kedinin gözlerini gördüm. </st><st c="9066">Karanlıkta parlıyordu. </st><st c="9089">Sonra gözlerini kapadı ve bir daha açmadı. </st><st c="9132">Ağzında bir yavru vardı. </st><st c="9157">Mumu eğip anneye ne olup bittiğini anlamaya çalıştım. </st><st c="9211">Savaştan çıkmış gibi paramparçaydı. </st><st c="9247">Saldırıya uğramıştı. </st><st c="9268">Ve belli ki, sadece bir yavrusunu kur</st><span epub:type="pagebreak" title="86" id="page86"></span><st c="9305">tarabilmişti. </st><st c="9320">Beni bulmak için kokumu izlemiş olmalı. </st><st c="9360">Yavru kedi de yaralıydı ama ölümcül değildi. </st><st c="9405">Çok korkmuştu. </st><st c="9420">Su verdim. </st><st c="9431">Köpeklerim, düşmanları bile olsa, bir annenin bebeği için verdiği mücadeleye saygı gösterip susmuşlardı. </st><st c="9536">Köpeğim de bir anneydi ve vahşi kedinin yavrusuna sütannelik etmeyi hiç nazlanmadan kabul etti. </st><st c="9632">O gün daha erken çıktım yola. </st><st c="9662">Çalılara geldiğimde katliamı gördüm. </st><st c="9699">Üç yavru da parçalanmıştı. </st><st c="9726">Geriye kalan parçaları her yana dağılmıştı. </st><st c="9770">Hepsini topladım, çalılarla birlikte yaktım. </st><st c="9815">Bir başka anne daha aynı yanılgıya düşmesin ve ben bir kez daha onlara iyilik etmeye çalışırken, yer değiştirip düşmanı şaşırtma şansını yok etmeyeyim diye. </st><st c="9972">İşte o bebek büyüdü ve kasabaya geldiğin ilk gün seni seçti.”</st></p>
			
			
			<p><st c="10033">Öyküsünü bitirmişti. </st><st c="10055">Çalılarda yanan kedi cesetlerinin kokusu soluğumu kesmişti, yeniden soluk alabilmeyi dilerken kucağımdaki kediye bakıyordum. </st><st c="10180">Genç kızın hıçkırığını duydum. </st><st c="10211">Usulcacık ağlıyordu.</st></p>
			<p><st c="10231">“Onun adı... </st><st c="10245">Şiva,” dedim.</st></p>
			
			
			
			
			
			
			
			
			
			
			</article>
  <div id="charCountTotal" value="10258"></div></body>
</html>
