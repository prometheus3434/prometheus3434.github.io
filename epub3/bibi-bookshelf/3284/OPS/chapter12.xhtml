<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Gezgin</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter12">
<article>
			<figure>
				<img src="image/12.png" alt="12" />
			</figure>
						
			
			<p><span epub:type="pagebreak" title="144" id="page144"></span><st c="0">Ilık, yoğun ve hiç görmediğim kadar karanlıktı. </st><st c="49">Korkudan mı, yoğunluğundan mı bilemiyorum, soluk almayı bile unuttum.</st></p>
			<p><st c="118">Korku insana kendini bile unutturduğunda, korku da unutuluyor. </st><st c="182">Hareket etmeye çalıştım. </st><st c="207">Kısa zamanda bunun da gereksiz olduğunu anladım. </st><st c="256">Hiçlik dedikleri bu muydu yoksa? </st><st c="289">Kendimi yeterince unutmadığımı fark ettim. </st><st c="332">“Benim” başıma geldiğini düşünüyordum bu felaketin. </st><st c="384">Öyleyse “hiç” değildim. </st><st c="408">Henüz karanlık tarafından emilip yok edilmemiştim. </st><st c="459">Bu iyi miydi, kötü müydü, bilmiyorum. </st><st c="497">Belki de bilincimi kaybettirmeden, acı çektirerek, yavaş yavaş yok edecekti beni. </st><st c="579">Bildiğim tek şey karanlıkta olduğumdu. </st><st c="618">Ve kendimi çaresiz hissediyordum.</st></p>
			<p><st c="651">İnilti gibi bir ses çıktı boğazımdan, yankısının olmasını diledim. </st><st c="719">Burada ölmeyen tek şey umut galiba...</st></p>
			<p><st c="756">“Ölmez ama, kaybolur.”</st></p>
			<p><span epub:type="pagebreak" title="145" id="page145"></span><st c="779">İnce, berrak bir sesti. </st><st c="804">Hiç korkutucu yanı yoktu ama yine de buz kesmiştim. </st><st c="856">Başka bir şey söyler mi diye bekledim. </st><st c="895">Bekledikçe, o sesi hayal ettiğimi düşünmeye başladım. </st><st c="949">Bir yandan da uygun soruyu araştırıyordum. </st><st c="992">“Kim konuştu?” “Sanki bir ses duydum?” “Hey! </st><st c="1037">Orada biri mi var?” “Ne dedin?” Hiçbirini sese dönüştüremedim.</st></p>
			<p><st c="1099">Beni bu olağanüstü, saçma sapan duruma düşüren olayları aklımdan geçirmeye çabaladım. </st><st c="1186">Her şey o patikadan sapmaya karar vermemle başlamıştı. </st><st c="1241">Sonra kızla yaşlı adamın oturduğu bu garip ev... </st><st c="1290">Ertesi sabah köyde kimsenin olmadığını görünce, buraların tekin olmadığına uyanmam gerekiyordu. </st><st c="1386">Kim bilir, belki de ilaçlı bir şeyler içirmişlerdi bana. </st><st c="1443">İnsanın içgüdülerini yok eden, sağlıklı düşünmesini önleyen, kaçma isteğini bastıran bir şeyler. </st><st c="1540">Gitmedim ve bu lanet olası üç kişilik köy bozuntusunda başıma gelmeyen kalmadı!</st></p>
			<p><st c="1619">Patikaya sapmama neden olan bir çift sarı göz...</st></p>
			<p><st c="1668">“Tilki... </st><st c="1679">Her şey o tilki yüzünden oldu.”</st></p>
			<p><st c="1710">Aman ne iyi! </st><st c="1724">Kendi kendime de konuşmaya başladım. </st><st c="1761">Öfkem geri geliyor. </st><st c="1781">Kendimi daha iyi hissediyorum.</st></p>
			<p><st c="1811">“Suçu başkalarına atmak, rahatlatıcı olmalı.”</st></p>
			<p><st c="1857">Zıvanadan çıktım ve avazım çıktığı kadar bağırmaya başladım.</st></p>
			<p><st c="1918">“Kimsin sen? </st><st c="1932">Saklandığın delikten çık da yüzüme söyle ne söyleyeceksen!”</st></p>
			<p><st c="1991">“Neden her şeyi karşına almaya çalışıyorsun?”</st></p>
			<p><st c="2037">“Ne saçmalıyorsun sen?”</st></p>
			<p><st c="2061">“Belki kızdığın şeyler karşında değildir.”</st></p>
			<p><span epub:type="pagebreak" title="146" id="page146"></span><st c="2104">“Doğru dürüst cevap verecek misin? </st><st c="2140">Yoksa kendi kendine felsefe yapmaya devam mı edeceksin?”</st></p>
			<p><st c="2196">“Dinlemeyi bilseydin, sana cevap verdiğimi anlardın,” dedi.</st></p>
			<p><st c="2256">Midem kasıldı. </st><st c="2272">Bu saçma diyaloğu sürdürmek istemiyordum. </st><st c="2314">Burada olmak istemiyordum. </st><st c="2341">Sustum. </st><st c="2349">O da sustu. </st><st c="2361">Sessizlik sonsuza dek sürecekmiş gibi geldi.</st></p>
			<p><st c="2405">“Burası neresi?” diye sordum.</st></p>
			<p><st c="2435">“Gerçekten öğrenmek istiyor musun?”</st></p>
			<p><st c="2471">“Evet.”</st></p>
			<p><st c="2479">“Kendin öğrenmelisin,” dedi.</st></p>
			<p><st c="2508">“Eksik olma, çok yardımcı oldun.”</st></p>
			<p><st c="2542">“Gerçeği söyleseydim, ya öfkeden deliye dönerdin ya da duymazdan gelip, o ısırıcı alaycılığına sığınırdın.”</st></p>
			<p><st c="2650">“Beni bu kadar iyi tanıyorsun demek? </st><st c="2688">Ne yapacağımı bilecek kadar ha?”</st></p>
			<p><st c="2720">“Evet.”</st></p>
			<p><st c="2728">“Kimsin sen?” Giderek daha çok kızıyordum. </st><st c="2772">Ses tonum çekiç olsaydı ve yıkacak bir duvar bulsaydı, eminim işe yarardı.</st></p>
			<p><st c="2846">“İsim mi istiyorsun? </st><st c="2868">Hayır, hiç sanmam. </st><st c="2887">Bugüne kadar kimseye adıyla hitap etmedin ki... </st><st c="2935">Benliklerini kabul etmek olurdu bu, değil mi? </st><st c="2981">Varlıklarını onaylamak. </st><st c="3005">Hatta zaman ve mekânda kapladıkları alana saygı duymak.”</st></p>
			<p><st c="3061">“Ne halt olduğunu bilemem. </st><st c="3089">Hele bu nutuktan sonra asla düşünmeyeceğim kesin. </st><st c="3139">Adam gibi konuşmayı denesene.”</st></p>
			<p><st c="3169">“Peki. </st><st c="3177">Ne öğrenmek istiyorsan onu sor.” Öyle sakin </st><span epub:type="pagebreak" title="147" id="page147"></span><st c="3221">konuşuyordu ki... </st><st c="3239">Öylesine kendinden emin... </st><st c="3266">Sinirlerimi yerinden oynatmasına rağmen harekete geçmeme de engel oluyordu bir şeyler.</st></p>
			<p><st c="3352">“Neredeyiz? </st><st c="3365">Neden bu kadar karanlık? </st><st c="3390">Benim burada ne işim var? </st><st c="3416">Çıkış var mı? </st><st c="3430">Varsa nerede? </st><st c="3444">Neden beni tanıyormuş gibi ukalalık ediyorsun?” Bir solukta sıraladım sorularımı ve susup bekledim.</st></p>
			<p><st c="3543">O da sustu. </st><st c="3556">Harekete geçmem gerektiğini, içimde paniğin büyümekte olduğunu hissettim. </st><st c="3630">Ama burada hareket etmek, muhallebinin içinde yürümek gibi bir şeydi.</st></p>
			<p><st c="3699">“Cevap versene, Allah’ın cezası!” diye bağırdım.</st></p>
			<p><st c="3748">“Dinleyecek misin?” dedi yine çok bilmiş bir ses tonuyla.</st></p>
			<p><st c="3806">“Bana bak...” Öfkeden boğazım kilitlendi. </st><st c="3849">Yüzünü bile görmediğim biri vardı karşımda. </st><st c="3893">Sadece bir ses. </st><st c="3909">Ve ben onun aptalca kuşkularına, ithamlarına katlanmak zorundaydım. </st><st c="3977">Karanlığı ilk gördüğümde tekin bir yer olmadığını anlamıştım, ama işkencenin bu çeşidini hiç düşünmemiştim.</st></p>
			<p><st c="4084">“Sakin ol,” dedi. </st><st c="4103">Tanrım, ne yapacağımı söylüyor!</st></p>
			<p><st c="4134">“İstediğin için buradasın. </st><st c="4162">Burada olman gerektiği için ya da zamanı geldiği için.”</st></p>
			<p><st c="4217">“Asla. </st><st c="4225">Böyle bir salaklığı istemek için aklımı kaçırmış olmam gerekir.”</st></p>
			<p><st c="4289">“Belki de kaçırmışsındır. </st><st c="4316">Akıl dediğin belki de elde tutulması, yönetilmesi, idaresi altına girilmesi gerekmeyen bir şeydir.”</st></p>
			<p><span epub:type="pagebreak" title="148" id="page148"></span><st c="4415">“Ya ya... </st><st c="4426">Aynen öyle. </st><st c="4438">Kaçık!”</st></p>
			<p><st c="4445">“Ruhunu kaybetseydin daha çok üzülmen gerekirdi. </st><st c="4495">Gerçi buna izin vermezdik. </st><st c="4522">Hepimiz için kötü olurdu. </st><st c="4548">Seni buraya getiren oydu.”</st></p>
			<p><st c="4574">Ne dediğini tam anlamasam da, içimde, tam karnımda sıcak bir şeyin aktığını ve elektrik gibi beni çarptığını hissettim.</st></p>
			<p><st c="4694">“Ne ruh ne akıl! </st><st c="4712">Beni buraya getiren tek şey kahrolası merakım. </st><st c="4759">O kapının ardında ne olduğunu merak edip açmasaydım, lanet olası karanlığa bulaşmasaydım, bunlar başıma gelmeyecekti. </st><st c="4877">Saçma sapan bir şey yalnızca... </st><st c="4909">Bu lanet karanlığın peşime düşeceğini bilseydim, kapıyı kapamakla kalmaz, önüne duvar örerdim.”</st></p>
			<p><st c="5004">“Kapıyı açtığında çok umutlanmıştım oysa. </st><st c="5047">Bu kadar korktuğunun farkında değildim. </st><st c="5087">Sanırım bizi yanıltan, son zamanlarda gösterdiğin değişim oldu.”</st></p>
			<p><st c="5151">Aman Tanrım! </st><st c="5165">Sonunda kim olduğunu anladım. </st><st c="5195">Gerçekten aklımı kaçırmış olmalıyım son zamanlarda. </st><st c="5247">Tüm tedbirleri unutacak kadar... </st><st c="5280">Beni takip edenlerin burnumun dibine kadar girdiklerinin farkına bile varmamışım. </st><st c="5362">İşte sonunda beni, akla hayale gelmez bir yöntemle ele geçirdiler. </st><st c="5429">İyi de, neden kendilerini göstermiyorlar? </st><st c="5471">Takip bitti! </st><st c="5484">Bunca gizliliğe ne gerek var? </st><st c="5514">Belki de beni gerçekten iyi tanıyorlar. </st><st c="5554">Ellerinden kaçmak için her şeyi deneyeceğimi biliyorlar. </st><st c="5611">Kendilerini açığa çıkarıp, gelecekteki takipleri riske atmak istemiyorlar. </st><st c="5686">Konuşan tek kişi var. </st><st c="5708">Ama sonunda grup olduklarını ele verdi. </st><st c="5748">İsteyerek yapmıştır tabii... </st><st c="5777">“Kalabalığız, haddini </st><span epub:type="pagebreak" title="149" id="page149"></span><st c="5799">bil,” demek istemiştir. </st><st c="5823">Peki “son zamanlarda gösterdiğin değişim” ne demek? </st><st c="5875">İyi niyet ve anlayış gösterisi mi?</st></p>
			<p><st c="5909">“Kendinizi saklamaya çalışmanız çok salakça, yine de sizin bileceğiniz iş... </st><st c="5987">Kurallar koymayı ve onunla yaşamayı seven sizin gibi sıradan insanlar düşünmez, değiştirmez, sadece uygular. </st><st c="6096">Arada bir kendi çıkarına göre ihlal eder, ama onun da üstünü örter. </st><st c="6164">Sizin gibilerin kurallarını anlamaya çalışmaktan uzun zaman önce vazgeçmiştim.” Herhalde onları tanıdığımı anlamıştır.</st></p>
			<p><st c="6282">“Biliyoruz,” dedi.</st></p>
			<p><st c="6301">“Çok şey bildiğini iddia edenler, genellikle bir bok bilmezler. </st><st c="6366">Bana ne yapacaksınız şimdi?”</st></p>
			<p><st c="6394">“Hiçbir şey,” dedi.</st></p>
			<p><st c="6414">“Bu psikolojik bir zımbırtı mı? </st><st c="6447">Hani şu, gücün elinde olduğunu bilenlerin karşı tarafı beklenmedik hareket ve sözlerle şaşırtıp zayıflattığı taktiklerden...”</st></p>
			<p><st c="6572">“Zayıfladın mı?”</st></p>
			<p><st c="6589">“Hayır.”</st></p>
			<p><st c="6598">“Demek ki değilmiş.”</st></p>
			<p><st c="6619">“Zaten bana sökmezdi. </st><st c="6642">Beni korkutamazsınız. </st><st c="6664">Yıldıramazsınız. </st><st c="6681">Zayıflatamazsınız. </st><st c="6700">Kıramazsınız. </st><st c="6714">Oyunlara karnım tok. </st><st c="6735">Onun için ne yapacaksanız hemen yapın. </st><st c="6774">Ha bir de, mahkeme, yargıç, avukat gibi aptallıklarla da oyalamayın beni. </st><st c="6848">Kitabı yazılmış sirk gösterisini kabul etmiyorum. </st><st c="6898">Eğer böyle bir niyetiniz varsa, sadece cesedimi yargılarsınız. </st><st c="6961">Aranızda yürekli biri varsa, bu işi hemen burada, şimdi halletsin. </st><st c="7028">Hepimiz rahat edelim. </st><st c="7050">Tamam mı?”</st></p>
			<p><span epub:type="pagebreak" title="150" id="page150"></span><st c="7060">Derin bir soluk alıp sustum. </st><st c="7090">Gerçekten akıllı biri varsa içlerinde, kurşun her yandan gelebilir. </st><st c="7158">Gece görüşlü gözlükleri sayesinde bu karanlıkta bile vurabilirler. </st><st c="7225">İnşallah başıma isabet ettirirler. </st><st c="7260">Bu salaklar yüzünden, gagalanmış solucan gibi kıvranmak istemem.</st></p>
			<p><st c="7324">“Galiba... </st><st c="7336">bir yanlışlığı gidermem gerekiyor. </st><st c="7371">Biz, seni takip edenler değiliz.”</st></p>
			<p><st c="7404">Şunu baştan söyleseydi de, bir araba dolusu laf etmeseydim ya. </st><st c="7468">Ne hikmetse peşimdekileri de biliyor.</st></p>
			<p><st c="7505">“Ne tür bir cehennemdeyim ben?” Tükürür gibi sordum.</st></p>
			<p><st c="7558">“Kendi hayatındasın...” dedi ukala.</st></p>
			<p><st c="7594">“Benim hayatım hakkında tek kelime bile edemezsin. </st><st c="7646">Tamam mı? </st><st c="7656">Buna izin vermiyorum!” diye bağırdım.</st></p>
			<p><st c="7693">Suratını bile görmediğim bir bokböceği, tutmuş karanlığın, bu yapış yapışlığın ve bu... </st><st c="7782">bu... </st><st c="7788">zırvalıkların, benim hayatım olduğunu iddia ediyor. </st><st c="7840">Şuradan kurtulur kurtulmaz sırt çantamı toplayıp, lanet dağdan aşağı ineceğim. </st><st c="7919">Acilen burayı terk etmem gerekiyor. </st><st c="7955">Çok uzun kaldım, çok uzun.</st></p>
			<p><st c="7981">“Oysa dağları seversin,” dedi.</st></p>
			<p><st c="8012">“Bana bak! </st><st c="8024">Ben... </st><st c="8031">Sen nereden biliyorsun bunları? </st><st c="8063">Kimsin sen?”</st></p>
			<p><st c="8075">“Hâlâ anlamadın mı?”</st></p>
			<p><st c="8096">“Kes şunu! </st><st c="8108">Kes artık!”</st></p>
			<p><st c="8119">“Belki sana nerede olduğunu söylerim. </st><st c="8158">Ya da kim olduğumu... </st><st c="8180">Ya da kim olduğunu ya da...”</st></p>
			<p><st c="8208">Sustu.</st></p>
			<p><span epub:type="pagebreak" title="151" id="page151"></span><st c="8215">“Devam et. </st><st c="8227">Çekinme. </st><st c="8236">Yapacak daha iyi bir işim yok zaten.” Onu susturacak gücüm olmadığı da açık. </st><st c="8313">Bunu bilmesi gerekmiyor.</st></p>
			<p><st c="8337">“Keşke bu sözlerin gerçek olsaydı. </st><st c="8373">Keşke dinleyeceğine inansaydım. </st><st c="8405">Ne hoş olurdu. </st><st c="8420">Ama bunun çirkin bir oyunun hazırlık safhası olduğunu biliyorum. </st><st c="8485">Öyle değil mi?”</st></p>
			<p><st c="8500">“Oyun oynayacak ne halim var ne de... </st><st c="8539">Hem, nereden... </st><st c="8555">Tamam vazgeçtim. </st><st c="8572">Her şeyi bilen sensin. </st><st c="8595">Oyunları da... </st><st c="8610">Yine de hatırlatmadan geçemeyeceğim: Oyun için en az iki kişi gerekir. </st><st c="8681">Oysa ben seni göremiyorum bile...”</st></p>
			<p><st c="8715">“Göremiyorsun ama duyuyorsun. </st><st c="8746">Beni konuşturup sesime doğru yaklaşmayı düşünüyorsun. </st><st c="8800">Benimle mücadele edip kazanacağına inanıyorsun. </st><st c="8848">Sonra, senin için önemli olduğuna inandığın sorular hakkında beni konuşturmayı planlıyorsun.”</st></p>
			<p><st c="8941">Ayaklarım, parmak uçlarım, kafamın tası karıncalanmaya başladı. </st><st c="9006">Karşımdaki her kimse, en az bu karanlık kadar tekin olmayan biriydi. </st><st c="9075">Kelimesi kelimesine içimden geçen buydu. </st><st c="9116">Oysa ben, bunların tam tersini düşünmeyi bile başarmıştım. </st><st c="9175">Güçsüz olduğumu düşünmüştüm. </st><st c="9204">Gizlinin gizlisi planımı bilen kim olabilir ki?</st></p>
			<p><st c="9251">“Sadece sen,” dedi.</st></p>
			<p><st c="9271">“Sadece ben ne?”</st></p>
			<p><st c="9288">“Sadece sen bilebilirsin diyorum. </st><st c="9323">Düşünmeye bile kalkışmadığın şeyleri...”</st></p>
			<p><st c="9363">“Yani?”</st></p>
			<p><st c="9371">“Yani mi? </st><st c="9382">Sen söyle.”</st></p>
			<p><span epub:type="pagebreak" title="152" id="page152"></span><st c="9393">Sustum. </st><st c="9402">Düşünmek istiyordum ama becerebileceğimden emin değildim. </st><st c="9460">Hatta beceremediğime emindim. </st><st c="9490">Bıraktım. </st><st c="9500">Korkmaktan bile vazgeçtim. </st><st c="9527">Boş bir çuval gibiyim. </st><st c="9550">Tek farkım, hâlâ dik durabilmem. </st><st c="9583">Ya da ben öyle sanıyorum. </st><st c="9609">Duvarsız, penceresiz, yönsüz, ışıksız bir yerde neden tavan ve taban olsun ki? </st><st c="9688">Sessizliği bozan olmadı. </st><st c="9713">Rahatlatıcıydı.</st></p>
			<p><st c="9728">“Ben rüyadayım, değil mi?”</st></p>
			<p><st c="9755">“Ya uyanmışsan?” dedi.</st></p>
			<p><st c="9778">Kılım kıpırdamıyor. </st><st c="9799">Hiçbir şey hissetmiyorum. </st><st c="9825">Garip bir teslimiyet duygusu içindeyim. </st><st c="9865">Biraz bu duyguyla oynamak istiyorum. </st><st c="9902">Evirip çevirmek, altına, üstüne bakmak ve neden böyle bir anda tepkisiz kaldığımı keşfetmek istiyorum. </st><st c="10005">Delilik kotam doldu mu? </st><st c="10029">İçimdeki öfke, karavana atışlar yapmaktan mı yoruldu? </st><st c="10083">Yoksa dediklerini kabul mü ediyorum? </st><st c="10120">Yani ben, “ben” olduğunu iddia eden biriyle mi konuşuyorum?</st></p>
			<p><st c="10179">Evet, en sonunda cümle içinde kullandım işte! </st><st c="10226">Karşımdaki “ben”miş!</st></p>
			<p><st c="10246">Peki ben, neden benimle karanlıkta buluştum? </st><st c="10292">Kendimi görmeye mi tahammül edemiyorum, yoksa bilimkurgu filmlerindeki gibi, kendimle karşılaşınca birinden birinin ölmesi mi gerekiyor? </st><st c="10429">Ben oysam, burayı neden tanımıyorum? </st><st c="10466">Cehennemi ziyarete gelmek gibi bir niyetim olmadığına göre, bu buluşma onun eseri olmalı. </st><st c="10556">Eğer öyleyse, benden bağımsız hareket eden bir ben var. </st><st c="10612">Ve o, buranın neresi olduğunu biliyor.</st></p>
			<p><st c="10650">İçini çekti. </st><st c="10664">“Senin için mekân neden bu kadar önem</st><span epub:type="pagebreak" title="153" id="page153"></span><st c="10701">li? </st><st c="10706">Bütünü görmeye çalışsana. </st><st c="10732">Belki parçayı anlamanı kolaylaştırır.”</st></p>
			<p><st c="10770">Parazit gibi araya girmesi hiç işime yaramadı. </st><st c="10818">Düşüncelerimin ucunu kaybettim. </st><em><st c="10850">Parçada</st></em><st c="10857"> değilim ki, </st><em><st c="10870">bütüne</st></em><st c="10876"> varayım. </st><st c="10886">Fil gibi böğürmek isterdim şimdi. </st><st c="10920">Ne bu? </st><st c="10927">Fil...</st></p>
			<p><st c="10933">Bir fil hikâyesi duymuştum bir zamanlar. </st><st c="10975">Gözleri bağlı insanlar bir file dokunurlar ve dokundukları kısma ilişkin tahminlerde bulunurlar. </st><st c="11072">Buna göre, ben filin midesindeyim. </st><st c="11107">O hikâyede yutulma yoktu ama hikâyelerin eksik anlatılmadığını kim biliyor? </st><st c="11183">Aslında bulunduğum duruma en uygun yer mide değil, bağırsaklar. </st><st c="11247">Neşeli bir gülüş duydum.</st></p>
			<p><st c="11271">“Seni bu kadar eğlendiren ne? </st><st c="11302">Bokun içinde olmak mı?” diye sordum.</st></p>
			<p><st c="11338">“Hayır. </st><st c="11347">Bokun içinde olmak bile sana çıkışı düşündürüyor.”</st></p>
			<p><st c="11397">Elimde olmadan gülümsedim. </st><st c="11425">O görmediği için mutlu olduğumu düşünme gafletinde bulundum. </st><st c="11486">Artık bunun bile önemi yok.</st></p>
			<p><st c="11513">“Aklıma takılan bir sürü şey var,” dedim.</st></p>
			<p><st c="11555">“Biliyorum,” dedi.</st></p>
			<p><st c="11574">“Cevaplarını?”</st></p>
			<p><st c="11589">“Evet.”</st></p>
			<p><st c="11597">“Peki... </st><st c="11607">Ben sensem... </st><st c="11621">Ben neden bilmiyorum? </st><st c="11643">Yoksa sen benim geleceğim misin?”</st></p>
			<p><st c="11676">“Hayır. </st><st c="11685">Ben gömülenim.”</st></p>
			<p><st c="11700">“Ne halt ettin de bu hallere düştün?” Söylediğinden </st><span epub:type="pagebreak" title="154" id="page154"></span><st c="11753">bir bok anlamamıştım. </st><st c="11775">Bu yüzden sesim alaycı çıkmıştı ama konuşmasını istiyordum. </st><st c="11835">Umarım fark etmez ses tonumu, diye düşündüm.</st></p>
			<p><st c="11879">Aynen benim laflarımla cevap verdi soruma.</st></p>
			<p><st c="11922">“Ne halt ettiğimi çok iyi biliyorsun.”</st></p>
			<p><st c="11961">Söylenecek bir şey yok. </st><st c="11986">Tam bir delinin eline düşmüş durumdayım. </st><st c="12027">Onun dediğini kabullenip iki kişilikli numarası yapmak belki en doğrusu olur. </st><st c="12105">Belki de hastalandım. </st><st c="12127">Ateşim çıktı. </st><st c="12141">Gerçekle rüya birbirine karıştı. </st><st c="12174">Şu kurt macerasında üşütmüş olmalıyım. </st><st c="12213">Şimdi ateşler içinde yanıyorum ve böyle sesler duyuyorum.</st></p>
			<p><st c="12270">“Bak... </st><st c="12279">Neyi, nasıl düşündüğünü bilmiyorum ama biz diye bir şey yok... </st><st c="12342">Belki çok uzun zamandır yalnızsın... </st><st c="12379">Kimse böyle bir karanlıkta tek başına olduğunu kabul etmek istemez. </st><st c="12447">Kendine bir şeyler uydurur. </st><st c="12475">Ama bunlara inanmaya başladığında... </st><st c="12512">İşin zor.”</st></p>
			<p><st c="12522">“Demek inkâr ediyorsun. </st><st c="12547">Demek hatırlamamakta ısrarlısın. </st><st c="12580">Hiçbir şey kaybolmaz. </st><st c="12602">Onlar benimle... </st><st c="12619">İstersen sana hatırlatabilirim.”</st></p>
			<p><st c="12651">Karşımda duvardan da beter bir yaratık var. </st><st c="12696">Hiçbir şeyi anlamak istemiyor.</st></p>
			<p><st c="12726">“Onlar sende kalsın. </st><st c="12748">Bana ait olsalardı ben taşırdım, değil mi?”</st></p>
			<p><st c="12791">“Ama yine de kapıyı açtın.”</st></p>
			<p><st c="12819">“Hangi kapıyı?”</st></p>
			<p><st c="12835">“Seni en çok korkutan yerin kapısını.”</st></p>
			<p><st c="12874">Ben korkmam! </st><st c="12888">Ben hiçbir şeyden korkmam!</st></p>
			<p><st c="12914">“Korkunun bin bir yüzü vardır. </st><st c="12946">Ve sen hepsini tanır</st><span epub:type="pagebreak" title="155" id="page155"></span><st c="12966">sın. </st><st c="12972">Tıpkı hayvanlar gibi korkunun kokusunu duyarsın.”</st></p>
			<p><st c="13021">“Doğru. </st><st c="13030">Korkuyu tanırım. </st><st c="13047">Onun için de iddia ediyorum: Ben korkmam!”</st></p>
			<p><st c="13089">Uzun bir suskunluk oldu. </st><st c="13115">Ama giderek bu sessizliğin, kendi laflarımı habire kulağıma taşıdığını fark ettim. </st><st c="13198">Kendimi yalancı hissedecek kadar sık duymaya başladım.</st></p>
			<p><st c="13252">“Buradan çıkış yok, değil mi?” diye sordum. </st><st c="13297">Sesimdeki kırıklık, çaresizlik beni bile şaşırttı.</st></p>
			<p><st c="13347">“Her zaman bir çıkış vardır.”</st></p>
			<p><st c="13377">“Neden buradasın? </st><st c="13396">Neden o çıkışı kullanmadın?”</st></p>
			<p><st c="13424">“Şöyle diyelim: Sadece benim isteğim yeterli olmazdı.”</st></p>
			<p><st c="13479">“Demek ki, birileri seni buraya kapattı. </st><st c="13521">Onların izni olmadan da dışarı çıkamıyorsun. </st><st c="13566">Ve kendin için mücadele edemeyecek kadar zayıfsın. </st><st c="13617">Belki de gün ışığına çıkınca ne yapacağını bilememekten korkuyorsun.”</st></p>
			<p><st c="13686">Hep o mu beni aşağılayacak? </st><st c="13715">Elime fırsat geçmişken kullanmamak ayıp olur.</st></p>
			<p><st c="13760">“Ayrıldığımız günü hatırlıyor musun?”</st></p>
			<p><st c="13798">Tanrım! </st><st c="13807">Bu işkence bitmeyecek!</st></p>
			<p><st c="13829">“Yazın son günleriydi. </st><st c="13853">Bahçedeydik. </st><st c="13866">Akşam olmak üzereydi. </st><st c="13888">Kalabalıktı. </st><st c="13901">Herkes oradaydı... </st><st c="13920">Anne, baba, arkadaşları... </st><st c="13947">Hepsi genç, güzel, sağlıklı ve neşeli bir grup insan. </st><st c="14001">Mangal yakılıyordu.”</st></p>
			<p><st c="14021">Birden genzime kömür dumanı doldu. </st><st c="14057">Görmeyen gözlerle karanlığı taradım. </st><st c="14094">Bu kokuyu tanıyorum. </st><st c="14115">Ateş yine benimle uğraşıyor.</st></p>
			<p><span epub:type="pagebreak" title="156" id="page156"></span><st c="14143">“Kes şunu!” diye bağırdım.</st></p>
			<p><st c="14170">Cevap gelmedi. </st><st c="14186">Uzaktan gelen başka sesler duydum. </st><st c="14221">Kalabalık bir grup insanın sesi. </st><st c="14254">Metalik. </st><st c="14263">Uzak. </st><st c="14269">Rüzgârla taşınıyormuş gibi başıbozuk sesler...</st></p>
			<p><st c="14315">“... </st><st c="14321">nerede? ... </st><st c="14333">ateşe kim bakıyor? ... </st><st c="14356">içki isteyen... </st><st c="14372">salatalık var mı? ... </st><st c="14394">âlemsin... </st><st c="14405">git babanı çağır...”</st></p>
			<p><st c="14425">Sesler giderek uzaklaşırken, karanlık, nabız atışı ritmiyle beni boğuyordu sanki. </st><st c="14508">Kokular geldi yerine... </st><st c="14532">Yeni sulanmış bahçe kokusu... </st><st c="14562">Baygın çiçek kokusu... </st><st c="14585">Çardak kokusu... </st><st c="14602">Adamın kolonya kokusu... </st><st c="14627">Kadının parfüm kokusu... </st><st c="14652">Sonra sesler, kokular ve acı geldi...</st></p>
			<p><st c="14689">Yanağımda... </st><st c="14703">Nedensiz bir acı... </st><st c="14723">Kaç! </st><st c="14728">Kaç! </st><st c="14733">Kolumun acısı... </st><st c="14750">O ince, kemikli parmakların kıskacı... </st><st c="14789">“Ne gördün? </st><st c="14801">Söyle!” Onlar geliyor... </st><st c="14826">Beni bırakması gerek... </st><st c="14850">Bırakmıyor... </st><st c="14864">Adamın ayak sesleri, kadının ayak sesleri... </st><st c="14909">“Bırak beni anne!” Kaç! </st><st c="14933">Kaç! </st><st c="14938">Soluk soluğa bir koşu... </st><st c="14963">Ciğerleri sıkıştıran bir koşu... </st><st c="14996">Kızıl ışıkla kavuşma ânı...Kızıl acıyla buluşma ânı... </st><st c="15051">Sırtım... </st><st c="15061">Sırtım yanıyor... </st><st c="15079">Adamın sesi... </st><st c="15094">“Yalancı ve kötü çocuklar işte böyle...” Sonra karanlık ve sessizlik...</st></p>
			<p><st c="15165">“Ben o karanlıkta kaldım o gün,” dedi. </st><st c="15205">“Ama sen oyuna devam ettin.”</st></p>
			<p><st c="15233">“Ben oyunlardan nefret ederim.”</st></p>
			<p><st c="15265">“Ve her şeyden... </st><st c="15284">Değil mi? </st><st c="15294">Hilelerden uzak kalmak için kendine hile yaptın.”</st></p>
			<p><st c="15343">“Ben hile yapmam. </st><st c="15362">Oyun oynamam. </st><st c="15376">Anlattığın şey... </st><st c="15394">Hiç böyle... </st><st c="15407">hikâye duymamıştım. </st><st c="15427">Daha doğrusu... </st><st c="15443">yaşamamıştım. </st><st c="15457">İçindeymişim gibi... </st><st c="15478">ama bana ait değil.”</st></p>
			<p><span epub:type="pagebreak" title="157" id="page157"></span><st c="15498">“Mutsuzsun.”</st></p>
			<p><st c="15511">“Sen kendine bak.”</st></p>
			<p><st c="15530">“Mutsuzum. </st><st c="15542">Karanlığın içinde her şeyden uzak kalacağımı, hiçbir şeyi görmeyeceğimi sanıyordum. </st><st c="15626">Oysa tam tersi oldu. </st><st c="15647">Ve sana ulaşmama asla izin vermedin.”</st></p>
			<p><st c="15684">Ben hiçbir halt etmedim demekten vazgeçtim artık. </st><st c="15735">Hasta bir beyne ulaşmak çok zor. </st><st c="15768">Her kim yaptıysa, iyi bir nedeni olduğu ortada.</st></p>
			<p><st c="15815">“Biliyorum,” diye düşüncelerime cevap vermeye başladı. </st><st c="15871">Bu kâbusun tek iyi yanı bu. </st><st c="15899">Çeneni yormak zorunda kalmıyorsun.</st></p>
			<p><st c="15933">“Ben, senin diğerleriyle işbirliği yapıp kurban verdiğin Bulutgöbek’im.”</st></p>
			<p><st c="16006">Adam yüzünü, kızı gülmekten katılacak denli karnına gömmüş, çenesi ve dişleriyle gıdıklıyor. </st><st c="16100">Küçük kızın üstünde beyaz tüllerden yapılmış kat kat etekli bir elbise var. </st><st c="16176">Kahkahalar karanlığın her yerinde çınlıyor. </st><st c="16220">Karanlığın içinde, karanlığın resimlerini görüyorum. </st><st c="16273">Kadının sesi işveli şıngırdıyor. </st><st c="16306">“Ne yapıyorsunuz orada?” Adam, küçük kızdan daha beter soluksuz kalmış. </st><st c="16378">“Bulut... </st><st c="16388">yiyorum... </st><st c="16399">göbek... </st><st c="16408">yiyorum.” Küçük kız yapışıp kalıyor lafa... </st><st c="16452">Yarım yamalak... </st><st c="16469">Bulut göbek... </st><st c="16484">bulut... </st><st c="16493">göbek... </st><st c="16502">“Bulutgöbek” ilan ediyor kendini. </st></p>
			<p><st c="16536">“Ama... </st><st c="16544">ama... </st><st c="16551">adam... </st><st c="16559">o... </st><st c="16564">babam...” dedim mi, düşündüm mü bilmiyorum. </st><st c="16608">Şimşek çakması gibi bir aydınlık oldu. </st><st c="16647">Karanlık zıttına dönüştü. </st><st c="16673">Görüşümde bir şey değişmedi. </st><st c="16702">Işık körü oldum. </st><st c="16719">Bir an... </st><st c="16729">Sadece bir an karşımda bana bakıp gülümseyeni gördüm.</st></p>
			
			
			<p><span epub:type="pagebreak" title="158" id="page158"></span><st c="16782">Işık, ateş gibi canımı yaktı ve tüm acıları boğazımda topladı. </st><st c="16846">Tutamadım. </st><st c="16857">Çenemin ve karnımın kasıldığını, ciğerlerimden kopan fırtınanın acıyı dışarı fırlatmasını diledim.</st></p>
			
			
			
			
			
			
			
			
			
			
			</article>
  <div id="charCountTotal" value="16955"></div></body>
</html>
