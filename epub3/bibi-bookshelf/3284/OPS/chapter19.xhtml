<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Gezgin</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter19">
<article>
			<figure>
				<img src="image/19.png" alt="19" />
			</figure>
						
			
			<p><span epub:type="pagebreak" title="218" id="page218"></span><st c="0">Gözlerim beyaz bir parça aramaktan yorulduğunda, yataktaki Şiva’yı rahatsız etmeye hazırlanıyordum ki, kâğıdı gördüm. </st><st c="119">Sayfa numarası yoktu. </st><st c="141">Yazıldığı yere ait bir anısı yoktu. </st><st c="177">Kırmızı kalemle yazılmıştı:</st></p>
			<p><st c="204">“Ben düş gören bir kelebeğim... </st><st c="237">Ben, kısa ömründe düşlerinin peşine düşüp tüm dünyayı dolaşan bir kelebeğim... </st><st c="316">Düşlerimdeki çiçek, sadece benim tarafımdan keşfedilmeyi bekliyor... </st><st c="385">Onun kokusu ve rengi diğerlerinden çok farklı... </st><st c="434">yaprakları kadife yumuşaklığında... </st><st c="470">o yalnızca beni bekliyor... </st><st c="498">onu tanıyorum ama o hemen bulunmuyor... </st><st c="538">hangi yöne gideceğimi biliyorum... </st><st c="573">ince koku sinyalleri gönderiyor bana... </st><st c="613">çağırıyor beni... </st><st c="631">ve biliyor ki onu bulacağım... </st><st c="662">çok istersem onu bulacağım... </st><st c="692">uçuyorum... </st><st c="704">uçuyorum... </st><st c="716">hiçbir çiçeğin ikramını kabul etmeden, yorgun kanatlarımı dinlendirmeden, uçuyorum... </st><st c="802">onun taçyapraklarında dinlenecek bedenim... </st><span epub:type="pagebreak" title="219" id="page219"></span><st c="846">onun özsuyuyla giderilecek açlığım ve susuzluğum... </st><st c="898">onun yumuşak karnında uyuyacağım... </st><st c="934">ve ben, düş gören kelebek... </st><st c="963">düşümde kendimi, beklediği aşka kavuşan bir kadın olarak göreceğim...”</st></p>
			<p><st c="1033">Ne zaman yazdım bunu? </st><st c="1056">Ben mi yazdım? </st><st c="1071">Neden? </st><st c="1078">Hem ben </st><em><st c="1086">düş</st></em><st c="1089"> demem ki, </st><em><st c="1100">rüya</st></em><st c="1104"> varken... </st><st c="1115">Düş bana düşünceyi çağrıştırır. </st><st c="1147">Düşünce gibi bilinçle oluşturulur düşler. </st><st c="1189">Düşler rüyaların geldiği yerden gelmez. </st><st c="1229">Düş kurarım, ama karanlığın rüyasını isteyerek görmem. </st><st c="1284">Bu neyin nesi şimdi? </st><st c="1305">Yeni kâbuslara hazırlık mı? </st><st c="1333">Karanlığın çağrısı mı? </st><st c="1356">Rüyasız uykulara giriş mi?</st></p>
			<p><st c="1382">Kâğıdı masanın üstüne koydum. </st><st c="1413">Yeri hangi tomar, bilmiyorum. </st><st c="1443">Belki top haline gelip Şiva’ya oyuncak olur.</st></p>
			
			
			<p><st c="1487">Kapıyı açarken nereye gittiğimden emin değildim. </st><st c="1537">Kapısını açıp onu yine masa başında çalışırken bulduğumda, neden buraya geldiğimi biliyordum.</st></p>
			<p><st c="1630">Hiç duraksamadan masaya gidip mumunu söndürdüm. </st><st c="1679">Karanlıkta bana nasıl baktığını görmedim. </st><st c="1721">O yüzden rahatça kolunu tutup çekiştirdim.</st></p>
			<p><st c="1763">“Benimle geliyorsun.”</st></p>
			<p><st c="1785">Geldi. </st><st c="1793">Odama girdik. </st><st c="1807">Giysilerimi çıkarmadan yatağa girdim.</st></p>
			<p><st c="1844">“Bu oda soğuk olur. </st><st c="1865">Soyunmana gerek yok,” deyip iyice duvar dibine çekildim. </st><st c="1922">Yorganın ucunu açık tutuyordum. </st><st c="1954">Yanıma yatması gerektiğini anladı sonunda. </st><st c="1997">Yatağa girdi.</st></p>
			<p><span epub:type="pagebreak" title="220" id="page220"></span><st c="2010">Sırtüstü yatıyordum, ama bana merakla baktığını hissediyordum.</st></p>
			<p><st c="2073">“Uyuyacağız,” dedim. </st><st c="2095">“Birlikte rüya göreceğiz.”</st></p>
			<p><st c="2121">“Peki,” dedi.</st></p>
			<p><st c="2135">Yan dönüp kolunu belime dolamaya çalıştı. </st><st c="2178">Sırtımı ona döndüm. </st><st c="2198">Karnımdan çekip kendine yapıştırdı. </st><st c="2234">Bedenlerimizin girinti ve çıkıntıları birbirine tıpatıp uymuştu. </st><st c="2299">Hoşuma gitti. </st><st c="2313">Ama bir türlü uyuyamıyordum. </st><st c="2342">Yatağın içi fırın gibiydi. </st><st c="2369">Terledim. </st><st c="2379">Gömleğimi ve pantolonumu çabucak çıkardım. </st><st c="2422">Yorganın üstüne fırlattım. </st><st c="2449">Evet, şimdi daha iyi. </st><st c="2471">Soyunmamı fırsat bildiğini gösteren tek harekette bulunmadı. </st><st c="2532">Eski duruşumuzu aldık. </st><st c="2555">Az sonra düzenli ve derin soluklar almaya başladı. </st><st c="2606">Uyumuştu. </st><st c="2616">Gevşedim... </st><st c="2628">Uyudum.</st></p>
			
			
			<p><st c="2635">“Ne kadar çabuk unutuyorsun. </st><st c="2665">Hem de hiç çaba harcamadan. </st><st c="2693">Oysa artık seninle birlikte olduğumuzu sanıyordum. </st><st c="2744">Seninle o denli iyi zaman geçirdikten sonra, bu kadar çabuk vazgeçmen... </st><st c="2817">Artık korkuyorum.”</st></p>
			<p><st c="2835">“Hişşşt,” dedim fısıltıyla. </st><st c="2864">“Beni uyuyacağım bir yere götür. </st><st c="2897">Çok yorgunum. </st><st c="2911">Ve yanımdan ayrılma.”</st></p>
			<p><st c="2932">Elimi tuttu. </st><st c="2946">Öyle küçük, öyle yumuşaktı ki. </st><st c="2977">Ama güvenli. </st><st c="2990">Sıkı sıkı tutuyordu.</st></p>
			<p><st c="3010">“Uzan,” dedi. </st><st c="3025">Nereye diye sormadım. </st><st c="3047">Uzandım. </st><st c="3056">Küçük ve yumuşak eli saçlarımı okşuyordu. </st><st c="3098">Uyudum.</st></p>
			
			
			<p><span epub:type="pagebreak" title="221" id="page221"></span><st c="3105">Sabah uyandığımda, terziye ahtapot gibi sarılmış olarak buldum kendimi. </st><st c="3178">Uyanıktı. </st><st c="3188">Ben kendimi üstünden toparlamaya çalışırken gülümsedi. </st><st c="3243">Köyün hastalığı, gülümseme. </st><st c="3271">Akraba evliliği yüzündendir belki.</st></p>
			<p><st c="3305">“Hadi anlat,” dedim.</st></p>
			<p><st c="3326">“Neyi?”</st></p>
			<p><st c="3334">“Rüyanı. </st><st c="3344">Hani demiştin ya... </st><st c="3364">Birlikte uyumadık, rüya bile görmedik diye...”</st></p>
			<p><st c="3410">“Tamam, bir gün anlatırım,” deyip güldü. </st><st c="3452">“Sen gördün mü?”</st></p>
			<p><st c="3468">“Evet. </st><st c="3476">Çok güzeldi. </st><st c="3489">Uyuduğumu gördüm.”</st></p>
			<p><st c="3507">“Gerçekten mi?” Nedense çok ilgisini çekmişti bu saçma rüya. </st><st c="3569">“Kendini iyi hissediyor olmalısın.”</st></p>
			<p><st c="3604">“Galiba. </st><st c="3614">Bilmem. </st><st c="3622">Neden iyi olmalıyım?”</st></p>
			<p><st c="3643">“Gerçekten uyuduğun için. </st><st c="3670">Dinlenmişsindir.”</st></p>
			<p><st c="3687">Hiç böyle rüya yorumu duymamıştım. </st><st c="3723">Şöyle bir yokladım kendimi. </st><st c="3751">İyiyim. </st><st c="3759">Daha iyi günlerim de olmuştu. </st><st c="3789">Onlardan farkı ne, pek çıkaramadım. </st><st c="3825">Merakla bana bakıyordu. </st><st c="3849">Başımı evet der gibi salladım. </st><st c="3880">Önemli bir haber vermişim gibi sarılarak kutladı beni.</st></p>
			<p><st c="3934">“Neyi kutluyoruz?”</st></p>
			<p><st c="3953">“Seni. </st><st c="3961">Kendini özgür bırakmanı. </st><st c="3986">Güvenmeni.”</st></p>
			<p><st c="3997">“O dediğin şeylerin hepsi zaten bende var.” Sesim biraz sert çıkmıştı. </st><st c="4069">Daha söylerken saçmaladığımın farkındaydım. </st><st c="4113">O kimdi ki, beni keşfetmesini ve bunların zaten bende olduğunu bilmesini istiyordum?</st></p>
			<p><st c="4197">“Tabii ki var. </st><st c="4213">Ama ilk kez biriyle beraberken kullandın. </st><st c="4255">Hadi kalk, kahvaltı hazırlayalım,” deyip yataktan </st><span epub:type="pagebreak" title="222" id="page222"></span><st c="4305">fırladı, yatağın üstünde duran giysilerimi bana fırlatıp dışarı çıktı.</st></p>
			<p><st c="4375">Daha ben ilk söylediğinin altından kalkamamışken, kahvaltı hazırlamak ne anlama geliyordu? </st><st c="4467">Bundan sonra ne gelecek? </st><st c="4492">Çamaşırlarını mı yıkayacağım?</st></p>
			<p><st c="4521">Yine de giyinip peşinden mutfağa gittim. </st><st c="4563">Ocağın közlerini alevlendirmiş, çaydanlığı yerleştiriyordu. </st><st c="4623">Ben bu hikâyeyi sevmedim! </st><st c="4649">Mutfağın ortasında durmuş bakarken, sanırım yüzüme bu cümle yerleşmişti çoktan. </st><st c="4729">O da okudu.</st></p>
			<p><st c="4740">“Tamam. </st><st c="4749">Oraya otur, istersen bir sigara içip uyanmaya çalış,” dedi.</st></p>
			<p><st c="4808">O becerisini göstermek için oraya buraya sekerken, ben dediğini yaptım. </st><st c="4881">Kahvaltılıkları hiçbir düzenlemeye gerek görmeden masanın üstüne bıraktı. </st><st c="4955">Beni işe dahil etmenin tehlikesiz bir yoluydu bu... </st><st c="5007">Acaba benim için bir yerlere semer falan saklamış mıdır? </st><st c="5064">Masa düzenlemesiyle iş bitmedi. </st><st c="5096">Ufak tefek işler yaptırdı. </st><st c="5123">Yumurtalara bakmam, zeytinleri yıkamam, peyniri kesmem gerekti. </st><st c="5187">Ekmek yapmaya da sıra gelecek mi diye merak ediyordum. </st></p>
			<p><st c="5242">Ev halkının zamanlaması harikaydı. </st><st c="5277">Yaşlı adam ve kız mutfağa girdiler. </st><st c="5313">Rezalet! </st><st c="5322">Şimdi tezahüratlar başlayacak, ben kendimi evin “hanım kızı” ya da “gelini” ilan edilmiş olarak bulacağım. </st><st c="5429">Günaydın demekten başka hiçbir şey yapmadılar. </st><st c="5476">Hatta neden mutfaktayız diye bile sormadılar. </st><st c="5522">Kahvaltıya oturduk. </st><st c="5542">İştahım yerindeydi. </st><st c="5562">Kahvaltıdan bu kadar keyif aldığım günü hatırladım, </st><span epub:type="pagebreak" title="223" id="page223"></span><st c="5614">eve geldiğimin ertesi günüydü. </st><st c="5645">Mahkûmiyetimin başladığı gün...</st></p>
			<p><st c="5676">Sonunda kendimi durdurabildim. </st><st c="5708">Erkekler nedense, bugün o bilmediğim işlerini yapmaya hevesli değillerdi. </st><st c="5782">Yerlerinden kıpırdamadılar. </st><st c="5810">Kız kahveleri yaptı ve “Odaya geçelim,” dedi. </st><st c="5856">Sonra bana dönüp “Sana bir şey göstereceğim,” diye ekledi.</st></p>
			<p><st c="5914">Elinde tepsiyle önümüze düştü. </st><st c="5946">Odaya girdik. </st><st c="5960">Bana gösterilmek istenen ne olabilir diye bakınırken, gördüm. </st><st c="6022">Kilim bitmişti. </st><st c="6038">Gelincik tarlası bitmişti... </st><st c="6067">Soluğum kesildi. </st><st c="6084">Yanına gidip dokundum. </st><st c="6107">Dalgalandı, renkler alazlandı... </st><st c="6140">Rüzgâr esmiş gibi...</st></p>
			
			
			<p><st c="6160">Onun sesini duydum.</st></p>
			<p><st c="6180">“Bak... </st><st c="6189">En sevdiğim...” Kahkahası uzaklaştı... </st><st c="6228">Gelincik tarlasına gitmiş gibi geldi bana. </st><st c="6271">Koşmaya...</st></p>
			<p><st c="6281">“Aynısı,” dedim. </st><st c="6299">Konuşan ben miydim, o muydu?</st></p>
			<p><st c="6327">“Çocukken evimizin yakınında böyle bir yer vardı. </st><st c="6378">Baharda gelincikler, minik yangınlar gibi doldururdu çayırı. </st><st c="6439">Otların arasına uzanıp gelinciklerin ağaç gibi kocaman olduklarını düşlerdim. </st><st c="6517">Kocaman, ters dönmüş, kızıl şemsiyeler gibi... </st><st c="6564">orada... </st><st c="6573">öylece yatarken... </st><st c="6592">çok mutlu olurdum. </st><st c="6611">Ben o zamanlar... </st><st c="6629">mutlu bir çocuktum.”</st></p>
			<p><st c="6649">Sayıklar gibi konuşuyordum. </st><st c="6678">Kendimi susturmam gerektiğini bile düşünmeden.</st></p>
			<p><st c="6724">“Sonra her şeyi unuttum. </st><st c="6750">Her şeyi kaybettim. </st><st c="6770">Ama şimdi... </st><st c="6783">Baharın yeniden geldiğini gördüm...”</st></p>
			
			
			<p><span epub:type="pagebreak" title="224" id="page224"></span><st c="6819">Şiva bacaklarıma kafa atınca toparlandım. </st><st c="6862">Bütün gece ve sabah ortalarda yoktu ama şimdi buradaydı. </st><st c="6919">Bir şeylere sarılmaya ihtiyacım olduğu sırada ortaya çıkmıştı. </st><st c="6982">Kucağıma alıp kilimi gösterdim.</st></p>
			<p><st c="7013">“Bak Şiva... </st><st c="7027">Bahar gelince seninle bu gelincik tarlasını bulmaya gideceğiz. </st><st c="7090">Benimle geleceksin, değil mi?”</st></p>
			<p><st c="7120">Şiva baharı beklemeye tahammülü olmadığını göstermek ister gibi hemen elini attı. </st><st c="7203">Tırnağı kilime takıldı. </st><st c="7227">Çıkarmasına yardım ettim. </st><st c="7253">Yanağımı yaladı, burnunu boynuma soktu. </st><st c="7293">Ne oluyor bu kıza? </st><st c="7312">Çok duygusal... </st><st c="7328">Sanki veda eder gibi...</st></p>
			<p><st c="7351">Veda mı? </st><st c="7361">Veda nereden geldi aklıma? </st><st c="7388">Ve neden içim böyle kabardı birden? </st><st c="7424">Ağlamak üzereyim. </st><st c="7442">Yine mi? </st><st c="7451">Bu evde rekor kırıyorum. </st><st c="7476">Kız gelip sırtımı okşadı, Şiva’yla bana sarıldı.</st></p>
			<p><st c="7524">“Gel. </st><st c="7531">Kahven soğuyor.”</st></p>
			<p><st c="7547">Arkamı döndüm ve erkeklerin bana baktığını gördüm. </st><st c="7599">En zavallı halime bakıyorlar. </st><st c="7629">İğrencim! </st><st c="7639">İğrençler! </st><st c="7650">Ne olmuş yani, öyleyiz. </st><st c="7674">Dışarı baktım. </st><st c="7689">Karlar duruyor, ama yine de daha aydınlık bir gün. </st><st c="7740">Bulutlar incelmiş sanki. </st><st c="7765">Bunun anlamını bile düşünmek istemiyorum.</st></p>
			<p><st c="7806">Yerime oturdum. </st><st c="7823">Yaşlı adamın uzattığı sigarayı aldım, gülümsedim. </st><st c="7873">Terzi sigaramı yaktı, ona da gülümsedim. </st><st c="7914">Kız kahvemi önüme koydu, ona da gülümsedim. </st><st c="7958">Şiva kucağıma sırtüstü yatmıştı, kahveye eğilirken suratına değen saçlarımla oynadı, ona da gülümsedim. </st><st c="8062">Ken</st><span epub:type="pagebreak" title="225" id="page225"></span><st c="8065">dimi uzaktan görmeyi ve şu gülümseyen suratıma tokat atmayı isterdim.</st></p>
			<p><st c="8135">Kahvelerimizi sessizce içtik. </st><st c="8166">Kendi içime dalmayı, ne olup bittiğini anlamayı istiyordum. </st><st c="8226">Ama bulduğum şeyler kopuk kopuktu, işime yaramıyordu. </st><st c="8280">Giderek hepsini yitirdim ve boş bir çuval gibi kaldım. </st><st c="8335">Gözüm yerdeki kilimde oynaşan gün ışığındaydı. </st><st c="8382">Kilimin renklerini kimi yerde parlatan, kimi yerde silip sadece ışığa dönüştüren güneş ışığında... </st><st c="8481">Bazen ışık da bir şeylerin sonunun geldiğini hatırlatabiliyor insana; karanlık gibi...</st></p>
			<p><st c="8567">Hareket etmem gerektiğini düşünüp yerimden kalktım. </st><st c="8620">Şiva bile ortada yoktu. </st><st c="8644">Öylesine, amaçsız dolandım evin içinde. </st><st c="8684">Bu kez ne aradığımı biliyorum. </st><st c="8715">Kendimi.</st></p>
			<p><st c="8723">En son ne zaman böyle zavallı duruma düşmüştüm? </st><st c="8772">Kurtlar, karanlık, terzi... </st><st c="8800">Saymaktan vazgeçtim. </st><st c="8821">Yine de onların nedenleri vardı. </st><st c="8854">Şimdikinin ise nedeni yoktu. </st><st c="8883">Sabah iyiydim, uyuduğum için kutlandım, kurt gibi yemek yedim, dünyanın en güzel gelincik tarlasını gördüm... </st><st c="8993">Sonra?</st></p>
			<p><st c="8999">Bodruma indim. </st><st c="9015">Sevdiğim, bildiğim tek şeyin yanında olmalıyım diye düşündüm. </st><st c="9077">Onda bana ait izler vardır mutlaka. </st><st c="9113">Üstündeki örtüyü açtım. </st><st c="9137">Çalıştırmayı ve karşısındaki duvarı delip çıkmayı düşledim. </st><st c="9197">Üstüne oturmakla yetindim. </st><st c="9224">Buz gibiydi. </st><st c="9237">Buzdan yapılmış gibi... </st><st c="9261">Şöyle bir itiversem, yere düşüp dağılacaktı. </st><st c="9306">Aradığım bu değil. </st><st c="9325">Ben motorun kızgın halini istiyorum. </st><st c="9362">Uzun yol yorgunu, el yakan halini... </st><st c="9399">Bu kanı çekilmiş soğuk ceset beni tanımlayamaz. </st><st c="9447">Yoksa tanımlar mı?</st></p>
			<p><span epub:type="pagebreak" title="226" id="page226"></span><st c="9465">Bodrumda dolaştım. </st><st c="9485">Kiler denen “karanlığın” kapısına baktım. </st><st c="9527">Orada yalnızca bakliyat olduğunu bilmek bile can sıkıcı. </st></p>
			<p><st c="9584">Atölyenin önündeyim. </st><st c="9605">Usulca açtım. </st><st c="9619">Sandalyesinin üstünde kapıya bakarak oturmuş, sigara içiyordu. </st><st c="9682">Birini bekler gibiydi. </st><st c="9705">Bu ben değilsem çok şaşarım. </st><st c="9734">Sigara tabakasını uzattı. </st><st c="9760">Ben sigaramı yakarken bana da bir tabure getirdi. </st><st c="9810">Oturdum. </st><st c="9819">Yapacak daha iyi bir şey yok. </st><st c="9849">Ama söyleyecek bir sözüm de yok. </st><st c="9882">Öylece oturup sigaralarımızı içtik. </st><st c="9918">Benim bir şeyler söylememi bekliyordu. </st><st c="9957">Çalışmadan oturması çok rahatsız edici. </st><st c="9997">Sigara bitti. </st><st c="10011">Şimdi durumumuz daha da trajik.</st></p>
			<p><st c="10042">“Çalışmıyor musun?”</st></p>
			<p><st c="10062">“Dinliyorum,” dedi.</st></p>
			<p><st c="10082">“Neyi?”</st></p>
			<p><st c="10090">“Her şeyi. </st><st c="10102">Aletleri, bunu, bunu... </st><st c="10126">oradakini...”</st></p>
			<p><st c="10139">Oymayı, keskiyi, kendini, boyayı ve duvarları gösterdi.</st></p>
			<p><st c="10195">“Ne söylüyorlar peki?”</st></p>
			<p><st c="10218">“Bildiklerini... </st><st c="10236">Kendi öykülerini, tanıklıklarını... </st><st c="10272">Her şeyin hafızası vardır.”</st></p>
			<p><st c="10299">Dolap kapağını gösterdim. </st><st c="10326">“Bunun da mı?”</st></p>
			<p><st c="10340">“Her şeyin. </st><st c="10353">Ceviz ağacının şimşek çaktığında fotoğraf çektiği söylenir. </st><st c="10413">Doğru yerden kesebilseydik, kim bilir neler görürdük.”</st></p>
			<p><st c="10467">“Ya bu ne söylüyor?” diye sordum. </st><st c="10502">Kendini işaret ederken kalbine dokunmuştu. </st><st c="10545">Ben de onu işaret ettim.</st></p>
			<p><st c="10569">“Dinlemem gerektiğini; ayırt etmem, anlamam ge</st><span epub:type="pagebreak" title="227" id="page227"></span><st c="10616">rektiğini; vazgeçmemem, umut etmem ve sevmem gerektiğini... </st><st c="10677">Seninki ne diyor?”</st></p>
			<p><st c="10695">“Benimki hiç konuşmaz.”</st></p>
			<p><st c="10719">“Çok geveze olduğun için duymamışsındır.”</st></p>
			<p><st c="10761">Bakakaldım. </st><st c="10774">Birinin bana geveze demesi için budala olması gerekir.</st></p>
			<p><st c="10828">“Burası geveze,” deyip kafasını gösterdi.</st></p>
			<p><st c="10870">“Haa... </st><st c="10879">şu mesele,” uzatmanın âlemi yok. </st><st c="10912">İçgüdüleriyle yaşamaya alışmış yaşlı bir adama düşünmenin erdemlerinden söz edecek değilim ya.</st></p>
			<p><st c="11006">“Ben dinlemene engel olmak istemem,” dedim.</st></p>
			<p><st c="11050">Nereye gideceğimi, ne yapacağımı bilmiyorum ama, burada fazlalık olduğum açık.</st></p>
			<p><st c="11129">“Seni de dinlerim,” dedi. </st><st c="11156">“Belki bana söyleyeceğin önemli bir şey vardır.”</st></p>
			<p><st c="11204">“Sanmam. </st><st c="11214">Benim dünyamdan işe yarayacak bir şey çıkmaz.”</st></p>
			<p><st c="11260">“Sen bilirsin.”</st></p>
			<p><st c="11276">Hayatımın işe yaramaz olduğunu hemen kabullenmesine çok bozuldum. </st><st c="11343">Bir şeyler anlatıp kafasını karıştırmayı, şaşırtmayı ve hatta korkutmayı istedim. </st><st c="11425">Ama düşününce... </st><st c="11442">anlatacaklarım çok saçma geldi. </st><st c="11474">Diğer insanlardan o kadar farklı yaşıyorlar ki... </st><st c="11524">Hiç ihtiyaçları olmayan şeyleri anlatıp ortalığı çöplüğe çevirmek istemem. </st><st c="11599">Kentleri, açgözlü, hırslı insanları; her şeyin satıldığı hayatları anlatarak yakınlaştırmanın hiçbir anlamı yok.</st></p>
			<p><st c="11711">Şu yaşlı adama söyleyecek bir çift lafımın olmaması </st><span epub:type="pagebreak" title="228" id="page228"></span><st c="11764">mı, yoksa onun her zamankinden abartılı dinleme havası mı neden oldu, bilmiyorum, içimdeki hüzün büyüdü.</st></p>
			<p><st c="11868">“Şuramda bir şey var... </st><st c="11893">Habire büyüyor. </st><st c="11909">Boğazıma kadar yükselirse boğar beni...” Ne gereksiz bir açıklama. </st><st c="11976">Ama ağızdan çıktı artık, kınından çıkan bıçak gibi. </st><st c="12028">Dikkatle dinledi, karnıma baktı, sanki büyüyen o şeyi görecekmiş gibi.</st></p>
			<p><st c="12098">“Karar zamanı. </st><st c="12114">İçindeki hayat seni zorlamaya başlamış.”</st></p>
			<p><em><st c="12154">Sabah çok yemişsindir ya da üşütmüşsündür,</st></em><st c="12197"> falan deseydi kendimi daha iyi hissederdim. </st><st c="12242">Ama o bir kâhin gibi yorum yaptı.</st></p>
			<p><st c="12275">“Neye karar vereceğim?”</st></p>
			<p><st c="12299">“Onu bilemem. </st><st c="12314">O sana ait,” dedi.</st></p>
			<p><st c="12332">Dağdaki adam gibi...</st></p>
			<p><st c="12353">“Peki, sağ ol,” deyip çıktım. </st><st c="12384">Tüm falcılar böyle midir? </st><st c="12410">En can alıcı noktayı açıklamadan, insanı ortalık yerde bok gibi bırakırlar mı? </st><st c="12489">Hayat beni zorluyormuş! </st><st c="12513">Bir bok yaptığı yok. </st><st c="12534">Oradan oraya savuruyor işte! </st><st c="12563">Yol çizgileri varken hiç itirazım olmuyordu. </st><st c="12608">Ama burada... </st><st c="12622">Bu hiçlikte...</st></p>
			
			
			<p><st c="12636">Mutfağa girdiğimde suratım allak bullaktı herhalde, kız gülümserken ciddileşti.</st></p>
			<p><st c="12716">“Neden bu kadar üzgünsün?”</st></p>
			<p><st c="12743">“Bilmiyorum.”</st></p>
			<p><span epub:type="pagebreak" title="229" id="page229"></span><st c="12757">Yanıma geldi. </st><st c="12772">Gözlerimi bulmaya çalıştı. </st><st c="12799">Görmek istemiyordum ama yakalandım. </st><st c="12835">Yumuşacıktı bakışları. </st><st c="12858">Gülümsemesi gözündeydi sanki.</st></p>
			<p><st c="12887">“Seni sevmek bu kadar zor mu?” dedi.</st></p>
			<p><st c="12924">Kulaklarım uğuldamaya başladı. </st><st c="12956">Odama girdim. </st><st c="12970">Yorganın altına kendimi gömdüm. </st><st c="13002">Karanlığı çağırdım.</st></p>
			
			
			
			
			
			
			
			
			
			
			</article>
  <div id="charCountTotal" value="13021"></div></body>
</html>
