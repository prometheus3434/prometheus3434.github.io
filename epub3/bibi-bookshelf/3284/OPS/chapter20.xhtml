<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Gezgin</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter20">
<article>
			<figure>
				<img src="image/20.png" alt="20" />
			</figure>			
			
			
			<p><span epub:type="pagebreak" title="230" id="page230"></span><st c="0">Odadaydım. </st><st c="12">Yüzükoyun yatıyordu. </st><st c="33">Yastıksız ve çıplak. </st><st c="54">Burnunun ucunda en sevdiği oyuncakları duruyordu. </st><st c="104">Canı çok yanıyor olmalı. </st><st c="129">Çıplak sırtı cılk yara, öylesine çaresiz ve acılar içinde yüzükoyun yatıyor.</st></p>
			<p><st c="205">Her yanım alev alev yanıyordu. </st><st c="237">Sırtımdaki közlerin temizlendiğine inanmıyordum. </st><st c="286">Yapıştıkları yeri yavaş yavaş delip derine, daha derine iniyordu ateşler... </st><st c="362">Ağlamıyordum. </st><st c="376">Dinliyordum. </st><st c="389">Kadın ağlıyordu.</st></p>
			<p><st c="405">“Çardaktaydınız... </st><st c="425">O kadınla... </st><st c="438">Kör karanlıkta... </st><st c="456">Ne yapıyordunuz orada?”</st></p>
			<p><st c="479">“Hiçbir şey! </st><st c="493">Defalarca söyledim. </st><st c="513">Yeter artık! </st><st c="526">O bacak kadar, salak kızının lafına mı inanacaksın, bana mı?”</st></p>
			<p><st c="587">“Neden kızına vurdun öyleyse? </st><st c="618">Neden kaçtı sizin yanınızdan?”</st></p>
			<p><st c="648">“Aptalca bir şey yapmıştı. </st><st c="676">Hatırlamıyorum bile.”</st></p>
			<p><st c="697">“Saatlerce ortada yoktun. </st><st c="724">Ne zamandır sürüyor bu ilişki?”</st></p>
			<p><span epub:type="pagebreak" title="231" id="page231"></span><st c="755">Sessizlik oldu. </st><st c="772">Benim yüzümden kavga ediyorlardı. </st><st c="806">Annem ağlıyordu. </st><st c="823">Bana değil, kendine. </st><st c="844">İkisi de beni sevmiyorlardı.</st></p>
			<p><st c="872">Ona baktım. </st><st c="885">Gözleri kuru ve donuktu. </st><st c="910">Kendimden nefret ettim. </st><st c="934">Her şeyi berbat etmiştim. </st><st c="960">O yüzden artık beni sevmiyorlardı.</st></p>
			<p><st c="994">Ona baktım. </st><st c="1007">Gözleri kuru donuktu. </st><st c="1029">Kendinden vazgeçmişti. </st><st c="1052">Gidiyordu. </st><st c="1063">Mahzenler, karanlıklar arıyordu kendine. </st><st c="1104">Saklanmak istiyordu, yok olmak istiyordu. </st><st c="1146">Ortada, çıplak ve cılk yara içinde yatarken...</st></p>
			<p><st c="1192">Dışarı çıkıp adamla kadını sonsuza dek susturmak, yanında kalıp onu burada tutmak arasında gidip geldim.</st></p>
			<p><st c="1297">Yatağın kenarına diz çöküp yarasız, yanıksız tek yerini, başını okşadım.</st></p>
			<p><st c="1370">“Sen hiçbir şey yapmadın. </st><st c="1397">Sen yanlış bir şey yapmadın. </st><st c="1426">Sakın gitme. </st><st c="1439">Sakın gitme!”</st></p>
			<p><st c="1452">“İkisi de benden vazgeçti. </st><st c="1480">Bana güvenmiyorlar. </st><st c="1500">Beni sevmiyorlar.”</st></p>
			<p><st c="1518">“Onları boş ver! </st><st c="1536">Boş ver! </st><st c="1545">Sen önemlisin. </st><st c="1560">Onlar... </st><st c="1569">onlar... </st><st c="1578">onlar korkuyorlar!”</st></p>
			<p><st c="1597">“Neden?”</st></p>
			<p><st c="1606">“Yalnız kalmaktan, kaybetmekten, becerememekten, sevmekten, her şeyden... </st><st c="1681">Gitme! </st><st c="1688">Onlar yüzünden kendini yok etme.”</st></p>
			<p><st c="1721">“Babam yalancı dedi, annem küçük şeytan!”</st></p>
			<p><st c="1763">“Öyle misin?”</st></p>
			<p><st c="1777">“Hayır.”</st></p>
			<p><st c="1786">“Bunu öğrenmelerini sağla. </st><st c="1814">Tamam mı?”</st></p>
			<p><span epub:type="pagebreak" title="232" id="page232"></span><st c="1824">“Artık beni dinlemezler ki. </st><st c="1853">Anlamıyorsun. </st><st c="1867">Beni sevmiyorlar.”</st></p>
			<p><st c="1885">“Ben seviyorum. </st><st c="1902">Benim için kal. </st><st c="1918">Duydun mu?”</st></p>
			<p><st c="1929">Öyle küçük, öyle masum ve öyle kırılgandı ki...</st></p>
			<p><st c="1977">“Gitme, lütfen gitme... </st><st c="2002">Sana ihtiyacım var.”</st></p>
			<p><st c="2022">“Gerçekten seviyor musun? </st><st c="2049">Beni bağışlıyor musun?”</st></p>
			<p><st c="2072">Ona sımsıkı sarıldım. </st><st c="2095">Yaralarımız soğudu. </st><st c="2115">Acımız soğudu. </st><st c="2130">Kuru gözlerimiz kaplıcalar gibi sıcak sularla doldu.</st></p>
			<p><st c="2182">“Bundan sonra ağlamak yok!” diye sayıkladım. </st><st c="2228">Defalarca... </st><st c="2241">“Ağlamak yok. </st><st c="2255">Artık acı yok!”</st></p>
			<p><st c="2270">Gözyaşlarımızı sildik karşılıklı.</st></p>
			<p><st c="2304">“Birlikte çok şey yapacağız,” dedim.</st></p>
			<p><st c="2341">“Çok eğlenelim, olur mu?” dedi.</st></p>
			<p><st c="2373">Biraz kuşkuluydum, daha doğrusu endişeli. </st><st c="2416">Ufacık bir çocuğun elinde oyuncak olma ihtimalini de göz ardı etmemek gerekir tabii ki...</st></p>
			<p><st c="2505">“Seni rezil edeceğimi mi düşünüyorsun?”</st></p>
			<p><st c="2545">Ben salağım!</st></p>
			<p><st c="2558">“Hayır!” dedim. </st><st c="2575">“Hayır. </st><st c="2583">Ben kendimden korktum. </st><st c="2606">Eğlenmeyi unutalı çok oldu da... </st><st c="2639">Saçmalarsam diye...”</st></p>
			<p><st c="2659">“Korkma, ben yanındayım,” deyip sarıldı.</st></p>
			<p><st c="2700">Sımsıkı sardım onu. </st><st c="2721">İçim ısındı. </st><st c="2734">Sonra o ait olduğu yere gitti.</st></p>
			<p><st c="2764">“Rahat mısın?” dedim.</st></p>
			<p><st c="2786">“Evet,” dedi. </st><st c="2801">“Gitme zamanı geldi.”</st></p>
			
			
			<p><span epub:type="pagebreak" title="233" id="page233"></span><st c="2822">Sıçrayarak uyandım. </st><st c="2843">İşte yine o duygu! </st><st c="2862">Sanki bir şeylere geç kalmışım gibi, garip bir telaş vardı içimde. </st><st c="2929">Kollarım acıyordu. </st><st c="2948">Kendime sıkı sıkı sarılmışım. </st><st c="2978">Parmaklarım etime geçmiş neredeyse. </st><st c="3014">Gevşedim, gerindim. </st><st c="3034">Yetişeceğim bir şey ya da yer yok. </st><st c="3069">Sırtüstü yatıp tavanı seyrettim. </st><st c="3102">Vay canına! </st><st c="3114">O hüzün nereye gitti? </st><st c="3136">Hani beni boğmaya çalışan? </st><st c="3163">Canı cehenneme! </st><st c="3179">Böyle iyiyim. </st></p>
			<p><st c="3193">Hızla kalktım yataktan. </st><st c="3217">Havada ne olduğunu bilmediğim bir gariplik var. </st><st c="3265">Yatağa oturup çizmelerimi giyerken, yerde oynaşan gün ışığını gördüm. </st><st c="3335">Perdenin arasından sızıyordu. </st><st c="3365">Pencereye koşup perdeleri açtım ve gözüm kamaştı. </st><st c="3415">Tanrım! </st><st c="3423">Güneş!</st></p>
			<p><st c="3429">Damın kenarından su damlalarının düştüğünü gördüm. </st><st c="3481">Karlar eriyor! </st><st c="3496">Karlar eriyor! </st><st c="3511">Olamaz! </st><st c="3519">Bahar gelmiş olamaz... </st><st c="3542">Ama güneş buradaydı ve sanki erken baharı yaşatıyordu dağ başındaki bu... </st><st c="3616">bu...</st></p>
			<p><em><st c="3621">Cehennem</st></em><st c="3630"> diyemedim. </st><st c="3642">Oysa düne kadar tam da öyleydi benim için.</st></p>
			<p><st c="3684">Oturma odasına gittim. </st><st c="3708">Kimse yoktu. </st><st c="3721">Oda, ev halkı olmadan yeterince sıcak ve sevimli görünmüyor. </st><st c="3782">Şömineye baktım. </st><st c="3799">Ateş geçmek üzereydi. </st><st c="3821">Bir iki odunla besledim.</st></p>
			<p><st c="3845">Mutfağa geçtim. </st><st c="3862">Masa başında oturmuş nakışını işliyordu. </st><st c="3903">Gün ışığı tam arkasındaki pencereden geliyordu. </st><st c="3951">Yumuşak bir ışıkla çevrelenmiş gibiydi. </st><st c="3991">Daha önce de onu gün ışığında gördüğümde şaşırmıştım. </st><st c="4045">Şimdi de garip bir şeyler hissediyorum, ama ne olduğunu bulamıyorum. </st><st c="4114">Sanki birine benziyor... </st><st c="4139">Aslında ne kadar... </st><st c="4159">Başı</st><span epub:type="pagebreak" title="234" id="page234"></span><st c="4163">nı kaldırıp bana bakınca düşüncelerim dağıldı. </st><st c="4211">Baktı... </st><st c="4220">Baktı... </st><st c="4229">ve gülümsedi.</st></p>
			<p><st c="4242">“Başarmışsın,” dedi.</st></p>
			<p><st c="4263">Yerinden ne zaman kalktı, bana ne zaman sarıldı fark edemedim bile. </st><st c="4332">Ben de ona sarılmıştım. </st><st c="4356">Sımsıkı. </st><st c="4365">Gözlerim dolmuştu, ama o hâlâ pırıl pırıl gülümsüyordu. </st><st c="4421">Kalbimde bir şeyler kıpırdadı.</st></p>
			<p><st c="4451">“Onu hissedebiliyorum,” dedi.</st></p>
			<p><st c="4481">“Neyi?”</st></p>
			<p><st c="4489">“Kalbindeki neşeyi... </st><st c="4512">Yeni şeyler keşfetmeye, keyif almaya ve oynamaya hazır bir çocuk var orada.”</st></p>
			<p><st c="4588">“Hayret! </st><st c="4598">Uyandığımda ben de aynen böyle hissettim. </st><st c="4640">Ama senin kadar iyi tanımlayamamıştım.”</st></p>
			<p><st c="4679">Kahvelerimizi içerken, dışarıdan gelen su sesini dinledik.</st></p>
			<p><st c="4738">“Karlar eriyor,” dedim.</st></p>
			<p><st c="4762">“Zamanı gelmişti,” dedi.</st></p>
			<p><st c="4787">“Ben...” Ne diyeceğimi bilemedim. </st><st c="4822">“Şiva nerede?”</st></p>
			<p><st c="4836">“Gitti.”</st></p>
			<p><st c="4845">“Gitti mi? </st><st c="4857">Nereye? </st><st c="4865">Neden?”</st></p>
			<p><st c="4872">“Değişimlerin keyifli olduğunu bilir onlar. </st><st c="4917">Tanımak için gitti.”</st></p>
			<p><st c="4937">“Ama... </st><st c="4946">o daha çok küçük. </st><st c="4964">Ya başına bir şey gelirse?”</st></p>
			<p><st c="4991">“Kendini koruyacak kadar büyük,” dedi. </st><st c="5031">Hiç endişeli görünmüyordu.</st></p>
			<p><st c="5057">Dışarıda olup onu korumak istedim. </st><st c="5093">Bir sürü pis görüntü geldi aklıma. </st><st c="5128">Küçük Şiva eriyen karlar yüzünden </st><span epub:type="pagebreak" title="235" id="page235"></span><st c="5162">sele kapılıp dağdan aşağı sürükleniyor, vahşi hayvanların saldırısına uğruyor, yolunu kaybediyor...</st></p>
			<p><st c="5261">“Merak etme. </st><st c="5275">Acıkmak üzeredir, az sonra gelir,” dedi.</st></p>
			<p><st c="5315">“Ben çok küçükken bir kedi vardı... </st><st c="5352">Benim bile değildi... </st><st c="5374">Bahçenin ücra bir köşesinde yaşardı. </st><st c="5411">Ama benim arkadaşımdı. </st><st c="5434">Kara Mırtak. </st><st c="5447">Beni görünce tatlı tatlı mırlar, kuşları gördüğünde de tak tak diye sesler çıkarırdı. </st><st c="5533">O yüzden Mırtak oldu adı. </st><st c="5559">Kuzguni siyahtı, güneşte lavtaşı gibi parlardı. </st><st c="5607">Her gün buluşur, yorgunluktan dilimiz dışarı çıkana kadar oynardık. </st><st c="5675">Sonra gitti... </st><st c="5690">Hiçbir zaman da... </st><st c="5709">dönmedi...”</st></p>
			<p><st c="5720">Masallara bayılan kız, benim bu küçük öykümü büyük bir ilgiyle dinlemişti.</st></p>
			<p><st c="5795">“Ama şimdi, asıl terk edenin ve seni yalnız bırakanın kim olduğunu biliyorsun,” dedi.</st></p>
			<p><st c="5881">Boş boş baktım yüzüne.</st></p>
			<p><st c="5904">“Evet, biliyorum. </st><st c="5923">Anlayamadığım... </st><st c="5940">sen nasıl biliyorsun?”</st></p>
			<p><st c="5962">Gülümsedi. </st><st c="5974">Tüm sorular silindi yine.</st></p>
			<p><st c="5999">“Şimdi benim de gitmem gerekiyor,” dedim.</st></p>
			<p><st c="6041">Ne zamandır dilimin ucunda duran cümle, sonunda söylenmişti.</st></p>
			<p><st c="6102">“Senin adına seviniyorum. </st><st c="6129">Ya sen?”</st></p>
			<p><st c="6137">Şaka yapıyormuş gibi gülümsedim. </st><st c="6171">Burnumun direği sızladı. </st><st c="6196">Hayır! </st><st c="6203">Bir kez daha ağlamaya dayanamam! </st><st c="6236">Burnumu ovaladım sıkıca, gözyaşları geri gitti.</st></p>
			<p><st c="6283">“Bu evde garip bir şey var,” dedim.</st></p>
			<p><span epub:type="pagebreak" title="236" id="page236"></span><st c="6319">Odalarda fare gördüğümü söylemişim gibi şaşkın baktı.</st></p>
			<p><st c="6373">“Gerçi, bütün köy çok garip... </st><st c="6405">Hangi birini anlatsam ki. </st><st c="6431">Küçücük görünen kulübelerin içinin konağa dönüşmesini mi? </st><st c="6489">Her bacadan duman tütmesine rağmen, sizden başka kimseyi görmeyişimi mi? </st><st c="6562">Buraya beni bir tilkinin getirmesini ve karanlık odaları da unutmamalı tabii...” Derin bir soluk aldım. </st><st c="6666">Benim gibi biri için oldukça uzun bir hikâye bu.</st></p>
			<p><st c="6714">“Garip olan ne var?” diye sordu, bunlar yeterince garip değilmiş gibi...</st></p>
			<p><st c="6787">“Burada ben... </st><st c="6803">Ben olmaktan çıktım. </st><st c="6824">Farklı davranıyorum. </st><st c="6845">Kendimi tanıyamıyorum.”</st></p>
			<p><st c="6868">“Belki tam tersidir. </st><st c="6890">Belki kendini keşfediyorsundur.”</st></p>
			<p><st c="6922">“Kim bilir...” dedim. </st><st c="6945">Kimin bildiğini gerçekten merak ediyorum.</st></p>
			<p><st c="6986">Uzun bir suskunluk oldu.</st></p>
			<p><st c="7011">“Burası sanki... </st><st c="7029">Uzun zamandır yaşadığım bir yer ve ben buradan ayrılmak istemiyorum.”</st></p>
			<p><st c="7098">Ne kadar anlamsız, saçma da olsa, söyledikten sonra içim hafifledi. </st><st c="7167">Vay canına! </st><st c="7179">İçimde ne öfke var ne de utanç! </st><st c="7211">Ben kendime şaşırmış bir halde kıza bakarken, o gülümsemeye devam ediyordu. </st><st c="7287">Zoraki konukları eve yerleşmek istediğini söylüyordu ve onun tepkisi, gülümseyerek kabullenmekti.</st></p>
			<p><st c="7384">Baştan beri beni ısıran şey, işte bu şefkatti. </st><st c="7432">İnsanda, “Sana öyle şeyler yaparım ki, bir daha o sırıtışı yüzüne kolay kolay yerleştiremezsin, seni sevgi budalası yara</st><span epub:type="pagebreak" title="237" id="page237"></span><st c="7552">tık!” dedirten, ama bir yandan da yapış yapış olmadığı, sahici olduğu için insanı durduran bir şefkat!</st></p>
			<p><st c="7655">“Karar senin,” dedi sadece.</st></p>
			<p><st c="7683">“Çok zor bir karar. </st><st c="7704">Hem gitmek hem kalmak istiyorum.”</st></p>
			<p><st c="7737">“Seni bekleyenler var. </st><st c="7761">Onların çağrısı seni zorluyor,” dedi.</st></p>
			<p><st c="7798">“Hayır! </st><st c="7807">Beni bekleyen hiçbir şey yok. </st><st c="7837">Hiç kimse yok!”</st></p>
			<p><st c="7852">Sesini çıkarmadı ama bakışı sorgulayıcıydı. </st><st c="7897">Yalan söylediğimi düşünüyordu galiba.</st></p>
			<p><st c="7934">Geçmişimi, beni bu köyün patikasına getiren yolları düşündüm. </st><st c="7997">Sadece kan vardı. </st><st c="8015">Ellerime baktım. </st><st c="8032">Göründüğü kadar temiz olmadıklarını ben biliyorum. </st><st c="8083">Eğer gidersem...</st></p>
			<p><st c="8099">İçimdeki yok etme isteği benden önce, bilmediğim bir yere gitti. </st><st c="8165">Eğer yok edemezsem, onların arasında yaşama şansım hiç olmaz. </st><st c="8227">Ölürüm.</st></p>
			<p><st c="8234">Aniden eğilip çizmemdeki bıçakları çıkardım. </st><st c="8280">Masanın üstüne koydum.</st></p>
			<p><st c="8302">“Bak,” dedim. </st><st c="8317">“İşte geçmişim. </st><st c="8333">İşte beni bekleyenler. </st><st c="8356">Yeni kurbanlar, kan ve kemiğe giren bıçağın sesi. </st><st c="8406">Eskiden tabancam da vardı. </st><st c="8433">Ama tabanca insanın parmak izi gibi. </st><st c="8470">Ondan kurtuldum. </st><st c="8487">Her türlü yolla öldürmeyi öğrendim. </st><st c="8523">Anlıyor musun? </st><st c="8538">Elime geçen her fırsatta, her aletle öldürebilirim.”</st></p>
			<p><st c="8590">Niye açıklıyordum bunları? </st><st c="8618">Eğer beni göndermeye kalkarlarsa ölebileceklerini mi ima ediyordum? </st><st c="8686">Aslında </st><span epub:type="pagebreak" title="238" id="page238"></span><st c="8694">niyetim bu değildi. </st><st c="8714">Anlattıklarımı Mırtak’ın hikâyesini dinler gibi dinledi. </st><st c="8771">İlgiyle. </st><st c="8780">Korkmadı. </st><st c="8790">Bu evde korkunun kokusunu yayan sadece benim.</st></p>
			<p><st c="8835">Masanın üstüne serdiğim korkumu, bıçaklarımı toplayıp yerine koydum.</st></p>
			<p><st c="8904">“Annenle baban...” diye başladı, hemen kestim.</st></p>
			<p><st c="8951">“Öldüler. </st><st c="8962">Ben küçükken. </st><st c="8976">Evde yangın çıktı. </st><st c="8995">Onlar kurtulamadılar. </st><st c="9017">Yangının neden çıktığı da anlaşılamadı. </st><st c="9057">Belki ben kibritle falan oynamışımdır... </st><st c="9098">Hasta bir çocuktan kimse kuşkulanmaz.”</st></p>
			<p><st c="9136">Gülümsedim. </st><st c="9149">Masum bir çocuk gibi... </st><st c="9173">O da gülümsedi. </st><st c="9189">Cinayetlerime arka çıkan bir arkadaşım var galiba.</st></p>
			<p><st c="9239">“Hani hikâye anlatmayı bilmiyordun? </st><st c="9276">Başka var mı?”</st></p>
			<p><st c="9290">Tanrım! </st><st c="9299">Bu kız beni şaşırtmayı başaran tek yaratık! </st><st c="9343">Burada terzi ya da yaşlı adam olmalıydı. </st><st c="9384">Onlar beni duyarlardı belki ve ânında kapının önüne koyarlardı.</st></p>
			<p><st c="9447">“Ben...” Birden soluğum tükendi. </st><st c="9481">Gerçeği anlattım desem ne yararı olacak? </st><st c="9522">Onu korkutmak istemiyorum ki. </st><st c="9552">Sadece beni bekleyen bir şeyin olmadığını anlatmaya çalışıyorum. </st><st c="9617">Bu baharat kokulu, sıcak ve nemli mutfaktan ayrılmamak için kıçımı yırtıyorum yalnızca. </st><st c="9705">Belki zamanla onun dilinde konuşmayı öğrenirim. </st><st c="9753">Ya da o benim dilimi anlamayı öğrenir.</st></p>
			<p><st c="9791">Zamanı düşünmek garip geldi. </st><st c="9821">Bir anlamda geleceği varsaymaktır zaman. </st><st c="9862">Geçmişi, geleceği kabul etmek, onaylamaktır. </st><st c="9907">Ve ben zamanı, yemek, gitmek ve uyumak diye adlandırmaktan vazgeçip geleceğin eylemine, haline dönüştürdüm. </st><st c="10015">Gitmeme isteğinin yan etkisi mi </st><span epub:type="pagebreak" title="239" id="page239"></span><st c="10047">bu? </st><st c="10051">Giden için ânı yaşamak daha kolay. </st><st c="10086">Kalana ise beklemek düşüyor. </st><st c="10115">Belki gideni, belki gitmeyi dilemeyi bekliyor.</st></p>
			<p><st c="10161">Şimdi ben neyim? </st><st c="10179">Gitmeyi dileyen, ama kalmak isteyen mi? </st><st c="10219">Yoksa gitmekten korkup kalmayı dileyen mi?</st></p>
			<p><st c="10261">Bütün bunları kızın suratına bakıp düşündüm. </st><st c="10307">Herhalde o da yeni hikâyeler hatırlamaya çalıştığımı düşündü.</st></p>
			<p><st c="10368">“Zamanı gelince anlatırım,” dedim. </st><st c="10404">Gece yarısı hikâyeleri gibi. </st><st c="10433">Geçmişimi dillendiririm. </st><st c="10458">Katliamlarımı, öldürme tekniklerimin inceliklerini... </st><st c="10512">Yataklarında titreyerek yatsınlar diye. </st><st c="10552">Ve ben mışıl mışıl uyurken, onlar ne zaman kapılarına dayanıp boğazlarını keseceğimi düşünerek sabaha kadar korkuyla beklesinler.</st></p>
			<p><st c="10681">Çok eğlendirdi beni bu hayal. </st><st c="10712">Sapıkça gülüşümün nedenini sormasın diye pencereye gittim. </st><st c="10771">Daha dün dizlere kadar gelen kar neredeyse bilek seviyesine inmişti. </st><st c="10840">Değişimler çok mu hızlı, bana mı öyle geliyor? </st><st c="10887">İstesem şu an bile yola çıkabilirim. </st><st c="10924">Akşam olmadan anayola varırım. </st><st c="10955">Ondan sonrası hep bildiğim yol... </st><st c="10989">Bildiğim pansiyonlar, yol kahveleri, ucuz aşevleri...</st></p>
			<p><st c="11042">Gökyüzüne baktım. </st><st c="11061">Bulut aradım. </st><st c="11075">Tek bir leke bile yok.</st></p>
			<p><st c="11097">“Kar bu hızla erirse...” Yola çıkış zamanımı söylemek içimden gelmedi. </st><st c="11169">Kar yağmasını diliyorum. </st><st c="11194">“Bu gece kar yağar mı? </st><st c="11217">Güneş kar mı topluyor sence?”</st></p>
			<p><st c="11246">“Her şey mümkün,” dedi.</st></p>
			<p><st c="11270">Biraz da olsa rahatlayarak masaya döndüm.</st></p>
			<p><span epub:type="pagebreak" title="240" id="page240"></span><st c="11312">“Peki sence bu karlar ne zaman erir? </st><st c="11350">Tamamen yani?”</st></p>
			<p><st c="11364">Elindeki nakışta çok titiz bir iş yapıyordu. </st><st c="11410">İğneyi kumaşa batırmıyordu da, sanki tüm bilim dünyasını altüst edecek bir elementin peşindeydi.</st></p>
			<p><st c="11506">Bazen sorulara cevap alamamak insanı rahatlatabiliyormuş. </st><st c="11565">Karların erimesi onun için önemli değilse, benim için hiç değil.</st></p>
			<p><st c="11629">Eğilip nakışa baktım. </st><st c="11652">Bir tırtılın kıl bacaklarından birini işliyordu.</st></p>
			<p><st c="11700">“Tırtıl mı işliyorsun?”</st></p>
			<p><st c="11724">“Bunun başlangıcı,” deyip nakışın katlanmış yerini açtı. </st><st c="11782">Olağanüstü deseni ve renkleri olan bir kelebeği gösterdi.</st></p>
			<p><st c="11839">Başım döndü, masaya tutundum.</st></p>
			<p><st c="11869">“İyi misin?”</st></p>
			<p><st c="11882">“Neden benim rüyalarımı izliyorsun?”</st></p>
			<p><st c="11919">İçimde bir yerler kaynamaya başlamıştı. </st><st c="11960">Soluklarım sıklaştı. </st><st c="11981">İki elimle kavradığım masayı kırabilecek kadar öfkeli... </st><st c="12038">Hayır, bunun öfke olmadığını biliyorum. </st><st c="12078">Öfke karşındakinde korku uyandırır. </st><st c="12114">Ancak ölecek kadar korkuyorsan, kızın baktığı gibi acı ve şefkat yerleşir karşındakinin suratına. </st><st c="12212">Aynen kızın bana baktığı gibi...</st></p>
			<p><st c="12244">Zalim bir şey var burada. </st><st c="12271">Beni ele geçiren, beni yok etmeye çalışan... </st><st c="12316">Ama buna izin vermeyeceğim. </st><st c="12344">Bu evin sırrını açığa çıkaracağım.</st></p>
			<p><st c="12378">Bunları sesimi elimden geldiğince titretmeden, tok bir tonla haykırdım. </st><st c="12451">Mutfaktan çıktım. </st><st c="12469">Ne yapacaksam? </st><span epub:type="pagebreak" title="241" id="page241"></span><st c="12484">Odama mı gizleneceğim? </st><st c="12507">Yoksa kapıdan çıkıp gidecek miyim? </st><st c="12542">Motorum kırk kat yerin altındayken, akşamüstü sefasına çıkmış yalıçapkını gibi, ellerim cebimde, yayan mı ineceğim dağdan? </st><st c="12665">Yoksa şöminelerine üfleyip evi mi yakacağım?</st></p>
			<p><st c="12709">Bütün bu abuklukları düşünürken, bir yandan da koridoru bir aşağı bir yukarı arşınlayıp, beni kafesten kaçmış muhabbetkuşuymuşum gibi izleyen kıza nutuk çekiyordum.</st></p>
			<p><st c="12874">Bir an durdum. </st><st c="12890">Başım dönüyor yine. </st><st c="12910">Duvara tutundum.</st></p>
			<p><st c="12926">“Ne oluyor bana?” dedim.</st></p>
			<p><st c="12951">“Karlar eriyor,” dedi.</st></p>
			<p><st c="12974">Duvara yapışmış sinek gibi halimle bile şaşırmayı becerdim. </st><st c="13035">Neyse ki, soru sormamı beklemeden gerisini getirdi.</st></p>
			<p><st c="13086">“Gitme zamanın geldi. </st><st c="13109">Artık karar vermelisin.” Beni evden göndermek istemesini anlıyorum, ama keşke kahveme ilaç katmasaydı, diye geçti aklımdan. </st><st c="13233">Başım topaç gibi dönerken nasıl giderim?</st></p>
			<p><st c="13273">“Seni çağırıyorlar, çağrıya uymamak için direniyorsun. </st><st c="13329">Başının dönmesi bu yüzden.”</st></p>
			<p><st c="13356">“Kim çağırıyor? </st><st c="13373">Ben bir şey duymuyorum ki.”</st></p>
			<p><st c="13400">Önünde durduğumuz, benim en az on kez açmayı denediğim kapıyı işaret etti.</st></p>
			<p><st c="13475">“Kilitli kapıların ardında ne olduğu beni ilgilendirmez,” dedim. </st><st c="13541">İnandırıcı olmayı dileyerek.</st></p>
			<p><st c="13569">“Aç,” dedi.</st></p>
			<p><span epub:type="pagebreak" title="242" id="page242"></span><st c="13581">Emirlere tahammül edemem ama merakım sinirimden daha baskındı. </st><st c="13645">Elimi kapı koluna uzattım. </st><st c="13672">Açıldı.</st></p>
			
			
			
			
			
			
			
			
			
			
			</article>
  <div id="charCountTotal" value="13679"></div></body>
</html>
