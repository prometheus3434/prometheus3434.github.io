<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Gezgin</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter9">
<article>
			<figure>
				<img src="image/9.png" alt="9" />
			</figure>
						
			
			<p><span epub:type="pagebreak" title="87" id="page87"></span><st c="0">Yatağa uzandım. </st><st c="17">Küçük Şiva göğsümde yatıyordu. </st><st c="48">Kayıpları, acıyı ve şiddeti bilen küçük kız, hayata tutunmuştu minik pençeleriyle. </st><st c="131">Kendi türünün dışındakiler tarafından beslenmeyi kabul etmiş ve beni seçmişti. </st><st c="210">Neden? </st><st c="217">Annesinin vahşi kokusunu mu almıştı bende? </st><st c="260">Onu koruyacağımı mı düşünmüştü? </st><st c="292">Onlar düşünmezler ki. </st><st c="314">İçgüdüleriyle yaşarlar. </st><st c="338">Benim yapmaya çalıştığım ama beceremediğim şey de bu. </st><st c="392">Keşke düşünmeyi unutabilseydim. </st><st c="424">Belki bu köyün yoluna sapmazdım.</st></p>
			<p><st c="456">Derin bir soluk aldı. </st><st c="479">Rüya görüyor. </st><st c="493">Bıyıkları, patileri titreyip boşluğu dövdü. </st><st c="537">Yumak peşinde mi? </st><st c="555">Yoksa geçmişin katliamını mı yaşıyor?</st></p>
			<p><st c="592">Yanılıyorum. </st><st c="606">Bu köyün yoluna sapmıştım. </st><st c="633">Beni buraya getirenin içgüdülerim olduğunu unutuyorum. </st><st c="688">Kaçabileceğim bir yer yok. </st><st c="715">Buradayım ve Şiva, bilinmeyen bir nedenle beni seçti.</st></p>
			<p><span epub:type="pagebreak" title="88" id="page88"></span><st c="768">“Şiva... </st><st c="778">Küçük Şiva... </st><st c="792">Yolunu benimle birleştirdin. </st><st c="821">Kaderini de birleştirmeye hazır mısın?”</st></p>
			<p><st c="860">Cevabın ne olacağını bilmiyorum. </st><st c="894">Bahar gelince göreceğiz. </st><st c="919">Benim gibi onun da seçme hakkı var.</st></p>
			<p><st c="954">Huzursuzum. </st><st c="967">Nedenini bilmiyorum. </st><st c="988">Değiştirmek için gücüm yok. </st><st c="1016">Şiva’yı sıcak yatağın içine yerleştirip kalktım. </st><st c="1065">Belki yazarsam iyi gelir. </st><st c="1091">Mumu yaktım. </st><st c="1104">Masanın başına oturdum ve aklım boşaldı. </st><st c="1145">Elimde kalem, boş sayfaya bakıp durdum. </st><st c="1185">Yüreğim kaynıyordu ama beynim onları anlamlı kelimelere dönüştüremiyordu. </st><st c="1259">Rüyasız, derin bir uykuyu özlüyorum. </st><st c="1296">Günlerce sürecek bir uykuyu...</st></p>
			<p><st c="1326">Belki benim başaramadığımı kalem yapar diye sayfanın kenarına karalama yapmaya kalktım. </st><st c="1415">Kalem donmuş. </st><st c="1429">Tıpkı sözcüklerim gibi. </st><st c="1453">Silkeledim. </st><st c="1465">Koca bir damla, boş sayfanın ortasına düştü. </st><st c="1510">Pislik! </st><st c="1518">Yırttım aldım. </st><st c="1533">Katlayıp bir kenara koydum. </st><st c="1561">Kâğıtlara acırım. </st><st c="1579">Buruşturup atamadım. </st><st c="1600">Başka zaman aldırmayacağım bir lekeden aldım hırsımı. </st><st c="1654">Buralarda kâğıt bulmanın ne kadar zor olacağı geldi aklıma. </st><st c="1714">Kâğıdı alıp açtım ve O’nu gördüm. </st><st c="1748">Oradaydı. </st><st c="1758">Şiva.</st></p>
			
			
			<p><st c="1763">Mürekkep lekesinin altında, beyaz, kutsal, aynı zamanda komik bir hayalet olarak duruyordu. </st><st c="1856">Olamaz! </st><st c="1864">Bu kadarı fazla. </st><st c="1881">Birileri benimle dalga geçiyor. </st><st c="1913">Saçmalıyorum. </st><st c="1927">Alt tarafı bir mürekkep lekesi. </st><st c="1959">Bir tane daha yaparsam yine aynı şekli yakalarım. </st><st c="2009">Yaptım. </st><st c="2017">Bambaşka bir şey çık</st><span epub:type="pagebreak" title="89" id="page89"></span><st c="2037">tı. </st><st c="2042">Sonra bir tane daha. </st><st c="2063">Sonra bir tane daha. </st><st c="2084">Yok işte!</st></p>
			<p><st c="2093">Daha ekonomik olmaya karar verdim. </st><st c="2129">Sayfaları kopardım ve küçük karelere böldüm. </st><st c="2174">Mürekkebi damlatıp yeni bir Şiva daha yakalamaya çalıştım. </st><st c="2233">Neden bir ikincisini bulmak istiyordum? </st><st c="2273">Anlamlı rastlantının ötesine geçmek için mi? </st><st c="2318">Tutsaklıktan kurtulmak için mi? </st><st c="2350">Bilmiyorum. </st><st c="2362">Bildiğim tek şey, günün ışımaya başladığıydı. </st><st c="2408">Mürekkep şişesi yarıya inmişti. </st><st c="2440">Masanın üstü, mürekkep lekeli minik kâğıtlarla silme doluydu. </st><st c="2502">Ve elimde Şiva lekeli bir tek kâğıt vardı. </st><st c="2545">Onu deftere yapıştırdım.</st></p>
			
			<figure id="img89">
				<img src="image/img89.jpg" />
			</figure>
			
			<p><st c="2569">Bu sayfanın ortasında kalacak. </st><st c="2601">Bir gün buraya Terzi’nin anlattığı hikâyeyi yazacağım.</st></p>
			<p><st c="2655">Arkamdaki kapı usulca açıldı. </st><st c="2686">Dönüp baktım. </st><st c="2700">Kız çekingen gülümseyerek bakıyordu.</st></p>
			<p><st c="2736">“Kapının altından ışık sızdığını gördüm. </st><st c="2778">Hasta mısın diye merak ettim.”</st></p>
			<p><st c="2808">“Uyuyamadım,” dedim.</st></p>
			<p><st c="2829">İçeri girdi. </st><st c="2843">Belli ki, kâğıtları merak etmişti. </st><st c="2878">Defter açıktı. </st><st c="2893">Kapatmadım. </st><st c="2905">Şöyle bir göz attı.</st></p>
			<p><st c="2924">“Aa, Şiva,” dedi.</st></p>
			<p><span epub:type="pagebreak" title="90" id="page90"></span><st c="2942">Yüzüne uzun uzun baktım. </st><st c="2968">Neden benim gibi tepki göstermiyordu? </st><st c="3006">Neden sevdiği oyuncağın resmini görmüş çocuk gibi sevinmişti? </st><st c="3068">Bu, onun için neden doğaldı?</st></p>
			<p><st c="3096">“Nasıl yaptın?” dedi.</st></p>
			<p><st c="3118">“Yapmadım. </st><st c="3130">O kendini oraya koydu. </st><st c="3153">Bunları yakabilirsin,” diye kâğıtları gösterdim.</st></p>
			<p><st c="3201">Tek tek eline alıp bakmaya başladı.</st></p>
			<p><st c="3237">“Bunlar çok güzel,” dedi.</st></p>
			<p><st c="3263">“Anlamsız şeyler. </st><st c="3282">Çok beğendiysen senin olsun. </st><st c="3311">İstediğini yap,” dedim.</st></p>
			<p><st c="3334">“Teşekkür ederim.”</st></p>
			<p><st c="3353">Kâğıtları özenle topladı. </st><st c="3380">Şiva, aralık kapıdan mutfağa sıvıştı. </st><st c="3418">Onun boşalttığı yatağa girip uyumak istiyordum. </st><st c="3466">Ama beynim hâlâ uyanıktı. </st><st c="3492">Gereğinden fazla zinde.</st></p>
			<p><st c="3515">Yine de yatağın üstüne oturdum. </st><st c="3548">Belki aklımı çelen bir çekim duyarım. </st><st c="3586">Kız tam çıkıyordu ki, “Bir dakika. </st><st c="3621">Onlarda ne gördün?” diye sordum.</st></p>
			<p><st c="3653">“Bir sürü hikâye,” dedi ve çıktı.</st></p>
			<p><st c="3687">Hayatlarında hâlâ hikâye olduğuna inanmak zor. </st><st c="3735">Belki de değil. </st><st c="3751">Küçük Şiva’nın bile hikâyesi var. </st><st c="3785">En az, savaş bölgesinde doğmuş bir çocuğunki kadar etkileyici. </st><st c="3848">Uykunun canı cehenneme!</st></p>
			
			
			<p><st c="3871">Mutfağa gittiğimde döşeğin bitmiş, katlanıp bir köşeye konmuş olduğunu gördüm. </st><st c="3951">Oturma odası, yakında yeniden yaşamaya başlayacak demek ki. </st><st c="4011">Şiva yemeğini bitirmişti. </st><st c="4037">Canım bir şey yemek istemiyordu. </st><st c="4070">Çayımı alıp </st><span epub:type="pagebreak" title="91" id="page91"></span><st c="4082">masaya oturdum. </st><st c="4098">Boş boş izlemek de güzel.</st></p>
			<p><st c="4123">Terzi küçük yastıkları doldurup dikiyor. </st><st c="4165">Kaba dokumalar. </st><st c="4181">Belli ki astar. </st><st c="4197">Kız onları süsler artık bütün kış. </st><st c="4232">Bugün bu mutfakta sıkılacağım.</st></p>
			<p><st c="4262">Genç kız hamur hazırlamaya başladı. </st><st c="4299">Ben de bodruma indim. </st><st c="4321">İhtiyar adamın odası daha eğlenceli. </st><st c="4358">Kapıya şöyle çalar gibi çarpıp girdim. </st><st c="4397">Bana bakıp başını salladı. </st><st c="4424">Bekliyormuş gibi. </st><st c="4442">Beni öğrenmeye hevesli sanıyor galiba. </st><st c="4481">Ne fark eder. </st><st c="4495">En azından bunu ipliyormuş gibi görünmüyor. </st><st c="4539">Küpeçiçekleri büyümüş. </st><st c="4562">Dolap kapağının her yanını sardığında, adamın işi bitmiş olacak.</st></p>
			<p><st c="4626">Etrafı karıştırmaya devam ettim. </st><st c="4660">Bu adam kesin çöpçü. </st><st c="4681">Olmayanın hatırı var. </st><st c="4703">Eski kapı kilitleri, menteşeler, at boncukları, koyun çanları, eskimiş bağ bahçe aletlerinin demir aksamları, düdükler, zincirler... </st><st c="4836">Ağaçlar neyse de, yapraklar bile var. </st><st c="4874">Çok merak ettiğim teneke kutuların kapaklarını açtım. </st><st c="4928">Ulu Tanrım! </st><st c="4940">Hayatımda gördüğüm en çarpıcı parlaklık ve keskinlikte toprak boyalar!</st></p>
			<p><st c="5010">“Yanan odayı...” dedim, ama lafın gerisini getiremedim. </st><st c="5067">Aklıma ne geldiğini ben bile bilmiyorum.</st></p>
			<p><st c="5107">Bana bakıyordu.</st></p>
			<p><st c="5123">“... </st><st c="5129">boyayabilirim.”</st></p>
			<p><st c="5144">“Olur.”</st></p>
			<p><st c="5152">Bu kadar. </st><st c="5163">Ne </st><em><st c="5166">zahmet olmasın</st></em><st c="5180">, ne </st><em><st c="5185">beceremezsin</st></em><st c="5197">, ne başka bir olumsuzluk. </st><st c="5224">Sanki her bir haltı bilirmişim gibi kabul ediverdi.</st></p>
			<p><st c="5275">“Şurada sönmüş kireç var.”</st></p>
			<p><st c="5302">Gösterdiği yerde bir bidon gördüm.</st></p>
			
			
			<p><span epub:type="pagebreak" title="92" id="page92"></span><st c="5337">Ben malzemeleri odaya taşırken, genç kız, terzi ve Şiva beni ilgiyle izliyordu. </st><st c="5418">O kadarına izin verdim. </st><st c="5442">Sonrasında kendimi odaya kapadım. </st><st c="5476">Başıma açtığım derdin büyüklüğü karşısında, nasıl köpek gibi pişman olduğumu göremediler.</st></p>
			<p><st c="5565">Yanık eşyalar çoktan atılmıştı. </st><st c="5598">Oda boş sayılırdı. </st><st c="5617">Ama kutu oradaydı! </st><st c="5636">Yere serili kilimin yanık yerleri kesilmiş, belki tamir edilir kaygısıyla derlenip toplanıp bir köşeye konmuştu ve ağaçlı kutu içinde duruyordu. </st><st c="5781">Asıl mucize onun yanmaması değil, içinde sigara olmasıydı. </st><st c="5840">Odanın ortasına bağdaş kurup oturdum, bir sigara yaktım ve hangi isli, karanlık duvardan başlamanın daha akıllıca olacağını düşündüm. </st><st c="5974">Tek akıllıca şey, ayaklarım kıçıma vuracak kadar hızlı bir biçimde bu odayı terk etmekti ama... </st><st c="6070">İlk fırça darbesiyle umutlandım. </st><st c="6103">Kireç, tipinden beklenmeyecek bir örtücülükteydi.</st></p>
			<p><st c="6152">Acıktığımı hissettiğimde, bir duvarı bitirmiştim. </st><st c="6203">Mutfağa gidip kendime peynir ekmek hazırladım. </st><st c="6250">Kurt gibi yiyişime mi kaçamak gülüyorlardı? </st><st c="6294">Onları da yiyecekmiş gibi baktım. </st><st c="6328">Terzi gözlerini kaçırdı. </st><st c="6353">Kız asla vazgeçmiyordu.</st></p>
			<p><st c="6376">“Beyaz basmış her yanını,” dedi.</st></p>
			<p><st c="6409">Üstüme baktım. </st><st c="6425">Hay anasını! </st><st c="6438">Beyaz benekli tavuklara dönmüştüm. </st><st c="6473">Ellerim de öyleydi. </st><st c="6493">Kim bilir yüzüm ne halde. </st><st c="6519">İyi, gülün bakalım. </st><st c="6539">Odaya attım kendimi. </st><st c="6560">Ne kadar aptalca olursa olsun, yapacak bir işin olması iyidir.</st></p>
			
			
			<p><span epub:type="pagebreak" title="93" id="page93"></span><st c="6622">Beyaz, geceye yenilince işi bıraktım. </st><st c="6661">Tüm duvarlar bitmişti. </st><st c="6684">Yarın belki bir kat daha atarım. </st><st c="6717">Odama gidip dolabı açtığımda, tam da beklediğim şeyi buldum. </st><st c="6778">Sıcak su. </st><st c="6788">Ovalana ovalana yıkandım. </st><st c="6814">Yemeğe oturduğumda, üstümdeki lavanta kokusu böreğin kokusunu bile bastırmıştı.</st></p>
			<p><st c="6893">Yemek sonrası sigaramızı içerken gözlerim kapanmaya başlamıştı ki, genç kız mürekkep lekelerini masanın üstüne serdi. </st><st c="7012">Ben de dahil ilgiyle baktık.</st></p>
			<p><st c="7040">“Bunlarda hikâye var, demiştin,” dedim</st></p>
			<p><st c="7079">“Evet,” dedi. </st><st c="7094">“Ben hikâyemi buldum.”</st></p>
			<p><st c="7116">İçlerinden iki üç tanesini kendi önüne koymuştu. </st><st c="7166">Diğerlerine baktım. </st><st c="7186">Gülmediler, dalga geçmediler. </st><st c="7216">Galiba anlamayan bir tek ben vardım. </st><st c="7253">İhtiyar adam uzanıp bir tanesini aldı uzun uzun baktı. </st><st c="7308">“Hmm,”ladı. </st><st c="7320">Sanki leke onunla konuşuyormuş gibi... </st><st c="7359">Terzi ve ben biraz uzak kalmıştık. </st><st c="7394">Şiva bile işin içindeydi. </st><st c="7420">Lekelerin üstüne uzanıp yalanmaya başladı. </st><st c="7463">Sanki bütün bu hikâyeler, gizemler benim yüzümden ortaya çıktı der gibi...</st></p>
			<p><st c="7537">“Ee, anlatacak mısın?” dedim.</st></p>
			<p><st c="7567">“Evet,” dedi. </st><st c="7582">İlk lekeli kâğıdı hepimizin görebilmesi için uzattı. </st><st c="7635">Elden ele geçti. </st><st c="7652">Hepimiz bir şeyler bulmaya çalışarak baktık. </st><st c="7697">Ve genç kız anlatmaya başladı:</st></p>
			<p><st c="7727">“Çok çok eski zamanlarda, Karaorman Dağları denilen diyarda, adı sanı bilinmedik, yabancı gözlerce görülmedik bir köy varmış. </st><st c="7854">Kayalar gibi sert, ağaçlar gibi </st><span epub:type="pagebreak" title="94" id="page94"></span><st c="7886">dik insanların diyarı... </st><st c="7911">Hem doruğuna yerleştikleri dağa hem ulu ağaçlara kafa tutmak için köyün meydanına bir kule diktirmiş, kibri Tanrı ve kul tanımaz ağa. </st><st c="8045">Gökyüzünü delecekmiş gibi görünen, gölgesi dağın gölgesini aşan bir kule...</st></p>
			
			<figure id="img94-1">
				<img src="image/img94-1.jpg" />
			</figure>
			
			<p><st c="8120">“Uzak diyardaki kulenin gölgesi üzerine düşen vadinin köylüleri, bu gölgenin hikmetini merak eder, yine de uğursuzluğundan ürküp gidemezlermiş.</st></p>
			
			<figure id="img94-2">
				<img src="image/img94-2.jpg" />
			</figure>
			
			<p><span epub:type="pagebreak" title="95" id="page95"></span><st c="8264">“Köyün kibirli ağası, gözleri gök gibi mavi, sakalları orman gibi sık ve karanlık, tanrılara kafa tutan kulesi gibi dev bir adammış. </st><st c="8398">Günlerden bir gün, köyün dışında yaşayan yaşlı adamla güzeller güzeli kızını görmüş kızın nişan töreninde ve kıza göz koymuş. </st><st c="8524">Çevresindekiler ağanın bu isteğinin yakışıksız olduğunu anlatmaya çalışmışlar usulünce, ama nafile! </st><st c="8624">Koca mavi gözlerini açıp, gazap gibi kararmış ağa. </st><st c="8675">Güzel kıza ve genç yavuklusuna içleri yanarak, kızın babasını ağanın karşısına çıkarmışlar çaresiz.</st></p>
			
			<figure id="img95">
				<img src="image/img95.jpg" />
			</figure>
			
			<p><st c="8774">“Doğduğu günden beri sessiz ormanda, sessiz ağaçlarla birlikte yaşadığı için ağaçlar gibi sessiz olmayı öğrenen zavallı küçük adam, ağanın sözlerini, isteklerini yalnızca dinlemiş. </st><st c="8956">Ağaçlar gibi gözyaşlarını içine akıtıp olanı biteni kızına nasıl anlatacağını düşüne düşüne evin yolunu tutmuş. </st><st c="9068">Ama içi o kadar acıyor, o kadar acıyormuş ki, kızına bu uğursuz haberi dile getirmektense dilsiz bir ağaç olmayı dilemiş.</st></p>
			
			<figure id="img96-1">
				<img src="image/img96-1.jpg" />
			</figure>
			
			
			<p><span epub:type="pagebreak" title="96" id="page96"></span><st c="9189">“İnsanoğlu yürekten dilerse, tanrılar onu duyarmış o zamanlar. </st><st c="9253">Ve ağaçların koruyucu tanrısı dileğini hemen yerine getirmiş yaşlı babanın. </st><st c="9329">Sık yapraklı, yaşı gibi ulu bir ağaç olmuş. </st><st c="9373">Olmuş ama, yüreğiyle ağzının olduğu yerde ne yaprak bitmiş ne de dal... </st><st c="9445">Dağda esen rüzgârlar bu boşluklardan geçip babanın yüreğindekini dile getirmişler ve evde bekleyen kızın kulağına ulaştırmak için acele etmişler.</st></p>
			
			<figure id="img96-2">
				<img src="image/img96-2.jpg" />
			</figure>
			
			<p><span epub:type="pagebreak" title="97" id="page97"></span><st c="9590">“Ocağının ateşini koruyan güzel kız, kapıdan bacadan giren rüzgârın acı fısıltılarını dinlemiş. </st><st c="9687">Babasının başına gelenlere, kendi başına geleceklerden daha çok üzülmüş. </st><st c="9760">Ve çocuk kalbi öyle saf, öyle temizmiş ki, bütün bunlara sebep olanlara lanet yağdırmak aklının ucundan bile geçmemiş.</st></p>
			<p><st c="9878">“Eskiden babası olan ulu ağacın yanına koşup ağlamaya başlamış. </st><st c="9943">Çünkü böyle ulu ağaçların suya ihtiyacı olduğunu, uğursuz kulenin yanında hiçbir ağacın yaşamayacağını biliyormuş. </st><st c="10058">Gözyaşlarını son damlasına dek akıtıp, babasını yaşatmaya çalışıyormuş sadece.</st></p>
			
			<figure id="img97">
				<img src="image/img97.jpg" />
			</figure>
			
			<p><st c="10136">“O gece tanrılar işbaşındaymışlar. </st><st c="10172">Bir mucize daha gerçekleştirmişler. </st><st c="10208">Hem de kız dilemeden... </st><st c="10232">Kızın gözyaşları masmavi bir göl oluvermiş. </st><st c="10276">Kule, temellerine sızan suyun gücüne dayanamayıp yeri göğü inleterek yıkılmış ve sulara bent olmuş. </st><st c="10376">Genç kız da, gözpınarlarından hâlâ gölün sularını besleyen tatlı ve şifalı suların aktığı muhteşem bir kayaya dönüşmüş.</st></p>
			<p><span epub:type="pagebreak" title="98" id="page98"></span><st c="10495">“Uzak diyarlarda yaşayanlar, gölgesi kaybolan kulenin esrarını, köylerini ve kibirli ağalarını terk eden dağlı köylülerden öğrenmişler. </st><st c="10632">O günden sonra mucizeyi kendinden başka yerde arayan dertliler, hastalar, sevdalılar akın akın gitmişler dağdaki mavi göle.”</st></p>
			
			
			<p><st c="10756">Uykunun ağırlığı altındaki gözlerime ve çocukluğumun unutulan gecelerinden birinde bıraktığım ninni ruhuna iyi gelmişti bu masal. </st><st c="10887">Usulcacık kalkıp odama gitmeyi ve yorganın altına kedi gibi kıvrılmayı düşlüyordum ki, ihtiyar adamın hıçkırığını duydum. </st><st c="11009">Tutmaya çalışmıştı belli ki, ama kendini ele vermişti. </st><st c="11064">Ağzım açık ona bakarken, kız adama koştu, sarıldı ve hiç sakıncasız ağlamaya başladılar.</st></p>
			<p><st c="11152">Terziye baktım. </st><st c="11169">Gözleri yerde miydi, daha mı uzaklardaydı anlayamadım. </st><st c="11224">Masanın üstünde uyuyan Şiva’yı kaptığım gibi odama sıvıştım. </st><st c="11285">Orada olanlar, benim için çok fazlaydı.</st></p>
			<p><st c="11324">Küp gibi uyudum.</st></p>
			
			
			<p><st c="11341">Sabah her şey yolundaydı. </st><st c="11368">Niye korktuğumu bilmiyorum. </st><st c="11396">Basit bir çocuk masalına gösterdikleri tepkinin büyüyüp trajediye dönüşmesinden mi? </st><st c="11480">Neyse ki, o yapış yapış duygusallık yoktu ortada. </st><st c="11530">Terzi de. </st><st c="11540">Merak etmek aklıma bile gelmedi. </st><st c="11573">Oturma odasına gittim.</st></p>
			<p><st c="11595">Soğuğa rağmen boya kendini biraz çekmiş görünü</st><span epub:type="pagebreak" title="99" id="page99"></span><st c="11642">yordu. </st><st c="11650">İkinci katı da attım. </st><st c="11672">Şömineye takıldı gözüm. </st><st c="11696">Demir sürgüsünü dikkatle kenara çektim. </st><st c="11736">Bir iki kurum uçuştu odaya. </st><st c="11764">İçindeki kurumları havalandırmadan topladım. </st><st c="11809">Bunca hamaratlığımın nedeni, badanayı daha çabuk kurutmaktı. </st><st c="11870">Odunları yerleştirdim. </st><st c="11893">Tutuşturmak için çıra almaya mutfağa gittim.</st></p>
			<p><st c="11937">Kız neden çıra istediğimi bile sormadan, sepetin içinden çıkarıp verdi. </st><st c="12010">Tatlı tatlı gülümsüyordu. </st><st c="12036">Öyle anlamsız yerlerde gülümsüyordu ki... </st><st c="12078">Yüzüne doğum sırasında yapıştırılmış gibi duruyordu bu aptallık. </st><st c="12143">Akşamki sahneyi yarattığı için mi gıcığım bugün ona? </st><st c="12196">Yanından bir an önce uzaklaşmak en iyisi. </st><st c="12238">Kahve teklifini bile duymazlıktan gelip, odaya döndüğüm gibi ateşi yaktım.</st></p>
			<p><st c="12312">Çıranın kıvılcımlanarak yanmasını; küçük alevlerin, suyun tersine akması gibi odunların arasındaki hava boşluklarını ele geçirip bacaya doğru atılmalarını ve sonunda asıl istediklerinin odunların içlerinde olduğunu keşfedip hücrelere sızmalarını, odunları ele geçirişlerini izledim. </st><st c="12596">Odunlar artık ateşin ta kendisiydi. </st><st c="12632">Neredeyse ben bile... </st><st c="12654">Her zaman “bile” noktasında büyü bozulur. </st><st c="12696">Kendimi ateşten çekip aldım. </st><st c="12725">Kutudan sigara çıkarıp şömine ateşinde yaktım. </st><st c="12772">Odunsu dumanı içime çektim.</st></p>
			<p><st c="12799">Ateşin odunların içindeki dansında binlerce yüz belirdi. </st><st c="12857">Eller uzandı, kıvrıldı, büküldü ve yok oldular. </st><st c="12905">Yüzlerden kaçanlar, batanlar, parlayarak sönenler, kara bir noktayken kızıl ışığa dönüşenler... </st><st c="13001">Akşam oluyordu. </st><st c="13017">Ateş kendini parlaklaştırmıştı ve sanki içime el atmak üzereydi. </st><st c="13082">İnsanoğlunun ateşle ilk sınavı dehşet verici </st><span epub:type="pagebreak" title="100" id="page100"></span><st c="13127">oldu sanırım. </st><st c="13141">Ve o ilk korku, toprak ve sudan yapılmış zavallı bedenimizin tüm hücrelerine kazındı. </st><st c="13227">Peygamberleri bile ateşle sınadı Tanrı. </st><st c="13267">Yola çıktığımdan beri benim de peşimi bırakmadı. </st><st c="13316">Keskin kışlar haricinde dağlarda, ormanda, su kenarlarında konakladığımda, o benim tek yoldaşımdı. </st><st c="13415">Sabaha dek onu uyanık tutmak zorunda kaldığım geceler yaşadım. </st><st c="13478">Ama onu hâlâ çözemedim. </st><st c="13502">Közler karardı. </st><st c="13518">Kapağı kapadım, mutfağa gittim.</st></p>
			<p><st c="13549">Her şey hazırmış. </st><st c="13568">Beni bekliyorlardı. </st><st c="13588">Çok mu geç kaldım? </st><st c="13607">Ağzımı açıp tek kelime etmek istemiyor canım. </st><st c="13653">Sanki ocağın kapağının bir benzeri benim içimde de kapanmış gibiydi. </st><st c="13722">Terzinin yine karşımdaki yerini almış olmasına şaşırmadım.</st></p>
			<p><st c="13780">Uzun sıraya otururken yumuşak bir şeylere takıldım. </st><st c="13833">Kumaş galiba. </st><st c="13847">Kenara itip oturdum. </st><st c="13868">Yemeğin dağıtılmasını bekliyorum. </st><st c="13902">Kimseyle göz göze gelmeye niyetim yok, onun için tabakla kaşıkla oyalanıyorum. </st><st c="13981">Garip sessizlik uzadı. </st><st c="14004">Bakmak zorunda kaldım. </st><st c="14027">Hepsi bana bakıyordu. </st><st c="14049">Benim bir şey yapmamı ya da söylememi bekler gibiydiler. </st><st c="14106">Kıza baktım. </st><st c="14119">Kumaşları işaret etti, yine gülerek. </st><st c="14156">Sinirleniyorum. </st><st c="14172">Aldım. </st><st c="14179">Kumaş değil, dikili bir şeyler... </st><st c="14213">Açtım ve tam bedenime göre dikilmiş pantolona bakakaldım.</st></p>
			<p><st c="14270">“Bu ne? </st><st c="14279">Yani, bu nereden çıktı?”</st></p>
			<p><st c="14303">“Yanık pantolonun aynısını dikmeye çalıştım. </st><st c="14349">Prova yapamadım. </st><st c="14366">Olmamışsa düzeltirim,” dedi terzi.</st></p>
			<p><st c="14400">Ben hâlâ pantolonu, alık alık, savaşta vurulup yere </st><span epub:type="pagebreak" title="101" id="page101"></span><st c="14453">düşmüş askerin, elindeki bayrağı ölmekten daha önemliymişçesine havada tuttuğu gibi tutuyordum. </st><st c="14549">Fark edince kolum düştü. </st><st c="14574">Kız bir şey daha uzattı. </st><st c="14599">Bugün burada ışık mı az? </st><st c="14624">Ben mi kör oldum? </st><st c="14642">Kalın pamuklu kumaştan bir gömlek. </st><st c="14677">İkisi de gri. </st><st c="14691">Siyah olsaydı daha iyi olurdu ama nazlanmaya hakkım yok.</st></p>
			<p><st c="14747">“Vay canına!” diyebildim.</st></p>
			<p><st c="14773">Salaklığımı bertaraf etmek ister gibi kıkırdadı kız ve yemek dağıtımına geçti. </st><st c="14853">Bir bardak su içtim. </st><st c="14874">Ateş beni kuruttu mu ne? </st><st c="14899">“Teşekkür ederim,” diyebildim sonunda. </st><st c="14938">Ve aklım başıma geldi.</st></p>
			<p><st c="14960">Pantolonla gömleği kaptığım gibi odama koştum. </st><st c="15008">Elbiseyi başımdan sıyırıp attım. </st><st c="15041">Pantolon oldukça kaba bir kumaştandı ama rahattı. </st><st c="15091">Üstüme tam oturdu. </st><st c="15110">Gömlek için diyecek tek kelime yoktu. </st><st c="15148">İşte ben oldum. </st><st c="15164">Çizmelerimi pantolonun üstüne geçirdim ve mutfağa süvari gibi döndüm. </st><st c="15234">Terzi kusur arar gibi baktı. </st><st c="15263">Kız ise elbiseden bu kadar çabuk kurtulma isteğime kırılmış ama bu halimi de kabul etmeye hazır bir alçakgönüllülük içindeydi. </st><st c="15390">İhtiyar adamın baktığını bile görmedim.</st></p>
			<p><st c="15429">Yemeğimi yerken, Şiva pantolonumda tırnak bileme denemesi yapmaya kalktı. </st><st c="15504">Ensesinden tutup burnumun ucuna kaldırdım. </st><st c="15547">Gözlerini kaçırıyordu. </st><st c="15570">“Bana bak! </st><st c="15581">Ben senin kütüğün değilim,” dedim ve bıraktım. </st><st c="15628">Kucağıma düştü. </st><st c="15644">Anladı.</st></p>
			<p><st c="15651">Giysilerim değişince oturuşum değişti, oturuşum değişince ruh halim de değişti. </st><st c="15732">Dişlerim kaşınıyordu.</st></p>
			<p><st c="15753">“Sabah kahve içemedim, şimdi içebilir miyim?” de</st><span epub:type="pagebreak" title="102" id="page102"></span><st c="15802">dim kıza. </st><st c="15813">Herkese kahve yaptı. </st><st c="15834">Sigara keyfini kahveyle yaptık.</st></p>
			<p><st c="15865">“Bu gece hikâye sırası sizde,” dedim adama. </st><st c="15910">İhtiyar başını sallamakla yetindi. </st><st c="15945">İhtiyar adamdan en fazla beş cümle duymuş olan ben, büyük bir merakla bekliyordum. </st><st c="16028">Kızı belki çocukluğundaki masalları hâlâ hatırlıyor ya da yenilerini uyduracak kadar çocuk ruhlu kalmış, ama ya bu ihtiyar?</st></p>
			<p><st c="16151">Gülmeye hazırlanıyorum. </st><st c="16176">Şiva’yı kucağıma çektim, kulaklarımı açtım. </st><st c="16220">İhtiyar adam gömleğinin cebinden mürekkep lekesini çıkardı ve masanın ortasına koydu. </st><st c="16306">Hepimiz eğilip baktık, bir bok görecekmişiz gibi. </st><st c="16356">Ve anlatmaya başladı:</st></p>
			<p><st c="16377">“Bir zamanlar gezgin bir çingene kadın varmış. </st><st c="16425">Fal bakan, baktığını gören, gördüğünü söyleyen, söylediğini gerçek kılan bir kadın... </st><st c="16511">Hep yollarda, hep kalabalıklarda imiş. </st><st c="16550">Pazaryerlerinde, mesire yerlerinde, panayırlarda, piyasa yerlerinde dolanır dururmuş halhalındaki çıngırakları çınlatarak. </st><st c="16673">Bir kez gözlerine bakması yetermiş insanların. </st><st c="16720">Kim fal baktırır kim baktırmaz, hemen anlarmış.</st></p>
			<p><st c="16767">“Çünkü gözlerdeki ruha açılan kapıyı görürmüş o. </st><st c="16817">Kapalı olanlardan uzak durur, açık olanın içine dalar, olanı olacağı bir bir bulur, açık edermiş. </st><st c="16915">Anlayacağınız, uzatılan eller, atılan baklalar, açılan iskambiller hep bahaneymiş ruhun kapısının bekçisine.</st></p>
			<p><st c="17023">“Günlerden bir gün, yolu deniz kıyısındaki bir kente düşmüş. </st><st c="17085">Kalabalık muhteşem; eğlence yerleri, pazar</st><span epub:type="pagebreak" title="103" id="page103"></span><st c="17127">yerleri gırla... </st><st c="17145">Panayırıyla pazarı bol yerin, parası da bol diye bilinirmiş.</st></p>
			
			<figure id="img103-1">
				<img src="image/img103-1.jpg" />
			</figure>
			
			<p><st c="17205">“Ama nedense sevinememiş gördüklerine. </st><st c="17245">İçinde garip bir sıkıntı varmış. </st><st c="17278">Biraz uzaklaşmak istemiş curcunadan. </st><st c="17315">Kentin sırtını dayadığı dağa doğru sürüklemiş ayakları onu. </st><st c="17375">Ruhunun ve bedeninin diline kulak vermeyi iyi bildiği için tetikteymiş. </st><st c="17447">Ve karşısına çıktığı an, buraya neden geldiğini anlamış.</st></p>
			<p><st c="17503">“Başı, sırtını dayadığı kaya gibi sert ve ağırmışçasına önüne düşmüş olan genç adamın karşısına geçip oturmuş. </st><st c="17615">Beklemiş. </st><st c="17625">Ta ki, adam kendi içsesine kulak verip başını kaldırıncaya dek.</st></p>

			<figure id="img103-2">
				<img src="image/img103-2.jpg" />
			</figure>
			
			<p><span epub:type="pagebreak" title="104" id="page104"></span><st c="17688">“Açık kapıyı görmüş, ruhların kapısının bekçisi çingene kadın.</st></p>
			<p><st c="17751">“‘Uzat elini hem derdini hem çaresini söyleyeyim,’ demiş falcı ağzıyla. </st><st c="17824">Adam daha neye karar vereceğini bilemezken kapıdan içeri girmişmiş bile... </st><st c="17899">Ve kendini dışarı dar atmış.</st></p>
			<p><st c="17927">“Adam henüz elini uzatmaya karar vermişken, kadının soluk soluğa kalmış haline bakıp, ‘İyi oyuncu,’ diye düşünmüş. </st><st c="18043">‘Hilebaz bile olsa, işini iyi yapanı severim.’</st></p>
			<p><st c="18089">“Çingene, gözleri adamın gözlerindeki açık kapının davetine kapalı, kendisine uzatılan eli avuçlarına almış. </st><st c="18199">Kapılardan uzak, sığ gerçeklerin çizgilerine bakmak için gözlerini açtığında, gördüğü yalnızca bebek yanağı gibi pürüzsüz, dümdüz bir avuç olmuş. </st><st c="18345">Çaresizce bıraktığı soluğuyla, sanki içi de boşalmış falcı kadının.</st></p>
			<p><st c="18412">“Adam havaya karışan bu soluktaki acıyı anlamış. </st><st c="18462">Her ikisi de kendi dünyalarının bilinmeyen bilgileriyle gün batana dek el ele oturmuşlar.</st></p>
			<p><st c="18551">“Gecenin ayazı sırtını yalayınca ayaklanmış çingene. </st><st c="18605">Büyük bir ateş yakmış dağın doruğunda. </st><st c="18644">Ama aşağıdaki insanların hiçbiri görmemiş bu ateşi, kendi şenliklerinin yapay pırıltısından. </st><st c="18737">Ateşin, içlerini ve dillerini ısıtmasını beklemiş dağdakiler.</st></p>
			<p><st c="18798">“‘Ben yaşamıyorum, değil mi?’ demiş genç adam.</st></p>
			<p><st c="18845">Kadın bir an yanılıp, adamın gözlerine bakacak olmuş ama, kapının alevleri yansıtan görüntüsü aklını başına getirmiş. </st><st c="18964">Ateşe sığınmış yeniden.</st></p>
			<p><st c="18987">“‘Hayır,’ demiş. </st><st c="19005">‘Sen yaşıyorsun.’</st></p>
			<p><span epub:type="pagebreak" title="105" id="page105"></span><st c="19022">“‘Ama ellerim bomboş,’ demiş adam. </st><st c="19058">‘Ne hayat çizgim var, ne kader. </st><st c="19090">Her şeyi bitirmiş, kendini hâlâ hayatta sanan bir ölüyüm ben. </st><st c="19152">Bana bir iyilik yapar mısın falcı kadın?’</st></p>
			<p><st c="19193">“‘Ne istiyorsun?’</st></p>
			<p><st c="19211">“‘Beni ait olduğum yere gönder. </st><st c="19244">Beni, bu hayatı, bu keşmekeşi, bu batağı görmediğime inandır. </st><st c="19306">Beni ölülerin gittiği o bilmediğim ülkeye yolcu et. </st><st c="19358">Yüreğimde kuşku varsa, sihirli bir iki sözle yok et. </st><st c="19411">Korku varsa, bildiğin dualarla sil at. </st><st c="19450">İnançsızlık varsa...’</st></p>
			<p><st c="19471">“‘Sus,’ diye bağırmış kadın. </st><st c="19501">Adam avuçları gibi bomboş hissetmiş beynini. </st><st c="19546">Susup kalmış. </st><st c="19560">‘Sen yaşıyorsun,’ diye tekrarlamış kadın. </st><st c="19602">‘Sen yaşıyorsun, ama kendi kaderini değil. </st><st c="19645">Tüm insanlığın kaderini toplamışsın içine. </st><st c="19688">Gördüklerimi sana anlatmaya yetecek bilgim yok benim. </st><st c="19742">Ama sana verilen kimseye verilmedi. </st><st c="19778">En azından benim bildiğim kimseye verilmedi. </st><st c="19823">Sen... </st><st c="19830">Sen kendi kaderini, kendi hayatını, kendi aşklarını yaratacaksın. </st><st c="19896">Çünkü onların hepsi seninle, senin içinde.</st></p>
			<p><st c="19938">‘Yaşadığın her günün sonunda, gün batarken ellerine bak. </st><st c="19996">İstediğin çizgilerine kavuşacaksın. </st><st c="20032">Tıpkı alın yazın gibi, harf harf yazacaksın hayatını avuçlarına.’</st></p>
			<p><st c="20097">“‘Bunun için ne yapmam gerekiyor?’</st></p>
			<p><st c="20132">“‘Yaşaman. </st><st c="20144">Sadece yaşaman... </st><st c="20162">İçindekilerden herhangi bir isteği seçip yaşaman...’</st></p>
			<p><st c="20214">“Yerinden kalkmış kadın. </st><st c="20240">Üstünü başını silkelerken, yüzü hep ateşe dönükmüş. </st><st c="20292">Adamın minnet dolu gözlerini görmemiş ama, bilmiş.</st></p>
			<p><span epub:type="pagebreak" title="106" id="page106"></span><st c="20342">“‘Nereye gidiyorsun? </st><st c="20364">Bana içimde gördüklerini anlatamaz mısın? </st><st c="20406">Neyi seçmem gerektiğini söyleyemez misin?’</st></p>
			<p><st c="20448">“‘Ben senin kaderinin sadece bir parçasıydım,’ demiş çingene. </st><st c="20511">‘Beni çağırdın, geldim. </st><st c="20535">Sordun, söyledim. </st><st c="20553">Bundan sonra yapacakların yalnızca seni ilgilendiriyor.’</st></p>
			<p><st c="20609">“Tepeden aşağı hızla inen kadının ardından, ‘Peki ben kimim? </st><st c="20671">Ne olacağım?’ diye bağırmış adam.</st></p>
			<p><st c="20704">“Çingene durmuş. </st><st c="20722">‘Sen,’ demiş, ‘hem kurbansın hem cellat. </st><st c="20763">Ya kahramansın ya hain. </st><st c="20787">Hem meleksin hem şeytan. </st><st c="20812">Ya ilahsın ya tiran...’</st></p>
			<p><st c="20835">“Ve gecenin içinde kaybolmuş.”</st></p>
			
			
			<p><st c="20866">Adam sustu. </st><st c="20879">Masanın altındaki avucumu yokladığımı hissettim. </st><st c="20928">Bu hikâyeyi benim için anlattı. </st><st c="20960">Neden böyle düşündüm? </st><st c="20982">Hikâye bittiğinde terzi ile kızın gözü üzerimdeydi. </st><st c="21034">Belki ondan... </st><st c="21049">İyi de, ben hangisiyim? </st><st c="21073">Gezgin çingene kadın mı? </st><st c="21098">Kendini ölü sanan adam mı? </st><st c="21125">Kız en saf haliyle sordu.</st></p>
			<p><st c="21150">“Adama ne olmuş peki?”</st></p>
			<p><st c="21173">İhtiyar adam garip bir ses çıkartarak soluklandı. </st><st c="21224">Öyle bir ses ki, </st><em><st c="21241">kim bilir</st></em><st c="21250"> anlamını yakaladık orada.</st></p>
			<p><st c="21276">Kendimi itham edilmiş, zan altında kalmış ya da suçüstü yapılmış gibi hissediyordum. </st><st c="21362">Dışarıdan anlaşılacakmış gibi salak bir gevezelikle kalktım, “Uyku zamanı, herkese iyi geceler,” dedim. </st></p>
			<p><st c="21466">“Yarın gece hikâye sırası sizde,” dedi terzi.</st></p>
			<p><span epub:type="pagebreak" title="107" id="page107"></span><st c="21511">Sırtıma soğuk bir namlu dayamışçasına söyledi bunu. </st><st c="21564">Cevap olarak burnumu çektim. </st><st c="21593">Nezle bile değilim.</st></p>
			<p><st c="21612">Şiva’yı omuzuma atıp, çizmelerimin tadını döşemeleri döverek çıkarttım ve uyumaya gittim.</st></p>
			</article>
  <div id="charCountTotal" value="21702"></div></body>
</html>
