<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Gezgin</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter18">
<article>
			<figure>
				<img src="image/18.png" alt="18" />
			</figure>			
			
			
			<p><span epub:type="pagebreak" title="211" id="page211"></span><st c="0">Ne zaman, ne yolla davet edildiğini bilmediğim terzi de yemekteydi. </st><st c="69">Gündüzleri kendi evinde, geceleri burada olmaya söz vermişti demek. </st><st c="137">Benim bildiğim tüm yanıklar dikilip tamir edildiğine göre, galiba sıra ev halkına don dikmeye gelmişti. </st><st c="241">Yemek boyunca göz göze gelmemeye çalıştım. </st><st c="284">Bu çabam, yaşlı adam ve kız tarafından fark edildi gibi geldi. </st><st c="347">Belki de artık havadan bile nem kapıyorum. </st><st c="390">Belki yaşlı adamın ikide bir bana dönüp bakışı, gözümü kilim tezgâhından alamayışım yüzündendi. </st><st c="486">Yemek bitince sigara törenini beklemeden odadan kaçtım. </st></p>
			<p><st c="542">Nedense her zamankinden daha soğuk olan odamda bir aşağı, bir yukarı dolanıp durdum. </st><st c="627">Neden bana şöminesiz oda verdiler sanki? </st><st c="668">Herhalde kısa bir konukluk olacağını düşündüler. </st><st c="717">Oysa terzi kalıcı gibi... </st><st c="743">Şömineli odaya kurulmuş, iğne dürtüklüyor. </st><st c="786">Ateş görmek istiyorum.</st></p>
			<p><st c="808">Orada burada bulduğum bütün mumları yaktım. </st><st c="853">İşte o zaman odanın vahim halini gördüm. </st><st c="894">Sabah dağıttı</st><span epub:type="pagebreak" title="212" id="page212"></span><st c="907">ğım şekilde duruyor. </st><st c="929">Kızın gözünden kaçmış olmalı, yoksa böylesine zavallı bir dağınıklığa tahammül edemezdi. </st><st c="1018">Eşyalarımın nerede durdukları çok umurumda olmaz ama yapacak daha iyi bir işim olmadığı için hepsini topladım. </st><st c="1129">Giysileri toplamak zamanımı almadı. </st><st c="1165">Eski yerlerine, çantaya tıktım, bitti.</st></p>
			<p><st c="1203">Sıra kâğıtlara ve defterlere geldi. </st><st c="1240">Kâğıtlardan başladım. </st><st c="1262">Çeşitli boy ve kalitede kâğıtlar... </st><st c="1298">Konaklama yerlerinin kokusunu taşır bu kâğıtlar. </st><st c="1347">Ucuz konaklama yerlerinde peçete niyetine kullanılan samankâğıtları bile var. </st><st c="1425">Sıraya dizmek zor olmayacak. </st><st c="1454">Sayfa numarası koymak gibi garip bir alışkanlığım var. </st><st c="1509">Benim gibi hayatının hiçbir ânı sıralı, düzenli, kurallı olmayan biri için oldukça garip sayılacak bir alışkanlık. </st><st c="1624">Belki bu da bir tür koleksiyonculuktur. </st><st c="1664">Hayatım boyunca hiçbir şey biriktirmemeye çalıştım. </st><st c="1716">Ne süslü şişelerim, ne pullarım, ne de kibrit kutularım oldu. </st><st c="1778">Onların yerine, yazılış sırasına özen gösterdiğim kâğıtlarım var. </st><st c="1844">Gözlerden saklanan, bir çantanın gözünde zahmetsizce taşınabilen kâğıtlar.</st></p>
			<p><st c="1918">Bunlar benim kirli çamaşırlarım. </st><st c="1952">Gün yüzü görmemiş halim. </st><st c="1977">Gururum. </st><st c="1986">Her neyse işte! </st><st c="2002">Sıfatları, çok da ipimde değil. </st><st c="2034">Ama yine de ortalığa saçılmış bir “ben” çok hoş görünmüyor. </st><st c="2094">Parçalarımı tek tek toplamaya başladım. </st><st c="2134">Tehlikeli ve uzun sürebilecek bir işe girişmiştim. </st><st c="2185">Çünkü gerilerde kalmış bir âna, bugünden bakmayı severim. </st><st c="2243">O ânı yaşamaya; suratımı, üstümdeki giysileri, o sırada gördüğüm manzarayı hatırlamaya çalışırım.</st></p>
			<p><st c="2340">Başlangıç sayfalarını es geçtim. </st><st c="2374">Onları o kadar sık </st><span epub:type="pagebreak" title="213" id="page213"></span><st c="2393">dönüp okumuştum ki, artık ezbere biliyorum. </st><st c="2437">Belki de onlardaki öfkeyi taşıyamayacak kadar bezginim.</st></p>
			<p><st c="2492">Öfkemin beni yakmasından korktuğum doğru. </st><st c="2535">Bir zamanlar kendi kendine yanma olaylarından söz eden bir yazı okumuştum. </st><st c="2610">Nedenini kimse bilmiyordu, ama bazı insanlar günün birinde, ortada geçerli, ikna edici hiçbir gerçek veri olmadan yanıveriyorlardı. </st><st c="2742">Bazen tek bir ayaklarını bırakıyorlardı geride ya da bir ellerini. </st><st c="2809">Alevin tek dilinin bile değmediği organlar ise, adli tıpçılarla alay edercesine orada öylece kalıveriyordu... </st><st c="2919">Yazıdan ve fotoğraflardan etkilenmiştim. </st><st c="2960">Belki içimde hissettiğim ateş neden olmuştu irkilmeme. </st><st c="3015">Acaba ateşe karşı savaşım o günden sonra mı başladı? </st><st c="3068">Bilmiyorum. </st><st c="3080">Bir tek şeyden eminim: Eğer yanarsam, bunu tek başıma yapmam. </st><st c="3142">Yakar yıkarım!</st></p>
			<p><st c="3156">Ama bugün, bu evde, dondurulmuş sebze gibi yaşarken ancak mum yakabilirim; o da kibrit yardımıyla.</st></p>
			<p><st c="3255">Yola çıkışımın ilk günlerini tomar yapıp bir köşeye koydum. </st><st c="3316">Okumadan geçebilsem işim çabuk bitecek. </st><st c="3356">Bunu engelleyebileceğimi sanmıyorum. </st><st c="3393">Sadece bana ait notlar yok bu kâğıtlarda. </st><st c="3435">Mola yerlerinde rasgele bulduğum gazete, kitap, dergi gibi ıvır zıvırların içinde rastladığım nadir düşünceler de var.</st></p>
			<p><st c="3553">İşte biri. </st><em><st c="3565">“Ey yaşam, hoş geldin! </st><st c="3588">Milyonuncu kez gidiyorum karşılamaya deneyimin gerçekliğini ve dövmeye ruhumun örsünde soyumun yaratılmamış vicdanını</st></em><st c="3705">. –James Joyce.”</st><a epub:type="noteref" href="#f1" id="backref_1"><st c="3721">*</st></a><st c="3723"> diye alıntı yapmışım ve altına eklemişim: </st><span epub:type="pagebreak" title="214" id="page214"></span><st c="3766">“Bu satırlar, </st><em><st c="3780">Ey ölüm, hoş geldin!</st></em><st c="3800"> diye başlasaydı ne değişirdi?”</st></p>
			<p><st c="3831">Neden kafayı buna takmışım acaba? </st><st c="3866">Yaşam diye bir şey olduğuna hiçbir zaman emin olamamıştım zaten. </st><st c="3931">Her şeyin ölüm olduğuna, aslında gezegeni yaşatan şeyin, her şeyin gübreye dönmesi olduğuna daha sonraları “kesinlikle” inanacaktım. </st><st c="4064">75. </st><st c="4068">sayfa olarak 7’ler grubunu oluşturmak üzere bir kenara koydum.</st></p>
			<p><st c="4130">Diğeri, bir gazeteden koparılıp alınmış iki küçük kâğıt parçası. </st><st c="4196">Bir söyleşiden. </st><st c="4212">Ne hikmetse, sadece iki paragraflık kısmı koparıp, iki küçük sakız parçasıyla kâğıda yapıştırmışım. </st><st c="4312">98. </st><st c="4316">sayfa olmuş.</st></p>
			<blockquote>
			<p><em><st c="4328">“Uzun hayatımda metafiziğin ve düşlerin de gerçeğin bir parçası olduğunu anladım. </st><st c="4411">Metafizik, geçmiş ve gelecek arasında bir köprü... </st><st c="4462">Bilim her şeye kadir değil, o sadece adım adım sınırlarımızı genişletiyor. </st><st c="4537">Her zaman yeni ufuklar olacak! </st><st c="4568">‘Her ufkun arkasında bir başkası var,’ der bir Çin atasözü. </st><st c="4628">Doğru bu. </st><st c="4638">Dağın doruğunda gördüm ben de... </st><st c="4671">Ve eğer duygularınızın doruğunda yaşarsanız, ufukların sınırsız olduğunu anlarsınız.</st></em><st c="4755"> –Joris Ivens.”</st><a epub:type="noteref" href="#f2" id="backref_2"><st c="4770">**</st></a>  </p>
			</blockquote>
			<p><st c="4773">Her kim söylemişse çok yanılmış! </st><st c="4807">Sonsuzluk kadar uzun bir süredir dağ başındayım; değil art arda geleni, bir tane bile ufuk görmedim! </st><st c="4908">Fırlatım attım. </st><st c="4924">Sakızlar yüzünden ağırlaştığı için, jilet gibi kayıp köşedeki sandığın altına girdi. </st><st c="5009">90’lı sayfaları sandığa doğru fırlatacağımı aklımda tuttum.</st></p>
			
			
			<p><span epub:type="pagebreak" title="215" id="page215"></span><st c="5068">Oda mumlardan ya da benim geçmişe yaptığım zıplamalı yolculuktan dolayı ısınmıştı. </st><st c="5152">Kaslarım çözüldü sanki. </st><st c="5176">Oturduğum yerden uzanıp sigara kutumu aldım. </st><st c="5221">Elin içindeki göz bana bakıyor gibi geldi bir an. </st><st c="5271">Dilimi çıkardım ona. </st><st c="5292">Görülecek bir bok yok burada. </st><st c="5322">Sarılı sigaralardan birini yaktım. </st><st c="5357">Yakında hazır sigaralar bitecek ve kendi tükürüğümle sigara yapmayı denemek zorunda kalacağım. </st><st c="5452">Vay canına! </st><st c="5464">Daha önce neden aklıma gelmedi bu? </st><st c="5499">Geldiğim günden beri ev halkının tükürüğünü ciğerlerime çekip duruyorum. </st><st c="5572">Püskürür gibi güldüm. </st><st c="5594">Hep kuşku duyduğum o uyuşturucu etki buydu işte! </st><st c="5643">Uyuşuk genlerini aktardılar bana. </st><st c="5677">Hayırlı uğurlu olsun! </st><st c="5699">Önce derin bir nefes çektim. </st><st c="5728">Sonra yığının içinden bir kâğıt daha çektim. </st><st c="5773">55. </st><st c="5777">sayfa:</st></p>
			<p><st c="5783">“Ben yollara yakışıyorum! </st><st c="5810">İnsanın aklında sürekli gitmek varken, kendini bir noktaya bağlamak ne kadar anlamsız. </st><st c="5897">Giderken varılacak bir ‘nokta’ yok. </st><st c="5933">‘Nokta’ varsa da, gitmenin anlamı yok. </st><st c="5972">Noktalar yan yana geldiklerinde ‘çizgiyi’ oluşturduklarında yararlıdırlar. </st><st c="6047">Her nokta başlıbaşına kendi olduğuna göre, oluşturdukları çizgiyi kendileriyle tanımlamaları çok aptalca. </st><st c="6153">Çizgi kendi gibi görünür, içindeki nokta gibi değil. </st><st c="6206">Nokta durağan, çizgi akışkandır. </st><st c="6239">Akışkan, durağanın sapma biçimidir. </st><st c="6275">Kendi üzerinden akıp geçme hali...”</st></p>
			<p><st c="6310">Keyifli bir yolculuktan sonra, yol üstünde gördüğüm küçük bir kır kahvesinde yazmıştım bunu. </st><st c="6404">Ilık bir gündü... </st><st c="6422">Kahve küçüktü, büyük çınarların altında ol</st><span epub:type="pagebreak" title="216" id="page216"></span><st c="6464">duğu için alabildiğine gölgeliydi; çayı pınar suyundan yapıldığı için kadife gibi yumuşak, toprağı basılsın diye sulandığı için alabildiğine nemliydi... </st><st c="6618">İşte o an ve o mekânda ben mutlu bir “nokta”ydım. </st><st c="6668">Kâğıdın hemen altında, bir sonraki durakta, başka bir kalemle şöylesine karalanmış başka bir “nokta” hali vardı:</st></p>
			<p><st c="6780">“Üç kişiydiler. </st><st c="6797">Yol boyu beni öldürmeye çalıştılar. </st><st c="6833">Çok eğleniyorlardı. </st><st c="6853">Ama uçurumdan aşağı, denize uçtuklarında onların yerine ben güldüm. </st><st c="6921">Daha lezzetli bir şeyler gönderemediğim için balıklardan özür diledim. </st><st c="6992">Gereksiz yere yolculuğumu berbat edip beni küçük dünyalarıyla oyaladılar. </st><st c="7066">Yorgundum. </st><st c="7077">Şeytanın bile unuttuğu bu küçük pansiyona geldim. </st><st c="7127">Oda berbat! </st><st c="7139">İyi bir kahvaltı verirlerse onları affederim. </st><st c="7185">Bir de köpekleri yüzünden... </st><st c="7214">Kokladı ve beni hemen tanıdı. </st><st c="7244">Köpekler katilleri tanır ve severler. </st><st c="7282">Atalarının vahşi ve kan dolu günlerini hatırlıyorlar büyük ihtimalle. </st><st c="7352">Onun bekçiliğinde rahat rahat uyuyacağım bu gece.”</st></p>
			<p><st c="7402">Keyiflendim. </st><st c="7416">Yanağımdan bir makas aldım. </st><st c="7444">Ne kadar haklıyım. </st><st c="7463">İşte iki “nokta”. </st><st c="7481">Kendilerini anlatıyorlar, ama iki noktayı birleştiren bu kâğıt “çizgiyi” anlatıyor. </st><st c="7565">Yani beni... </st><st c="7578">Kendi çizgimi bulduğuma inandıktan sonra, daha hızlı çalıştım. </st><st c="7641">Geri dönüşe ve aramaya ihtiyacım azaldı belki de. </st><st c="7691">Epeyce bir tomarı bir araya getirdim.</st></p>
			<p><st c="7728">Gözlerimin önünde rakamlar uçuşmaya başlayınca, bir sigara molası daha verdim. </st><st c="7808">Mumlar yarıya gelmiş. </st><st c="7830">Bu iş yeterince oyalamış beni. </st><st c="7861">Keşke bir kahve... </st><st c="7880">İki görüntü aynı anda belirdi kafamda. </st><st c="7919">Terzinin odasına girip </st><span epub:type="pagebreak" title="217" id="page217"></span><st c="7942">kahve yapmasını istiyorum; mutfağa gidip kendime kahve yapıyorum. </st><st c="8008">Hemen kalkıp mutfağa gittim.</st></p>
			<p><st c="8036">Ocaktaki közler hem kahvemi pişirdi hem de kuru tahtanın üstünde donan kıçımı ısıttı. </st><st c="8123">Büyük bir kupaya anca sığdırdığım kahvemi alıp odama dönerken, kapının önünde benim karınca ezmez, kahve dökmez adımlarıma sabır gösteren Şiva’yı gördüm.</st></p>
			<p><st c="8276">Odaya girdikten sonrası tam bir şamataydı. </st><st c="8320">Kâğıt tomarlarını görünce pek bir sevindi. </st><st c="8363">Kokladı, çekiştirdi, üstlerine zıplayıp kızak gibi kaydı, beni kudurttu, iki şaplak yedi, üç tırmık attı, elimdeki kâğıda kuş muamelesi yapıp atladı ve ortadan ikiye ayırdı, benim hamlemden kaçtı, yere yapıştı, köşede masum pozlarında patisini yaladı, ilgilenmiyormuş numarası yaptı, üç ayrı tomarı iskambil kâğıdı gibi kardı, yatağın üstüne çıkıp uyudu, kahvemi soğuttu...</st></p>
			<p><st c="8736">Küçük kaltağın estirdiği fırtına dinince, soğuk kahvemle bir sigarayı hak eder duruma gelmiştim. </st><st c="8834">Tomarlarımı sırasıyla düzenledim ve çantadaki yerlerine koydum. </st><st c="8898">Hatta sandığın altındakini bile almıştım. </st><st c="8940">Yine de bir şeyler unuttuğum duygusundan kurtulamadım. </st><st c="8995">Kahvenin son yudumlarını içerken, her karanlık köşeyi tarıyordum gözlerimle.</st></p>
			
			
			<p><st c="9071">Beyaz kâğıtları alacakaranlıkta gizleyemezsiniz. </st><st c="9121">Ancak benim gibi üstüne oturursanız...</st></p>
			</article>
			<section epub:type="footnotes">
				<aside epub:type="footnote" id="f1"><a href="#backref_1"><st c="9159"> *</st></a><span><st c="9161">Rollo May’in </st><cite><st c="9174">Yaratma Cesareti</st></cite><st c="9190">’nden, Alper Oysal’ın çevirisiyle. </st></span></aside>
				<aside epub:type="footnote" id="f2"><a href="#backref_2"><st c="9226"> **</st></a><span><st c="9228">Yazarın bir gazeteden alıntısı.</st></span></aside>
			</section>
  <div id="charCountTotal" value="9260"></div></body>
</html>
