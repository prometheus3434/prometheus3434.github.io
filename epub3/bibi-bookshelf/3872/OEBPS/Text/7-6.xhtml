<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-6</title>
  <link href="../Styles/idGeneratedStyles.css" rel="stylesheet" type="text/css" />
  <meta content="urn:uuid:0045320b-e9bf-4901-8870-36cb95b3a37f" name="Adept.expected.resource" />
</head>

<body id="x7" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-8"><a id="x.26942"></a>GELENEK, KOPUŞ VE FELSEFE<span class="dipp CharOverride-13"><a class="_idFootnoteLink" href="#footnote-225-24" id="footnote-225-24-backlink">24</a></span></p>

    <p class="arabaslik_orta ParaOverride-14">“Gelenek” Kavramı Üzerine Genel Bir Belirleme</p>

    <p class="paragraf">“Gelenek” kavramı önceleri bir emanet, aktarım, nakil, depozit işlemi için kullanılırdı. Latince “transdare” fiilinden türetilmiş bir akraba fiil olarak “tradere”, günlük yaşamda depozitle, emanetle, emanetçilikle ilgili bir anlama sahipti. Emanet her zaman, bir başkasına geçici olarak devredilen, aktarılan şey olarak anlaşılmıştır. “Tradere” fiilinden gelen “traditio” adı, erken ilkçağda, günlük yaşamda olduğu kadar hukuk alanında da kullanılan bir kavramdır. Bununla koşut olarak, Roma hukukunda kavramın özellikle depozito işleri ve işlemleri için kullanıldığı görülür. Emanet olarak bırakılan mal veya eşya tabii ki kendisine emanet edilen kişi için bir özel mülk değildir. Kendisine emanet brakılan kişi, o emaneti kendi malı veya eşyası gibi kullanamaz, bunlar üzerinde kendince tasarrufta bulunamaz. Tersine, o mal veya eşya özenle muhafaza edilmelidir. Gelenek kavramının bu en eski, günlük yaşamda ve hukukta karşılaşılan anlamları zamanla arka planda kalmış ve hatta unutulmuş, bunların yerine kavram, “soyut kültür nesnelerinin zaman içinde kuşaktan kuşağa geçmesi, bir bayrak yarışında bayrağın elden ele aktarılmasına benzer biçimde, bu soyut nesnelerin kuşaktan kuşağa aktarılması” olarak anlaşılmaya başlamıştır. Hukuk dilinde bile gelenek kavramı eski dar anlamının genişlemesiyle, genel olarak kültürel bir anlam kazanmıştır. Buna göre gelenek, kuşakları birbirine bağlayan ve geçmiş ile bugün arasındaki sürekliliği garanti eden her tür kültürel oluşmuşluğu ve oluşumu ifade eder hale gelmiştir ki, bu anlam, gelenek kavramı için bugün de geçerlidir. Artık en geniş çerçevesiyle gelenek şöyle tanımlanabilir: Gelenek, söz ve yazıyla aktarılagelmiş, yaşama deneyimi içinde ve alışkanlıkla töre, görenek, teamül, örf, âdet ve ritüel halinde kalıp ve biçim kazanmış, günlük yaşamın en basit davranışlarından en yüksek kültürel etkinliklere kadar hep belirleyici olan ve tüm bu nitelikleriyle temel bir kültür öğesi olarak kendini gösteren bir fenomendir. Özellikle 19. yüzyıldan bu yana insan, tarih ve kültür felsefelerinin ve tin bilimlerinin bir temel kavramına da dönüşmüş olan gelenek, insanlık kültürünün hemen her alanında fakat özellikle hukuk, din ve edebiyatta, yani yazılı eserlerin etkilerinin çok daha fazla olduğu alanlarda, çok sık kullanılan bir kavramdır. Gelenek, her şeyden önce, geride kalmış olan bazı şeylerin bugün de yaşamakta, etkisini devam ettirmekte olmasını ifade eder. Bu nedenle, her dönemde, onu sahiplenenler, korumak isteyenlerle geçmişi fazla önemsemeyen, buna karşılık geleceğe yönelik beklentileri yüksek olanlar ve yenilikçi bir tavırla onu eleştirenler arasında bitmeyen bir tartışma vardır. Gelenek kavramı, özellikle 19. yüzyılın ikinci yarısından bu yana, hermeneutik içinde, felsefede ve tin bilimlerinde bir probleme dönüşmüş olup o zamandan beri değişik bakış açılarından incelenip değerlendirilen ve bu nedenle hep güncel kalan bir kavramdır.<span class="dipp CharOverride-13"><a class="_idFootnoteLink" href="#footnote-225-25" id="footnote-225-25-backlink">25</a></span></p>

    <p class="arabaslik_orta"><a id="x.26945"></a>Grek ve Roma Dünyasında ve Erken Ortaçağda Gelenek Kavramı</p>

    <p class="paragraf">Grek dünyasında “traditio” terimine karşılık olabilecek terimler olarak <span class="CharOverride-2">paradidonai</span> ve ad haliyle <span class="CharOverride-2">paradosis,</span> Sokrates öncesi filozoflarda, örneğin Tarentli Archytas’ta, diğerlerinden bize aktarılmış olan bilgi, <span class="CharOverride-2">paredokan</span> olarak geçer.<span class="dipp CharOverride-13"><a class="_idFootnoteLink" href="#footnote-225-26" id="footnote-225-26-backlink">26</a></span> Platon’da <span class="CharOverride-2">paradosis</span> kavramı, yaklaşık bir şekilde, ama daha didaktik bir renk almış olarak, eğitimde bilgilerin aktarımı, yani bir eğitim tarz, ve usulü diye anılır.<span class="dipp CharOverride-13"><a class="_idFootnoteLink" href="#footnote-225-27" id="footnote-225-27-backlink">27</a></span> Bu temel anlam içinde daha sonra Seneca da belirli bilgilerin sürekli aktarımını, <span class="CharOverride-2">talium studiorum traditio</span> olarak adlandırır. Eski, aktarıla aktarıla bugüne gelmiş mitoslarla ilgilenmek de Platon’da sık sık <span class="CharOverride-2">paradosis</span> olarak geçer.<span class="dipp CharOverride-13"><a class="_idFootnoteLink" href="#footnote-225-28" id="footnote-225-28-backlink">28</a></span> Ne var ki, Platon’ un mitoslarla ve geleneklerle ilişkisi ikirciklidir. O, bir yandan mitosları ve tanrı öykülerini eğitim açısından uygunsuz bulup yadsır ve bunların alegorik kullanıldıklarında çocuk öyküleri olarak ahlaki eğitim yönünden zararını belirtir. Fakat öbür yandan o, eski insanlara ve bilgilere itibar edilmesi ve onların sözlerinin anlatımı güçlendirmek için kullanılmasını önerir. Öyle ki, gelenek kavramı Platon’da bir otorite momenti haline bile gelir. Yine öyle ki, <span class="CharOverride-2">Philebos’</span>ta Prometheus’un tanrılardan ateşi çalması ve eskilerin tanrılara bizden daha yakın oldukları mitosu, buna örnek diye verilir. Ateşin insanlara verilmesi, bu tanrısal bağış <span class="CharOverride-2">(theon dosis</span>), Platon ve Aristoteles’te insanın bilim yapma olanağının mitsel kaynağı olarak gösterilir ve yine tanrısal bir bağış olarak akıl ve akıl bilgisi felsefenin de varoluş nedeni sayılır. Aristoteles “eskiler”in, özellikle Sokrates öncesi filozofların, kendisinden çok önce felsefi ve teolojik sorunları tartışmış olduklarını bildirir. Ona göre, mitoslarda ifadesini bulan gelenekler de “en eski zamanlar”dan beri “kitlelerin ikna edilmesi”nde etkili araçlar olmuşlardır. Çünkü eskilerin her şeyi daha iyi bildiklerine inanılır ve onların sözlerinin bize aktarılmış, kalmış olması (<span class="CharOverride-2">paredosan</span>)<span class="dipp CharOverride-13"><a class="_idFootnoteLink" href="#footnote-225-29" id="footnote-225-29-backlink">29</a></span> bir lütuf sayılırdı. Bu nedenle felsefe gelenek kavramının anlamını daha derinliğine ele almalıdır.<span class="dipp CharOverride-13"><a class="_idFootnoteLink" href="#footnote-225-30" id="footnote-225-30-backlink">30</a></span> Aristoteles’te kavram aynı zamanda temel sebepleri ve nedenleri bilen “aklın geleneği” ifadesinde de geçer. Daha sonra <span class="CharOverride-2">paradosis</span> kavramı Hellenizm döneminde önemli bir rol oynamış ve gizemci dinlere ait bir kült kavramı olarak, <span class="CharOverride-2">hieros logos’</span>a giriş için kullanılmıştır.<span class="dipp CharOverride-13"><a class="_idFootnoteLink" href="#footnote-225-31" id="footnote-225-31-backlink">31</a></span></p>

    <p class="paragraf">Gelenek kavramı, özellikle Hıristiyanlığın ilk yüzyıllarında dinin kurucu bir yönü olarak ve buna uygun bir şekilde tüm dinsel, teolojik ve din-felsefesel tartışmaların temel kavramıdır. Kavram öğretim ve öğrenimle ilgili bir anlam boyutuna sahip olduğu gibi, bir hukuk kavramı olarak ilksel anlamını, yani bir emaneti (<span class="CharOverride-2">depositum</span>) ve bu emanetin devir ve aktarımı anlamını taşımaya da devam eder. “Sana emanet edilmiş olanı muhafaza et!” günlük dilde sık kullanılan bir sözdür. Dinsel yorumlandığında, gelenek, inanılan ve kuşaktan kuşağa aktarılagelen kutsal akidelerin, tapınma şekil ve ritüellerinin muhafazasını ifade ettiği kadar dinsel öğretinin (kateşizm) geçmişten gelip gelecek kuşaklara devredilmesi gereken öğelerin tümünü de ifade eder. Öğretinin özü tarihsel değişim ve dönüşümlerden etkilenmeden, tahrif edilmeden ileriye intikal ettirilir ve ettirilmelidir. Ne var ki, Hıristiyanlığın ilk yüzyıllarında, kutsal yazıları aktaranların (<span class="CharOverride-2">traditores</span>) İsa’nın öğretisine ne ölçüde sadık kaldıkları hep bir tartışma konusu olmuştur. 4. yüzyılda gelenek kavramı, İncilci çevrelerde İncilci inancın tarihsel olarak bir defalık, kutsal vaka ve açınımlarla ilgili kılınması dolayısıyla büyük önem kazanmıştır ki, bu vaka ve açınımlar eskatolojik müjdeler olarak anlaşılmış, bu nedenle yeniden güncelleştirilmiş ve zamanın ruhuna uyarlanmışlardır.<span class="dipp CharOverride-13"><a class="_idFootnoteLink" href="#footnote-225-32" id="footnote-225-32-backlink">32</a></span> <span class="CharOverride-2">Paradidomi</span> sözcüğü <span class="CharOverride-2">Yeni Ahit</span>’te 119, <span class="CharOverride-2">paradosis</span> sözcüğü ise 13 kez geçer. Burada gelenek kavramı, aynı zamanda günlük yaşama da geçmiş olan bir büyük anlam genişlemesine uğramıştır. Geleneğin “kökenle bağ kurucu eleman” olarak anlaşılması, zaten <span class="CharOverride-2">paradoseis</span> kavramı içinde açıkça ve kendiliğinden anlaşılır şekilde verilidir. Bu bağlamda Paulus “geleneğin teoloğu” olarak kabul edilir. O şu uyarıyı yapar: “Geleneklerinize öyle sıkı sıkıya sarılıp onları koruyun ki (<span class="CharOverride-2">paradoseis</span>), onlar başkalarına aktarılabilsin, devredilebilsin (<span class="CharOverride-2">paredoka).</span>”<span class="dipp CharOverride-13"><a class="_idFootnoteLink" href="#footnote-225-33" id="footnote-225-33-backlink">33</a></span> Gelenek kavramı Patristik dönemde ortaya çıkan “gelenek krizi” sürecinde anahtar kavram olmuştur. Kilise’nin gelenek anlayışı kavramsal olarak <span class="CharOverride-2">paradosis</span> esas alınarak oluşturulur ve “traditio”, Latin yazarlardaki yer yer marjinal kullanımından farklı olarak, yeni bir boyut kazanır. Örneğin, Tertullianus “traditio evangelica” veya “traditio apostolorum”dan söz eder.<span class="dipp CharOverride-13"><a class="_idFootnoteLink" href="#footnote-225-34" id="footnote-225-34-backlink">34</a></span> Yahudilik için olduğu gibi Hıristiyanlık için de gelenek kavramı, o zamandan beri tanrısal açınımın imlenmesinde kalıcı bir temel kavram haline gelmiştir.</p>

    <p class="arabaslik_orta"><a id="x.26948"></a>Yeniçağda Gelenek Kavramının Kazandığı Yeni Boyutlar</p>

    <p class="paragraf">Bize intikal etmiş, önümüzde bulduğumuz geleneklerin kapsamı ve içeriği, yeniçağ Avrupa felsefesinde özellikle doğa bilimlerine yönelik ilgi doğrultusunda, gitgide eleştirel tartışmaların konusu olmuştur. Buna koşutluk içinde, gelenek kavramı bu bilimlerin kuruluşuna ve kendilerini kavrama tarzına karşıt düşen şeylerin kavramı olup çıkmıştır. Öyle ki, o artık, bir felsefe kavramı bile sayılmamaktadır. B. Pascal, döneminin doğa bilimci tinini benimsemekle birlikte pek çok noktada bu tine karşıt da düşer ki, bunu onun gelenek kavramını benimseme tarzında hemen görmek mümkündür. O, iki bilim grubu ayırır. Bunlardan biri, teoloji başta olmak üzere, otorite ve gelenekle ilgilenen “gelenek bilimleri”, diğeri de fizik başta olmak üzere, deneyime ve akla dayanan, dolayısıyla gelenekle ile ilgisi bulunmayan “doğa bilimleri”dir.<span class="dipp CharOverride-13"><a class="_idFootnoteLink" href="#footnote-225-35" id="footnote-225-35-backlink">35</a></span> Francis Bacon problem tarihi perspektifi içinde bir gelenek eleştirisi geliştirir. Bacon önyargıların (idollerin) bertaraf edilmesi amacıyla, deneysel bilimlerin teorik yönden temellendirilmesi gerektiğini belirtir ve bu temellendirme işine girişir.<span class="dipp CharOverride-13"><a class="_idFootnoteLink" href="#footnote-225-36" id="footnote-225-36-backlink">36</a></span> Gelenek, kullanımda karşılaşıldığı kadarıyla, bilimlerin “kök”ünde değil, “gövde”sinde bulunur. Bu nedenle, bilimlerin gelişmesini arzu eden kişi, kökü, kaynağı dikkate almalıdır. Bilimin kaynağı akıl ve deneyimdir; başka bir şey değil. Fakat süreç içinde, özellikle bilimsel deneyimlerin aktarılması, yani bilimin gövdesinin gelişme süreci içinde bir birikim ve aktarım olarak bir gelenek de kendiliğinden oluşur. Gelenek kavramını hemen hiç kullanmayan Descartes, felsefe ve teoloji geleneğini tümden şüpheyle karşılar ve felsefenin ihyası için matematiği ve matematiğe dayalı disiplinleri örnek ve model alır. Bununla birlikte Descartes, ahlak felsefesinde eskiden intikal eden anlayışları geçerli kabul eder; çünkü ahlaksal karar ve tercihleri, bilimin yetkinleşmesine kadar, günlük yaşamı sürdürmek adına muhafaza etmenin pratik yararı vardır.<span class="dipp CharOverride-13"><a class="_idFootnoteLink" href="#footnote-225-37" id="footnote-225-37-backlink">37</a></span></p>

    <p class="paragraf">Yeniçağ felsefesinde geleneği onaylayanlar ve ona sahip çıkanların bir bölümü aklı reddedici bir tutum doğrultusunda etkili olmuşlardır. Buna karşılık yeniçağ felsefesinde ağırlıklı eğilim geleneğin reddi veya önemsizleştirilmesine yöneliktir. Örneğin Thomas Hobbes gelenekleri masallarla aynı kefeye koyar ve geleneklerin “felsefeyi karartmaları”na karşı çıkar.<span class="dipp CharOverride-13"><a class="_idFootnoteLink" href="#footnote-225-38" id="footnote-225-38-backlink">38</a></span> John Locke doğal hukukun geleneklere itibar edilerek inşa edilemeyeceğini söyler.<span class="dipp CharOverride-13"><a class="_idFootnoteLink" href="#footnote-225-39" id="footnote-225-39-backlink">39</a></span> Zaten ona göre bir doğal hukuku birbirleriyle sürekli savaş halindeki geleneklerin farklılıkları ve çokluğu nedeniyle geleneklere dayandırmak mümkün de olamazdı. Locke doğal hukuk formlarını oluşturmak için de epistemolojiden, tabii kendi epistemolojisi olarak empirist epistemolojiden hareket edilmesi gerektiğini savunur. Empirist epistemolojiye göre bilgi, duyumlar aracılığıyla elde edilmiş olan emipirik materyalin insan zihninde rasyonel yoldan bir araya getirilmesiyle elde edilir ki, bu bilgi elde etme yönteminde önyargıların, bu arada önyargılarla en çok karşılaşılan şeyler olarak geleneklerin yol açacağı hiçbir bulanıklığa yer yoktur. İşte, bu nedenle doğal hukuk da empirist epistemoloji model alınarak geliştirilmelidir.<span class="dipp CharOverride-13"><a class="_idFootnoteLink" href="#footnote-225-40" id="footnote-225-40-backlink">40</a></span></p>

    <p class="paragraf">Gelenek deneyim ve akıl ile çift yüzlü bir karşıtlık içinde görüldüğünden yeniçağ felsefesinin her iki temel felsefi eğiliminde, yani empirizmde de, rasyonalizmde de bir temel kavram olarak yer almaz, itibar görmez. Bu, Immanuel Kant’ın aklın her tür heteronomiden, dış etkiden bağımsız, salt halini ortaya koymaya çalışan felsefi tavrı ve Aydınlanmacı eğilimleri için de geçerlidir. Gelenek kavramı Kant’ta sadece sınırlı bir anlam içeriğiyle, “sözlü gelenek” anlamıyla geçer<span class="dipp CharOverride-13"><a class="_idFootnoteLink" href="#footnote-225-41" id="footnote-225-41-backlink">41</a></span> ve hatta o kavramı, tuhaf bir şekilde, kuş cıvıltılarının geleneğinden söz ederken kullanır. Öyle ki, gelenek üzerine bir genel düşünümü hedeflediği yerde bile, kavramı kullanışından, Kant’ın, kavramı kültür üzerine bir düşünüm şeklinin bir temel kategorisi olarak hiç görmediği açıkça anlaşılır.<span class="dipp CharOverride-13"><a class="_idFootnoteLink" href="#footnote-225-42" id="footnote-225-42-backlink">42</a></span> Aydınlanma’nın akla bağlılığı önünde, eski adlara bağlılığın, otoritenin ve geleneğin, naif ve basit bir şekilde, önyargıların düzeltilmeye muhtaç kaynakları olarak görülmüş oldukları açıktır. Çünkü Kant da dahil, tüm Aydınlanmacıların gözünde, tüm akıl sahibi varlıklar için bir ve aynı deneyim nesneleri olan doğal veriler yanında geleneğin ve tarihselliğin hiçbir anlamı ve önemi olamaz.</p>

    <p class="paragraf">G.W. Leibniz de gelenek kavramını Kant’a yakın bir şekilde kullansa da Kant’tan farklı olarak, geleneği zamanın akışı içinde birbirine geçmiş kültürel kazanımların bir karmaşası olarak da görür.<span class="dipp CharOverride-13"><a class="_idFootnoteLink" href="#footnote-225-43" id="footnote-225-43-backlink">43</a></span> Fakat Leibniz’in ilgisi, yine de hiç de gelenek üzerinde yoğunlaşmaz. Buna karşılık A.H. Müller “ çağdaş dünyanın, tümüyle, önceki zamanların oluşumlarından payını almış, büyük bir gelenek bağlamı” olduğunu söyler.<span class="dipp CharOverride-13"><a class="_idFootnoteLink" href="#footnote-225-44" id="footnote-225-44-backlink">44</a></span> F.X. von Baader “gelenek şemsiyesinin toplumları koruduğu”nu belirtir.<span class="dipp CharOverride-13"><a class="_idFootnoteLink" href="#footnote-225-45" id="footnote-225-45-backlink">45</a></span> Aydınlanma ve Fransız Devrimi eleştirisi bağlamında Edmund Burke, J. De Maistre ve J. G. A. De Bonald, geleneğin Aydınlanmacı eğilimler doğrultusunda ortadan kaldırılması girişimlerine karşıtlık içinde, geleneğin bilinçli restorasyonu olarak “gelenekçilik” kavramını ortaya atarlar. Burada “muhafazakârlık” kavramı da “gelenekçilik” kavramına eşlik eder; fakat bu muhafazakârlık hiç de “gericilik”e tutuklanmış bir gelenekçiliğe indirgenmez. Benzer şekilde, daha sonra gelenek kavramı “Anciens” (eski) ve “Modernes” (modern) arasındaki karşıtlık “gelenek” ve “modernite” arasındaki karşıtlığa eşitlendiğinde, yine gündemdedir.</p>

    <p class="arabaslik_orta"><a id="x.26951"></a>Hamann’ın Kant Eleştirisinde Gelenek Kavramının Yeri</p>

    <p class="paragraf">Gelenek kavramı, başat anlamı içinde, dikkati çekecek şekilde, öncelikle Kant eleştirisinde ve o zamandan beri hiç de sadece bu eleştiriden hareketle geliştirilmemiş olan, gitgide tarihsel/tarihselci argümanlarla çalışan bir kültür felsefesi içinde yeniden ön plana çıkmıştır. J.G. Hamann Kant’ı konuları, bağlamından haksızca koparmakla suçlar. O, özellikle Kant’ın, akıl eleştirisine yoğun eleştiriler yöneltmiştir. Hamann’a göre Kant, akıl eleştirisini, kabullenmiş olduğu belli bir pozisyondan hareketle yapmıştır ve Kant’ın akıl eleştirisi yaparken esas niyeti, felsefede bir “temizlik” gerçekleştirmektir. “Felsefede ilk temizlik denemesi, kısmen yanlış anlamalara dayalı, kısmen başarısız bir deneme olarak, aklı zaman içinde aktarılagelenlerden, geleneklerden ve inançlardan bağımsız kılma denemesi olarak kendisini gösterir.”<span class="dipp CharOverride-13"><a class="_idFootnoteLink" href="#footnote-225-46" id="footnote-225-46-backlink">46</a></span> Oysa Hamann’a göre, Kant’ın “akıl pürizmi” gelenekle sağlanmış, elde edilmiş ve aklın oluşumunda geleneğin belirleyiciliğinden hareket eden bir tavır karşısında dayanaktan yoksun kalır. Hamann’a göre, akıl dil ve tarihin <span class="CharOverride-2" xml:lang="ar-SA">önünde</span> olamaz, onları önceleyemez; tam tersine, düşünme ediminin soyut kategorileri, akıl ilkeleri, tarihsel olarak belirip akıldaki yerlerini almışlardır.</p>

    <p class="arabaslik_orta"><a id="x.26954"></a>“Gelenek”in Filozofu: Herder</p>

    <p class="paragraf">J.G. Herder, Hamann’ın Kant’a yönelttiği eleştiriyi, onun “metakritiğini” sadece onaylamakla kalmaz.<span class="dipp CharOverride-13"><a class="_idFootnoteLink" href="#footnote-225-47" id="footnote-225-47-backlink">47</a></span> Ayrıca Herder, Bacon’ın “dil geleneği”ne ilişkin görüşlerini dikkate alır ve özellikle onun “geleneğin çarpıtan aynası” sözleriyle ifade ettiği eleştirisini onaylayarak, gelenek söz konusu olduğunda “geleneklerdeki yanılgıların çoğalıp yayılmak ve kalıcı hale gelmekle kalmadıklarını, hatta yeniden üretilip durduklarını” belirtir. Ne var ki, tüm gelenekler böyle değildir. Üstelik geleneklerin olmadığı bir toplumsallık durumunda, ortada “çölden başka bir şey” kalmayacaktır.<span class="dipp CharOverride-13"><a class="_idFootnoteLink" href="#footnote-225-48" id="footnote-225-48-backlink">48</a></span> Herder’e göre katılaşıp insan yaşamını donuklaştıran gelenekler yanında insanı geliştiren gelenekler de vardır. Öyle ki, “inşa edici, geliştirici, kültürleştirici görünümüyle gelenek, insanlık tarihini yapan bir prensiptir.”<span class="dipp CharOverride-13"><a class="_idFootnoteLink" href="#footnote-225-49" id="footnote-225-49-backlink">49</a></span> Gelenek, “insanın kültürleşmesinde, eğitiminde özgül bir araç” olarak, dil yardımıyla ve dil sayesinde oluşur ve hep yeniden oluşturulur. “Tüm insanlık tarihi yine insan üretimi olan geleneklerin ve kültürün bir veriminden başka bir şey değildir.”<span class="dipp CharOverride-13"><a class="_idFootnoteLink" href="#footnote-225-50" id="footnote-225-50-backlink">50</a></span> Ve insanlık tarihi üzerine bir felsefeyi, bir tarih felsefesini teorik düzlemde mümkün, pratik düzlemde gerekli kılan şey, gelenektir. Öyle ki, Herder’e göre, insan, yine insani bir şey, bir insan ürünü ve yapımı olan gelenekle oluşur. İnsan, kendisini ve başkalarını aynı anda saran bir gelenekler ağının içinde yaşar. Gelenek bu yüzden, “bugünde yaşayan geçmiş”tir. Geleneği olmayan insan bir doğa varlığı olarak kalırdı. Geleneği olmayan insanın bir tarihi yoktur; tarih içindeki insanın, <span class="CharOverride-2">human’ın, beşer</span>in bir tarihi vardır. Her insan, bu nedenle, geçmişten intikal eden deneyim ve geleneklerin bir ürünüdür. “İnsan soyunun geçmişten intikal eden bir birikimi olduğu için, bu birikimin kendisi, bireylerin bir arada yapıp etmelerinin ürünü olarak <span class="CharOverride-2">hümanite</span>dir ki, bizi insan (<span class="CharOverride-2">human</span>) kılan tek şey, işte bu birikimdir.”<span class="dipp CharOverride-13"><a class="_idFootnoteLink" href="#footnote-225-51" id="footnote-225-51-backlink">51</a></span> Böylece Herder’de “gelenek” ve “tarihsel birikim” kavramları az çok eşanlamlı kavramlar olurlar. Benzer şekilde Friedrich Schiller, “yaşayan geleneğe”, özellikle “sözlü geleneğe” yönelik araştırmalara girişir ve şunu formüle eder: “Tüm tarihin kaynağı gelenektir ve geleneğin kaynağı da dildir.”<span class="dipp CharOverride-13"><a class="_idFootnoteLink" href="#footnote-225-52" id="footnote-225-52-backlink">52</a></span> Dil üzerine bu vurgulamalar temelinde Herder, hatta insanın “geleneğin ve alışkanlıkların çocuğu” olduğunu söyleme fırsatı bulur.<span class="dipp CharOverride-13"><a class="_idFootnoteLink" href="#footnote-225-53" id="footnote-225-53-backlink">53</a></span> İnsanın kültürleşme, kültür varlığı olma tarihi, gelenek oluşturma ve oluşturulan gelenekler içinde yaşama tarihidir de.<span class="dipp CharOverride-13"><a class="_idFootnoteLink" href="#footnote-225-54" id="footnote-225-54-backlink">54</a></span> Herder’in tarih felsefesi “gelenek halkaları”ndan söz eder ve bu halkaların “kültürleşmenin altın halkaları” olduğunu belirtir. Bu halkalar “yeryüzünü dolanır ve bireyler aracılığıyla kayranın tahtına erişir.”<span class="dipp CharOverride-13"><a class="_idFootnoteLink" href="#footnote-225-55" id="footnote-225-55-backlink">55</a></span> Gelenek, iyide de, kötüde de bireyler için belirleyici bir güçtür. Bu demektir ki gelenek, inşa edici/kültürleştirici olduğu kadar yıkıcı da olabilir. Özellikle kötü gelenekler düşünme gücünü zincire vuran, insanı uyuşturan bir afyon haline gelebilirler. Ne var ki, her iki halde de gelenekten kurtuluş yoktur. Herder şöyle der: “İnsan insanlar arasında yaşadığı sürece, inşa edici/kültürleştirici olabildiği kadar yıkıcı da olabilen geleneklerden kaçıp kurtulamaz; çünkü o, kültürün dışına çıkamaz. Gelenek onun kafasını biçimler, o kafada kendi ağlarını örer.”<span class="dipp CharOverride-13"><a class="_idFootnoteLink" href="#footnote-225-56" id="footnote-225-56-backlink">56</a></span> Böylece gelenek kavramı Herder’de sadece tarih felsefesinin değil, kültür felsefesi ve eğitim felsefesinin de bir temel kavramı olur. Gelenek, esasen ve daima, insanın “kendisini oluşturma” sürecinde, içinde bulunduğu tarihsel ortamın ana öğesidir. Herder şöyle devam eder: “İnsan doğasında İyi’ye kendiliğinden sahip olmasını sağlayacak hiçbir bağımsız tanrısallık yoktur. İnsan, her şeyi, yoğunluğu gitgide artan bir çaba içinde kendisi öğrenmek zorundadır.”<span class="dipp CharOverride-13"><a class="_idFootnoteLink" href="#footnote-225-57" id="footnote-225-57-backlink">57</a></span> Herder, bu görüşleriyle gelenek üzerine felsefi ve tinbilimsel araştırmanın önünü de açan filozof olmuştur. Aynı zamanda o, halk kültürünü tarihsel-eleştirel düzlemde ele alma girişimlerini de esinlendirmiştir. Örneğin F. Schlegel, Herder etkisinde şöyle der: “Bir ulusun eğitimi, bireyi onun dayandığı köklere ve geleneklere, en eski âdetlere ve şiirlere yeniden açıp aynı bireyi onlara ortak etmekle olur. Romalılar bunu, köklerine, mitolojilerine ve edebiyatlarına sahip çıkmak ve yaşayan kuşağı onlara ortak etmekle sağlamışlardır.”<span class="dipp CharOverride-13"><a class="_idFootnoteLink" href="#footnote-225-58" id="footnote-225-58-backlink">58</a></span> Herder de, Schlegel de tarihte Tanrı’nın mührünü gördüklerini belirtirler. Örneğin Schlegel, “hakiki tanrısallık kavramı”na ve “onun sonsuz içeriği”ne ne sadece akıl ve ne sadece deneyim ve duyusal algıyla ulaşılabileceğini; tersine, dinin (Hıristiyanlığın), tarihin ve geleneklerin öğrettikleri aracılığıyla ulaşılabileceğini söyler.</p>

    <p class="arabaslik_orta"><a id="x.26957"></a>Goethe ve Gelenek</p>

    <p class="paragraf">J.W. von Goethe, gelenek kavramını ikincil ve geride bırakılması gereken bir kavram olarak kullanır ve “her şeyin açık, somut bilgisinin olduğu, hiçbir şeyin geleneklere ve parıltılı adlara bırakılmadığı” bir durumun gerçekleşmesini umut eder.<span class="dipp CharOverride-13"><a class="_idFootnoteLink" href="#footnote-225-59" id="footnote-225-59-backlink">59</a></span> F. von Müller’le yaptığı söyleşide Goethe, özellikle dinsel gelenekleri sahiplenmeyi şöyle reddeder: “Ne inançları hiçbir eleştiriye tâbi tutmaksızın geleneklere dayandırıp pekiştirmeli ne de gelenekler eleştirildiğinde inançlara teslim olmalı.”<span class="dipp CharOverride-13"><a class="_idFootnoteLink" href="#footnote-225-60" id="footnote-225-60-backlink">60</a></span> Goethe ayrıca “bireyin aracısız, doğrudan deneyimleri ile gelenekler arasında kalarak içine düştüğü bunalım”dan söz eder.<span class="dipp CharOverride-13"><a class="_idFootnoteLink" href="#footnote-225-61" id="footnote-225-61-backlink">61</a></span> “Üç bin yıldır geleneklerin tutsağı olarak kendini bulamamış olan kişi, karanlıkta hiçbir şeyi deneyimleyemez durumda kalmış olan kişidir.”<span class="dipp CharOverride-13"><a class="_idFootnoteLink" href="#footnote-225-62" id="footnote-225-62-backlink">62</a></span> Gelenek kavramı karşısındaki bu olumsuz belirlemeler, ne var ki, Goethe’nin kavramla ilgili nihai belirlemeleri değildir. Öyle ki, Goethe, aynı zamanda “inşa edici/kültürleştirici” geleneklerden de söz eder ve bu tür gelenekler için şöyle der: “Yapıcı, olumlu gelenekler insanı insan yapan geleneklerdir. Öyle ki, bunlar binlerce yıllık birikim ve aktarımının bize yüklemiş olduğu şeylerdir.”<span class="dipp CharOverride-13"><a class="_idFootnoteLink" href="#footnote-225-63" id="footnote-225-63-backlink">63</a></span> Nihayet Goethe, kültürel mirası “yeni” bir kavrayışla kavramaya duyulan ihtiyaçtan, böyle bir kavrayışın zorunluluğundan söz eder. Ona göre, gelenek ile otonom bireyi buluşturan bir gelenek teorisine ihtiyaç vardır. “Atalarından tevarüs ettiğin şeyin gerçekten sahibi olman için onu kendine mal etmelisin.”<span class="dipp CharOverride-13"><a class="_idFootnoteLink" href="#footnote-225-64" id="footnote-225-64-backlink">64</a></span></p>

    <p class="arabaslik_orta">Alman İdealizminde Gelenek Kavramı</p>

    <p class="paragraf">F.W. Schelling<span class="dipp CharOverride-13"><a class="_idFootnoteLink" href="#footnote-225-65" id="footnote-225-65-backlink">65</a></span> ve F.D.E. Schleiermacher’de<span class="dipp CharOverride-13"><a class="_idFootnoteLink" href="#footnote-225-66" id="footnote-225-66-backlink">66</a></span> olduğu gibi, G. W. F. Hegel’de de gelenek kavramı, öncelikli ve yaygın anlamı ile bağıntılı olarak, sözlü aktarımları (sözlü gelenek) ifade eden bir anlam içeriğine sahiptir.<span class="dipp CharOverride-13"><a class="_idFootnoteLink" href="#footnote-225-67" id="footnote-225-67-backlink">67</a></span> Fakat Hegel, kavramın bu anlamından hareket etmekle birlikte onu kültür üzerine bir genel düşünümün temel kategorisi mertebesine de yükseltir. Kültür üzerine böyle bir genel düşünüm, “kendinin bilincindeki akıl’a sahip olma”yı gerektirir. Ne var ki, bu aklın kendisi, “bir miras ve çalışmanın/işin bir ürünü/verimi, muhakkak ki gelip geçmiş tüm kuşakların çalışmalarının bir ürünü/verimi”dir.<span class="dipp CharOverride-13"><a class="_idFootnoteLink" href="#footnote-225-68" id="footnote-225-68-backlink">68</a></span> Hegel’e göre, felsefe de, bilim de geleneğe borçludurlar: “Gelenek geçmişe ait ve gelip geçmiş olan her şey aracılığıyla, Herder’in dediği gibi, yeryüzünü kutsal bir halka olarak dolanır ve yaşama dünyasını bizim için muhafaza eder ve yaşayan kuşağa aktarır. Ne var ki, gelenek denen şey sadece, davetlileri layıkıyla ağırlayan ve sonradan gelenlere tavrını hiç değiştirmeksizin aynı şekilde davranan bir ev sahibesi değildir. Gelenek hareketsiz bir taş baskısı resim de değildir; tersine, canlıdır ve güçlü bir ırmak gibi akar; akarken kendini büyütür, çıktığı kaynaktan çok uzaklara doğru gelişip büyüyerek akışını sürdürür.”<span class="dipp CharOverride-13"><a class="_idFootnoteLink" href="#footnote-225-69" id="footnote-225-69-backlink">69</a></span> Gelenek maddeden çok, sanki canlı ve etkin olan bir tinsel tözdür.<span class="dipp CharOverride-13"><a class="_idFootnoteLink" href="#footnote-225-70" id="footnote-225-70-backlink">70</a></span> Hegel bu noktada kendini serbestçe, bu demektir ki, her tür gelenek ve bağdan bağımsız olarak gerçekleştirmek peşindeki bireyi, kendini otonom sanan modern özneyi (Kant’ın öznesini) düşünür. Modern özne kendini dışsal gözlem tarzına tutuklatmıştır; onda içsel (tarihsel) gözlem tarzı kaybolmuştur.<span class="dipp CharOverride-13"><a class="_idFootnoteLink" href="#footnote-225-71" id="footnote-225-71-backlink">71</a></span> Modern özne içsel (tarihsel) gözlem tarzına ağırlık verdiği ölçüde, gelenek karşısında beslediği şüphe azalır, gitgide ortadan kalkar. Çünkü o, kültürel süreçlerin, kendisini de kuşatan ve belirleyen nesnelliğini (nesnel tini) kavramaya başlamıştır. Artık o, Descartes’tan beri öznel iradenin keyfiliğine bağlı kılınmış olan şeylerin özneler arasılığın ürünleri halinde bir nesnellik kazandıklarını kavramış, “nesnel tin”in ne’liğini anlamıştır. Giderek o, nesnel tinde İde’nin gerçekliğini de görecektir.<span class="dipp CharOverride-13"><a class="_idFootnoteLink" href="#footnote-225-72" id="footnote-225-72-backlink">72</a></span></p>

    <p class="arabaslik_orta">Marx’ın Gelenek Kavramı</p>

    <p class="paragraf">Karl Marx, dikkatini tarihin doğal temellerine ve yaşam şekillerinin ortaya çıkış ve gelişimlerine yöneltir. Marx’a göre, her kuşak “daha önce gelenlerin omuzlan üstünde durur.”<span class="dipp CharOverride-13"><a class="_idFootnoteLink" href="#footnote-225-73" id="footnote-225-73-backlink">73</a></span> Yine ona göre, gelenek, “doğal yoldan oluşmuş, fakat henüz sosyal yönü gelişmemiş olan” yaşama biçimlerinde “olağanüstü bir rol” oynar. Gelenek bu yaşama biçimlerinde süregelmekte olan düzeni meşru kılar ve onun sabitleşip sağlamlaşmasına yol açar. İşte bu görünümüyle gelenek “toplumun egemen kesimi”nin ilgisine ve çıkarına hizmet eden bir işlev yüklenmiştir. Gelenek bu durumda bir “toplumsal tahkimat”, “düzenin pekiştirilme aracı” olur. Özellikle dinsel gelenekler başta olmak üzere birçok gelenek egemenlerin hükümranlığının sigortasıdır.<span class="dipp CharOverride-13"><a class="_idFootnoteLink" href="#footnote-225-74" id="footnote-225-74-backlink">74</a></span> Örneğin, “din kitlelerin afyonudur.” Marx, geleneklerin köktenci bir dönüşüme uğratılmaları gerektiğinden söz ederken, “geleneklerin ideolojileştirilebilirliği ve işlevlendirilebilirliği” üzerinde şöyle durur: “Ölü tüm kuşakların gelenekleri yaşayanların beyinlerine bir kabus gibi çöker. ... Bu gibi dönemlerde geçmişin ürkütücü hayaletleri egemenlerin hizmetindedir. Geçmişin ünlü adları, savaş parolaları, kostümleri kullanıma hazırdır. Yeni dünya sahnesi eski kıyafetler içinde ve çarpıtılmış bir dille hazırlanır ve oyun sahnelenir.”<span class="dipp CharOverride-13"><a class="_idFootnoteLink" href="#footnote-225-75" id="footnote-225-75-backlink">75</a></span> Bu “dünya-tarihsel ölü yemini”ne ancak komünist devrim son verir. “Devrim kendi şiirini geçmişten hareketle yaratmaz; tersine o, şiirini gelecekten çıkarır ve geçmişe duyulan tüm yanlış inançları silip atar.”<span class="dipp CharOverride-13"><a class="_idFootnoteLink" href="#footnote-225-76" id="footnote-225-76-backlink">76</a></span></p>

    <p class="arabaslik_orta">20. Yüzyılın İlk Yarısında Gelenek Kavramı</p>

    <p class="paragraf">Ernst Bloch, Marx’ın “geleneklerin işlevlendirilebilirliği” kavramının Marksist ütopyanın kendisi için de kullanılabileceğini belirtir.<span class="dipp CharOverride-13"><a class="_idFootnoteLink" href="#footnote-225-77" id="footnote-225-77-backlink">77</a></span> Marx kendi teorisini ne kadar insanlık tarihinde bir “yeni”ye doğru gidişin zorunluluğunun teorisi olarak sunmuş olursa olsun; ona soluğunu veren sosyalist ütopya, adı üstünde, bir ütopya olarak kalacaktır. “Sosyalizm, paryalaşmış, özgürlük açlığı içindeki insanların özgürlük hayallerini durmadan besleyen, fantastik, devasa bir ütopik düşünme geleneğinin düşünsel üretimidir.”<span class="dipp CharOverride-13"><a class="_idFootnoteLink" href="#footnote-225-78" id="footnote-225-78-backlink">78</a></span> İnsanların, sosyalizmi gerçekleştirip gerçekleştiremeyecekleri hakkında konuşulamaz; fakat “sosyalist ütopya geleneği”nin her zaman yaşayacağı, bir “umut ilkesi” olarak öngörülebilir. Walter Benjamin de “baskı altında olanların geleneği”nden söz eder. Theodor W. Adorno için gelenek “sosyal formların düşünüme tâbi tutulmamış bir bağlamı” olarak “feodal bir kategori”dir; modern amaçsal akılcılığa (Max Weber) çelişik düşen bir şeydir; o, modernitenin akıntısı içine dikilmiş çürük çarık bir ev gibidir ve bu akıntı önünde ortadan kalkmaya mahkûmdur. Bununla birlikte, Max Horkheimer’e göre, modernitede, “real olarak ortadan kalkmış olan gelenek estetik planda yeniden üretilir, bir ikame, bir <span class="CharOverride-2">erzats</span> olarak.”<span class="dipp CharOverride-13"><a class="_idFootnoteLink" href="#footnote-225-79" id="footnote-225-79-backlink">79</a></span></p>

    <p class="paragraf">Søren Kierkegaard 19. yüzyıl tini üzerine koyduğu teşhiste şu paradoksa dikkat çekmişti: Bu yüzyıl geleneğe yol vermek, onu dışlamak istemektedir. Çünkü gelenek çağa hiç de uyan bir şey değildir. Gerçi eski olan, geçmişte kalmış bulunan her şeye saygı duyulmaktadır. Fakat hemen ardından bu yüzyıl, mümkün olduğu kadar hızlı bir şekilde, bizzat kendini geleneği ikame edecek olan şey, onun <span class="CharOverride-2">erzats’</span>ı kılmaya çalışmak suretiyle esasen yine kendisini güvenceye almaya gayret etmektedir. Bu da sanatsal araçlarla güvenceye alınmış bir gelenek aracılığıyla yapılmaktadır.<span class="dipp CharOverride-13"><a class="_idFootnoteLink" href="#footnote-225-80" id="footnote-225-80-backlink">80</a></span> Friedrich Nietzsche tarihi ve tarihselliği kendi “yaşama” kavramını ölçüt kılarak değerlendirir ve “tek kişinin, bir halkın ve bir kültürün sağlığı” açısından tarihin ne kadar yararlı olduğunu vurgular. Fakat o, aynı anda, “yaşamanın tarih tarafından istilası”na da şiddetle karşı çıkar. Çünkü tarihe aşırı düşkünlük dolayısıyla yaşamanın kendisi eski püskü eşyalarla dolu bir mekâna hapsedilmiş gibi olur.<span class="dipp CharOverride-13"><a class="_idFootnoteLink" href="#footnote-225-81" id="footnote-225-81-backlink">81</a></span> 20. yüzyılda Michel Foucault, Nietzsche etkisinde, “süreklilik ve gelenek olarak tarihe karşı” eleştirel bir kimlik ikamesi yöntemi önerir. Ne var ki, Nietzsche gelenek ile basitçe özdeşleşilemeyeceğini daha önce belirtmişti. Nietzsche’de gelenek, tarihteki organizasyon formlarının, Roma İmparatorluğu’nda olduğu gibi, kurucu öğesi olabilir ki, bu formlar demokrasiye karşıt formlardır. Gelenek için “bir irade, bir itki, bir imperatifin olması gerekir; yani demokratik olmayan, antiliberal bir şeye ihtiyaç vardır. Gelenek iradesi ve otorite, yüzyıllara ilişkin sorumluluk, kuşaklar arasındaki dayanışma, sonsuza dek, ileriye ve geriye doğru gider.”<span class="dipp CharOverride-13"><a class="_idFootnoteLink" href="#footnote-225-82" id="footnote-225-82-backlink">82</a></span> “Bugün en derinlere nüfuz etmiş olan şey, itki ve güç iradesidir ki, kökenini bu itkiye borçlu olan tüm kurumlar modern tinin hiç hoşuna gitmez. ... Geleneği kader olarak almalı. O öğrenilmeli, miras olarak tanınmalı, fakat istenmemelidir.”<span class="dipp CharOverride-13"><a class="_idFootnoteLink" href="#footnote-225-83" id="footnote-225-83-backlink">83</a></span></p>

    <p class="paragraf">Alman Tarih Okulu’nda olduğu gibi W. Windelband için de “kültürleşme, tümüyle, doğal insandan tarihsel insanı yapma, oluşturma” süreçlerinden ibarettir.<span class="dipp CharOverride-13"><a class="_idFootnoteLink" href="#footnote-225-84" id="footnote-225-84-backlink">84</a></span> Geleneğin kültürleşmedeki taşıyıcı rolü yadsınamaz. Ne var ki, “genç insanları kendilerini ürkütecek şekilde gelenek içinde bağlı tutmaya da ihtiyacımız yoktur; tersine biz, geleneği kendi özgüllüğü ile geçmişin mirası içinde bırakmalıyız. Böyle yaparsak, genç insanların gelenekleri kendi iç dünyalarında nasıl yaşadıklarını ve kendilerini geleneklerin etkisi altında nasıl şekillendirdiklerini daha iyi kavrarız.”<span class="dipp CharOverride-13"><a class="_idFootnoteLink" href="#footnote-225-85" id="footnote-225-85-backlink">85</a></span> Böylece Windelband gelenek kavramını, “tarihsel iş görme/çalışma” bağlamında betimlemiş olur. Bu iş görme/çalışma, pek tabii “amaçlı” bir tarihsel hareket içinde de yer alabilir.</p>

    <p class="paragraf">Wilhelm Dilthey geleneklerin çokluğuna ve çok yönlülüğüne, kendi içlerinde ve aralarında hiç de nadir olmayan çelişkilerine dikkat çeker: “Bunlardan biri diğerine kapalıdır; biri diğerini yadsır ve hiçbiri diğerine üstün değildir.”<span class="dipp CharOverride-13"><a class="_idFootnoteLink" href="#footnote-225-86" id="footnote-225-86-backlink">86</a></span> Öyle ki Dilthey’a göre, “dinsel geleneklerin, metafiziksel iddiaların, gösterişli felsefe sistemlerinin oluşturduğu muazzam harabe”ye tarihsel/tarihselci açıdan bakan birisi, “felsefe sistemlerine karşı şüpheci olmayı öğrenir.”<span class="dipp CharOverride-13"><a class="_idFootnoteLink" href="#footnote-225-87" id="footnote-225-87-backlink">87</a></span> Felsefe sistemlerinin, dinsel öğretilerin, metafiziklerin peşinden koşup durdukları ezeli ve ebedi hakikatler, mutlak doğrular, tarihselciliğin yadsıdığı şeylerdir.<span class="dipp CharOverride-13"><a class="_idFootnoteLink" href="#footnote-225-88" id="footnote-225-88-backlink">88</a></span> Tarihselcilik, insanları, daima ve sadece bizzat kendilerine ördükleri sonlu yaşam örüntüleri içinde görür. Bu demektir ki, insanlar sosyal ve bilişsel yoldan oluşturulmuş ve istendiğinde her zaman değiştirilebilir olan koşullar ve bu cümleden olmak üzere gelenekler içinde yaşarlar. Tam da bu nedenle, bu koşulların ve geleneklerin kuklaları değildirler; tersine, geleneklerin belirledikleri çerçeveleri her zaman aşarlar, aşabilirler. Fakat her aşma yeni bir geleneğin oluşma/oluşturulma potansiyelini de kendi içinde taşır. Gelenekler aşılabilir, fakat gelenekler içinde yaşama denen şey aşılamaz; çünkü tarihin dışına çıkılamaz.<span class="dipp CharOverride-13"><a class="_idFootnoteLink" href="#footnote-225-89" id="footnote-225-89-backlink">89</a></span></p>

    <p class="paragraf">O. Spengler’in “kültür morfolojisi” geleneğin gücünü, “sağlam bir terbiye” bakımından çok önemli sayar. Çünkü geleneğin gücü, toplumsal istikrar için güvenilir bir sigortadır. Ne var ki, tarihin akışı içinde yeni kuşaklar eski kuşaklardan devraldıkları geleneklerin bir kısmından yavaş yavaş uzaklaşırlar. Yeni kuşaklar kapıldıkları yeni akıntıların cazibesiyle eski geleneklerin çekim alanından çıkıp yeniliğe yönelirler. Esasında kültürler de serpilirler, gelişirler; sonra solup giden çiçekler gibi ölürler. Bir kültür içinde geleneklerde değişmeler meydana gelebilir, fakat değişsin değişmesin, geleneklerin ömrü kültürün kendi ömründen uzun olamaz.<span class="dipp CharOverride-13"><a class="_idFootnoteLink" href="#footnote-225-90" id="footnote-225-90-backlink">90</a></span></p>

    <p class="paragraf">20. yüzyılda gelenek kavramı, kültür üzerine bir düşünümün tam anlamıyla bir temel kavramı haline gelmiştir. Martin Heidegger’e göre, <span class="CharOverride-2">Dasein</span>’ın tarihselliğinin üstü belirli tarzda örtülmüştür. Buna bağlı olarak özellikle 20. yüzyılda <span class="CharOverride-2">Dasein</span> kendini çevreleyen geleneklerin üstünü örtmüştür. Geleneklerin örtüsünün açılması ve gelenekle aktarılanın açığa çıkarılışı, bu çağın insanı için özgül bir görevdir.<span class="dipp CharOverride-13"><a class="_idFootnoteLink" href="#footnote-225-91" id="footnote-225-91-backlink">91</a></span> A. Gehlen, geleneklerden kopmayı ve doğaya dönmeyi salık veren Rousseau’ya karşı, geleneğin her şeyden önce “ruhsal sağlığımız için asla göz ardı edilemeyecek, kültürün çarpım tablosuna girmiş, muazzam ağırlığı olan bir öğe” olduğunu söyler.<span class="dipp CharOverride-13"><a class="_idFootnoteLink" href="#footnote-225-92" id="footnote-225-92-backlink">92</a></span> Gehlen, Nietzsche’den şunu aktarır: “Bir yüksek kültür pek çok şeyin aydınlatılmamış, açıklanmamış olmasını ister. Öyle ki, böyle bir yüksek kültür kendi kendini açıklamaya, aydınlatmaya, hele dayandığı gelenekleri açıklamaya, aydınlatmaya hiç de istekli olmaz. Tersine, hep öyle olagelmiş olanın geçerliliğine yüksek bir saygı duyar, ona uymaya çalışır.”<span class="dipp CharOverride-13"><a class="_idFootnoteLink" href="#footnote-225-93" id="footnote-225-93-backlink">93</a></span> Gehlen şöyle der: “Uzun sürmüş geleneklerin sağladığı güvenlik ve istikrar bozulmaya uğrar ve yıkılırsa, tavırlarımız ve hallerimiz biçimden yoksun hale gelir; duygular belirleyici olmaya başlar, tutkular dizginsiz kalır, kontrol edilemez, güvenilmez olup çıkarlar.” Gehlen, araştırmalarının bir sonucu olarak görülebilecek sözler olarak şunları söyler: “Gelenekler, hukuk ve kurumlar uyuduğunda insanlar kendi doğal istikrarsızlıklarına geri dönerler.”<span class="dipp CharOverride-13"><a class="_idFootnoteLink" href="#footnote-225-94" id="footnote-225-94-backlink">94</a></span></p>

    <p class="paragraf">20. yüzyılda çok sayıda geleneğin bozulması, parçalanması ve İkinci Dünya Savaşı’nın yol açtığı felaketlerin etkisi ve baskısı altında, G. Krüger geleneklerin bu yüzyıl için “şimdinin geçmişle dumura uğrayan, zayıflayan bağı” olduklarını söyler.<span class="dipp CharOverride-13"><a class="_idFootnoteLink" href="#footnote-225-95" id="footnote-225-95-backlink">95</a></span> “Dini ve gelenekleri esas itibarıyla hâlâ onaylayan ve onlara sahip çıkanlar, suçu bunlarda değil, kendi dünyalarının berbat bir dünya olmasında bulmuşlardır. Onlar zamanın göreceliğinden, tarihin durmadan değişen akış ve anlamından habersizdirler.”<span class="dipp CharOverride-13"><a class="_idFootnoteLink" href="#footnote-225-96" id="footnote-225-96-backlink">96</a></span> Bunun gibi, B. Snell geleneklerin sürekli, yeni kültürel gerçekleştirimler olmadan “ruhsuz, ölü ve kaskatı” kalma tehlikesi içinde olduklarına işaret eder.<span class="dipp CharOverride-13"><a class="_idFootnoteLink" href="#footnote-225-97" id="footnote-225-97-backlink">97</a></span> Th. Litt, “gittikçe taşınamaz bir hale gelen” geleneklerle ilgilenir. Ona göre “geleneklere bağlılığımın/bağımlılığımın ne olduğunu ve bunların nasıl oluştuğunu bilmem için geleneğin hem içinde, hem dışında olmam gerekir.”<span class="dipp CharOverride-13"><a class="_idFootnoteLink" href="#footnote-225-98" id="footnote-225-98-backlink">98</a></span> Litt için kültürel gelişim “kendisi olmaksızın her geleneğin katılaşıp donacağı bir diyalektik” içinde karşımıza çıkar. Her tarihsel olayda ve her tarihsel dönemde gelenek ile kültürel gelişim arasındaki çelişkinin işlevlendirdiği bu diyalektik, tarihin akışına hükmeder.<span class="dipp CharOverride-13"><a class="_idFootnoteLink" href="#footnote-225-99" id="footnote-225-99-backlink">99</a></span> Düşünce planında da geleneklerin korunması ile gelenek eleştirisi arasındaki gerilimde aynı diyalektik vardır. Litt’in sözünü ettiği diyalektik, C.F. von Weizsaecker’in “yeni gelenek felsefesi”nde belirleyicidir. Ona göre “ilerleme ancak ve sadece gelenek bazında mümkündür. Gelenek zaten hep oradadır. Ve tersine, bir gelenek daima bir ilerlemeyle meydana gelir. Ne var ki, bu gelenek bize öylesine uzak, geçmişe ait bir şey gibi görünür ki, artık onun bilincinde bile olmayız.”<span class="dipp CharOverride-13"><a class="_idFootnoteLink" href="#footnote-225-100" id="footnote-225-100-backlink">100</a></span> H. Blumenberg, “her devrimin kendini formüle etme, meşrulaştırma arayışı içinde kendi geleneklerini oluşturmaya başladığını, kendi muhafazakârlığını kendi içinde potansiyel olarak taşıdığını, bunun eski ile yeni, gelişme ile gelenek arasındaki ezeli diyalektiğin sonucu olduğunu belirtir.”<span class="dipp CharOverride-13"><a class="_idFootnoteLink" href="#footnote-225-101" id="footnote-225-101-backlink">101</a></span> L. Kolakowski şöyle der: “Önce şunu görmek gerekir: Yeni kuşaklar miras olarak devreden geleneklere karşı sürekli olarak devrimci bir tavır takınmamış olsalardı, bugün tekrar mağaralarda yaşıyor olurduk. Çünkü geleneğin külte dönüşüp katılaştığı bir toplum, kendini durgunluğa, cansızlığa yazgılamış olurdu. Buna karşılık, geleneklere karşı sürekli devrimi yaşayan bir toplum da, eğer böyle bir toplum olabilseydi, yok oluşa sürüklenirdi.”<span class="dipp CharOverride-13"><a class="_idFootnoteLink" href="#footnote-225-102" id="footnote-225-102-backlink">102</a></span></p>

    <p class="paragraf">19. yüzyılın “tarihselciliği”nin etkisiyle, 20. yüzyılda da gelenek kavramı üzerine tartışmalar, hatta 19. yüzyıldakinden de yoğun bir şekilde sürmüştür. Bu tartışmalarda amaçlananları şöylece gruplandırmak olanaklıdır: a. Eleştirel rasyonalite ile geleneği bağdaştırmak. b. geleneğin modern kültürdeki anlam ve önemini belirlemek. c. gelenekleri gelip geçici, her zaman yenilenebilir şeyler olarak görüp, onları günün koşullarına uygun şekilde iyileştirmek.</p>

    <p class="paragraf">a. K.R. Popper, “Geleneklerin Rasyonel Bir Teorisi” başlığı altında, “rasyonalizm ile gelenekçilik arasındaki geleneksel düşmanlığı” gidermeye çalışır. Rasyonalistlerin “her şeyi akılcı ölçütlere göre ‘yeni’ bir şekilde yargılamak ve yönlendirmek” şeklindeki iddialarına karşı Popper “geleneklerin yaşamımızda oynadıkları büyük rol”ü vurgular. “Gelenekler sosyal düzene çok büyük oranlarda ölçü, sınır, ılımlılık sağladıkları gibi, birey olarak kendimiz için önem taşıyan çok sayıda kuralı da barındırırlar.”<span class="dipp CharOverride-13"><a class="_idFootnoteLink" href="#footnote-225-103" id="footnote-225-103-backlink">103</a></span> H. Albert şöyle der: “Gerçi bir eleştirel/rasyonel sınama geleneği vardır ve bu gelenek hep yaşatılmalıdır. Ne var ki, bu gelenek ne inançları ne de kurumları kökten sarsacak bir güce sahiptir.”<span class="dipp CharOverride-13"><a class="_idFootnoteLink" href="#footnote-225-104" id="footnote-225-104-backlink">104</a></span> Thomas S. Kuhn, “Gelenek ve Yenilik” başlığı altında, “bilimsel araştırmada ‘gelenek’ ile ‘yeni’ arasındaki köklü gerilim”den söz eder. Kuhn bu gerilimi bilim tarihinden zengin örneklerle işler ve bu gerilimin kendisinin tarihsel anlamı üzerinde durur.<span class="dipp CharOverride-13"><a class="_idFootnoteLink" href="#footnote-225-105" id="footnote-225-105-backlink">105</a></span></p>

    <p class="paragraf">b. H. Lübbe, gelenekleri Descartesçı bir bakış açısıyla şöyle değerlendirir: “Gelenekler yaşama pratiğimizin düzenlenmesinde etkili olan ahlaksal ve siyasal düşünce ve eylem kalıpları olarak görülmelidir. Bu yüzden her zaman yenilenmeye ihtiyaçları vardır. Fakat her yenileme, ancak ‘ayrıntıda başarılı olabilir’. Geleneğin gövdesi çoğu zaman olduğu gibi kalır. Bu nedenle, ne yapsak, geleneklerin dışına tam olarak asla çıkamayız.” Lübbe şöyle devam eder: “Gelenekler dayandıkları temellerin apaçıklığından ötürü geçerli olmazlar; tersine, onlarsız yapmanın imkânsızlığının apaçıklığından dolayı geçerli olurlar”<span class="dipp CharOverride-13"><a class="_idFootnoteLink" href="#footnote-225-106" id="footnote-225-106-backlink">106</a></span> Lübbe ve O. Marquard, ortaklaşa geliştirdikleri tin ve kültür kuramında gelenek kavramını şöyle ele alırlar: “Tin bilimleri geleneklere özel önem verirler. Çünkü gelenekler insanların modernleşmenin aşırılıklarına katlanabilmelerine yardımcı olurlar.”<span class="dipp CharOverride-13"><a class="_idFootnoteLink" href="#footnote-225-107" id="footnote-225-107-backlink">107</a></span> Gelenekler modernitenin doğurduğu olumsuzlukları, geleneklerle karşılaştırmalı olarak güncel kılmakla, telafi edici (kompensan) bir işlev yüklenirler.<span class="dipp CharOverride-13"><a class="_idFootnoteLink" href="#footnote-225-108" id="footnote-225-108-backlink">108</a></span> Buna karşılık Karl Otto Apel bu konuda şöyle düşünür: “Ahlaksal geleneklerin gruplara özgü kültürel göreceliğini, ilksel olarak sistematik yoldan geliştirilmiş bir evrensel etik aracılığıyla nihai bir sınamaya tâbi tutmak” gerekir.<span class="dipp CharOverride-13"><a class="_idFootnoteLink" href="#footnote-225-109" id="footnote-225-109-backlink">109</a></span></p>

    <p class="paragraf">c. Hans Georg Gadamer’in felsefi hermeneutiğinde Aydınlanmacı geleneklerle romantik gelenekçilik arasındaki karşıtlıktan hareketle, geleneklerin “rehabilitasyon”una girişilir.<span class="dipp CharOverride-13"><a class="_idFootnoteLink" href="#footnote-225-110" id="footnote-225-110-backlink">110</a></span> Bu rehabilitasyon, “bizzat yaşamın kendisini fırtına misali değiştirdiği anlarda, her şeyin kaçınılmaz bir şekilde dönüşüme uğradığı bir zamanda, herhangi birinin bildiğinden çok daha uzaklarda gerçekleşir ve gelenekler, Yeni olanla yeni bir geçerlilik tarzında birlikte olurlar.”<span class="dipp CharOverride-13"><a class="_idFootnoteLink" href="#footnote-225-111" id="footnote-225-111-backlink">111</a></span> Paul Ricœur, “gelenek hermeneutiği”nden söz eder.<span class="dipp CharOverride-13"><a class="_idFootnoteLink" href="#footnote-225-112" id="footnote-225-112-backlink">112</a></span> “Dönemler arasındaki zaman aralığı, bomboş bir uçurum değildir; tersine, eskiden kalanın ve geleneğin sürekliliğiyle doldurulmuştur ki, esasen gelenek bize kendisini bu doluluk içinde gösterir.”<span class="dipp CharOverride-13"><a class="_idFootnoteLink" href="#footnote-225-113" id="footnote-225-113-backlink">113</a></span> “Gelenekler hakkında olumlu veya olumsuz konuştuğumuz her durumda, farkında olalım veya olmayalım, onlardan etkileniriz, onların etkisi altında eyleriz ve hissederiz.”<span class="dipp CharOverride-13"><a class="_idFootnoteLink" href="#footnote-225-114" id="footnote-225-114-backlink">114</a></span></p>

    <p class="arabaslik_orta"><a id="x.26960"></a>Toplu Bakış ve Değerlendirme</p>

    <p class="arabaslik_sol ParaOverride-14">a. Geleneksiz Olmaz</p>

    <p class="paragraf">Buraya kadar geleneklerin kültür içindeki yerini ve değerini değişik bakış açıları altında tartışıp değerlendiren filozofların ve felsefe anlayışlarının görüşlerine bir iki cümleyle yer vermekle yetinerek kısaca değinildi. Geleneklerin kültür içindeki yer ve değerini tartışıp değerlendirmek, bizzat felsefenin kültür içindeki yer ve değerini tartışıp değerlendirmekle koşutluk gösterir. Çünkü felsefe de en nihayetinde bir kültür öğesidir, bir geçmişi ve geleneği vardır. Öyle ki, felsefenin, içinden çıktığı kültürün düşünme ve bilme olanak, çerçeve ve kodlarının dışında bir var olma imkânı da yoktur. Değişik türde kültürlerin değişik türde felsefeler ve felsefe gelenekleri üretmiş olmaları bunun kanıtıdır.</p>

    <p class="paragraf">Hakikatin evrensel olduğu iddiası, ancak belli tür ve tipte bir felsefenin, Batı felsefesi geleneğinde karşılaştığımız ve adına “evrenselci” dediğimiz bir tip felsefenin iddiası olagelmiştir. Bu tipin Batı felsefe geleneğinde Greklerin bir mirası olarak en yaygın tip haline gelmesi felsefeyi geleneksel olarak bu tip içinde öğrenenler ve felsefe yapanlar için felsefenin bu tiple özdeşleştirilmesi sonucunu da doğurmuştur. Bu haksız bir özdeşleştirme olmuş, evrenselcilerin felsefeyi tekellerine alma, “felsefe” adı altında sürdürülegelmekte olan diğer düşünme çabalarını ve geleneklerini önemsizleştirme ve hatta yok sayma istek ve dürtülerini güçlendirip durmuştur. “Philosophia”daki “sophia”nın evrensel bilgi, “hakikat” olarak anlaşılması tamamen Greklere özgüdür ve bu Grek mirası, Batı felsefe geleneğinin oluşumunda ve gelişiminde en önemli etken olmuştur. “Felsefe” adını Greklerin bir mirası olarak koruyabiliriz; fakat onu evrensel bilgi, hakikat peşindeki evrenselci düşünme faaliyeti olarak anlamak zorunda değiliz. Çünkü felsefe tarihinde evrenselciliğe karşıt, hatta evrenseli yadsıyan başka anlayışlar ve düşünme gelenekleri de vardır ve bunların da yurdu felsefedir. Ve bunların çoğu, gelenek kavramını sahiplenmiş, onun üzerine düşünce üretmiş olan anlayışlar, düşünme gelenekleridir. Buna karşılık evrenselci felsefe geleneği, kendisinin bin yılları bulan bir gelenek olduğunu âdeta unutmuş, gelenek kavramından hemen hiç hoşlanmamış, zaman üstü hakikatler peşindeki kendi düşünme çabasının geçmişin tozlara bürünmüş şeylerinin kavramı olarak gelenek kavramını gündeme almasının yersiz, gereksiz ve hatta yanlış olacağına inanmış, hatta bunun evrenselci düşünmeyi küçültücü bir şey olacağını bile iddia edebilmiştir. Platon’dan ortaçağın skolastik filozoflarına, 18. yüzyıl Aydınlanmacılarından 19. yüzyıl ve 20. yüzyıl pozitivistlerine kadar evrenselcilerin, gelenek kavramı karşısıdaki tavırları genellikle bu olmuştur.</p>

    <p class="paragraf">Ne var ki, felsefe tiplerinin ve tarzlarının çok çeşitliliği içinde sadece bir çeşit olan evrenselci felsefe, tüm yaygınlığına rağmen, tek ve biricik olmayı asla başararamamıştır. Bu iyi ki de böyle olmuştur. Öyle ki, tarihe, kültüre, geleneğe sahip çıkma ve onlar üzerine düşünme gereğini karşılayacak felsefi çabalar felsefe tarihi içinde hiç de eksik olmamış, bu çabalar özellikle 19. yüzyılın ikinci yarısından bu yana, felsefe tarihinin diğer dönemlerinde hiç görülmeyen bir yoğunlukla sürdürülmüştür. Özellikle hermeneutik gelenek, gelenek kavramına en fazla önem veren, onu sahiplenen bir gelenek olmuştur.</p>

    <p class="paragraf">Çağdaş hermeneutiğin habercileri iki filozofun, Herder ve Hamann’ın Kant’ın akıl eleştirisi üzerine geliştirdikleri meta-eleştiri, geleneğin önem ve değerinin görülmesi, onun evrenselcilerin farkına varamadıkları en temel yönlerinden birinin farkına varılması bakımından çok değerlidir. Hamann, Kant’ı aklı dil ve tarihten bağımsız, salt bir şey olarak görmüş olmakla eleştirmişti. Akıl dil ve tarihten bağımsız değildir, hele dil ve tarihten <span class="CharOverride-2">önce</span> hiç değildir. Akıl Grek mitolojisinin, tek tanrılı dinlerin ve teolojilerin öğrettiği <span class="CharOverride-2">gibi,</span> Tanrı’nın bir lütfu falan da değildir. Tam tersine, akıl dil ve tarih içinde, yani zamana tâbi olarak ve bir kültürün sunduğu olanaklar çerçevesinde varoluş bulabilir. Bu demektir ki, aklın bir gelişim öyküsü, bir <span class="CharOverride-2">geleneği</span> vardır. Herder ise daha da ileri bir adım atarak, tüm insanlık tarihini bir gelenekler ağı, bir gelenekler manzumesi olarak görür. Schiller tüm tarihin kaynağını ve gelişimini geleneğe bağlar vb. Bu hususlar daha sonra Schleiermacher’de, Dilthey’da, Heidegger’de ve Gadamer’de hep tekrarlanırlar.</p>

    <p class="paragraf">Şimdi, hermeneutik geleneği içinden gelenek kavramına bakıldığında, genel ve bir kısmı güncel, başka bazı saptamalar da yapılabilir.</p>

    <p class="paragraf">Önce bir ruh durumundan söz etmek gerekir: Aslında insanların büyük çoğunluğu sürekli bir “bugün” içinde yaşarlar. “Geçmiş” onlar için geride kalmış olayların da, doğal olay ve olguların da içinde olup bittiği bir fiziksel zaman parçasından ibarettir. Bu geçmiş ancak geride kalmış olan olayların, kuramların, <span class="CharOverride-2">eserlerin,</span> düşüncelerin vb. bugünde yaşayanların yaşamlarında da etkisinin sürmekte olduğunun farkına varılmasıyla fiziksel zaman olmaktan çıkıp “tarihsel zaman” haline gelir ki, “doğal insan”dan “tarihsel insan”a ancak böyle bir farkındalıkla, adına “tarih bilinci” denen bir bilinçle geçilebilir. Tarihsel insanın ruh durumunda ilk saptanacak şeylerden biri, ondaki <span class="CharOverride-2">minnet</span> duygusudur. Bu insan, kendisinin önemli ölçüde geçmişin mirası, yani gelenek içinde oluşmuşluğunun farkındalığıyla bu geçmişe karşı bir minnet duygusu besler. Gerçi bu geçmiş, daha Herder’in belirttiği gibi, <span class="CharOverride-2">human</span> olarak insanın başardıklarını, bize miras olarak bıraktıklarını içerdiği kadar doğa varlığı olarak insanın, biyolojik adıyla antropos’un, hatta en vahşi uygulamalarını, bitmez tükenmez savaşlarını, ihtiras dolu, acımasız, dehşetengiz iktidar mücadelelerini, katliamlarını vb. de içerir. Tabii ki tarihsel insanda minnet duygusu yaratanlar bunlar değil, diğerleridir. Geçmişine karşı minnet duygusu gelişmemiş insanların geleneklerle fazla ilgilenmeyecekleri de açıktır.</p>

    <p class="paragraf">Yenilikçilerin, reformcuların, devrimcilerin gelenekle başları hoş değildir. Onların çoğunun gözünde gelenekler gerçekleştirilmesi onlar için zorunlu, kaçınılmaz olan yenilikler, reformlar, devrimler için birer ayak bağıdırlar, geride kalmışlığı simgelerler, “gericiler”in sığınağıdırlar. Oysa bunlar gelenek kavramı hakkındaki yanılgıların, önyargıların besledikleri değerlendirmelerdir. Gelenekçilik muhafazakârlık değildir, gericilik hiç değildir. Çünkü gelenekçilik, Herder’den Gadamer’e kadar hep vurgulandığı üzere, geleneklerin de tarihsel değişme ve dönüşmeden nasiplerini aldıklarından, her geleneğin, binlerce yıl sürenlerinin bile kendi içlerinde değişip dönüştüklerinden yola çıkar. Geleneklerde temel ve uzun süreli, yavaş değişen öğeler ile kısa süreli, daha çabuk değişen öğeler hep bir aradadırlar. Onların bazılarını değişmezmiş gibi gösteren, uzun süreli olmaları, bazen binlerce yıl devam etmeleridir. Gelenekleri gericiler ve muhafazakârlar gözünde cazip kılan en önemli yönlerden biri bizzat budur. Esasında gericilik de, muhafazakârlık da birer kültürel ve düşünsel tavır olmaktan çok bir ruh durumunu ifade ederler. Yaşamın bitimsiz akışı içinde hiçbir şey değişmeden kalamadığı gibi, geriye dönüş de gerçekleştirilemez. Bazıları bu realiteyi kabullenmek istemezler. İçlerinden bazıları bugünü aynen muhafaza etmek isterler; bazıları da, yani bugünden de memnun olmayanlar, geride kalanı özlemle anar, ona geri dönmeyi arzu ederler. Ne var ki, bunlar istek ve arzu olarak kalırlar, gerçekleşemezler. İşte bu nedenle muhafazakârlık ve gericilik, kendilerine ne kadar düşünsel ve ideolojik bir görünüm kazandırılmak istenirse istensin, sadece birer ruh durumudurlar. Onlar siyasal olarak “sağ”da olanların önemli bir kısmının ruh durumları olarak, bazı “sağ” siyasal uygulamalara motor görevi de üstlenirler. Ne var ki, sağduyulu “sağcı”lar, “real politik” içinde, bu ruh durumunun kendilerine esinlettiği şeylerin, mevcudun aynen korunmasının veya geriye dönüşün mümkün olmadığını bizzat görürler. Geleneklerin en güçlü şekilde hissedildiği dinsel yaşamda bile her zaman kendini gösteren bir yenilik isteği, hatta baskısı vardır.</p>

    <p class="paragraf">“İlericilik” büyük ölçüde “sol”la ilişkilendirilen, “sol”a mal edilen bir şey olagelmiştir ve yukarıda da değinildiği gibi, yenilikçiliği de içermesi bakımından, ilericilik geleneğe karşıt olan şeyleri çağrıştırıp durmuştur. Oysa gelenekçilik ilericilikle hiçbir karşıt yön içermez; çünkü o, belirtildiği gibi, geleneklerin değişiminin ve dönüşümünün kaçınılmazlığından hareket eder. Bu varsayılan karşıtlık, esasen, ilericilerin bir kısmında karşılaşılan bir yanılgıdan, geleneğin donmuş, değişmez, bükülmez ölçüde sert şeylerin kavramı olarak anlaşılmasından kaynaklanır. Oysa geleneğe böyle bakmanın kendisinde bir donmuşluk, değişmezlik, bir sabit fikirlilik olduğunu belirtmek bir abartma olmaz ve ilericiliğin, en azından bazı türlerinde, hatta donmuş bir düşünme tarzını, bir çeşit dogmatizmi barındırdığını söylemek yanlış değildir. Öbür yandan ilericiliği “sol”un en temel yönü olarak düşünüp gelenek karşısında dışlamacı bir tavır takınanların önemli bir kısmı, “sol”un da bir geleneği olduğunu unuturlar. Buna karşılık sağduyulu solcular, “sol”un da bir geleneği olduğunu iyi bilir ve “sol”un kendi geleneğinden beslenmeden gelişemeyeceğini düşünürler.</p>

    <p class="paragraf">Şu da söylenmelidir: Gelenekçilik; bilimcilik, rasyonalizm, Aydınlanmacılık, ilericilik ve devrimciliğin içerdikleri hoşgörüsüzlükten ve dogmatizmden daha fazla hoşgörüsüzlük ve dogmatizm içermez. Dinsel gelenekler geleneklerin en yaygın ve etkili olanlarıdır. Fakat bu, gelenekçilerin dindar olmalarını hiç gerektirmez. Hatta dinin ve dinsel geleneklerin önem ve etkisini daha iyi görebilmek için dinsel etkilerden bağımsız bir bakış şekline, felsefi bir bakış şekline ihtiyaç vardır ki, böyle bir bakış şeklinin çağımızdaki başlıca örneği hermeneutik bakış şeklidir.</p>

    <p class="arabaslik_sol"><a id="x.26963"></a>b. Gelenekten Tam Bir Kopuş Mümkün Değildir.</p>

    <p class="paragraf">Gelenekçilik, yeniçağ felsefesinin, Aydınlanmacılığın ve liberalizmin yücelttikleri “birey” kavramı karşısında da eleştirel bir tavra sahiptir. Gelenekçilere göre kültürel belirlenimden ve kuşatımdan bağımsız, tam anlamıyla otonom bir varlık olarak bir birey olamaz; liberallerin, neoliberallerin ısıtıp ısıtıp önümüze koydukları böyle bir “birey”in gerçekliği yoktur. Tabii ki birey kültürel belirlenmişliğini bir kader olarak yaşamaz; her dönemde ve koşulda yeni yaşama biçimleri, olanakları yaratıp durur ve bireyliğinin çevresini genişletir. O her zaman özgün ve özgül olma şansına sahiptir; fakat tam özgünlük ve tam özgüllük kültür varlığı olarak insana verilmiş bir şey değildir, insan kendi özgünlük ve özgüllüğünü kültürel belirlenmişliğinin dışına çıkarak, bunlardan “koparak” gerçekleştiremez. O, özgünlük ve özgüllüğünü belirlenmişliğiyle birlikte yaşar ve ancak bu konum içinde “birey” olur.</p>

    <p class="paragraf">Kültürel belirlenmişlikten, gelenekten tam bir “kopuş” gerçekleşemez olan bir şeydir. Kısmi kalan kopuşlar tabii ki vardır. Fakat bunlar da ancak özgünlük ve özgüllük ile belirlenmişliğin birlikteliği zemininde ortaya çıkabilirler ki; onları kısmi kılan da zaten budur. Örneğin, Türkiye Cumhuriyeti yeni bir siyasal oluşum olarak özgün ve özgül yönlere sahiptir, ne var ki, aynı Türkiye Cumhuriyeti, Osmanlı’dan, Selçuklu’dan, Bizans’tan, hatta Batı Roma’dan devredenler zemininde, yani gelenek ve tarihsel birikim zemininde ve kısmi bir kopuşu gerçekleştirenlerin çabalarıyla varoluş bulabilmiştir; başka türlüsü olamazdı. Özellikle Osmanlı ve Bizans mirasının günlük yaşamdan sanata ve siyasete kadar hemen her alanda varlığını hissettirdiği açıktır.</p>

    <p class="paragraf">Birey olarak kendimizi, toplum olarak kültürümüzü tanımanın ve tartmanın vazgeçilmez bir koşulu, bizi kuşatan geleneklerin tanınıp tartılması, değerlendirilmesi ve eleştirisidir. Ne var ki, pozitivizmin, aşırı bilimciliğin (veya bilim fanatizminin), liberalizmin/neoliberalizmin dünya ve ülke gündemini belirlemeyi sürdürdüğü günümüzde, “dünyayla bütünleşme”, “globalleşme” sloganları altında, kendimizden ve kültürümüzden hızla uzaklaşıyor, uzaklaştırılıyoruz. Kendimize gelmemizin bir ilk koşulu, “dünyayla bütünleşme” ve “globalleşme”nin nötr veya kültürler üstü bir zeminde gerçekleşmesinin mümkün olmadığının saptanmasıdır. Bunun gibi, globalleşenin dünya değil, dünyaya kendi sosyo-ekonomik ve kültürel geleneklerini, ideolojisini ve dünyayı kavrayış şeklini “evrensel”miş gibi dayatanların, kendi fikriyatını ve geleneklerini “evrensel”miş gibi gösterirken başkalarının fikriyatını ve geleneklerini folklorik malzeme derecesine indirenlerin dayatmalarına boyun eğen birey, toplum ve devletler olduğunun görülmesidir. Gerçek bir “globalleşme” bireyler, toplumlar, devletler, kültürler arasında adilane ve dengeli bir etkileşimin gerçekleşmesi halinde mümkün olabilir. Böyle bir “globalleşme” bugün için bir ütopyadan ibarettir. Ne var ki, bu “globalleşme” şekli dışında, güçlülerin “globalleşme” adı altında yürüttüğü her tür faaliyetin adı ancak emperyalizmdir ve gelenekçilik anti emperyalisttir.</p>

    <p class="arabaslik_sol"><span class="CharOverride-12">KAYNAKÇA</span></p>

    <p class="paragraf">Apel, K.-O., <span class="CharOverride-2">Transformation der Philosophie 2,</span> Suhrkamp Taschenbuch Wissenschaft, Frankfurt, 1976.</p>

    <p class="paragraf">Bacon, Francis, <span class="CharOverride-2">Novum Organum,</span> Çeviren Sema Önal Akkaş, Doruk Yayınları, Ankara, 1999.</p>

    <p class="paragraf">Bloch, Ernst, “Erbschaft dieser Zeit’’, W<span class="CharOverride-2">erke,</span> cilt 4, Suhrkamp, Frankfurt, 1976.</p>

    <p class="paragraf">Descartes, Rene, <span class="CharOverride-2">Metot Üzerine Konuşma,</span> Çeviren K. Sahir Sel, Sosyal Yayınları, İstanbul, 1994.</p>

    <p class="paragraf">Dilthey, W., “Die Typen der Weltanschauung und ihre Ausbildung in den metaphysischen Systemen”, <span class="CharOverride-2">Gesammelte</span> <span class="CharOverride-2" xml:lang="de-DE">Schriften</span>, cilt 6, Teubner u.a., Berlin, 1911.</p>

    <p class="paragraf">Dilthey, W<a id="x.26966"></a>., <span class="CharOverride-2">Das Wesen der Philosophie,</span> Reclam, Ditzingen, 1984.</p>

    <p class="paragraf">Dilthey, W., “Einleitung in die Geisteswissenschaften”, <span class="CharOverride-2" xml:lang="de-DE">Gesammelte</span> <span class="CharOverride-2">Schriften</span>, cilt 1, Vandenhoeck ve Ruprecht, 1959.</p>

    <p class="paragraf">Gadamer, H.-G., ‘‘Wahrheit und Methode, [Hermeneutik I]”, <span class="CharOverride-2">Gesammelte Werke,</span> cilt 1, J.C.B. Mohr, Tübingen, 1990.</p>

    <p class="paragraf">Gehlen, A., “Das Bild des Menschen im Lichte der modernen Antropologie”, <span class="CharOverride-2">der Mensch,</span> Wiesbaden 1972.</p>

    <p class="paragraf">Hamann, J.G., “Metakritik über den Purismum der Vernunft”, <span class="CharOverride-2">Reflexion der Kontinuitaten: zum Geschichtsdenken der letzten Jahrzehnte,</span> Vandenhoeck ve Ruprecht, Göttingen, 1982.</p>

    <p class="paragraf">Hegel, G.W.F., “Vorlesungen über die Geschichte der Philosophie”, <span class="CharOverride-2">Werken in 20 Bönden,</span> cilt 12, Suhrkamp Taschenbuch Wissenschaft, Frankfurt, 1986.</p>

    <p class="paragraf">Hegel, G.W.F., “Vorlesungen über die Aesthetik”, <span class="CharOverride-2">Werken in 20 Banden,</span> cilt 15, Suhrkamp Taschenbuch Wissenschaft, Frankfurt, 1986.</p>

    <p class="paragraf">Hegel, G.W.F., <span class="CharOverride-2">Tinin Görüngübilimi,</span> Çeviren Aziz Yardımlı, İdea Yayınları, İstanbul, 2004.</p>

    <p class="paragraf">Hegel, G.W.F., <span class="CharOverride-2">Grundlinien der Philosophie des Rechts,</span> Suhrkamp Verlag KG, Frankfurt, 1976.</p>

    <p class="paragraf">Heidegger, M., <span class="CharOverride-2">Sein und Zeit,</span> Niemeyer, Tübingen, 1967.</p>

    <p class="paragraf">Herder, J.G., <span class="CharOverride-2">Verstand und Erfahrung, Eine Metakritik zur Kritik der reinen Vernunft,</span> Aufbau, Berlin, 1955.</p>

    <p class="paragraf">Herder, J.G., <span class="CharOverride-2">Abhandlungen über den Ursprung der Sprache,</span> Reclam, Stuttgart, 1986.</p>

    <p class="paragraf">Herder, J.G., <span class="CharOverride-2">Ideen zur Philosophie der Geschichte der Menschheit,</span> Fourier Verlag GmbH, Wiesbaden, 1985.</p>

    <p class="paragraf">Herder, J.G., <span class="CharOverride-2">Auch eine Philosophie zur Bildung der Menschheit,</span> Reclam, Ditzingen, 1990.</p>

    <p class="paragraf">Hobbes, Thomas, <span class="CharOverride-2">Leviathan,</span> Çeviren Semih Lim, YKY, İstanbul, 1993.</p>

    <p class="paragraf">Horkheimer, M., <span class="CharOverride-2">Zur Kritik der Instrumentalischen Vernunft,</span> Fischer, Frankfurt, 1985.</p>

    <p class="paragraf">Kant, I., <span class="CharOverride-2">Die Religion innerhalb der Grenzen der blo</span><span class="CharOverride-2">ß</span><span class="CharOverride-2">en Vernunft</span>, Reclam, Ditzingen, 1974.</p>

    <p class="paragraf">Leibniz, G.W., <span class="CharOverride-2">Neue Abhandlung über den menschlichen Verstand,</span> Meiner Felix Verlag, Hamburg, 1971.</p>

    <p class="paragraf">Locke, John, <span class="CharOverride-2">İnsanın Anlama Yetisi Üzerine Bir Deneme,</span> Çeviren Vehbi Hacıkadiroğlu, Kabalcı Yayınları, İstanbul, 2004.</p>

    <p class="paragraf">Marx, K., <span class="CharOverride-2">Alman İdeolojisi,</span> Çeviren Selâhattin Hilâv, Sosyal Yayınları, İstanbul, 1968.</p>

    <p class="paragraf">Marx, K., <span class="CharOverride-2">Louis Bonaparte’ın 18 Brumaire’i,</span> Çeviren Sevim Belli, Sol Yayınları, Ankara, 1990.</p>

    <p class="paragraf">Nietzsche, F., “Unzeitgemaesse Betrachtungen”, <span class="CharOverride-2">Werke, Kritische Gesamtausgabe,</span> cilt 1, Gruyter, Berlin, 1972.</p>

    <p class="paragraf">Nietzsche, F., “Götzen-Daemmerung”, <span class="CharOverride-2">Werke,</span> Ullstein Verlag, Frankfurt am Main, 1979.</p>

    <p class="paragraf">Platon, <span class="CharOverride-2">Yasalar,</span> Çeviren Saffet Babür-Candan Şentuna, Kabalcı Yayınları, İstanbul, 2007.</p>

    <p class="paragraf">Platon, <span class="CharOverride-2">Phaidros,</span> MEB Yayınları, İstanbul, 1990.</p>

    <p class="paragraf">Ricoeur, P., <span class="CharOverride-2">Zeit und Erzaehlung,</span> Fink (Wilhelm), Paderborn, 1991.</p>

    <p class="paragraf">Schiller, F., “Was heisst und zu welchem Ende studiert man Universalgeschichte?”, <span class="CharOverride-2">Historisches Schriften,</span> cilt 3, Deutscher Tashenbuch Verlag, Münih, 1970.</p>

    <p class="paragraf">Spengler, Oswald, <span class="CharOverride-2">Batının Çöküşü,</span> Çeviren Giovanni Scognamillo-Nuray Sengelli, Dergâh Yayınları, 1997.</p>

    <p class="paragraf">Steenblock, V., “Tradition”, <span class="CharOverride-2">Historisches Wörterbuch der Philosophie,</span> cilt <span class="CharOverride-2">9,</span> Haz. Joachim Ritter, Karlfried Gründer ve Gottfried Gabriel, Schwabe, Basel, 1980.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-24-backlink" id="footnote-225-24">24</a> Baykuş Felsefe Yazıları Dergisi, sayı: 1, İstanbul, Alef Yayınları, 2008.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-25-backlink" id="footnote-225-25">25</a> Steenblock, V., “Tradition”, a. <span class="CharOverride-2">Historisches Wörterbuch der Philosophe</span> içinde, cilt 9, s. 1322-1327. Önemli not. Bu yazıda Steenblok’un bu ansiklopedik yazısından geniş ölçüde yararlanılmıştır. Dipnotlarında gösterilen kaynakların önemli bir kısmı yine bu yazıdan naklen alınmıştır.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-26-backlink" id="footnote-225-26">26</a> Steenblock, V., a.g.e., s. 1323.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-27-backlink" id="footnote-225-27">27</a> Platon, <span class="CharOverride-2">Yasalar</span>, 803b.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-28-backlink" id="footnote-225-28">28</a> Platon, a.g.e., 872e.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-29-backlink" id="footnote-225-29">29</a> Platon, Phaedros, 235b; <span class="CharOverride-2">Yasalar</span>, 804e.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-30-backlink" id="footnote-225-30">30</a> Aristoteles, Metafizik, 982b.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-31-backlink" id="footnote-225-31">31</a> Steenblock, V., a.g.e., s. 1234.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-32-backlink" id="footnote-225-32">32</a> a.g.e., s. 1235.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-33-backlink" id="footnote-225-33">33</a> a.g.e., s. 1235.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-34-backlink" id="footnote-225-34">34</a> a.g.e., s. 1236.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-35-backlink" id="footnote-225-35">35</a> a.g.e., s. 1236.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-36-backlink" id="footnote-225-36">36</a> Bacon, F., <span class="CharOverride-2">Novum Organum</span>, 1620, 164f. (Steenblock’tan naklen)</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-37-backlink" id="footnote-225-37">37</a> Descartes, R., <span class="CharOverride-2">Yöntem Üzerine Konuşma,</span> 1637, 1973, s. 22.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-38-backlink" id="footnote-225-38">38</a> Hobbes, Thomas, <span class="CharOverride-2">Leviathan,</span> 1651, 1962, 686f.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-39-backlink" id="footnote-225-39">39</a> Locke. J., İ<span class="CharOverride-2">nsanın Anlama Yetisi Üzerine Bir Deneme</span>, 1663, (Türkçe çevirisi: Vehbi Hacıkadiroğlu), ss. 141-145.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-40-backlink" id="footnote-225-40">40</a> a.g.e., ss. 155-209.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-41-backlink" id="footnote-225-41">41</a> Kant, I., <span class="CharOverride-2">Salt Aklın Sınırları İçinde Din,</span> 1793, ss. 7-11.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-42-backlink" id="footnote-225-42">42</a> Kant, I., a.g.e., s. 13.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-43-backlink" id="footnote-225-43">43</a> Leibniz, G.W., İnsan Anlığı Üzerine Yeni <span class="CharOverride-2">Denemeler</span>, 1704, 1962, s. 93. (Steenblok’tan naklen).</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-44-backlink" id="footnote-225-44">44</a> Müller, A.H., <span class="CharOverride-2">Vorlesungen</span>, 1806, 1979, s. 93 (Steenblock’tan naklen).</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-45-backlink" id="footnote-225-45">45</a> Baader, F.X., Verband der Religion mit der Naturwissenschaften, 1834, 1963, s. 336. (Steenblock’tan naklen)</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-46-backlink" id="footnote-225-46">46</a> Hamann, J.G., <span class="CharOverride-2">Metakritik über den Purismum der Vernunft</span>, 1784, 1949, s. 36.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-47-backlink" id="footnote-225-47">47</a> Herder, J.G., <span class="CharOverride-2">Verstand und Erfahrung, Eine Metakritik zur Kritik der reinen Vernunft</span>, 1799. 1963, s. 21 vd.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-48-backlink" id="footnote-225-48">48</a> Herder, J.G., <span class="CharOverride-2">Abhandlungen über den Ursprung der Sprache</span>, 1772, 1963, s. 23 vd.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-49-backlink" id="footnote-225-49">49</a> Herder, J.G., <span class="CharOverride-2">ldeen zur Philosophie der Geschichte der Menschheit,</span> 1784, 1964, s. 345.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-50-backlink" id="footnote-225-50">50</a> Herder. J.G. a.g.e., s. 354 vd.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-51-backlink" id="footnote-225-51">51</a> Herder, J.G. a.g.e., s. 366.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-52-backlink" id="footnote-225-52">52</a> Schiller, F., <span class="CharOverride-2">Was heisst und zu welchem Ende studiert man Universalgeschichte?</span> 1751, 1970, s. 9.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-53-backlink" id="footnote-225-53">53</a> Herder, J.G., <span class="CharOverride-2">Ideen</span>, a.g.e., s. 345, 347.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-54-backlink" id="footnote-225-54">54</a> a.g.e., s. 310.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-55-backlink" id="footnote-225-55">55</a> a.g.e., s 374.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-56-backlink" id="footnote-225-56">56</a> a.g.e., s. 388.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-57-backlink" id="footnote-225-57">57</a> Heder, J.G<span class="CharOverride-2">., Auch eine Philosophie zur Bildung der Mienschheit,</span> 1774, 1963, s. 5.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-58-backlink" id="footnote-225-58">58</a> Schlegel, F., Geschichte der europaeischen Kultur, 1803, 1972, s. 25. (Steenblock’tan naklen)</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-59-backlink" id="footnote-225-59">59</a> Goethe, J.W., <span class="CharOverride-2">Italien</span> <span class="CharOverride-2">Reise</span>, 1786. hrsg. Von E. Trunz, 1948, s. 45. (Steenblock’tan naklen)</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-60-backlink" id="footnote-225-60">60</a> Müller, E. von, <span class="CharOverride-2">Gesprach mit Goethe</span>, 1830, 1948, s. 710. (Steenblock’tan naklen)</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-61-backlink" id="footnote-225-61">61</a> a.g.e., s. 14, 51.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-62-backlink" id="footnote-225-62">62</a> Goethe, J.W., <span class="CharOverride-2">Westöstliche Diwan</span>, 1819, s. 49. (Steenblock’tan naklen)</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-63-backlink" id="footnote-225-63">63</a> Goethe, J.W., <span class="CharOverride-2">Wilhelm Meisters Wanderjahre</span>, 1829, s. 467. (Steenblock’tan naklen)</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-64-backlink" id="footnote-225-64">64</a> Goethe, J.W., <span class="CharOverride-2">Faust I</span>, s. 682. (Steenblock’tan naklen)</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-65-backlink" id="footnote-225-65">65</a> Schelling, F.W., Über Mythen, 1793, 1976, s. 193-246. (Steenblock’tan naklen)</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-66-backlink" id="footnote-225-66">66</a> Schleiermacher, F.D.E., <span class="CharOverride-2">Brouillon zur Ethik</span>, 1805, 1927, s. 2, 174. (Steenblock tan naklen)</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-67-backlink" id="footnote-225-67">67</a> Hegel, G.W.F., <span class="CharOverride-2">Studien</span>, 1793, 1989, s. 359 vd.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-68-backlink" id="footnote-225-68">68</a> Hegel, G.W.F., <span class="CharOverride-2">Vorlesungen über die Geschichte der Philosophie</span>, 1805, 1927, s. 17, 28 vd.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-69-backlink" id="footnote-225-69">69</a> Hegel, G.W.F., <span class="CharOverride-2">Vorlesungen über die Aesthetik</span>, 1818, 1980, s. 14, 68.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-70-backlink" id="footnote-225-70">70</a> Hegel, G.W.F., a.g.e., s. 72.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-71-backlink" id="footnote-225-71">71</a> Hegel, G.W.F., <span class="CharOverride-2">Phaenomelogie des Geistes</span>, 1807, 1980, s. 411.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-72-backlink" id="footnote-225-72">72</a> Hegel, G.W.F., <span class="CharOverride-2">Grundlegung der Philosophie des Rechts</span>, 1821, 1980, s. 269.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-73-backlink" id="footnote-225-73">73</a> Marx, K., <span class="CharOverride-2">Die Deutsche Ideologie</span> (Alman İdeolojisi, Türkçeye çeviren Selahattin Hilav), 1845, MEW, 1970, cilt 3 s. 43.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-74-backlink" id="footnote-225-74">74</a> Marx, K., <span class="CharOverride-2">Das Kapital3</span>, 1894, MEW 25, s. 801. (Steenblock’tan naklen).</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-75-backlink" id="footnote-225-75">75</a> <span class="CharOverride-15">Marx, K.,</span> <span class="CharOverride-16">Der 18 Brumaire des Louis Bonaparte</span><span class="CharOverride-15">, 1852, MEW 1970, s. 115.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-76-backlink" id="footnote-225-76">76</a> Marx K., a.g.e., s. 115, 117.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-77-backlink" id="footnote-225-77">77</a> Bloch, E., <span class="CharOverride-2">Erbschaft dieser Zeit</span>, 1935, 1962, s. 135.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-78-backlink" id="footnote-225-78">78</a> a.g.e., s. 145.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-79-backlink" id="footnote-225-79">79</a> Horkheimer, M., <span class="CharOverride-2">Zur Kritik der Instrumentalischen Vernunft</span>, 1967, 1991, 27 vd.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-80-backlink" id="footnote-225-80">80</a> Kierkegaard, S., <span class="CharOverride-2">Tagebuch</span>, 1850, 1970, s. 247. (Steenblock’tan naklen)</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-81-backlink" id="footnote-225-81">81</a> Nietzsche, F., <span class="CharOverride-2">Unzeitgemaesse Betrachtungen</span>, 1874, 1972, s. 245.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-82-backlink" id="footnote-225-82">82</a> Nietzsche, F., <span class="CharOverride-2">Götzen-Daemmerung</span>, 1889, 1979, s. 134 vd.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-83-backlink" id="footnote-225-83">83</a> Nietzsche. F., <span class="CharOverride-2">Der Wille zur Macht I,</span> 1884-88, 1976, s. 56 vd.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-84-backlink" id="footnote-225-84">84</a> Windelband, W., Über Wesen und Wert der Tradition im <span class="CharOverride-2">Kulturleben</span>, 1908, 1976, s. 232.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-85-backlink" id="footnote-225-85">85</a> a. g.e., s. 236.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-86-backlink" id="footnote-225-86">86</a> Dilthey, W., <span class="CharOverride-2">Die Typen der Weltanschaung und ihre Ausbildung in den metaphysischen Systemen,</span> 1911, Gesammelte Schriften, 1968, s. 76.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-87-backlink" id="footnote-225-87">87</a> a.g.e., 108 vd.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-88-backlink" id="footnote-225-88">88</a> Dilthey, W., <span class="CharOverride-2">Das Wesen der Philosophie</span>, 1901, 1968, s. 33.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-89-backlink" id="footnote-225-89">89</a> Dilthey, W., <span class="CharOverride-2">Einleitung in die Geisteswissenschaften</span>, 1883, 1968, s. 66, 74, 90.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-90-backlink" id="footnote-225-90">90</a> Spengler, O., <span class="CharOverride-2">Der Untergarg des Abenlandes 2,</span> (Türkçesi <span class="CharOverride-2">Batının Çöküşü</span>), 1915. 1987, s. 98 vd.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-91-backlink" id="footnote-225-91">91</a> Heidegger, M., <span class="CharOverride-2">Sein und Zeit</span>, (Türkçesi: Kaan H. Ökten, <span class="CharOverride-2">Varlık ve Zaman</span>), 1927, 1977, s. 27 vd.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-92-backlink" id="footnote-225-92">92</a> Gehlen, A., <span class="CharOverride-2">Das Bild des Menschen im Lichte der modernen Antropologie</span>, 1952, 1983, s. 138.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-93-backlink" id="footnote-225-93">93</a> a.g.e., s.167.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-94-backlink" id="footnote-225-94">94</a> Gehlen, A., <span class="CharOverride-2">Das Bild des Menschen im Lichte der modernen Antropologie</span>, 1952, 1983, s. 138.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-95-backlink" id="footnote-225-95">95</a> Krüger, G., <span class="CharOverride-2">Geschichte und Tradition</span>, 1958, s. 71. (Steenblock’tan naklen)</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-96-backlink" id="footnote-225-96">96</a> a.g.e., s. 98.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-97-backlink" id="footnote-225-97">97</a> Snell, B., <span class="CharOverride-2">Tradition und Geistesgeschichte, Studium generale,</span> 1951, s. 339-345. (Steenblock’tan naklen)</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-98-backlink" id="footnote-225-98">98</a> Litt, Th., <span class="CharOverride-2">Hegels Begriff des “Geistes” und das Problem der Tradition,</span> 1921, 1988, s. 321.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-99-backlink" id="footnote-225-99">99</a> Litt, Th., a.g.e., s. 332.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-100-backlink" id="footnote-225-100">100</a> Weizsaecker, C.F., <span class="CharOverride-2">Die Rolle der Tradition in der Philosophie</span>, 1969, s. 37. (Steenblock’tan naklen)</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-101-backlink" id="footnote-225-101">101</a> Blumenberg, H., <span class="CharOverride-2">‘Saekularisation’ Kritik einer Kategorie historischen lllegitimitaet</span>, 1964, s. 240-265. (Steenblock’tan naklen)</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-102-backlink" id="footnote-225-102">102</a> KoIakowski, L<span class="CharOverride-2">., Vom Sinn der Tradition</span>, Merkur 1969, s. 1085-1092. (Steenblock’tan naklen)</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-103-backlink" id="footnote-225-103">103</a> Popper, K. R., <span class="CharOverride-2">Versuch einer Theorie der Tradition</span>, 1994 (İngilizce baskısının -1963- çevirisi), s. 176.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-104-backlink" id="footnote-225-104">104</a> Albert, H., <span class="CharOverride-2">Plaedoyer for kritischen Rationalismus</span>, s. 42. (Steenblock’tan naklen)</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-105-backlink" id="footnote-225-105">105</a> Kuhn Th. S., <span class="CharOverride-2">Die grundlegende Spannung: Tradition und Neuen in der wissenschaftlichen Forschung</span>, 1977, s. 308 vd. (Steenblock’tan naklen)</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-106-backlink" id="footnote-225-106">106</a> Lübbe, H., Dezisionismus - eine kompromittierte politischen Theorie, <span class="CharOverride-2">Diskurs Politik</span> içinde, 1977, s. 283 -296. (Steenblock’tan naklen)</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-107-backlink" id="footnote-225-107">107</a> Marquard, O., <span class="CharOverride-2">Apologie des Zufaelligen</span>, 1986, s. 106. (Steenblock’tan naklen)</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-108-backlink" id="footnote-225-108">108</a> Böhme, H., Über <span class="CharOverride-2">das gegenwaertlichen Selbstbewusstsein der Geisteswisse</span>, 1989, s. 17. (Steenblock’tan naklen)</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-109-backlink" id="footnote-225-109">109</a> Apel, K. -O., <span class="CharOverride-2">Transformation der Philosophie 2</span>, 1973, s. 361.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-110-backlink" id="footnote-225-110">110</a> Gadamer, H.-G., <span class="CharOverride-2">Wahrheit und Methode</span>, 1960, s. 26 vd.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-111-backlink" id="footnote-225-111">111</a> Gadamer, H.-G., a.g.e., s. 267.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-112-backlink" id="footnote-225-112">112</a> Riceur, P., <span class="CharOverride-2">Zeit und Erzaehlung</span>, 1991, s. 362 vd. (Steenblock’tan naklen)</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-113-backlink" id="footnote-225-113">113</a> Gadamer, H.-G., a.g.e., s. 88.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-114-backlink" id="footnote-225-114">114</a> Rodi, F., <span class="CharOverride-2">Tradition und philosophischen Hermeneutik</span>, 1990, s. 89.</p>
      </div>
    </div>
  </div>
</body>
</html>
