<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-9</title>
  <link href="../Styles/idGeneratedStyles.css" rel="stylesheet" type="text/css" />
  <meta content="urn:uuid:0045320b-e9bf-4901-8870-36cb95b3a37f" name="Adept.expected.resource" />
</head>

<body id="x7" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-11"><a id="x.32687"></a>FELSEFE ÇEVİRİSİ ÜZERİNE<span class="dipp CharOverride-13"><a class="_idFootnoteLink" href="#footnote-225-201" id="footnote-225-201-backlink">201</a></span></p>

    <p class="arabaslik_orta ParaOverride-14">Hermeneutik Çeviri Anlayışı</p>

    <p class="paragraf">Çeviri, diller arası bir etkinlikten çok daha ötede kültürler arası bir etkinliktir.</p>

    <p class="paragraf">Her metin gibi, çevrilecek olan metin (kaynak metin) de belli bir çağın, tarihsel dönemin, kültürün ürünü olduğu gibi, onu çevirisi yapılacak dile (hedef dil) kazandırmak isteyen çevirmen de belli bir çağın, kültürün içinde yer alır. Kültür, toplumların tarih içinde meydana getirdiklerinin toplamı olduğuna göre, çeviri de pek tabii ki tarihsel bir ürün olmak zorundadır. Bu, çeviride başvurulacak mutlak doğruların, evrensel ilkelerin, normların olmaması, daha doğrusu bu doğru, ilke ve normların her dönemde farklılık göstermesi demektir. Bu nedenle çeviri, kaynak metni hedef dilde aynen yansıtmak olamaz. <span class="CharOverride-2" xml:lang="ar-SA">Çeviri, kaynak metni hedef dilde tekrar yaratma eylemi</span><span class="CharOverride-2">dir.</span> Arapça <span class="CharOverride-2">tercüme</span> (<span class="CharOverride-2">terceme</span>) sözcüğü “beyan” (<span class="CharOverride-2">narratio</span>), “nakil” (<span class="CharOverride-2">translatio</span>, <span class="CharOverride-2">traditio</span>) ve “tefsir/yorum” (<span class="CharOverride-2">hermeneuia</span>, <span class="CharOverride-2">interpretatio</span>) anlamlarını birlikte içerir. (Bundan şu da çıkar ki, çevirmenin yaratıcılığının felsefe, tarih, dilbilim, çeviribilim, filoloji, terminoloji ve etimoloji bilgisiyle beslenmesi bir zorunluluktur.) “Hermeneutik” adı Hermes’ten gelir. Hermes tanrıların (özellikle Zeus’un) habercisidir; o bu haberleri beyan eder, nakleder gerçi; fakat bununla yetinmez. Çünkü özellikle ölümlülere ulaştırılacak haberlerde bu haberleri tanrıların dilinden ölümlülerin diline <span class="CharOverride-2" xml:lang="ar-SA">çevirme</span> gereği vardır. Dolayısıyla Hermes düz bir aktarıcı, beyancı değil, bir çevirmendir, haberleri ölümlülerin anlayacağı şekilde yorumlayarak iletir. Hermes’e çevirmenlerin tanrısı gözüyle bakabiliriz. Modern hermeneutikte diller ve kültürler birbirleriyle Gadamer’in deyimiyle “ufuklar karşılaşması” yoluyla ilişkiye girerler. Dolayısıyla çeviride de aynı ilişki geçerlidir. Sözcüğü sözcüğüne (<span class="CharOverride-2">mot a mot</span>) çeviri anlayışı doğalcı/pozitivist bir yanılgıdan kaynaklanır. Çeviri bir diyalogtur. <span class="CharOverride-2">Tarihsel, kültürel, ideolojik, bireysel belirlenimden bağımsız bir çeviri etkinliği mümkün değildir.</span></p>

    <p class="paragraf">Dilbilimde ve onun bir dalı olarak çeviribilimde son otuz-kırk yıllık dönem içinde <span class="CharOverride-2">pozitivist/yapısalcı</span> bir çizgiye sahip dilbilimsel paradigmadan <span class="CharOverride-2">kültürel paradigmaya</span> geçilmiş olduğu söyleniyor ki, bu, yüz elli yıldan fazla bir süredir kültürel paradigmayı kullanan tarihselci/hermeneutik felsefe-bilim anlayışı açısından bakıldığında, çok gecikmeli olsa da olumlu bir gelişmedir.</p>

    <p class="arabaslik_orta">Kültür, Siyaset ve Çeviri</p>

    <p class="paragraf">Çeviride sadakat pozitivist bir yanılgıdır. Sadık çeviri, sözcüğü sözcüğüne yapılan çeviri değildir. Böyle bir çeviri zaten mümkün de değildir. Sadakat birebir çeviriyle olmaz. Anlamı doğru yansıtmak amacı da bir sadakat ölçüsü gibi görünse de gerçekleşemez bir şeydir. Çünkü anlamlar tarihsel olduğundan (evrensel olmadığından) bir kültüre ait bir anlamı başka bir kültüre aynen nakletmek (çevirmek) mümkün değildir. Kaynak dildeki bir sözcüğün hedef dilin sözlüğünde bir karşılığı olsa da bu tam ve uygun (<span class="CharOverride-2">adequat</span>) bir karşılık değil, ancak yaklaşık bir karşılık olabilir. Yer, hareket, cisim, eşya adları dışında özellikle durum budur. Çeviri yanlış bir sadakat anlayışı doğrultusunda tekanlamcı ve evrenselci bir bakış açısıyla yapılamaz. <span class="CharOverride-2">İyi çeviri, kaynak metni olduğu şekliyle değil, hedef dilde göründüğü şekliyle sunan çeviridir.</span></p>

    <p class="paragraf">Nitelikli çeviri anadil ile hedef dilin aynı olduğu, yani metnin çevrileceği dil ile çevirmenin dilinin aynı olduğu çeviridir. Anadilin sağladığı dilsel yatkınlık, dil duygusu, dil duyuşu, dil sezgisi çevirmen için bir avantajdır.</p>

    <p class="paragraf">Günümüzde kültürel farklılıklar ve sınırlar azalmamakta, aksine çoğalmaktadır. Homojen bir dünya ve bu dünyaya ait homojen bir dünya dili yoktur, olmamıştır. Homojenlik yanılsaması, hegemonyacı küreselleşmeye hizmet etmiştir, etmektedir. Her alanda olduğu gibi kültür ve dil alanında da merkeziyetçilik ve evrenselcilik gerçekleşemeyecek şeylerdir. Bunun yerine kültürler arası etkileşimi özendirmek ve çoğaltmak gerekir. Çevirinin bir önemli rolü buradadır. Her kültür kendi içinde eksiklidir. Bu eksiklikleri azaltmanın en etkili yollarından biri çeviridir. Homojen ve kendine yeterli bir kültür yoktur. Kültürler olmuş bitmiş şeyler değildirler; onlar sürekli oluşma halindedirler ve tam da bu yüzden kendilerine hiçbir zaman yetmezler. “Karşılıklı çevrilebilirlik” bu nedenle kültürlerin kendi iç gelişimleri için de bir zorunluluktur.</p>

    <p class="paragraf">Çeviri egemen kültürün asimilasyonunun aracı değil, kültürler ve diller arası etkileşimin aracı olmalıdır. Bu, çeviri etkinliğine Batı merkezci olmayan bakış açılarının da dahil edilmesini sağlar. Çeviri yoluyla kolonyalizme geçit verilmemelidir. Batı’da sık sık tekrarlanan “kültürler arası diyalog” sözü hiç de inandırıcı değildir. Çünkü Batı bu sözü kendi gücünü, kültürünü, dilini kabul ettirmenin bir aracı olarak kullanmakta, diyaloğu hep kendisinin buyurgan konumda olduğu bir monolog doğrultusunda sürdürmek istemektedir. Bunu önlemenin yolu çevirmene pasif bir “aracı” (aktarıcı) olarak değil, “araya giren” (mutavassıt, ara bulan) olarak bakmaktan geçer.</p>

    <p class="paragraf">Diller arası hiyerarşi yoktur. Dolayısıyla “üstün dil” de yoktur. Dillerin gelişmişlik dereceleri farklı olabilir. (Gelişmişlik derecesinden, bir dilin ifade imkânlarının derecesini anlıyorum.) Fakat bu farklılık gelişmiş dilleri üstün dil saymayı gerektirmez. Her dil potansiyel olarak daha fazla gelişmeye açıktır. Örneğin İngilizce özellikle felsefe dili olarak Fransızcaya ve hele Almancaya göre bugün bile azgelişmiş bir görünüme sahiptir. Dolayısıyla İngilizce üstün dil olduğu için değil, en yaygın (daha doğrusu, dayatılarak yaygınlaştırılmış) dil olduğu için rağbet görüyor. Oysa İngilizcenin içinde yer aldığı Cermen dilleri (Got, Kelt, Vandal dilleri) 9. ve 10. yüzyıllara kadar tam birer barbar diliydi. (Bugün de “vandal”, “gotik” sözcükleri, “ilkel”, “göçebe”, “vahşi” anlamlarına geliyor.) İlkel, göçebe, savaşçı Cermen kavimleri Hıristiyanlığın etkisi altında uygarlaşmaya başladı. Dillerinin birer kültür dili haline gelmesi ise, Latince desteğinde ve ancak 14, 15, 16 ve hatta 17. yüzyıllarda olabilmiştir. Kısacası, şu anda en ilkel konumda olan bir dil bile o dili konuşanların çabalarıyla bir felsefe, bilim ve sanat dili haline gelebilir. (Bizde Türkçeyi bilim ve felsefe dili olarak yetersiz bulanlar ve gelişemeyeceğini düşünenler bana göre ya cahil ya da artniyetlidirler. Bu hususa konuşmanın sonunda yine değineceğim.)</p>

    <p class="paragraf">Çeviride Yönlenişler/Yönlendirilişler: Belli dönemlere özgü “hakikat” anlayışları, otoriteler, neyin çevrileceği konusunda yönlendirici olabiliyorlar. Ortaçağda (hem Hıristiyan hem İslam ortaçağında) bir ateistin veya karşıt dinden birinin metnini çevirmek çevirenin canına mal olabilirdi. Egemen söylem, bir sansürü ve otosansürü kendiliğinden getirebiliyor. Örneğin, günümüzde neoliberalizm üç-beş yıl öncesine kadar neredeyse kutsanıp yüceltiliyordu, bugün de belli çevrelerce yüceltilmeye devam ediyor. Böyle bir ortamda komünist/sosyalist metinler çevirenlerin kellesi gitmese de aşağılanabiliyor, onlarla alay edilebiliyor, ağır bir entelektüel saldırıya maruz kalabiliyorlar. Örneğin, Cumhuriyet dönemi çeviri etkinliklerinde büyük bir çoğunlukla Batılı eserler çevrildi; çünkü “Doğululuk”u “geri kalmışlık”la özdeşleştirenlerin otoriteleri Doğulu eserler çevirmek isteyenlerin bir otosansür uygulamalarına yol açabiliyordu. 1960’dan sonraki “sol çeviri” hareketi de liberal-kapitalist kültür ürünlerini aşağılayarak kendi ötekisini yarattı. Bu örneklerden çıkan bir sonuç şudur: Her kültür ve her tarihsel dönem için geçerli çeviri politikaları yoktur, olmamıştır. Baskın çeviri politikalarına karşı muhalefet yeni çeviri politikaları yaratmış, eski ve yeni politikalar arasındaki çekişme ve rekabette ağır basan taraf çeviri politikasını belirlemiştir. Bugün Amerikan popüler kültür ürünlerinin çok gelişmiş satış ve pazarlama yöntemleriyle dünyayı istila ettiğini gözlüyoruz. Yazarların ünlü, tanınır olması, değerli olmalarından önde geliyor. Çünkü değerli olanın değil, ünlü olanın kitabı daha çok satılıyor. Vasatlar ülkesi Amerika vasatlık kültürünün de beşiği oldu. Aynı Amerika, üniversitelerinin kalitesiyle övünmekten de geri kalmıyor. Ne var ki, dünyanın en iyi üniversitelerinin bu ülkede olduğu kabul edilse bile bu durum kültürün vasatlığını değiştirmiyor. Hatta bu üniversitelerde gerçekleştirilen üst düzey çalışmalar, çalışma sahipleri arzu etmeseler de, vasatlığın bu ülkede de, dünyada da meşrulaştırılmasına hizmet ediyor.</p>

    <p class="arabaslik_orta">Türkç<a id="x.32690"></a>ede Felsefe Çevirileri</p>

    <p class="paragraf">Cumhuriyet öncesinde fikir kitapları çevirisinde ve tabii bu kapsam içinde felsefe kitaplarının çevirisinde bir yoğunluk yoktur. (Batı felsefesinden ilk çeviri <span class="CharOverride-2">Usul Hakkında Nutuk</span> adıyla Descartes’tan, 1895 tarihinde yapılmıştır.) Cumhuriyet (istisnalar dışında) Batılı fikir eserlerinin Türkçeye çevrilmesi yolundaki çabaları yoğunlukla teşvik etti (1940-1960). Bundan amaçlanan kültürler arası iletişimden daha fazlasıyla Batılı düşünce dünyasına eklemlenmiş bir düşünce tarzı yaratmak ve bunu yaygınlaştırmaktı. Bu, aynı zamanda telif eserlerin de Batılı düşünce ürünleri örneğinde olmasını teşvik etmeyi kapsıyordu. Öbür yandan Türkçeye çevrilen eserler Cumhuriyet ideolojisini pekiştirmeye de hizmet etmeliydi. Dolayısıyla bir yandan antikçağ felsefesinden, öbür yandan yeniçağ felsefesinden, özellikle Aydınlanma felsefesinden filozofların eserlerinin çevirilerine ağırlık verildi. İslam felsefesinden, Hint ve Çin düşüncesinden eserlere ancak eser miktarda yer ayrıldı.</p>

    <p class="paragraf">Çeviri hareketleri kültürlerin sancılı dönemlerinde, yenileşme isteklerinin yoğunlaştığı zamanlarda büyük ivme kazanmışlardır.</p>

    <p class="paragraf">8-10. yüzyıllar arasında, Abbasiler döneminde gerçekleşen büyük ve görkemli çeviri hareketi, özellikle Yunanca felsefe eserlerinin çevrilmesi yoluyla İslam kültürünün ve felsefesinin gelişimine büyük katkı sağlamıştır. Birkaç yüzyıl sonra, 13, 14, 15. yüzyıllarda bu kez ters yönde, Arapçadan Batı dillerine yapılan çeviriler de Batı kültürünün ve felsefesinin gelişiminde çok önemli bir rol oynamıştır. Araplar Yunan filozoflarının eserlerinin Arapça çevirilerini kullanarak ve onları şerh ederek, yorumlayıp eleştirerek İslam felsefesinde ve İslam kültüründe önemli bir dönüşüme yol açarlarken; Batılılar da birkaç yüzyıl sonra aynı dönüşümü ters yönde yaşamışlar, Arapçadan Batı dillerine yapılan çeviriler Rönesans’ın ve hümanizmin en önemli kaynaklarından olmuştur. Kısacası büyük çeviri hareketleri kültürlerin başka kültürlerle ilişkilerini geliştirirken, bu kültürlerin kendi içlerinde büyük atılımlar yapmalarının önünü de açmıştır.</p>

    <p class="paragraf">Bu görkemli örneklerle karşılaştırıldığında bizim tarihimizde durum nedir? Cumhuriyet’in o kadar destek verdiği çeviri hareketi ve hatta son 15-20 yıldır devlet desteğinden bağımsız olarak gerçekleşen çeviri rüzgârı, kültürümüzde, felsefe, bilim ve sanat dünyamızda ne ölçüde etkili olmuştur? Çevrilen eserler kültür dünyamızda bir diyalog nesnesi olabilmişler midir? Onlar ne ölçüde yorumlanmış, eleştirilmiştir; onlarla ne ölçüde bir eleştirel ilişki kurulabilmiştir?</p>

    <p class="paragraf">Benim görebildiğim kadarıyla, 1940’larda başlayan çeviri hareketi de, son yılların çeviri rüzgârı da felsefe, bilim ve sanat dünyamızda önemli etkiler yaratmışsa da bu etkiler esas itibariyle bireysel, pasif bilgilenmeler, etkilenmeler düzeyinde kalmış, çevrilen eserlerle eleştirel bir ilişki layıkıyla kurulamamış, bunlar yoğunlukla yorumlanmamışlardır. Ben bunun en önemli nedenlerinden birinin kendi dilimizde, <span class="CharOverride-2">Türkçede felsefe yapmayı</span> kültür yaşamımıza hâlâ yeterince sokamamamızda olduğunu düşünüyorum. <span class="CharOverride-2">Esasında Türkçe felsefe dili bugün belli bir yeterlilik düzeyine ulaşmıştır ve bu düzey her geçen gün yükselmektedir. Türkçeyi felsefe dili olarak yetersiz bulanların bir bölümü, bana göre kendi yetersizliklerine kılıf geçirmeye çalışıyorlar.</span> Çeviri eserlerle yeterli bir diyalog kurulamamasının başlıca nedenlerinden biri de bana göre, Türkçe felsefe dilinin yetersizliğine duyulan bu yanlış inançtır. Bu eserlerle bir diyalog, başka nedenler yanında, belirttiğim bu nedenlerle yeterince kurulamıyor; bu eserler büyük ölçüde pasif bilgilenmelerin, monologların nesnesi olarak kalıyorlar. Bu eserlerin üniversitelerimizin felsefe bölümlerinden bazılarında ele alınıp işlendiklerini, hatta yorumlanıp eleştirildiklerini biliyorum. Bunun dışında bu eserlerden aydın kamuoyunun diğer kesimlerinde, dergilerde, gazetelerde çoğunlukla ancak kısa ve yetersiz tanıtımlar içinde söz ediliyor.</p>

    <p class="paragraf">Bir ülkede felsefeyi o dilde düşünen ve yazan felsefeciler geliştirebilirler. Çeviri metinlerle en uygun şekilde ilişki kurmayı, onları yorum nesnesi kılmayı ve eleştirmeyi de ancak bu felsefeciler başarabilir. Sadece bu durumda çeviri metinler bir diyaloğun içinde yer alabilirler. Sadece bu durumda çeviri metinler, eleştiri ve yorum süzgecinden geçip işlev ve değer kazanırlar ve sahici bir etkiye sahip olurlar. Bu da ancak bizi, kültürümüzü geliştiren bir şey olur. Tekrarlamalıyım: Çevirinin, özellikle felsefe ve bilim çevirisinin sadece teknik bir nakil işlemi olarak görülmeye devam etmesi, kendi felsefe ve bilim literatürümüzdeki boşlukların doldurulmasına hizmet etmediği gibi, tam tersine mevcut boşluklara yeni boşluklar eklenmesine neden olur.</p>

    <p class="paragraf">Sonuç Yerine: <span class="CharOverride-2">Felsefe çevirisi Türkçede felsefe yapmayı özendirmeli, Türkçe felsefe dilinin zenginleşmesine yardımcı olmalıdır. Şunu asla unutmamak gerektiğini düşünüyorum: Felsefe dili sadece çeviriyle zenginleşemez. Birkaç kez belirttiğim gibi, çevirisiz olmaz; fakat sadece çeviriyle de olmaz. Bir ülkede felsefe dili, esasen ve öncelikle, o dilde felsefe yapanların çabalarıyla zenginleşir. Felsefe çevirisi yapanların bir çeviri dili geliştirirken Türkçede felsefe yapanların metinlerini örnek almaları bu bakımdan bir gerekliliktir.</span></p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-201-backlink" id="footnote-225-201">201</a>Yazarın 10 Mart 2009’da Can Yayınları’nın Galatasaray’daki (İstanbul) toplantı salonunda yaptığı konuşmanın özet metnidir.</p>
      </div>
    </div>
  </div>
</body>
</html>
