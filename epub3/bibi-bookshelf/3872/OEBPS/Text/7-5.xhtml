<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-5</title>
  <link href="../Styles/idGeneratedStyles.css" rel="stylesheet" type="text/css" />
  <meta content="urn:uuid:0045320b-e9bf-4901-8870-36cb95b3a37f" name="Adept.expected.resource" />
</head>

<body id="x7" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-7"><a id="x.26441"></a>ETİK-AHLAK AYRIMI ÜSTÜNE<span class="dipp CharOverride-13"><a class="_idFootnoteLink" href="#footnote-225-10" id="footnote-225-10-backlink">10</a></span></p>

    <p class="arabaslik_orta ParaOverride-14"><a id="x.26444"></a>1.“Etik”i “Ahlak”tan Ayırmanın Güçlüğü</p>

    <p class="paragraf">Özellikle yirminci yüzyılın ilk çeyreğinden bu yana kimi filozoflar ve felsefe çevreleri tarafından “etik” ve “ahlak” kavramları arasında belirgin bir ayrım yapma konusundaki çabaların yoğunlaştığı bilinen bir husustur. Bununla birlikte iki kavramı anlam içerikleri bakımından birbirinden ayırmanın büyük güçlükler içerdiği de süreç içinde görülmüştür. Ben bu kavramlar arasında belli bir noktaya kadar bir ayrım yapmayı gerekli bulmakla birlikte özellikle tarihselci/relativist açıdan bakıldığında ayrım yapmanın bir noktadan sonra olanaksız olduğunu da düşünüyorum. Burada önce iki kavram hakkında yapılan çeşitli tanımlardan bazılarını, hatırlatma amacıyla ve daha sonra karşılaştırma yapmak ve eleştirmek üzere sunacağım. Daha sonra her ahlakta bir etiğin, her etikte bir ahlakın içerilmiş olduğuna ilişkin bir iddiada bulunacağım. Son olarak, bir etiğin kaçınılmaz olarak bir ahlakı içermesinin onun tarihselliğinin bir gereği olduğuna işaret edeceğim. Pek tabii, tüm bunları burada bir bildirinin dar kapsamı içinde ancak satırbaşları ve değinmeler düzeyinde işleyebileceğim açıktır.</p>

    <p class="arabaslik_orta"><a id="x.26447"></a>2.“Ahlak”, “Etik”, “Moral” Terimleri</p>

    <p class="paragraf">Önce şunu saptamak gerekir: “Etik” ve “ahlak” (“moral”) arasında ayrım yapma çabalarının yoğunluğuna rağmen günlük dilde ve hatta felsefede “etik”, “ahlak” ve “moral” sözcüklerinin birbirleri yerine kullanılageldiği de bilinir. Aslında etimolojik bir irdeleme, bu sözcüklerin az çok eşanlamlı olduklarını da gösterir.<span class="dipp CharOverride-13"><a class="_idFootnoteLink" href="#footnote-225-11" id="footnote-225-11-backlink">11</a></span> “Etik” sözcüğü Grekçe “ethos”, “moral” sözcüğü Latince “mores/mos”tan gelir. Ve “ethos” da, “mores/mos” da töre, gelenek, görenek, alışkanlık, yerleşikleşmiş duygululuk hali, karakter, huy, mizaç vb. anlamlarına sahiptir. “Moral” karşılığı dilimizde kullandığımız “ahlak” sözcüğü de Arapça “hulk” kökünden gelmektedir ki, bu kök de yine töre, gelenek, görenek, alışkanlık, huy, karakter vb. anlamlarını içerir. Demek ki, etik-ahlak ayrımı, sözcüklerin etimolojileri dikkate alınarak yapılmış bir ayrım değildir. En azından, “ahlak” ve “moral” sözcüklerinin etimolojilerine uygun bir anlam içeriğine sahip oldukları söylenebilse de “etik”, özellikle felsefede özel ve özgül bir anlam da kazanmış görünüyor. Aşağıda iki terimin anlamları üstüne aktaracaklarımın “etik”in farklılaşan anlamını birkaç yönüyle sınırlı kalsa da daha açık kılacağını umuyorum.</p>

    <p class="arabaslik_orta"><a id="x.26450"></a>3.“Ahlak” Tanımlarındaki Çeşitlilik</p>

    <p class="paragraf">“Ahlak” kavramının tanımlarındaki çeşitliliğin felsefenin diğer temel kavramlarının tanımlarındaki çeşitlilikten çok daha fazla olduğu bilinen bir şeydir. Burada ahlak üstüne ancak birkaç tanım örneğiyle yetinebileceğim açıktır.</p>

    <p class="paragbos"></p>

    <p class="paragraf">1. Ahlak, tek kişinin, bireyin veya bir insan topluluğunun belli bir tarihsel dönemde belli türden eğilim, düşünce, inanç, töre, alışkanlık, görenek vb. ve bunlarda içerilmiş olan değer, buyruk, norm ve yasaklara göre düzenlenmiş ve bu haliyle gelenekleşmiş, yerleşmiş yaşama biçimidir.<span class="dipp CharOverride-13"><a class="_idFootnoteLink" href="#footnote-225-12" id="footnote-225-12-backlink">12</a></span></p>

    <p class="paragraf">2. Ahlak, bir kişinin, bireyin, bir grubun, bir halkın veya halkın bir kesiminin, bir toplumsal sınıfın, bir ulusun, bir kültür çevresinin belli bir tarihsel dönemde yaşamına giren ve eylemlerini yönlendiren inanç, değer, norm, buyruk, yasak ve tasarımlar topluluğu veya ağıdır.<span class="dipp CharOverride-13"><a class="_idFootnoteLink" href="#footnote-225-13" id="footnote-225-13-backlink">13</a></span></p>

    <p class="paragraf">3. Ahlak, “iyi” olduğuna yaşama deneyimiyle veya düşünüp tartarak ya da herhangi bir irdeleme ve eleştiri olmaksızın, din, devlet veya cemaat türünden bir otorite kaynağı tarafından ikna veya dayatma, hatta zor yoluyla benimsettirilmiş bir yaşama tarzı ve kurallar topluluğu ve bu tarz ve kurallara uygun eylemler bütünüdür.<span class="dipp CharOverride-13"><a class="_idFootnoteLink" href="#footnote-225-14" id="footnote-225-14-backlink">14</a></span></p>

    <p class="paragraf">4. Ahlak, bireylerin veya toplulukların belli yaşam ilgileri ve değersel yönelimler bakımından kendisine uyarak yaşama yükümlülüğünü hissettikleri temelli dünya görüşüdür.<span class="dipp CharOverride-13"><a class="_idFootnoteLink" href="#footnote-225-15" id="footnote-225-15-backlink">15</a></span></p>

    <p class="paragraf">5. Ahlak, mutlak anlamda “iyi” olduğu düşünülen bir yaşam görüşünde yapılanıp yerleşiklik kazanan, gelenekler ve göreneklerle taşınan, yazılı ya da yazılı olmayan eylem kurallarıdır.<span class="dipp CharOverride-13"><a class="_idFootnoteLink" href="#footnote-225-16" id="footnote-225-16-backlink">16</a></span></p>

    <p class="paragraf">6. Ahlak, bilinçli olarak seçilen veya bilinçsiz olarak bağlanılan yaşama değerleri, erekleri ve tasarıları topluluğudur.<span class="dipp CharOverride-13"><a class="_idFootnoteLink" href="#footnote-225-17" id="footnote-225-17-backlink">17</a></span></p>

    <p class="paragraf">7. Ahlak, belli bir toplum içinde yaşayan insanların kendileriyle, birbirleriyle, kurumlarla ilişkilerini düzenleyen ilkeler, değerler, kurallar, töreler bütünüdür.<span class="dipp CharOverride-13"><a class="_idFootnoteLink" href="#footnote-225-18" id="footnote-225-18-backlink">18</a></span></p>

    <p class="paragraf">8. Ahlak, bir ulustan bir başka ulusa, bir dönemden bir başka döneme, bir yaşam dünyasından bir başka yaşam dünyasına hem kapsam, hem içerik bakımından değişiklik gösteren değerlemeler alanıdır.<span class="dipp CharOverride-13"><a class="_idFootnoteLink" href="#footnote-225-19" id="footnote-225-19-backlink">19</a></span></p>

    <p class="paragraf">9. Ahlak, kişinin karakter sağlamlığını oluşturan tutumlar, eğilimler ya da eylemler topluluğudur.<span class="dipp CharOverride-13"><a class="_idFootnoteLink" href="#footnote-225-20" id="footnote-225-20-backlink">20</a></span></p>

    <p class="paragraf">10. Ahlak, değerlerin yaşama geçirilmesinde birinci dereceden bağlayıcı olan yaradılış, doğa, huy, tıynettir.<span class="dipp CharOverride-13"><a class="_idFootnoteLink" href="#footnote-225-21" id="footnote-225-21-backlink">21</a></span></p>

    <p class="paragbos"></p>

    <p class="paragraf">Daha da çoğaltılabilecek olan bu tanımlara dayanarak, “ahlak”ın ne’liğine ilişkin birkaç noktanın altı çizilebilir:</p>

    <p class="paragbos"></p>

    <p class="paragraf">1. Bir “bireysel ahlak”tan ve bir “toplumsal ahlak”tan (topluluk ahlakı) söz etme gereği vardır. Bireysel ahlaktan, bireyin kendi seçim ve tercihleri, eğilimleri doğrultusunda kendisince geliştirip bağlandığı bir ahlakın kastedildiği açıktır. Ne var ki, toplumsal ahlaktan (asgari ölçülerde bile kalsa) bazı toplumsal uzlaşılardan tamamen bağımsız bir bireysel ahlakın olanağı problematiktir. Bireyin bir bireysel ahlak geliştirmesi olanaklıdır; bununla birlikte, onun, kendi ahlakını geliştirirken başvurduğu seçim ve tercihlerin hiç olmazsa bazılarında, farkında olsun veya olmasın, toplumsal ahlaktan, uzlaşılardan uzakta kalmış olması olanaklı değildir.</p>

    <p class="paragraf">2. Ahlaksal yaşam, ister bireysel ister toplumsal bazda olsun, bilinçli seçim ve tercihlerle inşa edilmiş yönler içerdiği gibi, yarı bilinçli, hatta bilinçsiz bağlanışların da şekillendirdiği bir yaşamdır.</p>

    <p class="paragraf">3. Özellikle toplumsal ahlak, toplum içinde yaşayan insanların birbirleriyle ilişkilerini düzenleyen değerler, kurallar, töreler topluluğu olma yönüyle, toplumsal düzenin sağlanması ve idamesinde çok önemli bir istikrar öğesidir. Bir ahlakın, özellikle toplumsal ahlakın sınırları toplumun yerleşik değerlerince, ortak görünün (<span class="CharOverride-2">common sense</span>) kabul edebileceği eylemlerle çizilir. Tutucu düşünürlerin ve politikacıların mevcut toplumsal ahlakı ısrarla sahiplenmelerinin ardında, onun toplumsal istikrar öğesi olmasının çekiciliği yatar.</p>

    <p class="paragraf">4. <a id="x.26453"></a>Bir toplumsal fenomen olma yönüyle ahlak, ulustan ulusa, dönemden döneme, kültürden kültüre farklılık gösterir ve tarihsel süreç içinde değişir. Uluslar üstü, kültürler üstü, tarih üstü bir ahlak olamaz.</p>

    <p class="arabaslik_orta"><a id="x.26456"></a>4. Bazı “Etik” Tanımları</p>

    <p class="paragraf">“Ahlak” tanımları kadar olmasa da “etik” üstüne tanımlarda da bir çokçeşitlilik görülür. Bu tanımlardan birkaçını aşağıda veriyorum:</p>

    <p class="paragbos"></p>

    <p class="paragraf">1. Ahlak, bireysel veya toplumsal planda fiilen yaşanan bir fenomenken, etik, bu fenomen üstüne kapsamlı bir felsefi düşünmenin gerçekleştirildiği alandır. Bu anlamıyla etiğe “ahlak felsefesi” de denebilir. Ahlak felsefesi olarak etik, praksis alanına ait bir fenomen olarak ahlakı ve tekil ahlaklar çokluğunu teorik bir inceleme ve eleştiri konusu kılan felsefe disiplinidir.</p>

    <p class="paragraf">2. Ahlak üstüne bir düşünme etkinliği olarak etik, tek tek ahlaklar, ahlak öğretileri üstüne bir düşünme etkinliği olmaktan çok, bunlarda geçen “iyi”, “kötü”, “mutluluk”, “yarar”, “haz”, “irade”, “erdem”, “ödev”, “değer”, “sorumluluk”, “özgürlük”, “adalet”, “eşitlik”, “yükümlülük”, “gereklilik” vb. kavramların anlamlarını en genel düzeyde çözümleme görevini üstlenmiş olan felsefe disiplinidir. Bu görünümüyle etiğe, özellikle 20. yüzyıl Anglo-Sakson felsefesinde ayrıca “meta-etik” adının da verildiğini görüyoruz.<span class="dipp CharOverride-13"><a class="_idFootnoteLink" href="#footnote-225-22" id="footnote-225-22-backlink">22</a></span> Buna göre, etiğin (meta-etiğin) görevi, herhangi bir ahlak geliştirmek, ahlaklar çokluğuna bir yenisini eklemek, insanlara bu yeni ahlaka uyulmasını öğütlemek değildir; tersine o, yansız ve nesnel bir tutumla bir ahlak yargıları mantığı, bir ahlak dili çözümlemesi olmak ister. (Bu anlamda bir etiğin, bir meta-etiğin olanağı konusundaki eleştirimi konuşmamın son bölümünde sunacağım.)</p>

    <p class="paragraf">3. Belli bir ahlak anlayışının savunusu, ahlak alanına girer. Buna karşılık, bir savunu konusu kılınmaksızın ahlaklar, ahlak anlayışları hakkında yansız ve nesnel bir düşünme şekli geliştirmek, ahlakları özellikleriyle betimlemek, etiğin başlıca görevlerindendir. Bu yönüyle etiğe “betimleyici etik” denebilir.</p>

    <p class="paragraf">4. Etik, ahlaksal yargılar vermez; bu yargılarda ne söylenmek istendiğini analiz eder. Bu yönüyle etik, bir “ahlak yargıları mantığı” olarak da karşımıza çıkar.</p>

    <p class="paragraf">5. Ahlak kural koyucu, normatiftir; etik ise eleştireldir. Bu yönüyle o, aynı zamanda “eleştirel etik” adını da alır.</p>

    <p class="arabaslik_orta"><a id="x.26459"></a>5. Etikteki Ahlak, Ahlaktaki Etik</p>

    <p class="paragraf">Yukarıda beş maddede aktardığım etik tanımları, aynı zamanda etiği ahlaktan ayıran yönleri bizzat içeren tanımlardır. Şimdi, ahlak tanımları üstünde bir ölçüde uzlaşma sağlansa bile etik tanımlarında uzlaşmanın birkaç nedenden dolayı pek olanaklı olamayacağını belirtmenin yeridir. Bu nedenleri şöyle sıralamak olanaklı görünüyor:</p>

    <p class="paragbos"></p>

    <p class="paragraf">1. “Ahlakçı” ve “etikçi” diye iki farklı düşünür tipi ayırmak bir gereklilik olmakla birlikte bir yerden sonra bir zorlamadır. A.J. Ayer, ahlakçı ile etikçiyi ayırma konusunda şunları söylüyor: “Ortaya bir ahlaksal ilkeler kodeksi atan ve bizi bunları izlemeye davet eden bir ahlak öğreticisinin yaptığı ile, tam tersine, görevi daha çok onların yapısını çözümlemek olan bir etikçinin yaptığı arasında, her durumda hiç de göze batmayan bir ayrım vardır.”<span class="dipp CharOverride-13"><a class="_idFootnoteLink" href="#footnote-225-23" id="footnote-225-23-backlink">23</a></span> Ne var ki, Ayer’in ahlakçı ile etikçi arasında, hiç de göze batmasa bile, yine de bir ayrım olduğunu ileri sürerken dayandığı gerekçeler tartışmalıdır. Ayer bir mantıkçı empirist olarak, ahlak kavramlarının ve ahlak yargılarının nötr ve nesnel bir tavırla inceleme konusu kılınabileceğine inanmakta ve büyük bir güvenle ve sonradan “etiğin duygusal teorisi” adıyla da anılan bir çerçevede ahlak kavramlarının ve yargılarının bir çözümlemesine girişmektedir. Ne var ki, aynı Ayer “sorumluluk”, “belirlenim” ve “özgürlük” gibi kavramları kapsamlı bir şekilde çözümlerken ve özellikle belirlenim-özgürlük kavram çifti üstünde dururken, ahlak alanındaki belirlenimin bir nedensellik türü olarak zorunlu belirlenim (determinasyon) şeklinde anlaşılmaması gerektiğini, aksi takdirde insanları eylemlerinden ötürü sorumlu tutmanın olanaksızlaşacağını belirterek, özgürlükle belirlenimin bağdaşırlığını savunan bir özgürlükçü ahlak tipi içinden bize seslenmekten kendini alamamıştır. Bu durum, Ayer’i, ahlakta karşıt bir noktadan, zorunlu belirlenimcilikten hareket etmiş olsa da bir Spinoza ile aynı ahlak alanı içinde değerlendirmemizi, ikisini de “ahlakçı” olarak adlandırmamızı zorunlu kılar. Bunun gibi, A.R. Hare de “ahlak mantıkçılığı” adı altında geniş kapsamlı bir ahlak dili çözümlemesi geliştirirken, yani bir çözümlemeci etik çalışması gerçekleştirirken, sonunda şunları belirtmekten geri kalmaz: Hiçbir ahlak ilkesi evrensel değildir ve evrenselleştirilemez. Bununla birlikte toplum içinde birbirimizle en az sorunlu bir konumda yaşamamızı sağlayacak bazı duygular ve sezgiler yaygınlaştırılabilir ve az sayıda ahlak ilkesinde birleşilebilir. Hare’e göre bu türden ahlak ilkeleri de Kant’ın ödev ahlakı ile Anglo-Saksonlara özgü yarar ahlakının belli yönlerini birleştirmek suretiyle elde edilebilir. Ayer ve Hare’in girişimlerine başka girişim örnekleri de eklenebilir. Sadece bu iki örnek bile şunun görülmesini sağlayabilir. Ne kadar yansız ve nesnel olduğu iddiasıyla karşımıza çıkarılırsa çıkarılsın hiçbir etik şu veya bu türden ahlaksal içermelerden tam olarak arınmış olamaz. Etikçi Ayer’de Aydınlanmacı esintiler taşıyan bir özgürlük ahlakının, etikçi Hare’de ödev ve yarar ahlaklarından belli yönlerin benimsendiği ve önerildiği görülür. Genelleme yapmanın tüm tehlikelerine rağmen şöyle bir genellemeye başvurmak kaçınılmaz görünüyor: <span class="CharOverride-2">Her etikte, açık veya örtük, bir ahlak veya bir veya birkaç ahlakın belli yönleri içerilmiştir.</span></p>

    <p class="paragraf">2. Bunun tersi de belli ölçülerde doğru görünüyor. 20. yüzyılın başından beri etiğin kendisine temel görev olarak koyduğu, “iyi”, “kötü”, “erdem”, “sorumluluk”, “özgürlük”, “mutluluk” vb. gibi temel bazı kavramların kendilerine göre bir tanımını yapmayan, bunları kendi temel postulaları ışığında değerlendirmekle sınırlı kalsa da irdeleyip çözümlemeyen bir ahlak da pek yoktur. Örneğin “sorumluluk”, “özgürlük”, “mutluluk” kavramlarının mutlulukçu ahlak öğretilerinde, yararcı anlayışta, ödev ahlakında, bu öğreti, anlayış ve ahlakların kendi postulaları doğrultusunda, ama mutlaka, tanımlamaya, irdelemeye, çözümlemeye tabi tutulduklarını saptarız. Aristoteles’in <span class="CharOverride-2">Nikomakhos’a Etik</span>’i bu konuda ilk ve hâlâ en iyi örneklerden birisidir. Aristoteles, kendisinden önce ortaya konulmuş çeşitli ahlak görüşlerini sınıflandırarak sistematik bir biçimde eleştiren, ahlak üstüne araştırmalara ilk kez bir sistematik getiren filozoftur. Bu yönüyle o, ilk etikçi, hatta etiğin kurucusudur. Bununla birlikte aynı Aristoteles, <span class="CharOverride-2">Eudemos’a Etik’</span>te ve fakat esaslı olarak <span class="CharOverride-2">Nikomakhos’a Etik’</span>te kendi ahlak görüşünü de geliştirmiş ve bilindiği üzere, Greklere özgü bir mutlulukçu ahlak tipi içinde, kapsamlı bir erdem ahlakı ortaya koymuş, böylece ahlaklar çokluğuna bir ahlak daha katılmıştır. Aristoteles’te etikçi ve ahlakçı kimlikler yan yana, hatta iç içe geçmiş bir halde önümüzdedir. (Bunun başka türlü olamayacağına, konuşmamın sonunda ayrıca değineceğim.) Yine bir genellemeye sığınarak şunu söylemek gerekli görünüyor: <span class="CharOverride-2">Her ahlakta, açık veya örtük, bir etik yön içerilmiştir.</span></p>

    <p class="arabaslik_orta"><a id="x.26462"></a>6. Etiğin Olanaklılığı, Olanaksızlığı</p>

    <p class="paragraf">Yukarıda “4. Bazı ‘Etik’ Tanımları” başlığı altında, birkaç etik tanımı verdim. 1 ve 5 numaralı tanımların etiğin biçimsel tanımları olarak fazla tartışma konusu olamayacağını düşünüyorum. Ne var ki, 3, 4 ve 5 numaralı tanımlardaki görünümüyle etiğin olanaklı olup olmayacağını tartışmak gerekir. 3, 4 ve 5 numaralı tanımlar etiği ahlaktan, tekil ahlaklardan bağımsız kılmakta, etiği onların üstünde bir konuma yerleştirmektedir. Başka bir deyişle, burada, bir etiğin, özellikle bir meta-etiğin inceleme, çözümleme ve eleştiri konusu olan ahlaklara, ahlaklar çokluğuna yansız ve nesnel bir tavırla yönelebileceği, onun bu olanağa sahip olduğu varsayılmaktadır. Bu varsayımın, 20. yüzyılın ilk üç çeyreğinde Anglo-Sakson felsefesine damgasını vuran çeşitli pozitivist/neopozitivist eğilimlerde herhangi bir kuşkuya yer bırakmayacak ölçüde ortaklaşa benimsendiğini görüyoruz. Oysa yukarıda her etiğin bir ahlak, her ahlakın bir etik içerdiğini belirtmiştim. Bu şu anlama da gelir: Herhangi bir tekil ahlaktan, bir ahlak anlayışından, bir ahlaksal tavırdan bağımsız bir etik olamaz. Her etik, etikçinin kendisi ifade etmiş olmasa da herhangi bir veya birden fazla ahlakın belli ilke ve kabullerini içerir, içermek zorundadır. Konuşmamın son bölümünde, biraz sonra, bunun etiklerin ve ahlakların tarihselliğinden kaynaklandığına değineceğim. Burada şunu belirtmekle yetinebilirim. Ahlak fenomenini, tekil ahlaklar çokluğunu yansız ve nesnel olarak ele alıp inceleme, çözümleme ve eleştirme etkinliği olarak tanımlanan bir etik, ahlaksal ilke ve kabulleri örtük veya gizli halde içerdiğinden, içermek zorunda olduğundan, olanaklı değildir.</p>

    <p class="arabaslik_orta"><a id="x.26465"></a>7. Bir Değerlendirme Notu</p>

    <p class="paragraf">Sözlerimi, tarihselci/hermeneutik felsefe içinden birkaç değerlendirme notuyla bitirmek isterim.</p>

    <p class="paragraf">Bana göre etik-ahlak ayrımı hep bulanık kalacak olan bir ayrımdır. Anglo-Sakson felsefe dünyasında geliştirilmiş olan meta-etikler ise, bu dünyada yaygın olarak benimsenen empirist/pozitivist bir epistemolojinin ve bilimselciliğin, yani her konu ve alanın pozitif, nesnel biçimde incelenebileceğine duyulan naif bir inancın, bir çeşit ideolojinin ürünleridir. İnsan tarihsel bir varlıktır ve o, her çağda ve dönemde içinde bulunduğu çağın, dönemin, kültürün kodları, düşünme olanakları ve düşünme tarzları altında bilir ve eyler. Yeni bir düşünme olanağı, yeni bir düşünme tarzı yaratmak her zaman olanaklıdır. Ne var ki, bu olanak ve tarz da süreç içinde, yaratıldığı dönemin, çağın, kültürün malı olup çıkar, bunlara eklemlenir. Dolayısıyla, kültürel kodların, olanak ve tarzların üstüne veya dışına çıkılamaz; çıkılacağını sanmak tarih bilincinden yoksunluğun bir göstergesidir. Tarihsel varlık olarak insan, tam da tarihselliğinden ötürü, yanlıdır; onun zihni yönelim-bağımlıdır, yönelimseldir (<span class="CharOverride-2">intentional</span>). Yönelim-bağımlı olmak demek, kültür ve tarih bağımlı olmak, yani yanlı ve perspektifli olmak demektir. Dolayısıyla insan, bir konuya, nesneye veya alana ancak belli bir perspektiften, belli bir tarihsel konumdan hareketle bakma olanağına sahiptir. O halde, ahlak fenomenini ve tekil ahlaklar çokluğunu irdeleme, betimleme, karşılaştırma ve çözümleme görevini üstlenmiş bir etik, bir meta-etik olarak karşımıza çıkarılmış olsa bile görevini ancak belli bir perspektiften ve belli bir tarihsel konumdan hareketle yerine getirebilir. Özellikle meta-etik ahlak fenomeninin, ahlaklar çokluğunun pozitif bir inceleme alanı olma iddiasını terk etmelidir.</p>

    <p class="paragraf">“Etikçi” diyeceğimiz bir filozof, bir felsefi araştırmacı tipi tabii ki olacaktır. Fakat etikçi, etik adı altında yaptığı tüm irdeleme, betimleme, karşılaştırma ve çözümlemelerde kendi ahlaksal tavrının bilincinde olmalı ve bunu açıkça ifade etmelidir. Bu bir ahlakın, “sorumluluk ahlakı”nın gereğidir. Etikçi olmanın bir ahlaksal sorumluluğu vardır.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-10-backlink" id="footnote-225-10">10</a> Örsan K. Öymen ve öğrencilerinin düzenledikleri “Assos’ta Felsefe” başlıklı toplantıda (3-5 Şubat 2006) bildiri olarak sunulmuştur.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-11-backlink" id="footnote-225-11">11</a> Örneğin, Maclntryre’da “etik” ve “moral” terimlerinin hemen hemen eşanlamlı olarak kullanıldığını görürüz. Bkz. Maclntyre, A., <span class="CharOverride-2">Ethik’in Kısa Tarihi</span>, Çeviren Hünler, H./Hünler, S. Z., Paradigma Yayınları, İstanbul, 2001.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-12-backlink" id="footnote-225-12">12</a> Doğan, Özlem, <span class="CharOverride-2">Etik-Ahlak Felsefesi</span>, Notos Kitap Yayınevi, 4. Basım, İstanbul, 2016, ss. 15-16.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-13-backlink" id="footnote-225-13">13</a> a.g.e., s. 17.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-14-backlink" id="footnote-225-14">14</a> a.g.e., s. 202.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-15-backlink" id="footnote-225-15">15</a> Ulaş, Sarp Erk, <span class="CharOverride-2">Felsefe Sözlüğü</span>, Bilim ve Sanat Yayınları, Ankara, 2002, ss. 24-25.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-16-backlink" id="footnote-225-16">16</a> a.g.e., s. 25.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-17-backlink" id="footnote-225-17">17</a> a.g.e., s. 25.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-18-backlink" id="footnote-225-18">18</a> a.g.e., s. 25.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-19-backlink" id="footnote-225-19">19</a> a.g.e., s. 25.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-20-backlink" id="footnote-225-20">20</a> a.g.e., s. 25.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-21-backlink" id="footnote-225-21">21</a> a.g.e., s. 25.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-22-backlink" id="footnote-225-22">22</a> Anglo-Sakson felsefe çevrelerinde ahlak karşılığı olarak “moral” terimi yanında “etik” (<span class="CharOverride-2">ethics</span>) teriminin daha yaygın olarak kullanıldığı görülüyor. Bu durumda “meta-etik” terimiyle aslında tekil ahlaklar çokluğu üstüne bir felsefe etkinliği ve tarzı olarak “ahlak felsefesi”nin kastedildiğini belirtmek gerekir.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-23-backlink" id="footnote-225-23">23</a> Ayer, A.J., <span class="CharOverride-2">Language, Truth and Logic</span>, Middlesex, 1946, s. 123.</p>
      </div>
    </div>
  </div>
</body>
</html>
