<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>issiz_adanin_krali_ebook-10</title>
    <meta http-equiv="Content-Type" content="text/html; charset=utf-8" />
  

</head>
  <body id="issiz_adanin_krali_ebook" xml:lang="tr-TR">
		<div>
			<p xml:lang="en-US"><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p><st c="0">Dokuzuncu Bölüm</st></p>
			<p></p>
			<p id="toc_marker-10"><st c="16">Kaplumbağa </st><br /><st c="28">gecesi</st></p>
			<p></p>
			<p></p>
			<p><st c="34">Sonraki günlerde aramıza uzun ve ızdırap verici bir sessizlik girdi. </st><st c="104">Kensuke yaptığım şey yüzünden beni bir kere bile azarlamadı. </st><st c="165">Bana kızgın değildi, surat da asmıyordu. </st><st c="206">Ama onu ruhundan yaraladığımı biliyordum. </st><st c="248">Konuşmuyor da değildik, konuşuyorduk; yine de eskisi gibi değildi işte. </st><st c="320">Birbirimize karşı kibardık, ama artık birlikte yaşamıyor da kendi kozalarımızın içinde vakit geçiriyor gibiydik. </st><st c="433">Kensuke etrafına görünmez bir duvar örüp içine kapanmış, düşüncelere dalmıştı. </st><st c="512">Gözlerindeki o sıcak pırıltı kaybolmuş, mağarada kahkaha sesleri duyulmaz olmuştu. </st><st c="595">Bunu hiçbir zaman dile getirmemiş olsa da artık tek başına resim yapmak, tek başına balık avlamak, tek başınaymış gibi yaşamak istediğini biliyordum.</st></p>
			<p><st c="744">Günler boyunca Stella ile birlikte adayı dolaşıp, geri döndüğümde yaşlı adamın beni affetmiş olmasını, onunla yeniden arkadaş olabilmeyi umdum. </st><st c="889">Ama o aramızdaki mesafeyi hep korudu. </st><st c="927">Kaybettiğim dostluğun yasını tutuyordum artık. </st><st c="974">Sık sık adanın diğer tarafındaki Gözetleme Tepesi’ne gittiğimi, orada saatlerce oturduğumu, gelip geçen gemi var mı diye hiç bakmadığımı, Kensuke’ye yapacağım açıklamayı yüksek sesle prova ettiğimi hatırlıyorum. </st><st c="1186">Ama ne kadar tekrarlarsam tekrarlayayım, ne kadar mantıklı düşünürsem düşüneyim, yaptığım şeyin hainlikten başka bir şey olmadığına kendimi bile inandıramıyordum. </st><st c="1349">Sonunda, kaderin cilvesine bakın ki yaptığıma mantıklı bir açıklama getiren kişi Kensuke oldu. </st></p>
			<p><st c="1444">Bir gece tam yatmıştık ki, Tomodachi mağaranın girişine gelip oturdu. </st><st c="1514">Son zamanlarda bunu bir iki defa yapmış, birkaç dakika oturmuş, göz ucuyla bize baktıktan sonra gitmişti. </st><st c="1620">Karanlıkta Kensuke’nin sesini duydum. </st><st c="1658">“Kikanbo yine kayıp,” dedi. </st><st c="1686">“Bebek hep kaybolmak. </st><st c="1708">Çok yaramaz. </st><st c="1721">Hep kaçmak. </st><st c="1733">Tomodachi’yi çok üzgün anne yapmak.” Orangutanı uzaklaştırmak için ellerini çırptı. </st><st c="1817">“Kikanbo burada yok Tomodachi. </st><st c="1848">Burada değil.” Ama Tomodachi uzaklaşmadı, sanırım yanımızda teselli buluyordu. </st><st c="1927">Orangutanların sıkıntılı olduklarında ya da korktuklarında sık sık Kensuke’ye geldiklerini, onunla birlikte olmak istediklerini fark etmiştim. </st><st c="2070">Bir süre sonra Tomodachi gecenin karanlığına karışıp bizi yalnız bıraktı; yaşlı adam ile aramıza yeniden ormanın kakafonisi ve mağaranın sessizliği girmişti.</st></p>
			<p><st c="2227">“Ben çok şey düşünmek,” diyerek aniden sessizliği bozdu Kensuke. </st><st c="2293">“Sen uyumak Mikasan?” Haftalardır, kola şişesi olayından beri, bana adımla seslenmemişti.</st></p>
			<p><st c="2382">“Hayır,” dedim.</st></p>
			<p><st c="2398">“Çok iyi. </st><st c="2409">Söyleyecek çok şey var benim. </st><st c="2439">Sen dinlemek, ben konuşmak. </st><st c="2467">Ben çok düşünmek. </st><st c="2485">Ne zaman Tomodachi’yi düşünmek, senin anneyi de düşünmek. </st><st c="2543">Senin anne de bebeğini kaybetmek. </st><st c="2577">Seni kaybetmek. </st><st c="2593">Bu ona çok üzücü. </st><st c="2611">Belki gelmek ve seni aramak, ama bulamamak. </st><st c="2655">Seni artık ölü sanmak. </st><st c="2678">Ama seni hep akılda görmek. </st><st c="2706">Sen hep orada. </st><st c="2721">Ben bunu bilmek. </st><st c="2738">Bende de oğul var. </st><st c="2757">Michiya. </st><st c="2766">Hep aklımda. </st><st c="2779">Kimi gibi. </st><st c="2790">Onlar kesin ölü, ama benim akılda yaşamak. </st><st c="2833">Sonsuza kadar.”</st></p>
			<p><st c="2848">Bir süre başka bir şey söylemedi. </st><st c="2883">Uyuduğunu sanmıştım. </st><st c="2904">Sonra yeniden konuştu: “Ben ne düşünmek sana hepsini söylemek Mikasan. </st><st c="2975">En iyisi bu. </st><st c="2988">Ben bu adada kalmak, çünkü kalmak istemek. </st><st c="3031">Japonya’ya, eve dönmek istememek. </st><st c="3065">Ama sen için farklı. </st><st c="3086">Sen deniz geçip öbür tarafa, eve gitmek istemek. </st><st c="3135">Bu sen için doğru şey, iyi şey. </st><st c="3167">Ama ben için öyle olmamak. </st><st c="3194">Ben için üzüntülü. </st><st c="3213">Burada ben çok yıl yalnız yaşamak. </st><st c="3248">Mutlu olmak. </st><st c="3261">Sonra sen gelmek. </st><st c="3279">İlk zaman ben senden nefret etmek. </st><st c="3314">Ama sonra sen bana evlat gibi olmak. </st><st c="3351">Ben sana baba, sen bana evlat gibi belki. </st><st c="3393">Sen buradan gitmek, ben çok üzgün olmak. </st><st c="3434">Ben senle konuşmak. </st><st c="3454">Dinlemek. </st><st c="3464">Sen ne zaman konuşmak, ben mutlu olmak. </st><st c="3504">Ben, sen adada kal istemek. </st><st c="3532">Anlamak sen?”</st></p>
			<p><st c="3545">“Evet, galiba,” dedim.</st></p>
			<p><st c="3568">“Ama sen çok kötü bir şey yapmak. </st><st c="3603">Biz arkadaş, ama sen senin kafada ne düşünce var bana söylememek. </st><st c="3669">Sen bir şey yapmak istemek, ama bana anlatmamak. </st><st c="3718">Bu onurlu davranış olmamak. </st><st c="3746">Ben ne zaman şişeyi bulmak, kelimeleri okumak, çok çok üzülmek. </st><st c="3810">Ama sonra anlamak. </st><st c="3829">Belki sen burada kalmak istemek, ama bir de gitmek istemek. </st><st c="3889">Ve şişe bulunca mesaj yazmak. </st><st c="3919">Bana söylememek, çünkü ben üzülecek diye düşünmek. </st><st c="3970">Bu doğru?”</st></p>
			<p><st c="3980">“Evet, doğru,” dedim.</st></p>
			<p><st c="4002">“Sen çok genç insan, Mikasan. </st><st c="4033">Sen iyi resim yapmak, çok iyi resim yapmak, Hokusai gibi. </st><st c="4091">Seni çok uzun bir hayat beklemek. </st><st c="4125">Sen tüm hayat bu adada yaşamamak çünkü ben bir gün ölmek. </st><st c="4183">İşte ben böyle düşünmek ve fikir değiştirmek. </st><st c="4229">Sen bilmek biz yarın ne yapmak?” Benim cevabımı beklemeden konuşmaya devam etti. </st><st c="4310">“Yeni ateş hazırlamak. </st><st c="4333">Kocaman. </st><st c="4342">Ne zaman gemi görmek, o zaman yakmak. </st><st c="4380">Sonra sen eve gitmek. </st><st c="4402">Ve biz bir şey daha yapmak. </st><st c="4430">Futbol oynamak, sen ve ben. </st><st c="4458">Sen ne düşünmek?”</st></p>
			<p><st c="4475">Sadece, “Tabii, olur,” diyebildim. </st><st c="4511">Kensuke yalnızca birkaç dakika içinde, omuzlarıma çökmüş olan suçluluk duygusunu yok etmiş, aynı zamanda bana müthiş bir mutluluk yaşatmış ve yeni bir umut aşılamıştı. </st></p>
			<p><st c="4679">“Çok iyi. </st><st c="4689">Çok iyi. </st><st c="4698">Sen şimdi uyumak. </st><st c="4716">Yarın çok iş yapmak biz, çok futbol oynamak.”</st></p>
			<p><st c="4761">Ertesi sabah, mağara evin yukarısında kalan tepenin zirvesinde ateş için bir yığın hazırlamaya başladık. </st><st c="4867">Yemek ateşi için mağaranın arka tarafında biriktirdiğimiz kuru tahtaların çoğunu yukarı taşıdık; hatta Kensuke marangozluk için ayırdığı özel tahtalardan en iyi birkaç parçayı bile feda etti. </st><st c="5059">Tepeye giden yol çok uzun olmadığından kısa bir süre içinde büyükçe bir yığınımız olmuştu. </st><st c="5150">Kensuke şimdilik bu yığının işimizi göreceğini, dilediğimiz zaman her gün ormandan takviye yapabileceğimizi söyledi. </st><st c="5267">“Yakında ateş öyle büyümek ki, belki Japonya’dan görülmek,” diyerek güldü. </st><st c="5342">“Şimdi öğle yemeği, sonra uyku, sonra futbol. </st><st c="5388">Tamam?”</st></p>
			<p><st c="5395">O gün öğleden sonra kuma iki çubuk dikerek bir kale yaptık ve sırayla birbirimize şut çekmeye başladık. </st><st c="5500">Top çok yumuşaktı ve tıpkı bir zamanlar okulumun yakınındaki çamur sahada olduğu gibi, kumda da pek iyi zıplamıyordu. </st><st c="5618">Ama umurumuzda değildi bu. </st><st c="5645">Ve evet, Kensuke elinde bir sopa ile yürüyordu ve çok yaşlıydı belki ama topa sağlam vuruyordu, bana bir sürü gol attı.</st></p>
			<p><st c="5764">Ne gündü ama. </st><st c="5779">İkimiz de oyunun sona ermesini istemiyorduk. </st><st c="5824">Bir grup orangutanın şaşkın bakışları önünde, her golden sonra topun arkasından koşan Stella ile, karanlık bizi eve dönmeye zorlayana kadar oyunumuza devam ettik. </st><st c="5987">Öyle yorulmuştuk ki kana kana su içip bir iki muz yedikten sonra hemen hasırlarımıza koşup yattık.</st></p>
			<p><st c="6085">Yeniden barışmamızdan sonra Kensuke’yi çok daha yakından tanıdım. </st><st c="6152">İngilizcesi de günden güne ilerliyor, yaşlı adam kendisini geliştirdikçe konuşmaktan daha büyük keyif alıyordu. </st><st c="6264">Nedendir bilinmez, konuşmayı en çok sevdiği zamanlar, kanosunda balık avlamaya çıktığımız saatler oluyordu. </st><st c="6372">Bunu sık sık yapmıyorduk gerçi; sadece kıyılarda yeterli balık olmadığında ve tütsüleyip saklamak için büyük balığa ihtiyaç duyduğumuzda çıkıyorduk balığa.</st></p>
			<p><st c="6527">Su üstündeyken hikâyeler birbiri ardına geliyordu. </st><st c="6579">Çoğunlukla çocukluğundan bahsediyor, ikiz kız kardeşini anlatıyor; yaptığı en kötü şeyin onu bahçelerindeki ağacın tepesinden aşağı itmek olduğunu, kardeşinin kolunun kırıldığını, o kiraz ağacını ne zaman çizse aklına onun geldiğini söylüyordu. </st><st c="6824">Ama bomba düştüğünde o da Nagasaki’deydi. </st><st c="6866">Londra’da eğitim alırken oturduğu yerin adresini bile söylemişti Kensuke: Clanricarde Gardens, 22 numara. </st><st c="6972">Hâlâ aklımda. </st><st c="6986">Bir keresinde Chelsea futbol takımının maçını izlemeye gitmiş, sonrasında Trafalgar Meydanı’ndaki aslan heykellerinden birinin üstüne oturmuş ve polisten ceza yemişti. </st></p>
			<p><st c="7154">Yine de en çok Kimi ve Michiya’dan bahsediyor, Michiya’nın büyüdüğünü görebilmiş olmayı ne kadar arzuladığını anlatıyordu. </st><st c="7277">Dediğine göre, eğer Nagasaki’ye bomba düşmemiş olsaydı Michiya şimdi neredeyse elli yaşında, Kimi ise kendisiyle aynı yaşta, yetmiş beşinde olacaktı. </st><st c="7427">Böyle zamanlarda onun sözünü nadiren kesiyordum ama bir keresinde onu teselli etmek için, “Bombalar herkesi öldürmüyor,” dedim. </st><st c="7555">“Hâlâ hayatta olabilirler. </st><st c="7582">Hiç belli olmaz. </st><st c="7599">Bunu öğrenebilirsin. </st><st c="7620">Evine dönebilirsin.” Bana sanki onca yıl boyunca bu ihtimal hiç aklına gelmemişçesine baktığını hatırlıyorum. </st><st c="7730">“Neden olmasın?” diye devam ettim. </st><st c="7765">“Bir gemi görünce ateş yakarsak ve beni almaya gelirlerse sen de benimle gelebilirsin. </st><st c="7852">Japonya’ya dönebilirsin. </st><st c="7877">Burada kalmak zorunda değilsin.”</st></p>
			<p><st c="7909">Bir süre dediğimi düşündü, ama sonra başını iki yana salladı. </st><st c="7972">“Hayır,” dedi. </st><st c="7987">“Onlar artık yaşamamak. </st><st c="8011">O bomba çok büyük bomba, korkunç bomba. </st><st c="8051">Amerikalılar söylemek: Nagasaki yok olmak, her ev yıkılmak. </st><st c="8111">Ben onları duymak. </st><st c="8130">Benim aile kesin ölmek. </st><st c="8154">Ben burada kalmak. </st><st c="8173">Burada güvende. </st><st c="8189">Ben adamda yaşamak.”</st></p>
			<p><st c="8209">Her gün yığına daha fazla odun taşıyorduk. </st><st c="8253">Gözetleme Tepesi’nde yaptığımdan bile büyüktü artık. </st><st c="8306">Her sabah birlikte yıkanmaya gitmeden önce, Kensuke beni bir dürbünle tepeye gönderiyordu. </st><st c="8397">Ufku tararken her seferinde hem umutlanıyor hem de tedirgin oluyordum. </st><st c="8468">Ve bir gemi görebilmeyi çok istiyordum. </st><st c="8508">Eve gitmek en büyük arzumdu. </st><st c="8537">Ama bir yandan da bunun ne anlama geldiğini düşününce dehşete kapılıyordum. </st><st c="8613">Kensuke’nin yanında çok mutluydum. </st><st c="8648">Onu tek başına bırakacak olma düşüncesi içimi korkunç bir üzüntüyle dolduruyordu. </st><st c="8730">Günün birinde bir gemi geldiği takdirde, onu da benimle birlikte gelmeye ikna edebilmek için elimden geleni yapmaya karar vermiştim.</st></p>
			<p><st c="8862">Her fırsatta ona dış dünyadan bahsediyordum ve bu gizemli dünya gitgide daha fazla ilgisini çekiyordu. </st><st c="8966">Savaşlardan, kıtlıklardan ve felaketlerden hiç bahsetmiyordum tabii. </st><st c="9035">Elimden geldiğince, pembe bir tablo çizmeye çalışıyordum. </st><st c="9093">Mutfağımızdaki mikrodalga fırından, bilgisayarlardan ve neler yapabildiklerinden, sesten daha hızlı hareket eden Concorde uçaklardan, Ay’a giden insanlardan, uydulardan bahsettiğimde hayretler içinde kalıyordu. </st><st c="9304">İnanın bana, bunları açıklamak hiç de kolay olmuyordu. </st><st c="9359">Hatta Kensuke anlattıklarımdan bazılarına başta inanmamıştı bile.</st></p>
			<p><st c="9424">Bir süre sonra beni soru yağmuruna tutmaya başladı. </st><st c="9477">Özellikle de Japonya hakkında sorular soruyordu, ama ben Japonya’yla ilgili çok az bilgiye sahiptim. </st><st c="9578">Tek bildiğim, İngiltere’de pek çok şeyin üzerinde ‘Japon Malı’ yazdığıydı: arabalar, hesap makineleri, babamın müzik seti, annemin saç kurutma makinesi, mikrodalga fırınımız...</st></p>
			<p><st c="9754">“Ben ‘Japon Malı’ insan,” diyerek güldü Kensuke. </st><st c="9804">“Çok eski makine, hâlâ iyi, hâlâ çok güçlü.” </st></p>
			<p><st c="9849">Hafızamı ne kadar zorlasam da bir süre sonra ona Japonya hakkında söyleyebilecek hiçbir şeyim kalmamıştı, ama o sormaya devam ediyordu. </st><st c="9985">“Sen emin? </st><st c="9996">Japonya’da şimdi savaş yok?” Olmadığına neredeyse emindim ve bunu ona söyledim. </st><st c="10076">“Bombadan sonra Nagasaki yeniden yapılmak?” Bunun doğru olduğunu umarak, ona şehrin yeniden inşa edildiğini söyledim. </st><st c="10194">Yapabildiğim tek şey onu elimden geldiğince teselli etmek ve bildiğim şeyleri ona tekrar tekrar anlatmaktı. </st><st c="10302">Bu çok hoşuna gidiyor gibiydi; en sevdiği masalı dinleyen bir çocuktan farksızdı böyle zamanlarda.</st></p>
			<p><st c="10400">Bir keresinde, babamın tüm evi titreten Sony marka müzik setinin muhteşem ses kalitesinden bahsettikten sonra usulca, “Ben belki ölmeden önce bir gün eve dönmek,” dedi. </st><st c="10570">“Belki bir gün Japonya’ya gitmek ben. </st><st c="10608">Belki.” Bunu gerçekten isteyip istemediğinden emin değildim, en azından bu fikri aklından geçirmişti ve bu beni umutlandırdı. </st><st c="10734">Bu konudaki ciddiyetini kaplumbağaları gördüğümüz gece anladım. </st></p>
			<p><st c="10798">Beni sarstığında derin bir uykudaydım. </st><st c="10837">“Gel Mikasan,” dedi. </st><st c="10858">“Çabuk gel sen.”</st></p>
			<p><st c="10874">“Neden? </st><st c="10883">Ne oluyor?” diye sordum, ama o çoktan dışarı çıkmıştı bile. </st><st c="10943">Ayışığı altında koşup onu patikada yakaladım. </st><st c="10989">“Ne yapıyoruz? </st><st c="11004">Nereye gidiyoruz? </st><st c="11022">Gemi mi var yoksa?”</st></p>
			<p><st c="11041">“Sen az sonra görecek. </st><st c="11065">Az sonra.” Kumsala varana kadar Stella dibimden ayrılmadı. </st><st c="11124">Karanlıkta dışarı çıkmayı pek sevmiyordu. </st><st c="11166">Sahile indiğimizde etrafıma bakındım. </st><st c="11204">Hiçbir şey yoktu. </st><st c="11222">Kumsal bomboştu ve dalgalar umursamaz bir tavırla hafif hafif kıyıya vuruyordu. </st><st c="11302">Ay bulutların arasına girip çıkıyor, tüm ada sanki nefesini tutmuş gibi kıpırtısız duruyordu. </st><st c="11396">Neler olduğunu anlamam için Kensuke’nin aniden dizleri üstüne çökmesi gerekecekti. </st><st c="11479">“Çok küçükler,” dedi yaşlı adam. </st><st c="11512">“Bazen çok güçlü değiller. </st><st c="11539">Bazen sabah kuşlar geliyor ve onları yiyor.” İşte tam bu sırada gördüm onu.</st></p>
			<p><st c="11614">İlk başta, bir yengeç olduğunu sandım. </st><st c="11654">Ama değildi. </st><st c="11667">Minicik bir kaplumbağaydı ve kumdaki bir delikten çıkıp denize doğru sallana sallana ilerlemeye başlamıştı. </st><st c="11775">Hemen sonra başka bir tane, ardından bir tane daha gördüm. </st><st c="11834">Başımı kaldırıp biraz daha dikkatli bakınca, kumun üzerinde düzinelerce kaplumbağa yavrusunun yürüdüğünü fark ettim. </st><st c="11951">Yüzlerce, hatta belki de binlerce yavru, ayışığının aydınlattığı kumlar üzerinde denize ulaşmaya çalışıyordu. </st><st c="12061">Kumsal canlanmış, kendi kendine kımıldamaya başlamış gibi görünüyordu. </st><st c="12132">Stella’nın bu yavrulardan birini kokladığını fark edince onu hızla geri çektim. </st><st c="12212">O da esneyip masum bir yüz ifadesiyle olanları seyredaldı.</st></p>
			<p><st c="12270">Ufaklıklardan bir tanesi, bir deliğin dibinde sırtüstü kalmıştı ve bacaklarını delicesine sallıyordu. </st><st c="12373">Kensuke eğilip onu nazikçe delikten aldıktan sonra düzeltip kumun üstüne koydu. </st><st c="12453">“Sen şimdi denize git küçük kaplumbağa,” dedi. </st><st c="12500">“Orada yaşa. </st><st c="12513">Kısa zaman sonra büyük, güzel kaplumbağa ol, belki sonra bir gün beni görmek için geri gel.” Yere oturup yavrunun paytak paytak ilerleyişini izledi. </st><st c="12662">“Anne kaplumbağalar burada yumurta bırakıyor Mika. </st><st c="12713">Sonra, yılda bir gece Ay hep kocaman, yavru kaplumbağalar doğuyor. </st><st c="12780">Denize uzak yol. </st><st c="12797">Çoğu ölüyor. </st><st c="12810">Bu yüzden ben hep burada. </st><st c="12836">Onlara yardım için. </st><st c="12856">Ben kuşları kovalıyor, böylece kuşlar yavruları yiyemiyor. </st><st c="12915">Çok yıl sonra, kaplumbağalar büyüyor ve buraya geri geliyor. </st><st c="12976">Yeniden yumurta bırakıyor. </st><st c="13003">Gerçek hikâye Mikasan.”</st></p>
			<p><st c="13026">Gece boyunca bu toplu doğumun başında nöbet tuttuk ve yavruların denize ulaşmaya çalışmalarını izledik. </st><st c="13131">Kensuke ile birlikte sahilde dolaşıp gördüğümüz her deliğe baktık ki içlerinde mahsur kalmış bir yavru kalmasın. </st><st c="13244">Suya yolculuklarını tamamlayamayacak kadar güçsüz birçok yavru gördük ve onları denize kendi ellerimizle taşıdık. </st><st c="13358">Suya girer girmez canlanıveriyorlardı. </st><st c="13397">Yüzme dersine ihtiyaçları yoktu; hemen suya dalıp yola koyuluyorlardı. </st><st c="13468">Ters dönmüş düzinelerce minik yavruyu da ayakları üstüne koyup suya kadar onlara eşlik ettik.</st></p>
			<p><st c="13561">Gün ağarıp da kuşlar yavru kaplumbağalara saldırmaya geldiğinde, onları kovalamak için yine oradaydık. </st><st c="13665">Stella kuşların arkasından koşup havlıyor, biz de bağırıp çağırarak, kollarımızı sallayarak, taş atarak onları kovalıyorduk. </st><st c="13790">Tam anlamıyla başarılı olduğumuz söylenemese de yavruların çoğu denize ulaşmayı başarmıştı. </st><st c="13882">Aslında suda bile tam olarak güvende sayılmazlardı. </st><st c="13934">Tüm çabalarımıza rağmen birkaç tanesinin kuşlar tarafından denizden kapılıp götürülmesine engel olamamıştık.</st></p>
			<p><st c="14042">Öğlen olduğunda her şey sona ermişti. </st><st c="14081">Bileklerimiz hizasına kadar suya girmiş halde son kaplumbağaların da yüzerek uzaklaşmalarını izlerken, Kensuke’nin yorulmuş olduğunu görebiliyordum. </st><st c="14230">Kolunu omzuma attı. </st><st c="14250">“Onlar çok küçük kaplumbağa Mikasan, ama çok cesur. </st><st c="14302">Benden cesur. </st><st c="14316">Onlar önlerinde ne var bilmiyor, ne olacak bilmiyor, ama yine de gidiyor. </st><st c="14390">Çok cesur. </st><st c="14401">Belki ben bundan iyi bir ders çıkarmalı. </st><st c="14442">Ben karar vermek Mika. </st><st c="14465">Ne zaman bir gün gemi geliyor, biz ateş yakıyor ve onlar bizi buluyor, o zaman ben de gidiyor. </st><st c="14560">Kaplumbağa gibi. </st><st c="14577">Ben seninle geliyor. </st><st c="14598">Eve, Japonya’ya dönmek. </st><st c="14622">Belki Kimi’yi bulmak. </st><st c="14644">Belki Michiya’yı bulmak. </st><st c="14669">Gerçekleri öğrenmek. </st><st c="14690">Ben seninle gelmek Mikasan.”</st></p>
		</div>
	<div id="charCountTotal" value="14718"></div></body>
</html>
