<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>issiz_adanin_krali_ebook-5</title>
    <meta http-equiv="Content-Type" content="text/html; charset=utf-8" />
  

</head>
  <body id="issiz_adanin_krali_ebook" xml:lang="tr-TR">
		<div>
			<p xml:lang="en-US"><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p><st c="0">Dördüncü Bölüm</st></p>
			<p></p>
			<p id="toc_marker-5"><st c="15">Gibonlar </st><br /><st c="25">ve Hayaletler</st></p>
			<p></p>
			<p></p>
			<p><st c="38">Dehşete kapılmıştım ve kafamdan korkunç düşünceler birbiri ardına geçmeye başlamıştı. </st><st c="125">Kısa süre sonra Peggy Sue’nun ışıkları gecenin karanlığında kayboldu ve beni okyanusun ortasında yapayalnız bıraktı. </st><st c="242">Annemle babamın daha şimdiden epey uzaklaştıklarını ve yardım çığlıklarımı duyamayacaklarını biliyordum. </st><st c="347">Bu sırada altımdaki simsiyah suyun derinliklerinde gezinen köpekbalıklarını düşündüm; büyük ihtimalle kokumu almış ve bana doğru gelmeye başlamışlardı; işte o an, hiç şansımın olmadığını fark ettim. </st><st c="546">Canlı canlı yiyeceklerdi beni. </st><st c="577">Ya da yavaş yavaş boğulacaktım. </st><st c="609">Kurtulmam mümkün değildi. </st></p>
			<p><st c="635">Bu sırada az ileride bir beyazlık gördüm. </st><st c="677">Bir dalga kırılmış olmalıydı... </st><st c="709">ama etrafta dalga yoktu ki? </st><st c="737">Stella mıydı acaba? </st><st c="757">Yapayalnız olmadığım için öyle mutlu olmuş, öyle rahatlamıştım ki... </st><st c="826">O yöne doğru seslenip yüzmeye başladım. </st><st c="866">Stella bir yükselip bir alçalarak benden uzaklaşıyor, bir görünüp bir kayboluyordu. </st><st c="950">İlk başta çok yakındaymış gibi görünmüştü fakat ona uzanıp dokunacak kadar yaklaşmam için yine de birkaç dakika boyunca var gücümle yüzmem gerekti. </st><st c="1098">Ve hatamı ancak o zaman anlayabildim. </st><st c="1136">Stella’nın başında siyah renk çoğunluktaydı. </st><st c="1181">Bu ise beyazdı. </st><st c="1197">Bulduğum, futbol topumdu. </st><st c="1223">Ona sımsıkı sarılıp onun beklenmedik ve harika batmazlığını hissettim. </st><st c="1294">Ayaklarımı çırparak ilerlemeye ve Stella’ya seslenmeye başladım. </st><st c="1359">Ama cevap gelmiyordu ve ne zaman bağırmak için ağzımı açsam su yutuyordum. </st><st c="1434">Köpeğimden vazgeçmek ve önce kendimi kurtarmaya çalışmak zorundaydım.</st></p>
			<p><st c="1503">Yüzmeye çalışarak enerji kaybetmek anlamsızdı. </st><st c="1551">Ne de olsa gitmeye çalıştığım bir yer yoktu. </st><st c="1596">Onun yerine suyun üstünde öylece durmaya karar verdim. </st><st c="1651">Futbol topuma tutunup su üstünde kalacak ve Peggy Sue’nun geri dönmesini bekleyecektim. </st><st c="1739">Er ya da geç benim suya düştüğümü anlayacaklar, beni aramak için döneceklerdi. </st><st c="1818">Ayaklarımı çok az, sadece çenemi su üstünde tutacak kadar çırpmam gerekiyordu. </st><st c="1897">Fazla hareket edersem köpekbalıklarının dikkatini çekerdim. </st><st c="1957">Birazdan hava aydınlanacak olmalıydı. </st><st c="1995">O zamana dek dayanmalıydım. </st><st c="2023">Buna mecburdum. </st><st c="2039">Su o kadar da soğuk değildi ve futbol topum yanımdaydı. </st><st c="2095">Hâlâ kurtulma şansım vardı.</st></p>
			<p><st c="2122">Kendime bunu tekrar tekrar söyleyip durdum. </st><st c="2167">Ama hava inatla karanlık kalmaya devam etti. </st><st c="2212">Suyun soğukluğunun yavaş yavaş içime işleyerek beni ölüme sürüklediğini hissettim. </st><st c="2295">Titrememi engellemek ve köpekbalığı düşüncesini kafamdan atmak için şarkı söylemeyi denedim. </st><st c="2388">Hatırladığım her şarkıyı söyledim, ama şarkılara başladıktan kısa süre sonra sözlerini unutuyordum. </st><st c="2488">Bitirebileceğime emin olduğum tek bir şarkı vardı ve dönüp dolaşıp onu söylüyordum: </st><span><st c="2572">On Yeşil Şişe</st></span><st c="2585">. Yüksek sesle, tekrar tekrar söyledim bu şarkıyı. </st><st c="2636">Kendi sesimi duymak beni rahatlatıyor, okyanusun ortasında yapayalnız hissetmemi engelliyordu. </st><st c="2731">Bir yandan da gözlerim sürekli şafağın gri parıltısını arıyordu... </st><st c="2798">ama güneş bir türlü doğmuyordu.</st></p>
			<p><st c="2829">Bir süre sonra ne şarkı söyleyecek ne de ayak çırpacak gücüm kaldı. </st><st c="2898">Çok uykum gelmişti ve başım ikide bir öne düşüyordu. </st><st c="2951">Uyumamam gerektiğini bilsem de buna engel olamıyordum. </st><st c="3006">Ellerim topun üzerinden kayıp duruyordu. </st><st c="3047">Kalan azıcık gücümü de hızla kaybediyordum. </st><st c="3091">Birazdan batmaya başlayıp ta en dibe inecek ve yosunların, denizci kemiklerinin, gemi kalıntılarının yanındaki mezarıma uzanacaktım.</st></p>
			<p><st c="3223">İşin tuhaf yanı, bunu sorun etmiyor oluşumdu. </st><st c="3270">Artık umursamıyordum. </st><st c="3292">Gözlerimi kapadım ve yavaşça rüya âlemine daldım. </st><st c="3342">Rüyamda bir tekne sessizce yanıma yaklaşıyordu. </st><st c="3390">Peggy Sue! </st><st c="3401">Biricik, sevgili Peggy Sue. </st><st c="3429">Beni kurtarmak için geri dönmüşlerdi. </st><st c="3467">Geleceklerini biliyordum. </st><st c="3493">Güçlü kollar tarafından kavrandım ve yukarı doğru çekilip sudan çıkarıldım. </st><st c="3569">Güvertede öylece uzanıyor, sudan çıkmış balık gibi ağzımı açıp kapatarak nefes almaya çalışıyordum.</st></p>
			<p><st c="3668">Biri üzerime eğilmişti, omuzlarımdan tutup sarsıyor, benimle konuşmaya çalışıyordu. </st><st c="3753">Söylediklerinin tek bir kelimesini bile anlamıyordum. </st><st c="3807">Ama önemli değildi. </st><st c="3827">Stella’nın sıcak nefesini yüzümde hissettim; kulağımı yalıyordu. </st><st c="3892">Güvendeydi. </st><st c="3904">Ben de öyle. </st><st c="3917">Kurtulmuştuk.</st></p>
			<p><st c="3930"> Bir uluma sesine uyandım. </st><st c="3957">Şiddetli bir rüzgârın yelken direkleri arasındaki uluyuşunu andırıyordu. </st><st c="4030">Etrafıma bakındım. </st><st c="4049">Üzerimde ne yelken direği ne de yelken vardı. </st><st c="4095">Altımda ise herhangi bir kıpırtı yoktu, hava sakindi. </st><st c="4149">Uzaklarda bir yerde Stella havlıyordu. </st><st c="4188">Bir teknede değildim; kum üstünde uzanmıştım. </st><st c="4234">Tam bu sırada uluma korkunç bir çığlığa dönüştükten sonra kendi yankıları arasında kayboldu. </st></p>
			<p><st c="4327">Doğrulup oturdum. </st><st c="4345">Beyaz kumlu, geniş bir sahildeydim. </st><st c="4381">Arkamda, denize doğru uzanan yemyeşil yapraklı kocaman ağaçlar vardı. </st><st c="4451">Stella’nın sığ sularda hoplayıp zıplayarak oynadığını gördüm. </st><st c="4513">Onu yanıma çağırdım; kuyruğunu delice sallayıp, daireler çizerek koşa koşa yanıma geldi. </st><st c="4602">Zıplama, yalama ve sarılma faslı bittiğinde yavaşça ayağa kalktım.</st></p>
			<p><st c="4668">Halsizdim. </st><st c="4680">Etrafıma daha dikkatli baktım. </st><st c="4711">Masmavi deniz, tepedeki bulutsuz gökyüzü kadar boştu. </st><st c="4765">Peggy Sue’yu geçtim, herhangi bir kayık ya da insan bile yoktu ortalıkta... </st><st c="4841">Hiçbir şey yoktu. </st><st c="4859">Defalarca annemin ve babamın isimlerini haykırdım. </st><st c="4910">Gözlerim dolup da nefesim kesilene dek, yaptığımın hiçbir işe yaramayacağını anlayana dek bağırdım. </st><st c="5010">Bir süre öylece durup oraya nasıl geldiğimi, nasıl kurtulduğumu anlamaya çalıştım. </st><st c="5093">Kafamda hiç de net olmayan görüntüler vardı. </st><st c="5138">Birilerinin beni kavraması, Peggy Sue’nun güvertesi... </st><st c="5193">Ama şimdi bunların doğru olamayacağını anlıyordum. </st><st c="5244">Rüya görmüş, her şeyi kafamda kurmuştum. </st><st c="5285">Topuma tutunmaya devam edip karaya vurmuş olmalıydım. </st><st c="5339">Böyle düşününce topuma bakındım, fakat onu da göremedim.</st></p>
			<p><st c="5395">Tabii Stella’nın bu tür kaygıları yoktu. </st><st c="5437">Fırlatmam için çubuklar getiriyor, peşlerinden umursamaz bir tavırla denize atlıyordu.</st></p>
			<p><st c="5523">Bu sırada birdenbire ağaçların arasından yine aynı uluma sesi geldi ve Stella’nın boynundaki tüyler diken diken oldu. </st><st c="5642">Kıyıdan ormana doğru var gücüyle koşmaya ve bir yandan da havlamaya başladı; uluma ve tüm yankıları susturduğuna emin olana kadar da durmadı. </st><st c="5784">Bu seferki melodik, hüzünlü bir ulumaydı; tehditkâr bir tarafı yoktu. </st><st c="5854">Ve bu sesler bana bir yerlerden tanıdık gelmişti. </st><st c="5904">Buna benzer bir ulumayı Londra Hayvanat Bahçesi’nde duymuştum. </st><st c="5967">Gibon denilen bir maymun türüne aitti. </st><st c="6006">Babam onlara “zirzop gibonlar” demişti. </st><st c="6046">Zirzop ne demek, hâlâ bilmiyordum, ama ilk duyduğumda, söylenişi çok hoşuma gitmişti. </st><st c="6132">Sanırım, bu maymunları hatırlıyor oluşumun nedeni de bu. </st><st c="6189">“Merak etme Stella,” dedim, “bu ses gibonlardan geliyor. </st><st c="6246">Zirzop gibonlardan. </st><st c="6266">Bize zarar vermezler.” Fakat son söylediğimin doğruluğundan pek de emin değildim.</st></p>
			<p><st c="6347">Şimdi ayakta olduğum için, iç kısımlardaki büyük bir tepenin yamaçlarında ormanın daha seyrek olduğunu görebiliyordum. </st><st c="6467">Tepenin tamamen kayalık olan zirvesine ulaşabilirsem denizin daha uzak noktalarını görebileceğimi düşündüm. </st><st c="6575">Ya da iç kısımlarda bir ev veya bir çiftlik, belki de bir yol görürdüm ve yardım isteyebileceğim birilerini bulurdum. </st><st c="6693">Peki ya ben sahilden ayrıldığımda annem ve babam beni aramak için buraya gelirse ne olacaktı? </st><st c="6787">Ne olursa olsun, bu riski göze almaya karar verdim.</st></p>
			<p><st c="6838">Yanımda Stella ile ağaçlara doğru koşmaya başladım ve kısa süre sonra kendimi ormanın serinletici gölgesinde buldum. </st><st c="6956">Yukarı doğru uzanan dar bir patika keşfettim ve doğru yönde ilerlediğimi umarak koşmaya devam ettim. </st><st c="7057">Yokuş iyice dikleştiğinde ise yavaşlamak zorunda kaldım. </st><st c="7114">Dört bir yandan çeşitli hayvan sesleri geliyordu şimdi. </st><st c="7170">Yükseklerde kuşlar farklı şekillerde ötüyor, ağaçlar arasında yankılanan uluma sesleri ise şimdi daha uzaktan gelmelerine rağmen, hiç kesilmiyordu. </st></p>
			<p><st c="7318">Beni rahatsız eden şey ormanın sesleri değildi gerçi. </st><st c="7372">Gözlerdi. </st><st c="7382">Binlerce meraklı göz tarafından izlendiğim hissine kapılmıştım. </st><st c="7446">Stella da benim gibi düşünüyor olmalıydı, çünkü ormana girdiğimizden beri tuhaf bir şekilde sessizleşmişti ve ürkek gözlerle sık sık bana bakıyordu. </st><st c="7595">Ona elimden geldiğince güven vermeye çalışıyordum, ama o korktuğumu hissedebiliyordu.</st></p>
			<p><st c="7680">İlk başta kısa bir tırmanış olacakmış gibi görünen yolculuk, içerilere doğru ilerledikçe büyük bir keşif gezisine dönmüştü. </st><st c="7805">Ağaçların arasından yorgun argın çıkıp taşlık yamacı güçlükle aştık ve en sonunda nefes nefese bir şekilde zirveye vardık.</st></p>
			<p><st c="7927">Yakıcı bir güneş vardı gökyüzünde. </st><st c="7963">O ana dek bunun farkına varmamıştım. </st><st c="8000">Dikkatle ufku inceledim. </st><st c="8025">Uzaklara çökmüş hafif sisin içinde bir yelken kıyıya vardıysa bile hiçbir şey görünmüyordu. </st><st c="8117">O sırada kafama bir şey dank etti: Bir yelken gördüm diyelim, ne yapacaktım? </st><st c="8194">Ateş yakamazdım. </st><st c="8211">Kibritim yoktu. </st><st c="8227">Mağara adamlarının odun parçalarını birbirine sürterek ateş yaktıklarını biliyordum, ama bu yöntemi hiç denememiştim. </st><st c="8345">Kendi etrafımda dönüp dört bir yana bakındım. </st><st c="8391">Deniz. </st><st c="8398">Deniz. </st><st c="8405">Deniz... </st><st c="8414">Denizden başka hiçbir şey yoktu. </st><st c="8447">Bir adadaydım. </st><st c="8462">Ve yapayalnızdım.</st></p>
			<p><st c="8479">Ada en fazla iki üç kilometre uzunluğunda olmalıydı. </st><st c="8533">İki ucundan çekilip uzatılmış bir fıstığı andırıyordu, ama bir tarafı diğerinden biraz daha uzundu. </st><st c="8633">İki kıyısında bembeyaz kumsallar, diğer uçta ise başka bir tepe vardı. </st><st c="8704">Yamaçları daha dik ve ağaçlıydı, ama benim bulunduğum tepe kadar yüksek değildi. </st><st c="8785">Bu ikiz tepeler dışında tüm ada ormanla kaplı gibiydi. </st><st c="8840">Görebildiğim kadarıyla burada insanların varlığına dair herhangi bir iz yoktu. </st><st c="8919">Yine de o ilk sabah, önümde uzanan o manzaraya bakarken, içinde bulunduğum berbat durumun olası sonuçlarından duyduğum kaygıyla bile, beyazla çerçevelenmiş bu yemyeşil adanın ne kadar harika bir yer olduğunu düşünmüştüm. </st><st c="9140">Pırıl pırıl, masmavi denizin ortasında yeşil bir mücevher... </st><st c="9201">İlginçtir ki bu yerin sıra dışı güzelliğinden aldığım teselli ile kendimi o kadar da kötü hissetmiyordum. </st><st c="9307">Aksine, içimde tuhaf bir coşku vardı. </st><st c="9345">Yaşıyordum. </st><st c="9357">Stella Artois de hayattaydı. </st><st c="9386">Kurtulmuştuk.</st></p>
			<p><st c="9399">Büyük bir kayanın gölgesine oturdum. </st><st c="9437">Bu sırada gibonlar yeniden koro halinde ulumaya başlayınca, gürültülü bir kuş sürüsü aşağıda kalan ağaçların tepesinden havalanıp adanın öbür ucundaki tepenin yamacındaki ağaçlara kondular.</st></p>
			<p><st c="9626">Stella’ya, “Her şey yoluna girecek,” dedim. </st><st c="9671">“Annemle babam bizi almaya gelecek. </st><st c="9707">Mutlaka. </st><st c="9716">İnan bana. </st><st c="9727">Annem iyileşir iyileşmez dönecekler. </st><st c="9764">O bizi burada bırakmaz. </st><st c="9788">Göreceksin, bizi bulacaklar. </st><st c="9817">Tek yapmamız gereken, gözümüzü dört açmak ve hayatta kalmak. </st><st c="9878">Su Stella, suya ihtiyacımız var. </st><st c="9911">Aslında bu maymunların da suya ihtiyacı var, değil mi? </st><st c="9966">Suyun kaynağını bulmamız gerekiyor sadece. </st><st c="10009">Ayrıca yiyecek de olmalı; meyve ya da kabuklu yemiş gibi şeyler. </st><st c="10074">Onlar ne yiyorsa biz de onu yiyeceğiz.”</st></p>
			<p><st c="10113">Düşündüklerimi yüksek sesle Stella’ya aktarmak bana iyi gelmiş, dalgalar halinde gelen panik duygumun azalmasını sağlamıştı. </st><st c="10239">Adadaki o birkaç saati sakin geçirebildiysem bunu her şeyden çok köpeğimin arkadaşlığına borçluydum.</st></p>
			<p><st c="10339">Su aramak için hemen ormana dalmak yerine önce kıyı şeridine göz atmak daha mantıklı görünüyordu (zaten doğruyu söylemek gerekirse ormana girme fikri beni korkutuyordu). </st><st c="10510">Denize dökülen bir akarsu keşfedebilir, hatta şansım yaver giderse yiyecek bir şeyler bulabilirdim. </st></p>
			<p><st c="10610">Neşem yerine gelmişti. </st><st c="10633">Bir dağ keçisi gibi hoplaya zıplaya yamaçtan inmeye başladım. </st><span><st c="10695">Maymunların yaşadığı yerde biz de yaşayabiliriz</st></span><st c="10742">, diye düşünmüştüm. </st><st c="10762">Kendi kendime bunu söyleyip duruyordum. </st><st c="10802">Kısa süre sonra, aşağı doğru inen yolda yenilecek bitki olmadığını fark ettim. </st><st c="10881">Ağaçların üst kısımlarında meyveye benzer bir şeyler vardı; epey hindistancevizi de görmüştüm, ama ağaçlara tırmanmak gerçekten imkânsızdı. </st><st c="11021">Bazıları otuz bazıları altmış metre yüksekliğindeydi. </st><st c="11075">Daha önce hiç bu kadar kocaman ağaçlar görmemiştim.</st></p>
			<p><st c="11126">En azından, ağaç dalları ve yapraklarının birbirlerine geçerek oluşturduğu kubbe sayesinde güneşten korunuyorduk. </st><st c="11241">Yine de susuzluğumuz giderek artıyordu. </st><st c="11281">Stella yol boyunca dili dışarıda yürüdü. </st><st c="11322">Köpeğimi her kontrol edişimde perişan bakışlarıyla karşılaşıyordum. </st><st c="11390">Onu artık teselli edemiyordum.</st></p>
			<p><st c="11420">Yeniden sahile vardığımızda, mümkün olduğunca ağaçların gölgeleri altından ilerlemeye çalışarak adanın etrafını dolaşmaya çıktık. </st><st c="11551">Ortalıkta akarsu falan yoktu. </st><st c="11581">Yine bolca meyve gördüm; ama ağaçlar hep çok yüksek, gövdeleri de tırmanılamayacak kadar pürüzsüz ve dikti. </st><st c="11689">Yerde bulduğum hindistancevizlerinin tümü ortadan ikiye ayrılmıştı ve içleri boştu.</st></p>
			<p><st c="11772">Kumsalın gitgide daralıp ağaçlarla aynı hizaya geldiği noktalarda ormanın içine girmek zorunda kaldık. </st><st c="11876">Neyse ki burada da dar bir patika vardı. </st><st c="11917">Orman bu noktada iyice karanlık ve tehditkâr bir hal almıştı. </st><st c="11979">Artık ulumalar duyulmuyordu, ama yerine çok daha fena sesler vardı: yaprak titremeleri, dal çıtırtıları, ani hışırtılar... </st><st c="12102">Hepsi de çok yakından, dört bir yandan geliyordu. </st><st c="12152">Çeşitli gözler tarafından izlendiğimi hissediyordum, hatta bundan emindim. </st><st c="12227">Takip ediliyorduk.</st></p>
			<p><st c="12245">Korkumu elimden geldiğince belli etmemeye çalışarak yola devam ettim. </st><st c="12316">Hayvanat Bahçesi’nde gördüğüm gibonları düşünüyor, o gün ne kadar zararsız göründüklerine kendimi ikna etmeye çalışıyordum. </st><st c="12440">Bize saldırmazlardı. </st><st c="12461">İnsan yiyen yaratıklar değildi bunlar. </st><st c="12500">Ama hışırtılar yaklaştıkça kendimi ikna etmekte daha fazla zorlanıyordum. </st><st c="12574">En sonunda dayanamadım ve koşmaya başladım; patika bizi sahilde kayalık bir bölgeye getirene dek durmadım. </st><st c="12681">Güneşi ve denizi yeniden gördüğümde öyle sevinmiştim ki!</st></p>
			<p><st c="12737">Adanın bu ucu sahil boyunca birbiri üstüne yığılmış devasa kayalardan oluşuyordu. </st><st c="12820">Birinden diğerine atlayarak ilerliyor ve aynı anda, belki aralarından süzülen bir tatlı su akıntısı görürüm diye dikkatle etrafıma bakınıyordum. </st><st c="12965">Fakat herhangi bir su kaynağı göremedim.</st></p>
			<p><st c="13005">Çok yorulmuştum. </st><st c="13023">Dinlenmek için yere çöktüm. </st><st c="13051">Ağzım kupkuruydu ve başım zonkluyordu. </st><st c="13090">Ümitsizliğe kapılmaya başlamıştım. </st><st c="13125">Susuzluktan ölecektim. </st><st c="13148">Maymunlar beni paramparça edeceklerdi. </st></p>
			<p><st c="13187">Stella başını kaldırıp bana baktı. </st><st c="13222">“Bir yerlerde mutlaka su olmalı,” dedim. </st><st c="13263">“Mutlaka.” Gözleriyle bana </st><span><st c="13290">Eh</st></span><st c="13292">, </st><span><st c="13294">o zaman neden burada durup haline acımakla zaman kaybediyorsun?</st></span><st c="13357"> der gibi bir hali vardı.</st></p>
			<p><st c="13382">Kendimi ayağa kalkmaya zorlayıp yürümeye devam ettim. </st><st c="13437">Kayalar arasındaki birikintilerde duran deniz suyu öyle soğuk, öyle cezbedici duruyordu ki... </st><st c="13531">Eğilip suyun tadına baktım; tuzlu ve acıydı. </st><st c="13576">Hemen gerisingeri tükürdüm. </st><st c="13604">Deniz suyu içmek insanı delirtiyordu. </st><st c="13642">Hiç değilse bu kadarını biliyordum. </st></p>
			<p><st c="13678">Adanın diğer tarafındaki kumsala vardığımızda güneş artık tepede değildi ve eskisi kadar yakmıyordu. </st><st c="13779">Tahminime göre adanın etrafında yarım tur atmış olmalıydık. </st><st c="13839">Sabah tepeden baktığımda göründüğünden çok daha büyük bir yerdi burası. </st><st c="13911">Tüm aramalarıma rağmen ne su ne de yiyecek bir şey bulabilmiştim. </st><st c="13977">Daha fazla ilerleyecek halim kalmamıştı. </st><st c="14018">Stella da nefes nefese kalmış bir şekilde yanımda yatıyordu. </st><st c="14079">Geceyi bulunduğumuz noktada geçirmek zorundaydık. </st><st c="14129">Bir ara ormanın birkaç metre içine girip ağaçların altında uyumayı düşündüm –yerde bolca bulunan yumuşak yapraklardan basit bir yatak yapabilirdim– ama adanın üstüne hızla çökmekte olan karanlık beni bu fikrimden hemen vazgeçirdi.</st></p>
			<p><st c="14359">Ormanın uzak köşesinde ulumalar yeniden başlamıştı. </st><st c="14412">Hava tamamen kararmadan önce söylenen tatlı bir şarkı, bir akşam ilahisiydi bu. </st><st c="14492">Daha yakınlardan, çeşitli böceklerin –en azından ben onların böcek olduğunu farz ediyordum– vızıltıları duyuluyordu. </st><st c="14609">İçi boş bir tahta parçasına vuruluyormuş gibi bir ses de vardı; telaşlı bir ağaçkakanı çağrıştırıyordu. </st><st c="14713">Kazıma ve eşeleme sesleriyle birlikte, kurbağa vıraklamasına benzeyen bir homurtu da duyuluyordu. </st><st c="14811">Sanki orman orkestrası hep birlikte bir konser vermeye hazırlanıyor gibiydi. </st><st c="14888">Ama beni asıl korkutan bu sesler değil, hayalet gözlerdi. </st><st c="14946">Onlardan mümkün olduğunca uzakta olmak istiyordum. </st><st c="14997">Kumsalın kayalık noktasında, zemini kumluk olan küçük bir mağara buldum. </st><st c="15070">İçeride uzanıp uyumaya çalıştıysam da Stella bana engel olmuştu. </st><st c="15135">Aç ve susuz olduğu için inleyip duruyordu, bu yüzden kesik kesik uyuyabilmiştim.</st></p>
			<p><st c="15215">Orman vızıldayıp, homurdanıp, vıraklayıp durdu ve gece boyunca sivrisinekler büyük bir iştahla üzerime saldırdılar. </st><st c="15332">Kulaklarımın dibinde vınlayıp beni delirttiler. </st><st c="15380">Seslerini duymamak için kulaklarımı ellerimle tıkayarak uyumaya çabaladım. </st><st c="15455">Stella’ya iyice sokulup nerede olduğumu unutmaya ve kendimi rüyalarda kaybetmeye çalıştım. </st><st c="15546">O sırada, o günün benim doğum günüm olduğunu, geçen yılki doğum günümü bizim evde Eddie ve Matt ile kutladığımı, babamın mangalda pişirdiği sosislerin bahçeye yayılan muhteşem kokusunu hatırladım. </st><st c="15743">Ve sonunda derin bir uykuya daldım.</st></p>
			<p><st c="15778">Ertesi sabah aç ve üşümüş bir halde, titreyerek uyandım. </st><st c="15836">Her tarafım sivrisinek ısırıklarıyla kaplıydı. </st><st c="15883">Nerede olduğumu ve başıma nelerin geldiğini hatırlamak birkaç saniyemi aldı. </st><st c="15960">Birden acı gerçekler üstüme çullandı: Yapayalnızdım, anne babamdan ayrıydım ve etrafım tehlikelerle doluydu.</st></p>
			<p><st c="16068">Bir süre çaresizlik içinde hıçkıra hıçkıra ağladım. </st><st c="16121">Sonra birden Stella’nın yanımda olmadığını fark edip koşarak mağaradan dışarı çıktım. </st><st c="16207">Görünürlerde yoktu. </st><st c="16227">Ona seslendiğimde, köpeğim yerine gibonlar uluyarak cevap verdiler. </st><st c="16295">Sonra arkama döndüm ve Stella’yı gördüm. </st><st c="16336">Mağaranın epey yukarısında kalan bir kayanın tepesinde duruyordu. </st><st c="16402">Onu güçlükle görebiliyor olmama rağmen, başını öne eğmiş halde, tüm dikkatini önündeki şeye vermiş olduğunu fark ettim. </st><st c="16522">Ne yaptığını anlamak için yukarı çıkmaya karar verdim.</st></p>
			<p><st c="16576">Henüz yanına varmadan, Stella’nın her zaman yaptığı gibi gürültülü ve ritmik bir şekilde su içtiğini duydum. </st><st c="16686">Yanına vardığımda başını kaldırıp bana bakmadı bile. </st><st c="16739">Önünde eski bir teneke kâse duruyordu. </st><st c="16778">Hemen sonra, daha yukarıdaki düz bir kayada tuhaf bir şey olduğunu fark ettim.</st></p>
			<p><st c="16856">Stella’yı su ziyafetiyle baş başa bırakıp yukarıdaki kayaya tırmandım. </st><st c="16928">Burada bir kâse daha su vardı ve yanında bir başka kâse, kaya üstüne serilmiş palmiye yapraklarının bir kısmıyla örtülmüştü. </st><st c="17053">Hemen oturup suyu kana kana içtim. </st><st c="17088">Suyun tadı daha önce hiç bu kadar lezzetli gelmemişti! </st><st c="17143">Hâlâ nefes nefese, palmiye yapraklarının altındaki kâseyi kaldırdım. </st><st c="17212">Balık! </st><st c="17219">Pırıl pırıl parlayan, küçük küçük ama düzinelerce beyaz balık düzgün bir şekilde dizilmişti. </st><st c="17312">Yanında da altı yedi tane kırmızı muz duruyordu. </st><st c="17361">Evet, kırmızı muz!</st></p>
			<p><st c="17379">Önce balıkları yedim. </st><st c="17402">Çiğnediğim her lokmadan büyük bir haz alıyordum. </st><st c="17451">Ama çok aç olmama rağmen bir yandan da etrafıma bakınıyor ve bana birinin varlığını işaret edecek bir yaprak kıpırtısı ya da kumda ayak izi arıyordum. </st><st c="17602">Yoktu. </st><st c="17609">Fakat birileri bana bunları getirmişti. </st><st c="17649">Yakınlarda beni gözetleyen biri olmalıydı. </st><st c="17692">Korkmalı mıydım yoksa sevinmeli mi, kestiremiyordum.</st></p>
			<p><st c="17744">Bu sırada Stella dikkatimi dağıttı. </st><st c="17781">Aşağıda acıklı bir tonda inliyordu ve ben onun sevgi ya da avuntu peşinde olmadığından emindim. </st><st c="17877">Ona atmaya başladığım her bir balık parçasını havada yakalayıp tek seferde yutuyor, başını yana eğip bir kulağını dikerek sıradaki lokmayı bekliyordu. </st><st c="18028">Bir süre sonra bir ona bir bana şeklinde beslenmemize devam ettik. </st><st c="18095">Yalvaran bakışları başka türlüsüne izin verecek gibi değildi.</st></p>
			<p><st c="18156">Balıklar çiğdi, ama bu umurumda bile değildi. </st><st c="18203">Ben de Stella da seçici davranamayacak kadar açtık. </st><st c="18255">Kırmızı muzları kendime ayırmıştım. </st><st c="18291">Hepsini tek tek yedim. </st><st c="18314">Bizim alıştığımız muzlara hiç benzemiyorlardı; çok daha tatlı, sulu ve lezzetliydiler. </st><st c="18401">Bir düzine daha olsa onları da yerdim.</st></p>
			<p><st c="18439"> Yemeğim bitince ayağa kalkıp ormanın içlerine doğru göz gezdirdim. </st><st c="18507">Bu yardımsever adam ya da kadın her kimse, yakınlarda bir yerde olmalıydı. </st><st c="18582">Korkacak bir şey yoktu, bundan emindim. </st><st c="18622">Bir şekilde onunla iletişime geçmem gerekiyordu. </st><st c="18671">Ellerimi ağzıma dayayıp tekrar tekrar bağırdım: “Teşekkürler! </st><st c="18733">Teşekkürler! </st><st c="18746">Teşekkürler!” Sözlerim adanın dört bir yanında yankılandı. </st><st c="18805">Hemen ardından da orman büyük bir gürültüyle canlanıverdi ve ötüşler, ulumalar, inlemeler ve vıraklamalar bir kakofoniye dönüştü. </st><st c="18935">Stella da ormana doğru çılgınca havlıyordu şimdi. </st><st c="18985">Aniden içimde müthiş bir coşku hissettim, öylesine mutluydum ki! </st><st c="19050">Zıplayıp duruyor, kahkahalar atıyordum. </st><st c="19090">Bir süre sonra kahkahalarım sevinç gözyaşlarına dönüştü. </st><st c="19147">Bu adada yalnız değildim! </st><st c="19173">Diğerleri iyi niyetli insanlar olmalıydılar. </st><st c="19218">Yoksa bizi neden beslemiş olabilirlerdi ki? </st><st c="19262">İyi ama neden ortaya çıkmıyorlardı?</st></p>
			<p><span><st c="19297">Kâseleri almaya geleceklerdir</st></span><st c="19327">, diye düşündüm. </st><st c="19344">Onlara bir mesaj bırakacaktım. </st><st c="19375">Sivri bir taş buldum ve üzerinde kâselerin durduğu kayaya bir mesaj yazdım: </st><span><st c="19451">Teşekkürler. </st><st c="19464">Benim adım Michael. </st><st c="19484">Bir tekneden düştüm. </st><st c="19505">Siz kimsiniz?</st></span></p>
			<p><st c="19518">Sonrasında ise gün boyunca sahilde kalmaya, üstünde balıkları bulduğumuz kaya ile geceyi geçirdiğim mağaranın civarından ayrılmamaya karar verdim. </st><st c="19666">Burayı sürekli göz hapsinde tutacak, böylece bana yardım edenlerle iletişim kuramasam bile en azından onların kim olduklarını görebilecektim.</st></p>
			<p><st c="19807">Kumsala indiğimizde Stella önden fırlayıp denize atladı ve beni de davet edercesine havlamaya başladı. </st><st c="19911">Fazla uğraşması da gerekmedi. </st><st c="19941">Ben suda hoplayıp zıpladığım, dalıp çıktığım, etrafıma sular sıçrattığım sırada, Stella bana aldırış etmeden dümdüz ilerliyordu. </st><st c="20070">Yüzdüğünde hep çok ciddi görünür, çenesini kaldırıp bir hedefi varmışçasına ayak çırpardı.</st></p>
			<p><st c="20160">Deniz suyu ılık ve sakindi, en ufak bir kıpırtı bile görünmüyordu. </st><st c="20228">Boyumu geçen derinliğe gitmeye cesaret edemedim; çok kısa süre önce oralarda bana bir ömür yetecek kadar kalmıştım zaten. </st><st c="20350">Kıyıya çıktığımda temizlenmiş ve ferahlamış, sanki yeniden doğmuştum. </st><st c="20420">Deniz şifa vermekte gerçekten de ustaydı. </st><st c="20462">Vücudumdaki sinek ısırıkları hâlâ oldukları yerde duruyorlar ama en azından artık kaşınmıyorlardı.</st></p>
			<p><st c="20560">Sahilin daha ileride kalan kısımlarını keşfetmeye karar verdim. </st><st c="20625">Mağaramı gözden kaybetmediğim sürece ilerleyebildiğim kadar gidecektim. </st><st c="20697">Burada kumun üzerinde milyonlarca deniz kabuğu vardı; altın renklisi, pembesi... </st><st c="20778">Uzun sıralar halinde kumsala dizilmişlerdi. </st><st c="20822">Henüz fazla ilerlememiştim ki uzaktan bakıldığında kumdan sadece ucu çıkmış, dümdüz yüzeyli bir kaya parçasını andıran bir şey gözüme ilişti. </st><st c="20964">Stella çoktan oraya varmış, heyecanla kayanın etrafını eşeliyordu. </st><st c="21031">Yaklaştığımda bunun bir kaya değil, büyük ve paslanmış bir metal levha olduğunu anladım. </st><st c="21120">Belli ki şimdi kumsalın derinliklerinde yatmakta olan bir geminin gövdesinin dışarıda kalan son parçasıydı. </st><st c="21228">Geminin neye benzediğini ve ne kadar süre önce battığını merak ettim. </st><st c="21298">Onu buraya korkunç bir fırtına mı sürüklemişti? </st><st c="21346">Kurtulan olmuş muydu? </st><st c="21368">Kurtulanlardan bazıları hâlâ burada olabilirler miydi? </st><st c="21423">Kumda diz çöküp elimi bu metal parçası üzerinde gezdirdim. </st><st c="21482">Tam bu sırada, az ilerideki şeffaf cam parçasını gördüm. </st><st c="21539">Gemiden kalan bir şişeye ait olmalıydı. </st><st c="21579">Ona dokunmaya çalıştığımda ne kadar sıcak olduğunu fark edip hızla elimi geri çektim.</st></p>
			<p><st c="21664">Birden aklıma bir fikir geldi. </st><st c="21696">Eddie, nasıl yapılacağını bana göstermişti. </st><st c="21740">Denediğimiz şeyi kimse görmesin diye okul bahçesindeki büyük çöp kutularının arkasına saklanmıştık. </st><st c="21840">Bir parça kâğıt, küçük bir parça cam ve güneşle ateş yakmıştık. </st><st c="21904">Yanımda kâğıt yoktu, ama onun yerine yaprak kullanabilirdim. </st><st c="21965">Kumsalda koşmaya başlayıp ağaçların altından ne bulabildiysem toplamaya başladım: kamış parçaları, ince ve kuru her türlü yaprak... </st><st c="22097">Sonra da oturup topladıklarımı küçük bir yığın haline getirdim ve cam parçasını yapraklara yakın tutarak güneşe doğru çevirdim. </st><st c="22225">Şimdi hiç kıpırdamadan durmam ve bu yığından duman tütmesini beklemem gerekiyordu.</st></p>
			<p><st c="22307">Ah, bir ateş yakabilseydim ve onun sönmemesini sağlayabilseydim ne harika olurdu!.. </st><st c="22392">Bunu becerebildiğim takdirde geceleri rahat uyuyabilirdim çünkü ateş sivrisinekleri ve diğer hayvanları uzak tutardı. </st><st c="22510">Bir süre sonra da yakınlardan mutlaka bir gemi geçer ve birileri tüten dumanı görürdü.</st></p>
			<p><st c="22596">Bekledikçe bekledim. </st><st c="22618">Stella gelip onunla ilgilenmemi sağlamaya çalıştı –canı oynamak istiyordu– ama onu iterek yanımdan uzaklaştırdım. </st><st c="22732">En sonunda suratını asıp gitti ve iç geçirerek palmiye ağaçlarının altına uzandı. </st><st c="22814">Güneş çok yakıcıydı ama yapraklara hiçbir şey olmuyordu. </st><st c="22871">Kolumun ağrımaya başladığını fark edince yaprakların üzerine çıtaları kullanarak basit bir iskele kurdum ve camı bu iskelenin üstüne koyduktan sonra oturup beklemeye devam ettim. </st><st c="23050">Fakat hâlâ duman çıkmıyordu.</st></p>
			<p><st c="23078">Stella aniden uyanıp ayağa fırladı ve derinden gelen bir sesle hırlamaya başladı. </st><st c="23161">Koşarak bana doğru geliyor, bir yandan da arkasına, ormana doğru bakıp öfkeyle havlıyordu. </st><st c="23252">Kısa süre sonra, onu rahatsız eden şeyin ne olduğunu gördüm.</st></p>
			<p><st c="23312">Ağaçların altında bir gölge hareket edip ağır hareketlerle güneşe çıktı ve bize doğru yaklaştı. </st><st c="23409">Bu, dev bir maymundu. </st><st c="23431">Gibonlarla alakası yoktu. </st><st c="23457">Kol ve ayaklarını kullanarak ağır ağır yürüyordu ve tüyleri kızıla çalan kahverengiydi. </st><st c="23545">Bir orangutandı bu. </st><st c="23565">Emindim bundan. </st><st c="23581">Benden sadece birkaç metre uzakta kuma oturdu ve beni süzmeye başladı. </st><st c="23652">Hareket etmeye cesaretim yoktu. </st><st c="23684">Yeterince baktığına kanaat getirdiğinde boynunu şöyle bir kaşıdı ve arkasına dönüp geldiği gibi ağır ağır hareket ederek ormana geri döndü. </st><st c="23824">O ağaçlar arasında kaybolduktan sonra Stella epeyce bir süre hırlamaya devam etti.</st></p>
			<p><st c="23906">Demek ki burada sadece gibonlar değil, orangutanlar da yaşıyordu. </st><st c="23973">O uluma sesi gibonlardan değil de orangutanlardan mı geliyordu yoksa? </st><st c="24043">Belki de en başından beri yanılıyordum. </st><st c="24083">Bir keresinde orangutanların olduğu bir Clint Eastwood filmi izlemiştim. </st><st c="24156">Filmdeki orangutan arkadaş canlısıydı. </st><st c="24195">Az önce gördüğümün de öyle olmasını umuyordum.</st></p>
			<p><st c="24241">Sonra yükselen dumanı gördüm. </st><st c="24272">Ve yanık kokusu aldım. </st><st c="24295">Yaprak yığınımın üstünde bir kızıllık vardı. </st><st c="24340">Hemen eğilip o bölgeye hafifçe üflemeye başladım. </st><st c="24390">Kızıllık yerini alevlere bıraktı. </st><st c="24424">Yığına önce birkaç yaprak, ardından da biraz daha çalı çırpı ekledim. </st><st c="24494">Sonra da daha büyük dal parçaları koydum. </st><st c="24536">Ateş yakmıştım! </st><st c="24552">Başarmıştım! </st></p>
			<p><st c="24565">Hemen ormana koşup bulabildiğim tüm kurumuş hindistancevizi kabuklarını, çalı çırpıyı ve yaprakları topladım. </st><st c="24675">Ateşim kocaman olup çatırdayarak alev alev yanmaya başlayana dek de bu şekilde ormana gidip gelişimi sürdürdüm. </st><st c="24787">Gökyüzüne kıvılcımlar yükseliyor, duman arkamdaki ağaçların boyunu geçiyordu artık. </st><st c="24871">Şimdi durmamam gerektiğini biliyordum; ateşin daha fazla odun parçasına, hatta büyük dallara ihtiyacı vardı. </st><st c="24980">Onun sönmeyeceğinden ve yedekte yeterince odun olduğundan emin olana dek ormana gidip gelmeye devam etmem gerekiyordu.</st></p>
			<p><st c="25098">Stella’nın benimle ormana gelmediğini, ateşin başında beklediğini fark etmiştim. </st><st c="25180">Bunun sebebini çok iyi biliyordum. </st><st c="25215">Ben de orangutan yine gelir diye etrafı kolaçan edip duruyordum, ama ateşe öylesine odaklanmıştım ki fazla endişeli sayılmazdım.</st></p>
			<p><st c="25343">Şimdi bir yığın yedek oduna sahiptim, ama ateşim tahminimden çabuk sönebilir diye son bir kez daha ormana gittim. </st><st c="25458">Yakınlardaki odunlar bittiği için biraz daha içerilere doğru gitmek zorunda kaldığımdan geri dönmem biraz zaman aldı.</st></p>
			<p><st c="25575">Kollarımda çeneme kadar varan odunları taşıyarak kumsala yaklaştığım sırada, şimdi ateşten çok daha az duman çıktığını, hatta neredeyse hiç duman çıkmadığını fark ettim. </st><st c="25746">Alevler de görünmüyordu. </st><st c="25771">Sonra da ateşin kenarındaki orangutanı gördüm. </st><st c="25818">Yere çömelmişti ve ateşimin üstüne avuç avuç kum atıyordu. </st><st c="25877">Varlığımı hissettiğinde ayağa kalkıp bana doğru yürüdü. </st><st c="25933">Ateşin etrafını saran dumandan tamamen çıktığında onun bir orangutan olmadığını anladım. </st><st c="26022">Karşımdaki bir insandı.</st></p>
		</div>
	<div id="charCountTotal" value="26045"></div></body>
</html>
