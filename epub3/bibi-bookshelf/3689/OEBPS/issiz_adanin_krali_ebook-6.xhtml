<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>issiz_adanin_krali_ebook-6</title>
    <meta http-equiv="Content-Type" content="text/html; charset=utf-8" />
  

</head>
  <body id="issiz_adanin_krali_ebook" xml:lang="tr-TR">
		<div>
			<p xml:lang="en-US"><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p><st c="0">Beşinci Bölüm</st></p>
			<p></p>
			<p id="toc_marker-6"><st c="14">Ben, Kensuke</st></p>
			<p></p>
			<p></p>
			<p><st c="27">Ufak tefek, benim boylarımda, o ana dek gördüğüm en yaşlı adam duruyordu karşımda. </st><st c="111">Üzerinde sadece, bel kısmından iple tutturulmuş yırtık pırtık bir pantolon vardı ve belinde büyük bir bıçak asılıydı. </st><st c="229">Çok zayıftı. </st><st c="242">Vücudunun birçok yerinde (kollarının alt kısmında, boynunun çevresinde ve karın bölgesinde) bakır rengi derisi buruş buruş olmuştu. </st><st c="374">Sanki adam bir şekilde küçülmüş, ama aynı boyda kalan derisi kırışıvermiş gibiydi. </st><st c="457">Başının üstünde ve çenesinde kalmış az miktar saç da uzun, tel tel ve bembeyazdı.</st></p>
			<p><st c="538">Bir şeye sinirlendiğini hemen anlamıştım. </st><st c="581">Çenesi titriyordu; altlarında torbalar oluşmuş gözlerinde suçlayıcı ve kızgın bakışlar vardı. </st><st c="675">“</st><span><st c="676">Dameda! </st><st c="684">Dameda!</st></span><st c="691">” diye bağırdı tiz bir sesle. </st><st c="722">Tüm bedeni öfkeyle titriyordu. </st><st c="753">Onun sopasını sallayarak, bağıra bağıra bana doğru geldiğini görünce adım adım gerilemeye başladım. </st><st c="853">Çok yaşlı ve bir deri bir kemikti belki ama hızlı hareket ediyor, hatta neredeyse koşuyordu. </st><st c="946">“</st><span><st c="947">Dameda! </st><st c="955">Dameda!</st></span><st c="962">” Ne dediği hakkında hiçbir fikrim yoktu. </st><st c="1005">Çince ya da Japonca konuşuyor gibiydi.</st></p>
			<p><st c="1043">Tam dönüp koşarak kaçmak üzereydim ki tuhaf bir şekilde o ana dek adama hiç havlamamış olan Stella aniden yanımdan ayrıldı ve hoplaya zıplaya onun yanına gitti. </st><st c="1205">Hırlamıyordu, boyun tüyleri de dikelmemişti. </st><st c="1250">Yanına giderek adamı sanki çok eski arkadaşıymış gibi karşıladığında şaşkınlıktan az kalsın küçük dilimi yutacaktım.</st></p>
			<p><st c="1366">Yaşlı adam aramızda yaklaşık bir metre kalana dek yürüdükten sonra durdu. </st><st c="1441">Bir süre sessizce birbirimize baktık. </st><st c="1479">Sopasından destek alıyordu ve nefes nefese kalmıştı. </st><st c="1532">“Americajin? </st><st c="1545">Americajin? </st><st c="1557">Amerikan? </st><span><st c="1567">Eikokujin</st></span><st c="1576">? İngiliz?”</st></p>
			<p><st c="1587">“Evet,” dedim, nihayet adamın söylediği bir şeyi anlayabildiğim için rahatlayarak. </st><st c="1671">“İngiliz. </st><st c="1681">İngilizim ben.”</st></p>
			<p><st c="1696">Konuşurken epey zorlanıyor gibiydi. </st><st c="1733">“İyi değil, ateş iyi değil. </st><st c="1761">Sen anlıyor? </st><st c="1774">Ateş yok.” Kızgınlığı azalmış görünüyordu şimdi. </st></p>
			<p><st c="1823">“Evet, ama annemle babam dumanı görebilirler.” Beni anlamadığı her halinden belliydi. </st><st c="1909">Ben de elimle denizi işaret ederek yeniden açıklama yapmaya çalıştım. </st><st c="1979">“Ateşi görebilirler. </st><st c="2000">Gelip beni kurtarabilirler.”</st></p>
			<p><st c="2028">Aniden yine öfkelendi ve “</st><span><st c="2055">Dameda!</st></span><st c="2063">” diye haykırıp sopasını sallamaya başladı. </st><st c="2108">“Ateş yok!” Bir an bana saldıracağını sandım, ama bunu yapmadı. </st><st c="2172">Onun yerine yere sopasıyla bir şeyler çizmeye koyuldu. </st><st c="2227">Bir şeyin ana hatlarını çiziyor, bir yandan da hızlı ve anlaşılmaz biçimde konuşuyordu. </st><st c="2315">Bir meyveye ait gibiydi bu şekil, ya da bir kabuklu yemişe. </st><st c="2375">Yoksa bir fıstık mıydı? </st><st c="2399">Evet, sonunda anlamıştım. </st><st c="2425">Adanın bir krokisiydi bu. </st><st c="2451">İşi bittiğinde çizimin yanına diz çöktü ve fıstığın her iki ucuna birer kum yığını ekledi. </st><st c="2542">Bunlar da adanın iki tepesiydi. </st><st c="2574">Sonra da, göstere göstere, adayı yatay bir çizgiyle ikiye böldü.</st></p>
			<p><st c="2638">“Sen, çocuk. </st><st c="2652">Sen burada,” dedi, adanın mağaramın bulunduğu kısmını işaret ederek. </st><st c="2721">“Sen.” Parmağını benim tarafımdaki kum tepesinin üstüne batırdı. </st><st c="2786">Sonra da adanın tamamını kaplayacak şekilde bir şeyler yazmaya başladı. </st><st c="2858">Harf yerine şekil kullanıyordu; piramitler, çarpılar, yatay ve eğik çizgiler ve sütunlar halinde, yukarıdan aşağı ve sağdan sola doğru yazıyordu.</st></p>
			<p><st c="3003">Yazmayı bitirince doğrulup göğsüne vurdu. </st><st c="3046">“Kensuke. </st><st c="3056">Ben, Kensuke. </st><st c="3070">Benim ada.” Elini krokinin üstüne bir satır gibi sertçe indirip adayı ikiye böldü. </st><st c="3153">“Ben Kensuke. </st><st c="3167">Burası. </st><st c="3175">Sen, çocuk, burası.” Ne anlatmak istediğini çok net anlamıştım. </st><st c="3239">Birden ayağa kalktı ve sopasını sallayarak benim oradan gitmemi işaret etti. </st><st c="3316">“Git çocuk. </st><st c="3328">Ateş yok. </st><span><st c="3338">Dameda</st></span><st c="3344">. Ateş yok. </st><st c="3356">Anlıyor sen?”</st></p>
			<p><st c="3369">Hiç itiraz etmeden hızla oradan uzaklaştım. </st><st c="3414">Bir süre sonra arkama bakmaya cesaret ettiğimde, ateşimin kalıntıları yanına diz çökmüştü ve hâlâ üzerine kum atıyordu.</st></p>
			<p><st c="3533">Stella yaşlı adamın yanında kalmıştı. </st><st c="3572">Islık çalıp onu yanıma çağırdım. </st><st c="3605">Bana doğru yürümesi vakit aldı. </st><st c="3637">Adamın yanında ayrılmakta gönülsüz olduğunu görebiliyordum. </st><st c="3697">Çok tuhaf davranıyordu doğrusu. </st><st c="3729">Stella Artois yabancıları sevmezdi, hem de hiç! </st><st c="3777">Ne yalan söyleyeyim, biraz hayal kırıklığına uğramıştım; hatta azıcık ihanete uğramış bile hissediyordum kendimi.</st></p>
			<p><st c="3890">Bir süre sonra yeniden dönüp baktığımda, artık ateşten hiç duman yükselmediğini gördüm. </st><st c="3979">Tamamen sönmüştü ve yaşlı adam da ortalıklarda görünmüyordu.</st></p>
			<p><st c="4039">Günün geri kalanını mağaramda geçirdim. </st><st c="4080">Nedendir bilinmez ama sanki orada güvendeydim. </st><st c="4127">Galiba burayı evim gibi görmeye başlamıştım; ne de olsa başka kalacak yerim yoktu. </st><st c="4210">Kimsesiz bir çocuk gibi hissediyordum kendimi: Terk edilmiş ve bu koskoca dünyada yapayalnız. </st><st c="4304">Korkuyordum, kızgındım ve tamamıyla afallamış haldeydim.</st></p>
			<p><st c="4360">Orada öylece oturup kafamı toplamaya çalıştım. </st><st c="4408">Şu ana dek gördüğüm kadarıyla adada sadece ikimizdik: Yaşlı adam ve ben. </st><st c="4481">Durum buysa kayanın üstüne balıkları, muzları ve suyu bırakan da ondan başkası olamazdı. </st><st c="4570">Bu bir iyi niyet göstergesi, arkadaşça bir tavır değil miydi? </st><st c="4632">Ama bir yandan da aynı adam, sanki hastalıklıymışım gibi, beni adanın bir tarafına hapsetmişti ve bir daha karşılaşmamızı istemediğini de açıkça belirtmişti. </st><st c="4790">Ve görünüşe göre tüm bunlar sadece ateş yaktığım içindi! </st><st c="4847">Bu bana hiç de mantıklı gelmiyordu... </st><st c="4885">Tabii yaşlı adam aklını kaçırmış biriyse o zaman iş başkaydı.</st></p>
			<p><st c="4946">İçinde bulunduğum durumu uzun uzun düşündüm. </st><st c="4992">Cehennemin dibindeki bir adada mahsur kalmıştım ve burada bana; büyük ihtimalle keçileri kaçırmış olan bir adam, birkaç tane uluyan maymun (aralarında en az bir tane orangutan vardı) –tabii, ormanda daha neler saklanıyordu, kim bilir?– ve beni her gece canlı canlı yemeye ant içmiş sivrisinekler eşlik ediyordu. </st><st c="5304">Bildiğim tek şey buradan kaçmak zorunda oluşumdu. </st><st c="5354">Peki ama nasıl?.. </st><st c="5372">Yakınlardan geçen bir geminin dikkatini çekemezsem buradan nasıl kurtulabilirdim? </st><st c="5454">Belki de hayatımın sonuna kadar burada kalacaktım. </st><st c="5505">Bu düşünceyi çabucak aklımdan savdım.</st></p>
			<p><st c="5542">Onun yerine yaşlı adamın ne zamandır bu adada yaşadığını ve onu buraya getiren şeyin ne olduğunu düşünmeye koyuldum. </st><st c="5660">Kimdi bu adam? </st><st c="5675">Daha da önemlisi, kim oluyordu da bana ne yapıp yapamayacağımı söylüyordu? </st><st c="5750">Ve ateşimi neden söndürmüştü?</st></p>
			<p><st c="5779">Mağaramın zemininde kıvrılıp gözlerimi kapadım ve evde, ya da annem ve babamla birlikte Peggy Sue’da olduğumu hayal ettim. </st><st c="5903">Bu harika hayaller neredeyse uykuya dalmamı sağlayacaktı; ama sivrisinekler ve ormandan gelen ulumalar kısa sürede beni yeniden uyandırdı ve içinde bulunduğum berbat şartları bir kez daha tokat gibi yüzüme çarptı.</st></p>
			<p><st c="6116">Bu sırada birden yaşlı adamın yüzünü daha önce bir yerlerde gördüğümü hatırladım. </st><st c="6199">Bunun nasıl mümkün olabileceği hakkında en ufak bir fikrim yoktu. </st><st c="6265">Orada uzanmış halde bu konuyu düşünürken, cebimdeki cam parçasının bacağıma battığını hissettim. </st><st c="6362">Birden moralim yerine geldi. </st><st c="6391">Hâlâ ateş yakabilirdim. </st><st c="6415">Evet, yine ateş yakacaktım, ama bu sefer hazırlığımı onun göremeyeceği bir yerde yapacaktım. </st><st c="6508">Bir gemi geçene dek bekleyecek, o gün gelene kadar da bu adada hayatta kalmaya bakacaktım. </st><st c="6599">Yaşlı adam burada hayatta kalmayı başarmıştı, bunu ben de yapabilirdim. </st><st c="6671">Hem de tek başıma. </st><st c="6690">Ona ihtiyacım yoktu.</st></p>
			<p><st c="6710">Yeniden açlık ve susuzluk hissettiğimi fark ettim. </st><st c="6762">Yarın ormana gidecek ve kendime yiyecek bir şeyler bulacaktım. </st><st c="6825">Bir de su, tabii ki. </st><st c="6846">Bir şekilde balık da yakalamalıydım. </st><st c="6883">Bu konuda yetenekliydim. </st><st c="6908">Eğer bunu evimizin oradaki baraj gölünde ve Peggy Sue’dayken başardıysam burada da yapabilirdim.</st></p>
			<p><st c="7004">O geceyi üzerime akın akın saldıran sivrisineklere ve susmamakta direnen, beni bir türlü uyutmayan orman yaratıklarına küfrederek geçirdim. </st><st c="7145">Bir yandan da sürekli baraj gölü, kaptan şapkasını takmış annemin kahkahaları geliyordu aklıma. </st><st c="7241">Gözyaşlarımın birikmeye başladığını fark edince annemi düşünmemeye çalıştım. </st><st c="7318">Onun yerine yaşlı adamı düşündüm. </st><st c="7352">Uykuya daldığımda, onun isminin ne olduğunu hatırlamaya çalışıyordum.</st></p>
			<p><st c="7421">Uyandığımda, yaşlı adamın ben uyurken yine uğramış olduğunu biliyordum. </st><st c="7494">Sanki bunu rüyamda görmüş gibiydim. </st><st c="7530">Stella da sanki aynı rüyayı görmüştü, çünkü ben kalkar kalkmaz mağaranın üzerindeki kayalara doğru fırladı. </st><st c="7638">Ve orada bulmayı umduğu şeyle karşılaştı: Kâsesi ağzına kadar suyla doluydu. </st><st c="7715">Ve yine, daha yüksekteki kayanın düz zemininde, tıpkı bir gün önce olduğu gibi ters çevrilmiş bir başka kâse ve yanında da bir kap duruyordu. </st><st c="7857">Kabın suyla, kâsenin altının da yiyecekle dolu olduğuna emindim. </st></p>
			<p><st c="7922">Kayanın üstünde bağdaş kurmuş halde oturarak balıkların bir kısmını aç kurtlar gibi mideye indirip bir kısmını da Stella’ya fırlatırken, yaşlı adamın bu hareketle neyi ima ettiğinin farkına vardım. </st><st c="8120">Arkadaş değildik. </st><st c="8138">Olmayacaktık da. </st><st c="8155">Benim ve köpeğimin hayatta kalmasını sağlayacaktı, ve fakat ancak onun kurallarıyla yaşadığım sürece. </st><st c="8257">Adanın bana ait kısmında kalacak ve ateş yakmayacaktım. </st><st c="8313">Her şey çok açıktı.</st></p>
			<p><st c="8332">Günler geçtikçe ve bu adadan kısa sürede kurtulma umudum azaldıkça, kaderime gitgide daha da razı olmaya başlıyordum. </st><st c="8451">Bir süreliğine yaşlı adamın şartlarını kabul etmekten ve onun kurallarına göre yaşamaktan başka çarem yoktu. </st><st c="8560">Bir süre önce, adanın iki tarafındaki kumsallara ormandan denize uzanan sınır çizgileri çekmişti ve gerekli gördükçe onları yeniliyordu. </st><st c="8697">Stella bu sınırı aşıyordu tabii –onu engelleyemiyordum– ama ben hep adanın bana ait olan tarafında kaldım. </st><st c="8804">Diğer tarafa geçmeye değmezdi. </st><st c="8835">Yaşlı adamın gözlerindeki düşmanlığa ve belindeki kocaman bıçağa rağmen, bana zarar vereceğini düşünmüyordum. </st><st c="8945">Fakat ondan korkuyordum ve bu sebeple, ve aksi takdirde kaybedecek çok şeyim olduğu için, ona karşı gelmek istemiyordum. </st><st c="9066">Ne de olsa her gün su ve yiyecek ihtiyacımızı karşılıyordu. </st></p>
			<p><st c="9126">Artık ben de yenilebilecek meyveler bulmaya başlamıştım; özellikle de, dikenli kabuğu olan bir çeşidine sık sık rastlıyordum (daha sonra adının rambutan olduğunu öğrenecektim). </st><st c="9303">Gerçekten de çok lezzetliydi, ama hiçbir zaman yeterli miktarda bulamıyordum ve Stella onu ağzına bile sürmüyordu. </st><st c="9418">Nadiren yerde kırılmamış bir hindistancevizine de rastlıyordum, fakat çoğu zaman hem sütü hem de meyvesi bozulmuş oluyordu. </st><st c="9542">Bir iki defa ağaçlara tırmanıp hindistancevizi toplamayı bile denedim; ne yazık ki çok yüksektelerdi ve kısa süre sonra bundan vazgeçtim.</st></p>
			<p><st c="9679">Sığ sularda balık avlamayı da denedim. </st><st c="9719">Uzun bir sopanın ucunu bir taşla sivriltip kaba bir mızrak yaptım, ama bir türlü yeterince hızlı davranamıyordum. </st><st c="9833">Genelde çok sayıda balık oluyordu ama bu balıklar çok küçük ve hızlıydılar. </st><st c="9909">Bu yüzden, istesek de istemesek de, yaşlı adamın getirdiği balık, meyve ve suya muhtaçtık.</st></p>
			<p><st c="9999">Adanın bana ait kısmında su kaynağı aradıysam da bulamadım. </st><st c="10060">Aklımdan sık sık diğer tarafa geçip su bulmayı geçiriyordum, fakat bir türlü buna cesaret edemiyordum. </st><st c="10163">Bu yüzden araştırmalarını kendi tarafımdaki orman patikalarında sürdürdüm.</st></p>
			<p><st c="10237">Diğer tarafa geçmememin sebebi sadece yaşlı adamın kuralları ya da uluyan gibonlar –bu ulumaların bir tür uyarı olduğunu düşünmeye başlamıştım– değildi; orangutan da beni korkutanlar arasındaydı. </st><st c="10434">Oldukça uysal görünmüştü aslında, ama beni kendi bölgelerinde görürlerse o ve arkadaşlarının nasıl tepki vereceklerini bilemiyordum. </st><st c="10567">Ayrıca ormanın nemli karanlığında başka ne tür yaratıkların bana saldırmaya hazır halde beklediklerini düşünmeden de edemiyordum. </st><st c="10697">Ormandan durmaksızın gelen tuhaf seslere bakılırsa içerisi binbir türlü korkunç yaratık kaynıyor olmalıydı.</st></p>
			<p><st c="10804">Orangutan ve ormanın bilinmezliğinde yaşayan dehşet verici diğer hayvanların korkusu beni vazgeçirmeye, hem merakımı hem de cesaretimi bastırmaya yetiyordu. </st><st c="10962">Bu yüzden ben de kendi sahilimde, mağaramda ve tepeme giden patikalarda vakit geçiriyordum.</st></p>
			<p><st c="11053">Tepeye çıktığımda bazen uzaktan da olsa yaşlı adamı görüyordum. </st><st c="11118">Çoğu sabah sığ sularda mızrağıyla balık avlıyordu. </st><st c="11169">Bazen tek başına bazen de kumsalda oturmuş onu izleyen bir grup orangutan eşliğinde yapıyordu bunu; bir keresinde yanında tam on beş orangutan saydım. </st><st c="11320">Yaşlı adamın bazen yavrulardan birini sırtında taşıdığı da oluyordu. </st><st c="11389">Orangutanlar arasındayken neredeyse onlardan biri gibi rahattı.</st></p>
			<p><st c="11452">Birçok akşam, yaşlı adam gecenin bir vakti yemek getirdiğinde ayakta olabileyim diye uyanık kalmaya çalıştıysam da bir türlü beceremedim. </st><st c="11591">Hatta gelişini bir kez bile duymadım. </st><st c="11629">Fakat her sabah suyumuz ve balığımız kayalarda bizi bekliyor oluyordu (Son zamanlarda balıklarda dumansı bir tat vardı ve bu onları daha lezzetli yapmıştı). </st><st c="11786">Bazen farklı meyveler de geliyordu. </st><st c="11822">Bunların bir kısmı tuhaf kokuluydular ve hiç hoşuma gitmiyorlardı, ama onları yine de yiyordum. </st><st c="11918">Muz, hindistancevizi ve böğürtlen dışında, daha önce hiç görmediğim, tuhaf şekilli meyveler tadıyordum. </st><st c="12022">Her şeyi yiyordum, ama ilk günlerdeki gibi telaşla, kıtlıktan çıkmışçasına değil. </st><st c="12104">Meyvelerin bir kısmını akşam yemeği niyetine saklamaya başlamıştım. </st><st c="12172">Ama kırmızı muz geldiği zamanlar dayanamıyordum; o kadar lezzetliydiler ki hepsini bir oturuşta bitirmemek imkânsızdı.</st></p>
			<p><st c="12290">Sivrisinekler her gece tekrar tekrar gördüğüm bir kâbusa dönüşmüşlerdi. </st><st c="12363">Gün batar batmaz beni aramaya başlıyorlar ve üzerime çullanıp beni canlı canlı yiyorlardı. </st><st c="12454">Onlardan saklanmak imkânsızdı. </st><st c="12485">Geceler benim için bitmek bilmeyen bir işkenceydi; sabahları da kaşınmaktan cildim soyuluyordu. </st><st c="12581">Isırdıkları bazı noktalar, özellikle de bacaklarımdakiler, iyiden iyiye şişmiş ve irin akıtan yaralara dönmüşlerdi. </st><st c="12697">Beni rahatlatan tek şey vardı; sık sık denize atlamak.</st></p>
			<p><st c="12751">Daha derin ve karanlık olan başka bir mağarada uyumayı denedim, ama orası da berbat kokuyordu. </st><st c="12847">İçeride bir sürü yarasa olduğunu fark ettiğim an oradan uzaklaştım. </st><st c="12915">Nerede uyursam uyuyayım, sivrisinekler kısa süre sonra beni buluyorlardı. </st><st c="12989">İşler öyle bir boyuta varmıştı ki hava karardığında tüylerim diken diken oluyordu. </st><st c="13072">Ellerimi savurarak onları uzaklaştırmaya çabalarken çaresizce feryat ediyordum. </st><st c="13152">Bir an önce sabah olmasını, deniz suyunun ve tepedeki hafif rüzgârın serinliğini arzuluyordum. </st></p>
			<p><st c="13247">Günümün büyük bir kısmını bu tepenin zirvesinde oturarak, denize bakıp bir gemi görmeyi umarak geçiriyordum. </st><st c="13356">Bazen bunun için dua ettiğim de oluyordu. </st><st c="13398">Gözlerimi sıkıca kapıyor, uzunca bir süre dua ettikten sonra yeniden açıyordum. </st><st c="13478">Bunu her yaptığımda dualarımın kabul olacağına gerçekten inanıyor, gözlerimi açtığımda Peggy Sue’nun beni kurtarmak için süzüle süzüle adaya doğru geldiğini göreceğimi hayal ediyordum; ama her seferinde, karşımda duran o uçsuz bucaksız deniz bomboş oluyor, ufkun o kesintisiz çizgisinden başka bir şey görünmüyordu. </st><st c="13794">Her seferinde hayal kırıklığına uğruyor, sık sık kederleniyordum. </st><st c="13860">Ama henüz, özellikle de o ilk haftalarda, tam anlamıyla ümitsizliğe kapılmış sayılmazdım.</st></p>
			<p><st c="13949">Güneş yanıkları ciddi bir sorundu. </st><st c="13985">Sürekli giyinik halde gezmem gerektiğini epey geç de olsa öğrenmiştim; ve yüzümü, boynumu güneş ışınlarından korumak için kendime bir şapka yapmıştım. </st><st c="14136">Palmiye yapraklarından, Çinlilerinkine benzeyen geniş bir şapkaydı bu; yaprakların uçlarını birbiri üstüne kıvırmıştım ve eserimle gurur duyuyordum.</st></p>
			<p><st c="14284">Güneş yanığının üstesinden gelinebilecek bir sorun olduğunu keşfetmiştim. </st><st c="14359">Deniz suyu da rahatlatıcı bir etkiye sahipti. </st><st c="14405">Öğlen olduğunda tepeden inip mağarama sığınıyor, güneşin yakıcı etkisi azaldığında da yüzmeye gidiyordum. </st><st c="14511">Stella’nın hevesle beklediği saatlerdi bunlar. </st><st c="14558">Uzunca bir süre sahilde ona bir dal fırlatarak vakit geçiriyordum. </st><st c="14625">Bu sadece onun değil, benim de hoşuma gidiyordu doğrusu. </st><st c="14682">Günümüzün en keyifli saatleriydi. </st><st c="14716">Bizi durduran tek şey havanın kararması oluyordu –karanlık şaşırtıcı derecede hızlı çöküyordu– istemeye istemeye mağaraya geri dönüyor, kan emici düşmanlarıma karşı mücadeleye başlıyordum.</st></p>
			<p><st c="14904">Bir gün, zirvede başarısız geçen bir gözetleme nöbeti sonrasında Stella ile birlikte orman patikasından sahile indiğimizde, mağaramın hemen önünde yerde duran bir şey gördüm. </st><st c="15080">Uzaktan bakıldığında, denizden sürüklenmiş bir tahta parçasını andırıyordu. </st><st c="15156">Stella oraya benden önce varmış, bu şeyi heyecanla koklamaya başlamıştı bile. </st><st c="15234">İyice yaklaştım. </st><st c="15251">Bu bir tahta parçası değil, rulo halinde bir hasırdı. </st><st c="15305">Ruloyu açtığımda, içinde katlanmış bir çarşaf olduğunu gördüm. </st><st c="15368">Evet, hasır bir yatak ve beyaz bir çarşaftı bu! </st><st c="15416">Yaşlı adam biliyordu! </st><st c="15438">Tüm sıkıntılarımın, sorunlarımın, ihtiyaçlarımın farkındaydı. </st><st c="15500">Bunca zamandır beni izlemişti, hem de çok yakından. </st><st c="15552">Kaşınıp durduğumu, bacaklarımdaki ve kollarımdaki yara izlerini, sabahları rahatlamak için denize girdiğimi... </st><st c="15663">hepsini görmüş olmalıydı. </st><st c="15689">Ateş yaktığım için beni affettiği anlamına da geliyor olabilir miydi?</st></p>
			<p><st c="15758">Hasırı mağarama götürüp üstüne uzandım ve çarşafı da üzerime örtüp bir süre kıkırdayarak öylece yattım. </st><st c="15863">Çarşaf başım dâhil, tüm bedenimi kaplıyordu. </st><st c="15908">Bu gece o kahrolası sivrisineklere geçit yoktu. </st><st c="15956">Aç kalmaya mahkûmlardı.</st></p>
			<p><st c="15979">Koşarak kumsaldaki sınır çizgisine gittim ve ellerimi ağzımın iki yanına yerleştirip, “Teşekkürler!” diye bağırdım. </st><st c="16096">“Yatak için teşekkür ederim! </st><st c="16125">Çok teşekkürler!” Cevap gelmesini beklemiyordum, zaten gelmedi de... </st><st c="16194">Belki yaşlı adamı görürüm, diye umuyordum. </st><st c="16237">O ortalıkta görünmeyince sınır çizgisinin hemen dibine teşekkürlerimi yazdım ve altına adımı ekledim. </st><st c="16339">Onu bir kez daha görebilmeyi, onunla konuşmayı, bir insan sesi duymayı öyle çok arzuluyordum ki!.. </st><st c="16438">Stella Artois bana harika bir arkadaş olmuştu; onunla sırlarımı paylaşıyor, oyun oynuyor, ona sarılıp uyuyordum. </st><st c="16551">Ama bir insanla vakit geçirmeyi de çok özlemiştim; annem ve babam artık yanımda değildiler, belki bundan sonra hiçbir zaman olmayacaklardı. </st><st c="16691">İçimde yaşlı adamı görmek için büyük bir istek duyuyor, biraz deli de olsa ve dediklerinin çoğunu anlamasam da onunla konuşmaya can atıyordum.</st></p>
			<p><st c="16833">O gece o gelene dek uyanık kalmaya kararlıydım. </st><st c="16882">Ama rahat yatağım ve beni sivrisineklerden koruyan çarşafımla öyle huzurluydum ki çabucak uykuya daldım ve bir kere bile uyanmadım.</st></p>
			<p><st c="17013">Ertesi sabah, kahvaltımı balık ve hindistanceviziyle yaptıktan sonra Stella ile birlikte tepeye çıktık. </st><st c="17118">Buraya ‘Gözetleme Tepesi’ adını vermiştim; diğer tepeye ise ‘Onun Tepesi’ diyordum. </st><st c="17202">Bir kayaya oturmuş, şapkamı onarıyor, yapraklardan bazılarını yenileriyle değiştiriyordum, aksi takdirde şapka fazla uzun ömürlü olmuyordu. </st><st c="17342">Tam bu sırada başımı kaldırdım ve ufukta bir gemi gördüm. </st><st c="17400">Yanılmak mümkün değildi. </st><st c="17425">Karşımda dev bir tanker duruyordu.</st></p>
		</div>
	<div id="charCountTotal" value="17459"></div></body>
</html>
