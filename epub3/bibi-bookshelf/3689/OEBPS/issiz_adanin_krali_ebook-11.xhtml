<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>issiz_adanin_krali_ebook-11</title>
    <meta http-equiv="Content-Type" content="text/html; charset=utf-8" />
  

</head>
  <body id="issiz_adanin_krali_ebook" xml:lang="tr-TR">
		<div>
			<p xml:lang="en-US"><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p><st c="0">Onuncu Bölüm</st></p>
			<p></p>
			<p id="toc_marker-11"><st c="13">Katil adamlar</st></p>
			<p></p>
			<p></p>
			<p><st c="27">Bu olaydan kısa süre sonra yağışlar başladı ve bizi günler boyunca mağara evimize hapsetti. </st><st c="120">Patikalar derelere, orman dev bir bataklığa dönüştü. </st><st c="173">Yağmurun gürültüsünden bıkmış, gibonların ulumasını duymayı özlemiştim. </st><st c="245">Yağmur burada İngiltere’deki gibi aralıklı değildi; hiç durmadan, inatla yağıyordu. </st><st c="329">Ateş yakmak için hazırladığımız yığın konusunda endişeleniyordum; her geçen gün daha fazla ıslanıyordu. </st><st c="433">Acaba kuruması ne kadar sürecekti? </st><st c="468">Bu yağmur hiç bitecek miydi peki? </st><st c="502">Kensuke ise son derece sakin ve sabırlı görünüyordu. </st><st c="555">“Ne zaman canı istemek, o zaman durmak Mikasan,” dedi bana. </st><st c="615">“Sen isteyince durmamak. </st><st c="640">Ayrıca yağmur iyi bir şey. </st><st c="667">Meyveleri büyütmek. </st><st c="687">Dereyi akıtmak. </st><st c="703">Maymunları canlı tutmak, seni ve beni de öyle.”</st></p>
			<p><st c="750">Her sabah elimde dürbünle tepeye koşuyordum, ama niye bu zahmete katlanıyordum, gerçekten bilmiyorum. </st><st c="853">Bazen yağmur o kadar şiddetli yağıyordu ki denizi bile güçlükle görebiliyordum. </st></p>
			<p><st c="933">Arada sırada ormana giriyor, bize bir süre yetecek kadar meyve toplayıp geri dönüyorduk. </st><st c="1022">Bu bölgede böğürtlen ve yabanmersini gibi küçük meyveler de vardı ve Kensuke onları toplamakta kararlıydı; iliklerimize kadar ıslanıyor olmamız onu hiç rahatsız etmiyordu. </st><st c="1194">Bu meyvelerin birazını yedik, fakat çoğunu sirke yapımında kullandık. </st><st c="1264">Kensuke artan meyveleri bal ve su karışımına koyup sakladı. </st><st c="1324">“Zor günler için,” dedi gülümseyerek. </st><st c="1362">O günlerde epey tütsülenmiş balık yedik doğrusu; yaşlı adamın stoklarında her zaman yeterli miktarda bulunurdu. </st><st c="1474">Ne zaman tütsülenmiş balık yesem sonrasında çok susuyordum, fakat yine de bu yemekten asla bıkmıyordum.</st></p>
			<p><st c="1577">O yağmur mevsimini, her şeyden çok, resim yapışımızla ilişkilendirdiğim biçimiyle hatırlayacağım sanırım. </st><st c="1684">Saatlerce, hiç ara vermeden ve ahtapot mürekkebi bitene dek çalışıyorduk. </st><st c="1758">O günlerde Kensuke resim yaparken hafızasını daha fazla kullanmaya başlamıştı; bazen Nagasaki’deki evini, bazen de Kimi ve Michiya’nın yan yana –hep bir kiraz ağacının altında– durduğu çok sayıda portre çiziyordu. </st><st c="1972">Yüzleri her seferinde oldukça belirsiz resmettiğini fark etmiştim. </st><st c="2039">Bir seferinde bana bunun nedenini açıkladı. </st><st c="2083">(İngilizcesi artık çok daha iyiydi.)</st></p>
			<p><st c="2119">“Ben kim olduklarını hatırlıyor,” dedi. </st><st c="2160">“Nerede olduklarını da. </st><st c="2184">Kafamda seslerini de duyabiliyor, ama onları göremiyor.”</st></p>
			<p><st c="2240">O günlerin birinde ilk kez bir orangutan resmi çizmeye karar verdim ve bunun üzerinde günlerce çalıştım. </st><st c="2346">Tomodachi’nin resmiydi bu. </st><st c="2373">Sık sık mağaranın ağzına geliyor, düşünceli bir şekilde ve her tarafından su damlar halde, sanki bana poz veriyormuşçasına oturuyordu. </st><st c="2508">Bana da bu durumdan faydalanmak kalıyordu tabii.</st></p>
			<p><st c="2556">Kensuke bu resme gerçekten bayıldı ve bana övgüler yağdırdı. </st><st c="2618">“Bir gün Mikasan, iyi bir ressam olacak sen, Hokusai gibi belki.” Sandığına koyup sakladığı ilk resmim de bu oldu. </st><st c="2733">Çok gururlanmıştım. </st><st c="2753">Sonraki günlerde de deniz kabuğu resimlerimden çoğunu saklamaya devam etti. </st><st c="2829">Bazen onları sandıktan çıkarıp dikkatle inceliyor, bana daha iyi resmedebileceğim noktaları gösteriyor, ama bunu hep nazikçe yapıyordu. </st><st c="2965">Onun dikkatli gözetimi ve verdiği teşvikin ışığı altında yaptığım her resim daha güzel, daha olmasını istediğim gibi görünüyordu.</st></p>
			<p><st c="3094">Sonunda bir sabah gibonlar yeniden ulumaya başladılar ve yağmur kesildi. </st><st c="3168">Bunu takip eden günlerde önce kıyıda, daha sonra da açıkta balık avladık ve kısa sürede hem tütsülenmiş balık hem de ahtapot mürekkebi stokumuzu yeniledik. </st><st c="3324">Zaman zaman da futbol oynuyorduk. </st><st c="3358">Bu sırada tepedeki odun yığını da yavaş yavaş kuruyordu. </st></p>
			<p><st c="3415">Artık her gittiğimiz yere tüm olasılıklara karşı dürbünümüzü de yanımızda götürüyorduk. </st><st c="3503">Bir keresinde dürbünü neredeyse kaybediyorduk; Tomodachi’nin serseri ruhlu oğlu ve genç orangutanların en yaramazı Kikanbo, onu elimizden kapıp ormana kaçmıştı. </st><st c="3664">Oğlanı zar zor bulduğumuzda da dürbünü bize geri vermek istemedi. </st><st c="3730">En sonunda Kensuke ona rüşvet vermek zorunda kaldı ve dürbünü bir tane kırmızı muz ile değiş tokuş etti.</st></p>
			<p><st c="3834">Zaman geçtikçe, sanki sonsuza dek adada kalacakmışız gibi yaşamaya başlamıştık ve bu beni gitgide daha fazla rahatsız ediyordu. </st><st c="3963">Kensuke kanosunu tamir ediyordu. </st><st c="3996">Sirke yapıyordu. </st><st c="4013">Çeşitli bitkiler toplayıp onları güneşte kurutuyordu. </st><st c="4067">Ve gemi arama konusundaki ilgisini kaybediyor gibiydi. </st><st c="4122">Neredeyse tamamen unutacaktı bunu.</st></p>
			<p><st c="4156">Benim rahatsızlığımı sezmişti tabii. </st><st c="4194">Bir gün, o kanosuyla uğraştığı sırada, ben de az ileride elimde dürbünle her zamanki gibi ümitle ufku tararken bana şöyle dedi: “Benim gibi yaşlı olunca daha kolay, Mikasan.”</st></p>
			<p><st c="4368">“Nedir o kolay olan?” diye sordum.</st></p>
			<p><st c="4403">“Beklemek,” diye cevap verdi. </st><st c="4434">“Bir gün gemi gelecek Mikasan. </st><st c="4465">Belki yakında, belki değil. </st><st c="4493">Ama gelecek. </st><st c="4506">Yaşamı bekleyerek harcamak olmaz. </st><st c="4540">Hayat yaşamak içindir.” Onun haklı olduğunu biliyordum, ama resim yaparken kendimi tamamen kaptırdığım zamanlar dışında anne babamı ve bu adadan kurtulma düşüncesini bir türlü aklımdan çıkaramıyordum. </st></p>
			<p><st c="4741">Bir sabah uyandığımda Stella’nın mağaranın hemen dışında havladığını duydum. </st><st c="4818">Dışarı çıktığımda ortalıkta yoktu. </st><st c="4853">Onu bulduğumda tepeye yakın bir noktada durmuş, ense tüylerini kabartmıştı ve yarı hırlıyor yarı havlıyordu. </st><st c="4962">Kısa süre sonra bunun sebebini anladım. </st><st c="5002">Bir Çin yelkenlisiydi bu! </st><st c="5028">Telaşla tepeden aşağı indim ve kemerini bağlayarak evden çıkmakta olan Kensuke ile karşılaştım. </st><st c="5124">“Tekne gördüm!” diye haykırdım. </st><st c="5156">“Ateş! </st><st c="5163">Ateşi yakalım hemen!”</st></p>
			<p><st c="5184">“Önce ben bakmak,” dedi Kensuke. </st><st c="5218">Sonra da, tüm itirazlarıma rağmen, dürbününü almak için mağaraya girdi. </st><st c="5290">Bu sırada ben yeniden tepeye koşmuştum. </st><st c="5330">Tekne kıyıya yeterince yakındı. </st><st c="5362">Dumanı mutlaka görürlerdi. </st><st c="5389">Bundan emindim. </st><st c="5405">Bu sırada Kensuke, insanı çileden çıkaracak bir yavaşlıkla yanıma doğru ilerliyordu. </st><st c="5490">Hiç acelesi yok gibiydi. </st><st c="5515">Geldiğinde dürbününü gözlerine dayayarak dikkatli bir tavırla tekneyi incelemeye başladı. </st></p>
			<p><st c="5605">“Ateşi yakmamız gerek,” dedim. </st><st c="5636">“Hem de hemen!”</st></p>
			<p><st c="5651">Kensuke birden kolumu kavradı. </st><st c="5683">“Bu aynı tekne Mikasan,” dedi. </st><st c="5714">“Katil adamlar. </st><st c="5730">Onlar gibonları öldürüyor ve bebekleri çalıyor. </st><st c="5778">Yine geldiler. </st><st c="5793">Ben bundan eminim. </st><st c="5812">Ben tekneyi hatırlıyorum. </st><st c="5838">Hiç unutmuyorum. </st><st c="5855">Çok kötü insanlar. </st><st c="5874">Çabuk gitmek gerek. </st><st c="5894">Tüm orangutanları bulmak gerek. </st><st c="5926">Onları mağaraya götürmek gerek. </st><st c="5958">Orası güvenli.”</st></p>
			<p><st c="5973">Dediğini yapması yaşlı adamın fazla zamanını almamıştı. </st><st c="6030">Ormana girdiğimizde şarkı söylemeye başlaması yeterli oldu.</st></p>
			<p><st c="6089">İkili üçlü gruplar halinde ortaya çıktı orangutanlar. </st><st c="6144">Kısa sürede sayıları on beşe vardı. </st><st c="6180">Dört tanesi eksikti. </st><st c="6201">Onları bulabilmek için ormanın derinliklerine doğru ilerledik; Kensuke hiç durmadan şarkı söylemeye devam ediyordu. </st><st c="6317">O sırada üç tanesi daha ağaçların arasından fırlayıp yanımıza geldi, aralarında Tomodachi de vardı. </st><st c="6417">Şimdi sadece tek bir tanesi eksik kalmıştı: Kikanbo.</st></p>
			<p><st c="6469">Etrafı orangutanlarla çevrili halde, ormanın içinde bir açıklıkta durup Kikanbo için tekrar tekrar şarkı söyledi Kensuke... </st><st c="6594">ama ufaklık gelmiyordu. </st><st c="6618">O sırada bir motor sesi duyduk; küçük sürat teknelerine takılan motorların çıkardığı türden bir sesti bu. </st><st c="6724">Kensuke şimdi daha yüksek sesle, daha telaşlı söylüyordu şarkısını. </st><st c="6792">Gözümüzü kulağımızı dört açmıştık ve ufaklığı bekliyorduk.</st></p>
			<p><st c="6850">“Daha fazla beklemek olmaz,” dedi Kensuke en sonunda. </st><st c="6905">“Ben önden gidecek Mikasan, sen arkadan. </st><st c="6946">Arkada kalanları sen getir. </st><st c="6974">Çabuk.” Böyle dedikten sonra, oragutanların birinin elinden tutarak hızla evimize doğru yola koyuldu. </st><st c="7076">Bir yandan da hâlâ şarkı söylüyordu. </st><st c="7113">Onun arkasından giderken, kendimi fareli köyün kavalcısı masalındaymış gibi hissettiğimi hatırlıyorum.</st></p>
			<p><st c="7215">Arka tarafta işim hiç de kolay değildi doğrusu. </st><st c="7264">Genç orangutanlardan bazılarına, beni takip etmektense saklambaç oynamak çok daha cazip geliyordu. </st><st c="7363">En sonunda iki tanesini kucağıma alıp taşımak zorunda kaldım. </st><st c="7425">Göründüklerinden çok daha ağırlardı diyebilirim. </st><st c="7474">Belki Kikanbo’yu görürüm diye sık sık arkama bakıyordum, ama o bir türlü ortaya çıkmıyordu.</st></p>
			<p><st c="7565">Motor sesi durdu. </st><st c="7584">Sesler duydum. </st><st c="7599">Erkekler kendi aralarında yüksek sesle konuşuyorlar, kahkaha atıyorlardı. </st><st c="7673">Koşmaya başladım. </st><st c="7691">Yavru orangutanlar boynuma sarılmışlardı. </st><st c="7733">Çevremde tüm orman telaş içinde uluyor, inliyor, ötüyordu.</st></p>
			<p><st c="7791">İlk silah seslerini mağaraya vardığım sırada duydum. </st><st c="7845">Ormandaki tüm kuşlar aynı anda havalanınca, gökyüzü birdenbire siyah bir çığlıkla kaplandı. </st><st c="7937">Orangutanları mağaranın arkasına götürdük ve silahlar birbiri ardına patlarken karanlıkta korku içinde birbirimize sokulup bekledik.</st></p>
			<p><st c="8069">Tüm orangutanlar arasında en tedirgini Tomodachi’ydi. </st><st c="8124">Ve hepsi de sürekli olarak Kensuke’nin tesellisine ihtiyaç duyuyordu. </st><st c="8194">Bu korkunç kâbus boyunca yaşlı adam onlara şarkı söylemeye devam etti.</st></p>
			<p><st c="8264">Avcılar giderek yaklaşıyorlar, ateş etmeye ve birbirlerine bağırmaya devam ediyorlardı. </st><st c="8353">Gözlerimi kapayıp dua etmeye başladım. </st><st c="8392">Orangutanlar da sanki Kensuke ile birlikte şarkı söylüyorlarmış gibi inildiyorlardı. </st><st c="8477">Stella ise ayaklarımın dibinde yatıyor, durmadan hırlıyordu. </st><st c="8538">Her ihtimale karşı onun boyun tüylerini sıkıca kavramıştım. </st><st c="8598">Yavru orangutanlar ise başlarını kollarımın, dizlerimin altına, nerede boş yer bulabilirlerse oraya gömüyorlardı. </st></p>
			<p><st c="8712">Silah sesleri iyice yakından geliyor, havada çatırdayıp mağarada yankı yapıyordu. </st><st c="8794">Uzaklardan zafer çığlıkları duyuyordum. </st><st c="8834">Bunun ne anlama geldiğinin de farkındaydım.</st></p>
			<p><st c="8877">Sonra av ekibi uzaklaştı. </st><st c="8904">Artık onların konuşmalarını duyamıyorduk; sadece arada sırada patlayan silahların sesi geliyordu kulağımıza. </st><st c="9013">Ve bir süre içinde hiçbir şey duyulmaz oldu. </st><st c="9058">Orman sessizliğe gömülmüştü. </st><st c="9087">Biz yine de olduğumuz yerde saatlerce durduk. </st><st c="9133">Gidip gitmediklerini anlamak için dışarı çıkmak istiyordum, ama Kensuke buna izin vermiyordu. </st><st c="9227">O şarkısını mırıldanmaya, orangutanlar ise bize sokulmaya devam ediyorlardı. </st><st c="9304">Bu sırada bir kez daha motorun çalıştırıldığını işittik. </st><st c="9361">Kensuke buna rağmen beni bir süre daha bekletti. </st><st c="9410">Nihayet mağaradan çıktığımızda, yelkenli çoktan açıklara varmıştı.</st></p>
			<p><st c="9476">Şarkı söyleyerek, adını seslenerek adayı dolaştık ama Kikanbo ortalıklarda yoktu. </st><st c="9559">Kensuke öylesine kederliydi ki, onu teselli etmek imkânsızdı. </st><st c="9621">Bir ara yanımdan ayrıldığında ses çıkarmadım. </st><st c="9667">Bir süre sonra ona yeniden rastladığımda iki ölü gibonun yanına çömelmişti. </st><st c="9743">Gibonların ikisi de anneydiler. </st><st c="9775">Kensuke ağlamıyordu, ama kısa süre önce gözyaşı döktüğü belliydi. </st><st c="9841">Bakışlarında acı ve şaşkınlık vardı. </st><st c="9878">Ormanın kıyısındaki yumuşak toprağa çukur kazıp maymunları gömdük. </st><st c="9945">Ne bende söyleyecek bir söz ne de Kensuke’de mırıldanacak bir şarkı kalmıştı. </st></p>
			<p><st c="10023">Kensuke ile birlikte sahilde hüzünle eve doğru yürüyorduk ki birden neye uğradığımızı şaşırdık. </st><st c="10119">Ağaçların arasından hızla fırlayan bir şey, Kensuke’nin önce bacağına tırmanıp hemen ardından da boynuna atladı. </st><st c="10232">Kikanbo’ydu bu! </st><st c="10248">Öyle güzel, öylesine sevinçli bir andı ki...</st></p>
			<p><st c="10292">O gece Kensuke ile birlikte balık çorbamızı içerken bir yandan da bağıra çağıra, </st><span><st c="10374">On Yeşil Şişe</st></span><st c="10387"> şarkısını söylemiştik. </st><st c="10411">Bu hem iki ölü gibon için bir tür anma töreni hem de Kikanbo hayatta olduğu için bir kutlamaydı sanırım. </st><st c="10516">Şarkımız yankıyla ormanın dört bir yanına ulaşıyor gibiydi; sanki orman da bize eşlik ediyordu.</st></p>
			<p><st c="10611">Fakat sonraki haftalarda Kensuke’nin o gün yaşanan korkunç olayın etkisini üzerinden atamadığını fark ettim. </st><st c="10721">Katil adamların yine gelmesi ihtimaline karşılık, orangutanları daha güvenli bir şekilde saklayabilmek için mağara evin dip tarafında bambu sopalar kullanarak sağlam bir kafes yapmaya başlamıştı. </st><st c="10917">İkide bir o günden bahsediyor, bunu daha önce yapmış olması gerektiğini, Kikanbo götürülmüş olsaydı kendisini hiç affetmeyeceğini, şarkı söylediğinde gibonların da gelmesini çok arzuladığını, bu sayede onları da kurtarabileceğini söyleyip duruyordu. </st><st c="11167">Ormandan dal parçaları ve çalılar kesip mağaranın ağzına yığdık ki gerektiğinde mağara evimizin girişini gizleyebilelim.</st></p>
			<p><st c="11287">İyice tedirgin biri olmuştu Kensuke. </st><st c="11325">Yelkenlinin gelip gelmediğini kontrol etmem için beni sık sık dürbünle tepeye yolluyordu. </st><st c="11415">Ama zamanla, tehlikenin geçtiği anlaşılınca, yeniden eski haline dönmeye başladı. </st><st c="11497">Yine de sürekli tetikteydi ve az da olsa bir gerginlik vardı üzerinde.</st></p>
			<p><st c="11567">Son zamanlarda yaptığım resimlerden çoğunu sakladığı için, boyama için kullandığımız kabukların giderek azaldığını fark ettik. </st><st c="11695">Bu yüzden bir sabah erkenden deniz kabuğu toplamak üzere sahile indik. </st><st c="11766">Aramızda yaklaşık bir metre mesafeyle yan yana, yere bakarak ilerliyorduk. </st><st c="11841">Bunu yaparken aramızda hep bir yarış oluyordu; ikimiz de en büyük, en mükemmel kabuğu ilk bulan kişi olmak istiyorduk. </st><st c="11960">Henüz çok geçmemiş ve ikimiz de iyi bir kabuk bulamamışken, Kensuke’nin birden durduğunu fark ettim.</st></p>
			<p><st c="12060">Usulca, “Mikasan,” diyerek sopasıyla denizi işaret etti. </st><st c="12118">Ufuk çizgisinde bir şey vardı. </st><st c="12149">Beyazdı; ama bir bulut olamayacak kadar belirgin ve şekilliydi.</st></p>
			<p><st c="12212">Dürbünü mağarada bırakmıştık. </st><st c="12243">Yanımda Stella ile doğruca mağara eve koşup dürbünü kaptığım gibi tepeye doğru fırladım. </st><st c="12332">Bir yelken! </st><st c="12344">Hayır, iki! </st><st c="12356">İki beyaz yelken. </st><st c="12374">Tepeden aşağı var gücümle koşarak mağaraya girdim ve mutfak ateşinden, yanmakta olan bir tahta parçası aldım. </st><st c="12484">Yeniden yukarı çıktığımda Kensuke de oraya varmıştı. </st><st c="12537">Dürbünü elimden alıp bir de kendisi baktı.</st></p>
			<p><st c="12579">“Yakabilir miyim?” diye sordum. </st><st c="12612">“Ateşi yakabilir miyim?”</st></p>
			<p><st c="12636">“Evet Mikasan,” dedi. </st><st c="12659">“Yak ateşi.”</st></p>
			<p><st c="12671">Elimdeki tahtayı yığının içine, kuru dal ve yaprakların bulunduğu iç kısma soktum. </st><st c="12755">Neredeyse anında çıtırtılar duyuldu ve kısa süre sonra alevler yükselmeye, rüzgârın da etkisiyle ateş yüzümüzü yalamaya başladı. </st><st c="12884">Bu ani sıcaklık bizi bir adım gerilemeye mecbur bıraktı. </st><st c="12941">Bir yandan da, yığın üstündeki alevler beni hayal kırıklığına uğratmıştı. </st><st c="13015">Ben duman istiyordum, alev değil. </st><st c="13049">Göğü kaplayan dev duman bulutları lazımdı bize.</st></p>
			<p><st c="13096">“Merak etme Mikasan,” dedi Kensuke. </st><st c="13133">“Bunu mutlaka fark edecekler. </st><st c="13163">Göreceksin.”</st></p>
			<p><st c="13175">Dürbünü sırayla kullanmaya başlamıştık. </st><st c="13216">Tekne hâlâ dönmemişti. </st><st c="13239">Ateşi görmemişlerdi. </st><st c="13260">Duman yavaş yavaş gökyüzünde yükselmeye başlamıştı şimdi. </st><st c="13318">Alevler boyumuzu aşana, etrafı yoğun bir duman kaplayana dek ateşe panikle odun atmaya devam ettim.</st></p>
			<p><st c="13417">Elimizdeki son odunlardan birini yığına fırlattığım sırada Kensuke birden, “Mikasan, geliyor,” dedi. </st><st c="13519">“Galiba tekne geliyor.”</st></p>
			<p><st c="13542">Dürbünü bana uzattı. </st><st c="13564">Evet, yönünü değiştiriyordu tekne. </st><st c="13599">Ama bize doğru mu, yoksa bizden uzaklaşacak şekilde mi döndüğünü anlayamıyordum. </st><st c="13680">“Bilemiyorum,” dedim. </st><st c="13702">“Emin olamıyorum.”</st></p>
			<p><st c="13720">Dürbünü elimden aldı. </st><st c="13743">“Buraya geliyor Mikasan. </st><st c="13768">Bizi gördü. </st><st c="13780">Bundan çok emin ben. </st><st c="13801">Bizim adaya geliyor.”</st></p>
			<p><st c="13822">Kısa süre sonra rüzgâr teknenin yelkenlerini doldurunca onun haklı olduğunu anladım. </st><st c="13908">Cayır cayır yanan ateşimizin yanıbaşında birbirimize sarıldık. </st><st c="13971">Çılgınlar gibi hoplayıp zıplıyordum şimdi; Stella da benimle birlikte delirmişti. </st><st c="14053">Dürbünle her baktığımda teknenin biraz daha yaklaştığını görüyordum. </st></p>
			<p><st c="14122">“Büyük bir yelkenli bu,” dedim. </st><st c="14154">“Bayrağını göremiyorum. </st><st c="14178">Gövdesi lacivert renkli, tıpkı Peggy Sue gibi.” İşte tam bu sırada, kelimeler ağzımdan dökülürken, bu teknenin gerçekten Peggy Sue olabileceği fikri ilk kez düştü aklıma. </st><st c="14349">Ümidim giderek inanca, inancım da gerçeğe dönüşüyordu. </st><st c="14404">O sırada lacivert bir şapka gördüm: Annemin şapkası! </st><st c="14457">Teknedekiler onlardı! </st><st c="14479">Onlardı! </st><st c="14488">Dürbünden gözlerimi ayırmadan, “Kensuke!” diye haykırdım. </st><st c="14546">“Kensuke! </st><st c="14556">Peggy Sue bu! </st><st c="14570">Evet, o! </st><st c="14579">Benim için döndüler. </st><st c="14600">Geri döndüler!” Ama Kensuke cevap vermedi. </st><st c="14643">Etrafıma bakındığımda, onun artık yanımda olmadığını gördüm. </st></p>
			<p><st c="14704">Aşağı indiğimde onu mağara evin girişinde, kucağında futbol topumla otururken buldum. </st><st c="14790">Başını kaldırdığında, bana ne söyleyeceği gözlerinden okunuyordu.</st></p>
			<p><st c="14855">Ayağa kalkıp ellerini omuzlarıma koydu ve gözlerimin içine baktı. </st><st c="14922">“Şimdi beni güzel dinle Mikasan,” dedi. </st><st c="14962">“Sen bana yeni dünyayı anlattı, ama ben o dünya için çok yaşlı. </st><st c="15026">Çok heyecanlı bir dünya o, ama benim dünya değil. </st><st c="15076">Benim dünya Japonya, ama çok eskiden. </st><st c="15114">Şimdi benim dünya burası. </st><st c="15140">Eğer Kimi yaşıyor, eğer Michiya yaşıyor, o zaman onlar beni çok uzun zamandır ölü sanıyor. </st><st c="15231">Ben oraya bir hayalet gibi gitmek istemiyor. </st><st c="15276">Ve ayrıca benim burada aile var. </st><st c="15309">Orangutan ailesi. </st><st c="15327">Belki katil adamlar geri döner. </st><st c="15359">O zaman onlara kim bakar? </st><st c="15385">Hayır, ben burada kalacak. </st><st c="15412">Burası benim adam. </st><st c="15431">Benim evim. </st><st c="15443">Kensuke’nin Krallığı. </st><st c="15465">Bir kral ülkesinde kalmalı, halkına bakmalı. </st><st c="15510">Kral kaçmamalı. </st><st c="15526">Bu onurlu bir davranış değil.”</st></p>
			<p><st c="15556">Onunla tartışmanın, ona yalvarmanın, söylediklerine karşı çıkmanın bir işe yaramayacağını görebiliyordum. </st><st c="15663">Alnını benimkine dayadı ve bir süre ağlamama izin verdi. </st><st c="15720">“Şimdi git,” dedi, “ama önce bana üç konu için söz ver. </st><st c="15776">Bir, sen her gün resim yapacak, ve belki Hokusai gibi büyük ressam olacak. </st><st c="15851">İki, İngiltere’de evde bazen beni düşünecek. </st><st c="15896">Dolunay gecesinde beni hatırlayacak. </st><st c="15933">Ben de burada aynı şeyi yapacak. </st><st c="15966">Böylece biz birbirimizi unutmayacak. </st><st c="16003">Üçüncü söz benim için çok önemli. </st><st c="16037">Tüm bunlardan, benden kimseye bahsetmeyecek. </st><st c="16082">Sen burada tek başına kaldı. </st><st c="16111">Bu adada yalnız sen yaşadı, anladın mı? </st><st c="16151">Ben yok. </st><st c="16160">On yıl sonra sen istediğini söyle. </st><st c="16195">Ama ben şimdi kimsenin gelip beni aramasını istemiyor. </st><st c="16250">Ben burada kalacak. </st><st c="16270">Huzur içinde yaşayacak. </st><st c="16294">İnsan yok. </st><st c="16305">Ne zaman insan var, huzur yok. </st><st c="16336">Anladın mı? </st><st c="16348">Sen bunu yapacaksın Mika? </st><st c="16374">Söz veriyorsun?”</st></p>
			<p><st c="16390">“Söz,” diyebildim.</st></p>
			<p><st c="16409">Gülümseyerek futbol topumu uzattı. </st><st c="16445">“Topu al. </st><st c="16455">Sen futbolda çok iyisin, ama resimde çok daha iyi. </st><st c="16506">Haydi git şimdi.” Kolunu omzuma atıp beni mağaradan çıkardı. </st><st c="16567">“Haydi git,” dedi. </st><st c="16586">Birkaç adım attıktan sonra durup arkama döndüm. </st><st c="16634">Hâlâ mağaranın girişinde duruyordu. </st><st c="16670">“Şimdi git, lütfen,” dedi. </st><st c="16697">Sonra da eğilerek selam verdi. </st><st c="16728">Ben de aynı şekilde onu selamladım. </st><st c="16764">“</st><span><st c="16765">Sayanora</st></span><st c="16773"> Mikasan,” dedi. </st><st c="16790">“Seni tanımak gurur verici. </st><st c="16818">Hayatımda çok büyük bir gurur.” </st></p>
			<p><st c="16850">Cevap verecek gücü bulamadım.</st></p>
			<p><st c="16879">Gözyaşları içinde patikadan sahile doğru koşmaya başladım. </st><st c="16939">Stella hemen bana eşlik etmediyse de ormanın kumsalla buluştuğu noktaya vardığımda bana yetişti ve kıyıya koşup Peggy Sue’ya havlamaya başladı. </st><st c="17083">Ben ise bir süre ağaçların altında durmaya devam edip gözyaşlarım bitene dek ağladım. </st><st c="17169">Peggy Sue yavaş yavaş kıyıya yaklaşıyordu. </st><st c="17212">Güvertedekiler gerçekten de annem ile babamdı. </st><st c="17259">Stella’yı görmüşlerdi ve sevinçle ona sesleniyorlardı. </st><st c="17314">Stella da ne yapacağını şaşırmıştı ve kendinden geçercesine havlıyordu. </st><st c="17386">Bu sırada teknenin demirinin suya indiğini gördüm.</st></p>
			<p><st c="17436">“Elveda Kensuke,” diye fısıldadım. </st><st c="17472">Sonra da derin bir nefes alıp el sallayarak ve bağırarak denize doğru koştum.</st></p>
			<p><st c="17549">Onları karşılamak için hiç hız kesmeyip suya girdim ve sığlıkta koşmaya devam ettim. </st><st c="17635">Annem bana sımsıkı sarılıp ağlamaya başladı. </st><st c="17680">Aynı şeyi tekrarlayıp duruyordu: “Sana onu bulacağımızı söylememiş miydim? </st><st c="17755">Bulacağız dememiş miydim?”</st></p>
			<p><st c="17781">Babamın ağzından çıkan ilk cümle ise şu olmuştu: “Merhaba maymun surat.”</st></p>
			<p></p>
			<p></p>
			<p><st c="17854">Annem ile babam neredeyse bir yıl boyunca beni aramışlardı. </st><st c="17915">Onlara kimse yardım etmemişti çünkü benim hâlâ hayatta olabileceğime hiç kimse inanmıyor, milyonda bir ihtimal bile olmadığını düşünüyorlardı. </st><st c="18058">Babam da –bunu daha sonra itiraf etti– bir süre sonra pes etmişti. </st><st c="18125">Ama annem hiç inancını yitirmemişti. </st><st c="18162">Benim hayatta olduğuma inanıyor, bunu bir şekilde yüreğinde hissediyordu. </st><st c="18236">Bu nedenle bir adadan diğerine gidip durmuşlar, beni bulana dek aramaya devam etmişlerdi. </st><st c="18326">Bir mucize değildi bu, inanmanın ve azmin bir sonucuydu sadece.</st></p>
			<p></p>
			<p><span><st c="18389">Seyir Defteri</st></span><span xml:lang="en-US"></span></p>
		</div>
	<div id="charCountTotal" value="18403"></div></body>
</html>
