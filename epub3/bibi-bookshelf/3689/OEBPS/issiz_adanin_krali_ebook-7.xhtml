<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>issiz_adanin_krali_ebook-7</title>
    <meta http-equiv="Content-Type" content="text/html; charset=utf-8" />
  

</head>
  <body id="issiz_adanin_krali_ebook" xml:lang="tr-TR">
		<div>
			<p xml:lang="en-US"><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p><st c="0">Altıncı Bölüm</st></p>
			<p></p>
			<p id="toc_marker-7"><span><st c="14">Abunai!</st></span></p>
			<p></p>
			<p></p>
			<p><st c="22">Anında ayağa fırlayıp avazım çıktığı kadar bağırmaya ve kollarımı deliler gibi sallamaya başladım. </st><st c="122">Hoplayıp zıplıyor, beni görüp durmalarını sağlamaya çalışıyordum. </st><st c="188">“Buradayım! </st><st c="200">Heey! </st><st c="206">Buradayım!” boğazım kupkuru olana ve artık bağıramayacak hale gelene dek devam ettim. </st><st c="292">Tanker ufukta dalga geçer gibi ağır ağır ilerliyordu. </st><st c="346">Rotasında herhangi bir değişiklik olmamıştı, bundan sonra da olacağa benzemiyordu. </st><st c="429">Kimsenin bu tarafa bakmadığı belliydi; baksalardı bile, küçücük bir kara parçasından başka bir şey göremeyeceklerdi. </st><st c="546">Beni fark etmeleri nasıl mümkün olabilirdi ki? </st><st c="593">Büyük bir hayal kırıklığı içinde, tankerin acımasızca ilerleyip yavaş yavaş gözden kayboluşunu izledim. </st><st c="697">Bu korkunç işkence neredeyse tüm sabah sürdü.</st></p>
			<p><st c="742">Gözetleme Tepesi’nde öylece durmuş ufka bakarken, çaresizliğim yavaş yavaş müthiş bir kızgınlığa dönüştü. </st><st c="849">Eğer ateş yakmama izin verilmiş olsaydı gemidekilerin hiç değilse dumanı görme ihtimali olacaktı. </st><st c="947">Evet, yaşlı adam bana bir yatak ve örtü getirmişti. </st><st c="999">Bana bakıyor, hayatta kalmamı sağlıyordu; ama bir yandan da beni esir almıştı.</st></p>
			<p><st c="1077">Tanker tamamen gözden kaybolduğu sırada, bir daha böyle bir fırsatın kaçmasına göz yummayacağıma dair kendime söz verdim. </st><st c="1200">Elimi cebime soktum. </st><st c="1221">En değerli varlığım olan cam parçası hâlâ oradaydı. </st><st c="1273">Bunu yapacaktım, kararlıydım. </st><st c="1303">Bir ateş daha yakacaktım; ama bu sefer kumsalda yaşlı adamın gözü önünde değil, burada, Gözetleme Tepesi’nde yapacaktım bu işi. </st><st c="1431">Dürbünü olsa bile –artık olduğunu varsayacaktım– ne yaptığımı göremeyecekti. </st><st c="1508">Dev bir çalı çırpı yığını yapacak, ama onu tutuşturmayacaktım. </st><st c="1571">Yeniden bir gemi geçene kadar yığın burada hazır duracaktı. </st><st c="1631">Bir gemi geçtiğine göre bir diğerinin geçmemesi için hiçbir sebep yoktu. </st><st c="1704">Ve o vakit geldiğinde ben elimde cam parçası ve incecik, kupkuru yapraklarla bekliyor olacaktım. </st><st c="1801">Öyle büyük ve güçlü bir ateş yakacak, gökyüzüne öylesine yüksek bir duman işareti yollayacaktım ki geçen geminin onu görmemesi mümkün olmayacaktı.</st></p>
			<p><st c="1947">Ertesi günden itibaren, zamanımı Gözetleme Tepesi’nde oturup denize bakarak geçirmekten vazgeçtim. </st><st c="2047">Yukarıda geçirdiğim her saati ateş için gereken malzemeleri toplamak için harcıyordum. </st><st c="2134">Ormandan bulduğum kocaman dal parçalarını sürükleyerek yukarı çıkarıyor ve zirvenin denize bakan tarafına yığıyordum. </st><st c="2252">Burası hem gemilerin ateşi fark edebilmeleri için en uygun yerdi hem de artık bir hapishane gardiyanı gibi gördüğüm yaşlı adamın meraklı gözlerinden uzaktı. </st><st c="2409">Beni gözetliyordu, bundan artık emindim. </st><st c="2450">Dal toplamak için ormana gidip gelişlerim sırasında ona mümkün olduğunca gözükmemeye çalıştım. </st><st c="2545">Sadece denizden bakan biri benim ne yaptığımı anlayabilirdi, ve fakat denizde beni görebilecek kimseler yoktu.</st></p>
			<p><st c="2655">Gizli ateşimi hazır hale getirmek için birkaç gün boyunca canla başla çalıştım. </st><st c="2736">Tam bitirmek üzereydim ki biri gelip ne yaptığımı keşfetti. </st><st c="2796">Ama bu yaşlı adam değildi.</st></p>
			<p><st c="2822">Devasa bir dal parçasını yığının üstüne yerleştirmeye çalıştığım sırada birden etrafıma bir karanlık çöktü. </st><st c="2931">Başımı kaldırdığımda, yukarıda bir kaya üstünde durmuş bir orangutanın beni izlediğini gördüm; daha önce gördüğüm ile aynı mıydı, bilemiyordum. </st><st c="3075">Dört ayak üstünde durmuş, iri omuzlarını kamburlaştırmış, başını öne eğmiş ve hafifçe yana çevirmiş vaziyette beni izliyordu. </st><st c="3201">Kımıldamaya cesaretim yoktu. </st><st c="3230">Tıpkı daha önce sahilde olduğu gibi, sanki bir düellodaydık.</st></p>
			<p><st c="3290">Oturup bir süre beni hafif bir ilgiyle süzdü. </st><st c="3337">Sonra başını çevirip uzaklara baktı ve ilgisiz bir tavırla yüzünü kaşıdıktan sonra tepeden inmeye başladı. </st><st c="3444">Bir ara durup yine bana baktıktan sonra da ormanda kaybolup gitti. </st><st c="3511">Onun gidişini izlerken, bir yandan da yaşlı adamın onu casusluk yapması için göndermiş olma ihtimalini düşünüyordum; belki de gördüklerini ona anlatacaktı. </st><st c="3667">Çok saçma bir düşünce olduğunu biliyorum, ama o zaman gerçekten de bunlar kafamdan geçmişti.</st></p>
			<p><st c="3759">O gece adada büyük bir fırtına koptu. </st><st c="3798">Şimşekler tepemde öylesine büyük bir gürültüyle çatırdıyordu, yağmur ve rüzgâr öylesine kuvvetliydi ki, uyumak mümkün değildi. </st><st c="3925">Denizden gelen devasa dalgalar sahili dövüyor, altımdaki zemini titretiyordu. </st><st c="4003">Üzerinde uyuduğum hasırı mağaranın en dibine serdim. </st><st c="4056">Stella da gelip yanıma yattı ve bana iyice sokuldu. </st><st c="4108">Buna gerçekten de ihtiyacım vardı doğrusu.</st></p>
			<p><st c="4150">Fırtınanın tamamen dinmesi tam dört gün aldı. </st><st c="4197">Ama en şiddetli zamanlarında bile, balık ve meyveden oluşan kahvaltımı her sabah aynı yerde, uçmasınlar diye iki kayanın köşesine sıkıştırılmış halde buluyordum. </st><st c="4359">Dört gün boyunca mağaradan neredeyse hiç çıkmadık. </st><st c="4410">Elimizden gelen tek şey, dışarıda bardaktan boşalırcasına yağan yağmuru izlemekti. </st><st c="4493">Dev dalgaların açık denizde yoktan varoluşlarını, kıvrılıp yuvarlanarak sahilde patlayışlarını büyülenmiş halde izliyordum; sanki adayı döve döve un ufak etmeye ve bizi denize çekip yutmaya çalışıyor gibiydiler. </st><st c="4705">Sık sık annemi, babamı ve Peggy Sue’yu düşünüyor, nerede olduklarını merak ediyordum. </st><st c="4791">Umudum yaşadığımız tayfunun –tanık olduğum doğa olayı buydu– onları es geçmiş olmasıydı. </st></p>
			<p><st c="4880">Sonra, bir sabah, kuvvetli fırtına geldiği hızla kayboldu. </st><st c="4939">Güneş masmavi gökyüzünde yeniden parlıyor, ormanın melodileri de kaldığı yerden şarkılarına devam ediyordu. </st><st c="5047">Mağaradan dışarı çıktım. </st><st c="5072">Adanın neredeyse her yerinden buharlar çıkıyor ve su damlıyor gibiydi. </st><st c="5143">İlk işim Gözetleme Tepesi’ne çıkıp etrafta fırtına yüzünden rotasından çıkmış bir gemi ya da adanın rüzgâr almayan bölgesine sığınmış bir yelkenli olup olmadığına bakmak oldu. </st><st c="5319">Yoktu. </st><st c="5326">Hayal kırıklığına uğramıştım tabii, ama en azından, ateş yakmak için topladığım yığın yerli yerinde duruyordu. </st><st c="5437">Her şey ıslanmış olmasına rağmen neyse ki dört bir yana savrulmamıştı. </st><st c="5508">Tüm yığın kuruyana kadar bir süre ateş yakamayacaktım.</st></p>
			<p><st c="5562">Hava gün boyunca sıcak ve nemliydi. </st><st c="5599">Bırakın nefes almayı, hareket etmek bile zor geliyordu. </st><st c="5655">Stella gölgede yatmış, hızlı hızlı soluk alıp veriyordu. </st><st c="5712">Serinlenecek tek yer denizdi, bu yüzden günün büyük kısmını suda sırtüstü yatıp tembellik ederek geçirdim. </st><st c="5819">Arada sırada Stella’yı mutlu etmek için ona doğru bir dal parçası fırlatıyordum.</st></p>
			<p><st c="5899">Suda öylece yatmış, hayal kurmakla meşgul olduğum sırada, birden yaşlı adamın sesini duydum. </st><st c="5993">Sahilde hızla bize doğru ilerliyor, bir yandan bağırırken diğer yandan sopasını havada sallayıp duruyordu.</st></p>
			<p><st c="6099">“</st><span><st c="6101">Yamero! </st><st c="6109">Abunai!</st></span><st c="6116"> Tehlikeli. </st><st c="6128">Anlıyor? </st><st c="6137">Yüzmek yok.” Geçen seferki gibi kızgın görünmüyordu, ama bir şeyin onu rahatsız ettiği belliydi.</st></p>
			<p><st c="6233">Etrafıma bakındım. </st><st c="6253">Deniz dümdüz sayılmazdı ama sakin sakin kabarıp iniyor, fırtınanın etkisinin son demlerini yaşıyordu, artık dalgalar sahile ulaştıklarında yorgun ve etkisizdiler. </st><st c="6416">Herhangi bir tehlike görememiştim.</st></p>
			<p><st c="6450">“Neden?” diye seslendim. </st><st c="6476">“Sorun nedir?”</st></p>
			<p><st c="6490">Sopasını kuma atıp suya girdi ve bana doğru yaklaşmaya başladı.</st></p>
			<p><st c="6554">“Yüzmek yok! </st><span><st c="6568">Dameda! </st><st c="6576">Abunai!</st></span><st c="6583"> Yüzmek yok.” Yanıma vardığında beni kolumdan tutup kumsala doğru çekmeye başladı. </st><st c="6666">Kavrayışı öyle kuvvetliydi ki karşı koymanın bir anlamı yoktu. </st><st c="6729">Anca kumsala vardığımızda bıraktı beni. </st><st c="6769">Nefes nefese kalmıştı, bir süre sadece soluklandı. </st><st c="6820">Sonra ise, “Tehlikeli,” dedi. </st><st c="6850">“Çok kötü. </st><span><st c="6861">Abunai!</st></span><st c="6868">” Denizi işaret ediyordu. </st><st c="6895">“Yüzmek yok. </st><st c="6908">Çok kötü. </st><st c="6918">Yüzmek yok. </st><st c="6930">Anlamak sen?” Gözlerindeki sert ifadeden bunun bir tavsiye değil, uyulması gereken bir emir olduğunu anlamıştım. </st><st c="7043">Sonrasında yaşlı adam yerden sopasını aldı ve arkasına dönüp ormana doğru yürüdü. </st><st c="7125">Stella arkasından koştuysa da onu hemen yanıma çağırdım.</st></p>
			<p><st c="7181">O an içimde yaşlı adama açıkça karşı koyma isteği beliriverdi. </st><st c="7245">Koşarak yeniden denize atlayacak, elimden geldiğince gürültülü ve sinir bozucu bir şekilde hoplayıp zıplayacaktım. </st><st c="7360">Bu ona gününü gösterirdi. </st><st c="7386">Adaya düştüğümden bu yana uğradığım haksızlığın vardığı boyutlara artık dayanamıyordum. </st><st c="7474">İlk başta ateş yakmama izin vermemişti. </st><st c="7514">Ardından adanın bir kısmına hapsedilmiştim. </st><st c="7558">Şimdiyse yüzmeme izin yoktu. </st><st c="7587">Ona aklıma gelen her kötü sözü tek tek söylemek istiyordum. </st><st c="7647">Ama bunu yapmadım. </st><st c="7666">Gidip yeniden denize de atlamadım. </st><st c="7701">Yaşlı adama yine boyun eğmiştim. </st><st c="7734">Çünkü bunu yapmak zorundaydım. </st><st c="7765">Onun getirdiği yiyeceğe ve suya ihtiyacım vardı. </st><st c="7814">Ateş yakmak için hazırladığım gizli yığın kuruyana, bir sonraki gemi gelene kadar onun dediklerini yapmak zorundaydım. </st><st c="7933">Başka şansım yoktu. </st><st c="7953">Ama mağaramın önüne gidip onun kumda yatar halde, gerçek boyutta bir heykelini yaptım ve bu heykelin üzerinde öfkeyle tepindim. </st><st c="8081">Sonrasında kendimi biraz daha iyi hissediyordum; ama biraz, fazla değil.</st></p>
			<p><st c="8153">O ana dek, arada sırada aniden bastıran ev hasreti ve yalnızlık duygusu dışında, çoğu zaman moralimi yüksek tutmayı becermiştim. </st><st c="8283">Ama artık başaramıyordum. </st><st c="8309">Çalı çırpı yığınım bir türlü kurumak bilmiyordu. </st><st c="8358">Her gün bir gemi görme umuduyla Gözetleme Tepesi’ne tırmanıyor, ve her gün denizin dört bir yana bomboş uzandığını görüp geri dönüyordum. </st><st c="8496">Gitgide daha yalnız ve daha sefil hissediyordum kendimi. </st><st c="8553">En sonunda Gözetleme Tepesi’ne hiç gitmemeye, buna değmediğine karar verdim. </st><st c="8630">Onun yerine zamanımın büyük bir kısmını mağaramda geçirmeye başladım. </st><st c="8700">Her gün saatler boyunca hasırımın üzerine kıvrılıp ızdırap içinde yatıyor, içinde bulunduğum durumun ümitsizliğini, adadan hiçbir zaman kurtulamayacağımı, burada öleceğimi, anne ve babamın neler yaşadığımı hiçbir zaman bilemeyeceklerini düşünüp duruyordum. </st><st c="8957">Burada olanları sadece ve sadece yaşlı adam bilecekti... </st><st c="9014">O deli, zalim adam. </st><st c="9034">Issız adanın kralı. </st><st c="9054">Gardiyanım.</st></p>
			<p><st c="9065">Hava hep bunaltıcı ve nemliydi. </st><st c="9098">Denize atlamak için müthiş bir istek duyuyor, ama buna cesaret edemiyordum. </st><st c="9174">Yaşlı adam beni izliyordu, bundan emindim. </st><st c="9217">Her geçen gün, bana getirmeye devam ettiği balık, meyve ve suya rağmen, ondan gitgide daha fazla nefret ediyordum. </st><st c="9332">Evet, karamsar ve umutsuzdum, ama aynı zamanda kızgındım da... </st><st c="9395">Bu kızgınlık bir süre sonra içimde yeniden bir kaçma azmi yarattı ve bu güçle birlikte moralim bir kez daha yerine geldi. </st><st c="9517">Yeniden, her sabah Gözetleme Tepesi’ne çıkmaya başlamıştım. </st><st c="9577">Bir kez daha, ormanın sahille birleştiği sınırdan kuru yapraklar ve çalı çırpı topladım ve zamanı geldiğinde kuru olmaları için onları iki kayanın arasında kalan derin bir oyuğa sakladım. </st><st c="9765">Ateş için hazırladığım ana yığın da artık kurumuştu; üzerine yeni dallar ekleyip onu iyice büyüttüm. </st><st c="9866">Elimden gelen her şeyi yaptıktan sonra da oturup beklemeye koyuldum. </st><st c="9935">Bir gemi geçecekti, biliyordum. </st><st c="9967">Günler geceleri, geceler haftaları izlerken Gözetleme Tepesi’nde oturuyor, cebimde iyice parlattığım cam parçası, önümde yanmaya hazır odun yığınıyla öylece bekliyordum.</st></p>
			<p><st c="10136">Şansa bakın ki, o gün geldiğinde Gözetleme Tepesi’nde değildim. </st><st c="10201">Bir sabah kalkıp uykulu gözlerle mağaramdan çıktığımda tam karşımda gördüm onu: Bir tekne! </st><st c="10292">Kızıl renkli tuhaf yelkenleriyle bir tür Çin yelkenlisi olmalıydı. </st><st c="10359">Ve karadan çok uzak sayılmazdı. </st><st c="10391">Heyecanıma yenik düşüp apar topar sahile koştum ve avazım çıktığı kadar haykırmaya başladım. </st><st c="10484">Ama bunun işe yaramayacağını anlamam fazla uzun sürmedi. </st><st c="10541">Tekne çok açıkta sayılmasa da içindekilerin beni göremeyeceği ve duyamayacağı kadar uzaktaydı. </st><st c="10636">Sakinleşmeye, mantıklı düşünmeye çalıştım ve... </st><st c="10684">Ateş! </st><st c="10690">Ateşi yakacaktım, tabii ya!</st></p>
			<p><st c="10717">Peşimde havlayıp duran Stella ile birlikte yolda bir kere bile durmadan Gözetleme Tepesi’ne koştum. </st><st c="10818">Orman ahalisi onlara verdiğim bu ani rahatsızlığı uluyarak, öterek ve başka binbir türlü tuhaf ses çıkararak protesto ediyordu şimdi. </st><st c="10952">Kuru yaprakları sakladığım yerden çıkarıp elime cam parçasını aldım ve uzun zamandır hazırladığım yığının yanına çöküp işe koyuldum. </st><st c="11085">Ama öyle heyecanlıydım ve öyle yorulmuştum ki, elimi sabit tutamıyordum. </st><st c="11158">Bu yüzden, ben de tıpkı daha önce yaptığım gibi, çalılardan bir iskele kurup camı bu iskeleye yerleştirdim. </st><st c="11266">Sonra da oturup ateşin yanmasını bekledim.</st></p>
			<p><st c="11308">Denize her baktığımda yelkenliyi orada görüyordum. </st><st c="11360">Yavaş yavaş uzaklaşıyordu belki, ama oradaydı işte.</st></p>
			<p><st c="11411">Bir ömür geçmişti sanki... </st><st c="11439">Sonunda havaya ipince bir duman yükseldi ve ardından da bir yaprağın ucu tutuştu. </st><st c="11521">Hemen eğilip hafifçe üflemeye başladım.</st></p>
			<p><st c="11560">İşte yaşlı adamın ayaklarını da tam o sırada gördüm. </st><st c="11614">Başımı kaldırıp baktığımda onun hemen yanımda durduğunu, gözlerinin öfke ve hayal kırıklığıyla dolu olduğunu fark ettim. </st><st c="11735">Hiçbir şey söylemeden, yavru ateşimi söndürmeye başladı. </st><st c="11792">Cam parçasını da alıp aşağıdaki kayalardan birine doğru fırlattı ve ganimetimin tuzla buz olmasına sebep oldu. </st><st c="11903">Çok değerli kuru yapraklarımı parçalara ayırıp yığını bozarak dal parçalarını teker teker aşağı fırlattığı sırada, olanları izleyip gözyaşı dökmek dışında hiçbir şey yapamıyordum. </st><st c="12083">Bu sırada bir grup orangutan da bizi seyrediyordu.</st></p>
			<p><st c="12133">Kısa süre sonra, onca zamandır hazırlamakla uğraştığım yığından geriye hiçbir şey kalmamıştı. </st><st c="12228">Tepemin kayalık zirvesi, dört bir yana saçılmış dal parçaları ve çalı çırpıyla kaplıydı artık. </st><st c="12323">Yaşlı adamın bana bağırıp çağırmasını bekliyordum, ama o bunu yapmadı. </st><st c="12394">Usulca ve üzerine basa basa, “</st><span><st c="12424">Dameda</st></span><st c="12431">,” demekle yetindi. </st></p>
			<p><st c="12451">“İyi ama neden!” diye haykırdım. </st><st c="12484">“Eve gitmek istiyorum ben! </st><st c="12511">Orada bir tekne var, görmüyor musun? </st><st c="12548">Tek istediğim, eve dönmek. </st><st c="12575">Neden buna izin vermiyorsun? </st><st c="12604">Neden?”</st></p>
			<p><st c="12611">Durup gözlerini bana dikti. </st><st c="12640">Bir an için de olsa, sanki beni anlar gibi bakmıştı. </st><st c="12693">Sonra bel hizasından sertçe eğilerek, “</st><span><st c="12732">Gomenasai. </st><st c="12744">Gomenasai</st></span><st c="12753">. Ben üzgün. </st><st c="12766">Çok üzgün,” dedi ve peşinde orangutanları ile birlikte ormana doğru yürüyüp beni yalnız bıraktı.</st></p>
			<p><st c="12862">Orada öylece oturup yelkenliyi ufukta bir nokta olana kadar, ona daha fazla bakmaya dayanamayıncaya dek izledim. </st><st c="12976">Geçen süre içinde, yaşlı adama en iyi nasıl karşı gelebileceğime de karar vermiştim. </st><st c="13061">Öyle öfkeliydim ki yapacaklarımın olası sonuçları umurumda değildi artık. </st><st c="13135">Yanımda Stella ile birlikte sahile indim ve kumdaki sınır çizgisinin dibinde durduktan sonra göstere göstere diğer tarafa geçtim. </st><st c="13265">Bunu yaparken yaşlı adamın bunu gördüğünden emin olmak istiyordum.</st></p>
			<p><st c="13331">“İzliyor musun yaşlı adam!” diye bağırdım. </st><st c="13375">“Bak, diğer tarafa geçtim. </st><st c="13402">Senin şu aptal sınırını aştım işte. </st><st c="13438">Şimdi de gidip yüzeceğim. </st><st c="13464">Söylediklerin umurumda bile değil. </st><st c="13499">Karnımı doyurmasan da olur. </st><st c="13527">Beni duyuyor musun yaşlı adam?” Böyle dedikten sonra hızla koşup denize atladım ve iyice yorulana ve kıyıdan epey uzaklaşana dek yüzdüm. </st><st c="13664">Bir yandan da ayaklarımı ve kollarımı çırpıyor, etrafımda dalgalar ve köpükler yaratıyordum. </st><st c="13757">“Burası senin olduğu kadar benim de denizim,” diye haykırdım. </st><st c="13819">“Ve canım istediği zaman böyle yüzeceğim işte.”</st></p>
			<p><st c="13866">O sırada yaşlı adamı gördüm. </st><st c="13896">Birden ormanın kıyısında belirmişti. </st><st c="13933">Bana doğru seslenip sopasını sallamaya başladı. </st><st c="13981">İşte tam bu sırada ensemde korkunç bir acı hissettim; acı, göz açıp kapayıncaya dek sırtıma ve kollarıma yayıldı. </st><st c="14095">Hemen dibimde yarı saydam görünümlü, beyaz renkli, iri bir denizanası yüzüyordu ve dokunaçlarıyla beni yakalamıştı. </st><st c="14211">Yüzerek uzaklaşmaya çalıştım, ama peşimden geliyordu. </st><st c="14265">Bu kez de ayağımdan daladı. </st><st c="14293">Dayanılmaz bir acıydı ve kesintisiz bir elektrik şoku gibi vücuduma yayılıyordu. </st><st c="14374">Tüm bedenimin kasıldığını hissettim. </st><st c="14411">Kıyıya doğru yüzmeye çalışıyor ama beceremiyordum. </st><st c="14462">Kollarım ve bacaklarım felce uğramış gibilerdi. </st><st c="14510">Batıyordum ve elimden hiçbir şey gelmiyordu. </st><st c="14555">Bu sırada denizanasının tepemde öldürücü hamleyi yapmak üzere olduğunu gördüm. </st><st c="14634">Bir çığlık attım ve ağzım suyla doldu. </st><st c="14673">Boğuluyordum. </st><st c="14687">Ölmek üzereydim, ve bunun umurumda olduğunu söyleyemezdim. </st><st c="14746">Tek istediğim bu dayanılmaz acıdan kurtulmaktı ve ölümün bunu sağlayabileceğinden emindim.</st></p>
		</div>
	<div id="charCountTotal" value="14836"></div></body>
</html>
