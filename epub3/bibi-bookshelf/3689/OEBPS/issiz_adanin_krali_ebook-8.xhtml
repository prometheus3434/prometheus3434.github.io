<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>issiz_adanin_krali_ebook-8</title>
    <meta http-equiv="Content-Type" content="text/html; charset=utf-8" />
  

</head>
  <body id="issiz_adanin_krali_ebook" xml:lang="tr-TR">
		<div>
			<p xml:lang="en-US"><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p><st c="0">Yedinci Bölüm</st></p>
			<p></p>
			<p id="toc_marker-8"><st c="14">Sessizliğin sesi</st></p>
			<p></p>
			<p></p>
			<p><st c="31">Burnuma sirke kokusu geldiğinde bir an için kendimi evimde sanmıştım. </st><st c="102">Babam her cuma akşamı için eve kızarmış balıkla patates kızartması getirirdi ve kendi tabağına bolca sirke dökmeye bayılırdı; ev de bütün gece sirke kokardı. </st><st c="260">Gözlerimi açtım. </st><st c="277">Hava akşam sayılacak kadar karanlıktı, ama ben evde değildim. </st><st c="339">Bir mağaradaydım, ve benimkinden farklı bir mağarada. </st><st c="393">Burnuma duman kokusu geliyordu. </st><st c="425">Bir hasır yatakta yatıyordum, üstümde çeneme kadar çekilmiş bir örtü vardı. </st><st c="501">Doğrulup etrafıma bakınmak istedim, fakat kımıldayamıyordum. </st><st c="562">Başımı sağa sola çevirmeye çalıştım. </st><st c="599">Olmuyordu. </st><st c="610">Gözlerim dışında hiçbir yerimi hareket ettiremiyordum. </st><st c="665">Fakat duyularım yerindeydi. </st><st c="693">Tüm bedenim, özellikle de tenim, sanki kaynar suya düşüp yanmışım gibi dayanılmaz bir acıyla zonkluyordu. </st><st c="799">Seslenmeye çalıştıysam da ağzımdan sadece belli belirsiz bir fısıltı çıktı. </st><st c="875">Hemen sonra denizanasını hatırladım ve kafamdaki tüm taşlar yerli yerine oturdu.</st></p>
			<p><st c="955">Yaşlı adam üzerime eğildi; elinin rahatlatıcı serinliğini alnımda hissettim. </st><st c="1033">“Sen şimdi iyi,” dedi. </st><st c="1056">“Benim isim Kensuke. </st><st c="1077">Sen şimdi iyi.” Ona Stella’nın nerede olduğunu sormak istiyordum ki, Stella soğuk burnunu kulağıma sokarak cevabı kendisi verdi.</st></p>
			<p><st c="1205">Orada uyku ile uyanıklık arasında gidip gelerek kaç gün yattım, bilmiyorum. </st><st c="1282">Tek bildiğim, ne zaman uyansam Kensuke’nin yanımda oturuyor oluşuydu. </st><st c="1352">Ben konuşamıyordum, o ise nadiren birkaç bir şey söylüyordu; yine de aramızdaki sessizlik kelimelerle ifade edilemeyecek kadar çok şey anlatıyordu. </st><st c="1500">Kısa süre önce gardiyanım, hatta düşmanım olarak gördüğüm yaşlı adam şimdi kurtarıcım olmuştu. </st><st c="1595">Bazen beni hafifçe kaldırıyor, bana meyve suyu ya da ılık çorba içiriyordu. </st><st c="1671">Serin suya batırdığı süngerle beni yıkayarak rahatlatıyor, hissettiğim acı dayanılmaz hâle gelip de bağırmaya başladığımda beni kollarına alıp şarkı söyleyerek uyutuyordu. </st><st c="1843">Tuhaftı doğrusu. </st><st c="1860">Bana şarkı söylediğinde geçmişe gidiyordum; herhalde sesi bana babamın sesini hatırlatıyordu, bilemiyorum. </st><st c="1967">Günler geçtikçe, hissettiğim acılar da yavaş yavaş azaldı. </st><st c="2026">Yaşlı adam şefkatiyle beni hayata döndürmüştü. </st><st c="2073">Parmaklarımı yeniden oynatabildiğim gün, aynı zamanda onu ilk kez gülümserken gördüğüm gündü.</st></p>
			<p><st c="2166">Nihayet başımı çevirebildiğimde, yaşlı adamın mağaraya girip çıkmasını ve içerideyken çeşitli işlerle uğraşmasını izlemeye başladım. </st><st c="2300">Stella da sık sık yanıma uzanıp gözleriyle onu takip ediyordu. </st></p>
			<p><st c="2363">Her geçen gün, nerede olduğumu biraz daha iyi görebiliyordum. </st><st c="2425">Benim sahildeki mağarama kıyasla burası gerçekten kocamandı. </st><st c="2486">Tepedeki eğimli kaya parçası olmasa buranın bir mağara olduğunu anlamayabilirdiniz. </st><st c="2570">Hiç de basit, ilkel bir sığınma yerine benzemiyordu. </st><st c="2623">İçinde mutfak, oturma odası, stüdyo ve yatak odası bulunan açık planlı bir ev gibiydi daha çok.</st></p>
			<p><st c="2718">Mağaranın arka tarafında sürekli tüten küçük bir ateş üstünde yemeklerini pişiriyor, çıkan duman da tepedeki kayaların arasındaki bir yarıktan dışarı süzülüyordu. </st><st c="2882">Burada sivrisinekler tarafından rahatsız edilmemiş olmamın sebebi buydu belki de. </st><st c="2964">Ateş üstündeki ahşap kancada sürekli bir şeyler –ya kararmış bir tencere, ya da tütsülenmiş balık gibi görünen ve kokan uzun şeritler– asılıydı.</st></p>
			<p><st c="3108">Yakındaki bir ahşap rafta, metal tencere ve tavaların durduğunu görebiliyordum. </st><st c="3189">Başka raflarda ise farklı boy ve şekillerde düzinelerce teneke ve cam kutu vardı ve raflara çakılı çivilerden kurutulmuş bitki ve çiçek demetleri sarkıyordu. </st><st c="3347">Bunları genelde birbiriyle karıştırıp dövüyor ve toz hâline getiriyordu yaşlı adam, ama bunu niye yaptığını bilmiyordum. </st><st c="3468">Bazen gelip karışımını bana koklattığı da oluyordu.</st></p>
			<p><st c="3519">Mağara evde fazla mobilya yoktu. </st><st c="3553">Bir tarafta, yerden sadece iki karış yükseklikte ahşap bir sehpa vardı. </st><st c="3625">Çeşitli boyama fırçaları ve çok sayıda küçük kavanoz, masanın üstüne büyük bir özenle yerleştirilmişti.</st></p>
			<p><st c="3728">Kensuke mağaranın ön tarafında, gün ışığı alan kısımda yaşıyor ve çalışıyordu. </st><st c="3808">Akşamları benim karşımda kalan duvar dibine hasırını yayıyordu. </st><st c="3872">Bazen sabahları erken uyandığımda onu uyurken izliyordum. </st><st c="3930">Örtüsüne sarınıp sırtüstü yatıyor ve hiç kımıldamıyordu. </st></p>
			<p><st c="3987">Kensuke her gün birkaç saatini sehpanın önünde diz çöküp resim yaparak geçiriyordu. </st><st c="4071">Resimlerini büyük deniz kabukları üstüne yapıyor, ama eserlerini bana ne yazık ki göstermiyordu. </st><st c="4168">Hatta çoğu zaman onları beğenmiyor, yapıtını bitirir bitirmez kabuğu yıkayıp en baştan başlıyordu.</st></p>
			<p><st c="4266">Mağara ağzının diğer tarafında ise uzun bir çalışma tezgâhı vardı ve tezgâhın üzerinde tavana tutturulmuş bir çubuktan çeşitli aletler (testereler, çekiçler, keskiler vb.) sarkıyordu. </st><st c="4451">Tezgâhın arkasında ise üç büyük ahşap sandık vardı ve yaşlı adam sık sık bu sandıkları karıştırıyor, bazen bir deniz kabuğu bazen de temiz çarşaf arıyordu. </st><st c="4607">Her gece temiz çarşaflarda yatıyorduk.</st></p>
			<p><st c="4645">Kensuke mağaradayken, sabahlığı andıran geleneksel bir kıyafet giyiyordu (sonradan adının Kimono olduğunu öğrendim). </st><st c="4763">Mağara evi her zaman pırıl pırıldı, her gün en az bir defa yerleri süpürüyordu. </st><st c="4843">Mağaranın girişinde bir tas su duruyor, yaşlı adam her geldiğinde içeri girmeden önce ayaklarını yıkıyor ve kuruluyordu.</st></p>
			<p><st c="4963">Tüm zemin, bizim uyku hasırlarımıza benzeyen hasırlarla kaplıydı. </st><st c="5030">Ve mağara duvarlarının baş hizasından yukarısı bambuyla kaplanmıştı. </st><st c="5099">Basit, ama mağaraya ev havası veren bir dekordu bu. </st><st c="5151">Dağınıklık yoktu. </st><st c="5169">Her şeyin bir yeri ve amacı vardı.</st></p>
			<p><st c="5203">Ben iyileştikçe Kensuke de artan bir sıklıkla beni tek başıma bırakıp dışarı çıkmaya başlamıştı; ama neyse ki çok geçmeden geri dönüyordu. </st><st c="5343">Mağaraya genellikle bir şarkı söyleyerek giriyor, elindeki balıkları ve meyveleri gururla bana gösteriyordu. </st><st c="5452">Bazen orangutanlar da onunla birlikte geliyorlar, ama mağaranın içine girmiyorlardı. </st><st c="5537">Kapıda durup bana ve onlarla arasındaki mesafeyi her zaman koruyan Stella’ya bakıyorlardı. </st><st c="5628">Sadece yavru orangutanlar arada sırada içeri dalıyorlar, Kensuke onlara doğru ellerini çırpınca da hoplayarak kaçıyorlardı.</st></p>
			<p><st c="5751">Mağara evdeki o ilk zamanlarda yaşlı adamla konuşabilmeyi çok istiyordum. </st><st c="5826">Gizemini koruyan binlerce şey, sormak istediğim tonla soru vardı. </st><st c="5892">Ama konuşmakta hâlâ güçlük çekiyordum ve Kensuke’nin de sessizlikten hoşnut olduğunu, hatta bunu tercih ettiğini hissetmiştim. </st><st c="6019">O içine kapanık biriydi ve bu halinden memnundu.</st></p>
			<p><st c="6067">Sonra bir gün, sehpası önünde bağdaş kurup bir resim üstünde saatlerce çalıştıktan sonra kalkıp yanıma geldi ve resmi bana uzattı. </st><st c="6199">Çiçek açmış bir ağaç resmiydi bu. </st><st c="6233">Yaşlı adamın yüzündeki gülümseme çok şey anlatıyordu. </st><st c="6287">“Sen için. </st><st c="6298">Japon ağaç,” dedi. </st><st c="6317">“Ben Japon biri.” O günden sonra, yaptığı tüm resimleri gösterdi bana; daha sonra beğenmeyip sildiklerini bile... </st><st c="6431">Bunlar orangutan, gibon, kelebek, yunus, kuş ve meyve çizimleriydi ve hepsi de siyah beyazdı. </st><st c="6525">Bazen, nadiren de olsa, beğendiği bir çizimi alıp sandıklardan birine yerleştiriyordu. </st><st c="6612">Sakladıklarının çoğunun çiçek açmış ağaç resmi olduğunu fark etmiştim; bunları “Japon ağaç” olarak adlandırıyor ve bana bunları göstermesi diğerlerine kıyasla daha büyük bir mutluluk veriyordu. </st><st c="6806">Onun için çok özel bir şeyi benimle paylaştığı belliydi ve bundan onur duyuyordum.</st></p>
			<p><st c="6888">Her akşamüstü hava kararırken gelip yanıma oturuyor ve yüzünde son demlerini yaşayan güneş ışığıyla beni izliyordu. </st><st c="7005">Beni gözleriyle iyileştiriyormuş gibiydi. </st><st c="7047">Geceleri sık sık anne babamı düşünüyordum. </st><st c="7090">Onları yeniden görebilmeyi, hâlâ hayatta olduğumu bilmelerini öyle çok istiyordum ki... </st><st c="7178">Ama tuhaftır ki, artık onları özlemiyordum.</st></p>
			<p><st c="7221">Zamanla sesim geri geldi. </st><st c="7248">Felcin kıskacından yavaş yavaş kurtuldum ve eski gücüme kavuştum. </st><st c="7314">Artık beni davet ettiğinde –bunu sık sık yapıyordu– Kensuke ile dışarı çıkabiliyordum. </st><st c="7401">İlk başlarda sahilde çömeliyor ve yanımda Stella ile onun sığ sularda mızrakla avlanmasını izliyordum. </st><st c="7504">Hiç kıpırdamadan durabiliyor ve müthiş bir hızla harekete geçebiliyordu. </st><st c="7577">Sonra bir gün bana da bir mızrak yaptı. </st><st c="7617">Onunla birlikte balık avlayacaktım. </st><st c="7653">Bana büyük balıkların nerede olduğunu, ahtapotların hangi kayaların altında saklandığını, mızrağın ucunu suyun hemen üstünde tutarak bir balıkçıl kuşu gibi hareketsiz beklemeyi, balıkların korkup kaçmaması için gölgemi arkama almayı öğretti. </st><st c="7895">İnanın bana, ilk kez bu şekilde balık yakaladığımda hissettiğim coşku, Çamurkuşlarının maçı kazanmasını sağlayan golü attığımda hissettiklerime benziyordu: Yani, hemen hemen dünyanın en harika duygusuydu.</st></p>
			<p><st c="8099">Kensuke ormandaki her ağacı, meyvelerin nerede yetiştiğini, hangi meyvelerin olgunlaştığını ve onlar için tırmanmaya değip değmeyeceğini biliyordu. </st><st c="8248">İnanılmaz yükseklikte ağaçlara korkusuzca ve müthiş bir çeviklikle tırmanıyordu. </st><st c="8329">Bazen gibonlar onu kendi bölgelerindeki meyvelerden uzak tutmak amacıyla uluyarak daldan dala atlasalar da, bir ağaç kovuğundaki bal peteğini aşağı indirirken –balı şeker niyetine ya da meyveleri uzun süre saklamak için kullanıyordu– arılar etrafında dönüp vızıldasalar da, yaşlı adam ormandaki hiçbir şeyden korkmuyor gibiydi. </st><st c="8657">Orangutan ailesi de mutlaka onunla birlikte geliyor, ormana girdiğimizde önden gidip yolu kolaçan ediyor ya da arkamızdan yürüyorlardı. </st><st c="8793">Onları çağırmak için Kensuke’nin şarkı söylemesi yeterli oluyordu. </st><st c="8860">Yaşlı adamın sesini duyunca neredeyse hipnotize oluyorlardı. </st><st c="8921">Ben ve Stella da onların ilgisini çekiyorduk; ama hem onlarda hem de bizde bir tedirginlik vardı ve bu yüzden birbirimize çok fazla yaklaşmıyorduk.</st></p>
			<p><st c="9068">Bir akşamüstü, Kensuke’nin balık avlayışını izlediğim sırada, yavru orangutanlardan biri ansızın kucağıma tırmandı ve parmağını kullanarak burnumu incelemeye başladı, daha sonra da merakını kulağıma yöneltti. </st><st c="9278">Kulağımı sertçe çekince canımı yaktı ama tepki göstermemeyi başardım. </st><st c="9348">O günden sonra diğer yavrular da bana yakınlaştılar ve beni bir tırmanma tahtası olarak kullanmaya başladılar. </st><st c="9459">Daha yaşlı ve iri olanlar bile zaman zaman uzanıp bana dokunuyorlardı ama neyse ki onlar daha mesafeli ve ölçülüydüler. </st><st c="9579">Fakat ne onlar Stella’ya ne de Stella onlara fazla yaklaşmıyordu. </st></p>
			<p><st c="9645">Geçen tüm bu süre içinde –adaya düştüğümden bu yana birkaç ay geçtiğini hesaplamıştım– Kensuke neredeyse hiç konuşmamıştı. </st><st c="9768">Konuştuğu zaman zorluk çekiyordu çünkü İngilizcesi çok yetersizdi. </st><st c="9835">Kelimelerle iletişim kurmaya çalışmak, birbirimizi anlamamıza hiç yardımcı olmuyordu. </st><st c="9921">Bu yüzden biz de çoğu zaman gülümseyerek, başımızı sallayarak, elimizle göstererek ve işaretlerle iletişim kuruyorduk. </st><st c="10040">Hatta bazen aklımızdan geçeni anlatabilmek için kuma resim çizdiğimiz bile oluyordu. </st><st c="10125">Bu şekilde geçinip gidiyorduk işte. </st><st c="10161">Aslında bir yandan da, öğrenmek için yanıp tutuştuğum birçok şey vardı. </st><st c="10233">Bu adada tek başına ne yapıyordu? </st><st c="10267">Ne zamandır buradaydı? </st><st c="10290">Ve tüm bu tencere tavaları, alet edevatı, sürekli belinde taşıdığı bıçağı nereden bulmuştu? </st><st c="10382">Ahşap sandıklarından birinin ağzına kadar çarşafla dolu olmasının açıklaması neydi? </st><st c="10466">Nereden gelmişti bu çarşaflar? </st><st c="10497">Peki ya Kensuke nereden gelmişti? </st><st c="10531">Ve neden daha önce beni hiç sevmediği belliyken, şimdi bana bu kadar iyi ve nazik davranıyordu? </st><st c="10627">Ne zaman ona bunlara benzer bir soru yöneltsem başını iki yana sallayıp uzaklaşıyor; durumundan utanan, sağır bir insan gibi davranıyordu. </st><st c="10766">Gerçekten de anlamıyor muydu, yoksa anlamak mı istemiyordu, bilemiyordum. </st><st c="10840">Sebep ne olursa olsun, ona sıkıntı verdiğimi anlayınca daha fazla soru sormamaya karar verdim. </st><st c="10935">Belli ki sorular işe yaramayacak, hatta aramızdaki mesafeyi açacaktı. </st><st c="11005">Beklemekten başka yapacak bir şey yoktu.</st></p>
			<p><st c="11045">Onunla yaşam hep dopdolu, planlı ve düzenliydi. </st><st c="11094">Güneşin ilk ışıklarıyla uyanıyor, orman patikasında kısa bir yürüyüşle yıkanma yerine geliyorduk. </st><st c="11192">Burada bir derenin serin suyu yüksekçe bir tepeden aşağı, pürüzsüz dev kayaların üzerine doğru akıyordu. </st><st c="11297">Yatak örtülerimizi ve giysilerimizi de burada yıkıyor (Kensuke bana da bir kimono yapmıştı), onları kayalara vura vura temizliyor, sonra da yakınlardaki bir ağacın dallarına asıp kurutuyorduk. </st><st c="11490">Kahvaltıda her sabah başka bir meyvenin yoğun ve posalı suyu, yanında da muz ya da hindistancevizi oluyordu. </st><st c="11599">Muz yemekten bıkmasam da kısa süre sonra hindistancevizinden iğrenmeye başlamıştım. </st><st c="11683">Sabahları ya sığ sularda balık avlayarak ya da meyve toplayarak geçiriyorduk. </st><st c="11761">Bazen, bir fırtına sonrasında, sahilde gezinip Kensuke için boyama kabuğu –sadece en büyük ve düz olanları kabul ediyordu– veya karaya vurmuş tahta parçaları arıyorduk. </st><st c="11930">Mağaramızın arka kısmında iki tahta yığını vardı: Birinin yakacak yığını olduğu belliydi, diğerindekileri ise tahta eşyalar yapmak için kullanıyor olmalıydı. </st><st c="12088">Öğle vakti mağara eve dönüp çiğ balık (çok lezzetliydi) ve ekmek ağacı denilen bir ağacın meyvelerinden (yavan ve yutması zor bir meyveydi) yiyorduk. </st><st c="12238">Öğle yemeğinden sonra bir süre kestiriyorduk, sonra o boyama yapmak için sehpasının başına oturuyordu. </st><st c="12341">Onun deniz kabuğu boyamasını izlerken bazen öylesine dalıp gidiyordum ki güneşin denize yaklaştığını fark ettiğimde her seferinde şaşırıyordum. </st><st c="12485">Mağaranın arka tarafına gidip ateşte balık çorbası pişiriyorduk. </st><st c="12550">Bir düzine farklı ot ile birlikte, tencereye balıkların kafaları ve kuyrukları da giriyordu, çünkü Kensuke hiçbir şeyi israf etmiyordu. </st><st c="12686">Sonrasında mutlaka kırmızı muz oluyordu, hem de yiyebildiğim kadar. </st><st c="12754">Hiç aç kalmıyordum. </st><st c="12774">Yemek bittiğinde birlikte mağaranın girişinde oturuyor ve güneşin batışını izliyorduk. </st><st c="12861">Sonrasında Kensuke tek kelime etmeden ayağa kalkıyordu. </st><st c="12917">Başlarımızı eğerek birbirimize ciddiyetle selam veriyor ve yataklarımızı hazırlayıp uyuyorduk.</st></p>
			<p><st c="13011">Kensuke’yi çalışırken görmek bana hep ilginç geliyordu; neyle uğraşırsa uğraşsın öylesine kararlı hareket ediyor, öylesine odaklanıyordu ki... </st><st c="13155">En ilginci de onu resim yaparken izlemekti. </st><st c="13199">İlk başlarda sadece yanına çömelip izlememe izin veriyordu. </st><st c="13259">Kişisel alanına önem verdiği, rahatsız edilmek istemediği belliydi. </st><st c="13327">Önünde üç tane çay tabağı duruyordu: Birine ahtapot mürekkebi (Kensuke için ahtapotlar bir yiyecekten fazlasıydı), birine su koyuyor, diğerini ise bu ikisini karıştırmak için kullanıyordu. </st><st c="13516">Fırçasını son derece dik tutuyor ve hiç kıpırdatmıyor, başparmağı bir tarafta, diğer parmakları öbür tarafta kalıyordu. </st><st c="13636">Resim yaparken sakalı neredeyse deniz kabuğuna değecek kadar öne eğiliyordu. </st><st c="13713">Sanırım gözleri bozuktu. </st><st c="13738">Onu saatlerce izliyor, narin çizimini ve bilinçli dokunuşlarını hayretler içinde inceliyordum.</st></p>
			<p><st c="13832">Sonra yağmurlu bir öğleden sonra –yağmur yağdığında öyle böyle yağmıyordu– sehpasına benim için de bir deniz kabuğu, üç tabak ve fırça koymuş olduğunu gördüm. </st><st c="13992">Tüm acemiliğime rağmen bana çizim dersi vermekten büyük bir zevk alıyordu. </st><st c="14067">İlk günlerde, bana saldıran denizanasının resmini yapmaya çalıştığımı hatırlıyorum. </st><st c="14151">Bunu görünce bir kahkaha atmıştı Kensuke; ama alaycı değil, bizi bir araya getiren olayı hatırlamasının sonucu atılmış bir kahkahaydı bu. </st><st c="14289">Çizim yapmayı her zaman sevmişimdir, ama Kensuke sayesinde bu sevgim kat be kat arttı. </st><st c="14376">Çizim yapmak için önce iyi gözlem yapmayı, sonra çizeceğim figürü zihnimde canlandırmayı ve onu kolumdan aşağı doğru fırçamın ucuna, oradan da kabuğa aktarmayı öğreniyordum. </st><st c="14550">Üstelik tüm bunları bana hiç konuşmadan, yalnızca göstererek öğretmişti.</st></p>
			<p><st c="14622">Ellerindeki hüneri anlamam için etrafıma bakmam yeterliydi. </st><st c="14683">Mağara evi tek başına, büyük kısmını batan gemilerden sürüklenerek kıyıya vuran eşyalardan döşemiş olmalıydı: sandıklar, çalışma tezgâhı, raflar, sehpa... </st><st c="14838">Yere serdiği hasırlar, bambu kaplamalar; her şey onun eseriydi. </st><st c="14902">Yakından baktığımda tüm bunların mükemmel bir işçilikle son hallerini aldıklarını, metal çivi ya da vida olmadan, sadece tahta çivilerle tutturulduklarını görebiliyordum. </st><st c="15073">Gerekli yerlerde bazen bir tür yapıştırıcı bazen de bir tür ip kullanmıştı. </st><st c="15149">Ağaca tırmanmak için halatlar; balık avlamak için mızraklar, olta kamışları ve ağlar bir köşede istiflenmişti (ama Kensuke’yi balık avlamak için olta kullanırken hiç görmemiştim). </st></p>
			<p><st c="15329">Resim fırçalarını da o yapmıştı ve bir süre sonra bunun sırrını öğrenecektim. </st><st c="15407">Kensuke’nin Tomodachi adını verdiği ve diğerlerinden daha çok sevdiği dişi bir orangutan vardı. </st><st c="15503">Tomodachi sık sık geliyor, tüylerini taraması için yaşlı adamın yanına oturuyordu. </st><st c="15586">Yine bir gün, mağaranın girişinde tüylerini tarattırdığı sırada, Kensuke’nin onun sırtından en uzun ve koyu renkli kılları kasten kopardığını gördüm. </st><st c="15736">Elindeki kılı havaya kaldırıp bana gösterdi, bir yandan da muzipçe sırıtıp göz kırptı. </st><st c="15823">O an neyin peşinde olduğunu anlamamıştım. </st><st c="15865">Ama daha sonra, çalışma tezgâhında bu kılları bıçağıyla aynı boyda kesişini, o sabah bir ağaçtan elde ettiğini gördüğüm reçineye batırışını, sonra bu kılları kısa ve içi boş bir bambu parçasına dolduruşunu izledim. </st><st c="16080">Bir gün sonra reçine kuruyunca yeni bir fırçaya sahip olmuştu Kensuke. </st><st c="16151">Her türlü ihtiyacını karşılamanın bir yolunu bulmuştu belli ki.</st></p>
			<p><st c="16214">Yine bardaktan boşanırcasına yağmur yağan bir günde, birlikte sehpa başında resim çizdiğimiz sırada birden durup fırçasını bıraktı ve çok yavaş, sanki bunu nasıl söyleyeceğini uzun süredir düşünüyormuşçasına, “Ben sana resim göstermek Mika,” dedi (İlk defa bana adımla hitap ediyordu). </st><st c="16501">“Sen bana İngilizce göstermek. </st><st c="16532">Ben İngilizce konuşmak istiyor. </st><st c="16564">Sen öğretmek bana.”</st></p>
			<p><st c="16583">Bu, aylar sürecek bir İngilizce eğitiminin başlangıcıydı. </st><st c="16642">Her gün sabahtan akşama kadar, Kensuke’nin etrafındaki dünyayı İngilizceye çeviriyordum. </st><st c="16731">Her zamanki şeyleri yapmaya devam ediyorduk, ama ben eskisinden farklı olarak, artık hiç susmuyordum; o da dilediği her kelimeyi ve cümleyi benimle birlikte tekrar ediyordu. </st><st c="16905">Gösterdiği gayret zaman zaman yüzüne yansıyor, kaşları çatılıyordu.</st></p>
			<p><st c="16972">Söylediği her kelime sanki beyni tarafından yutuluyordu. </st><st c="17030">Bir kere duyup tekrar ettiği bir kelimeyi nadiren unutuyor, unuttuğu zaman da kendisine çok kızıyordu. </st><st c="17133">Bazen ağzımdan yeni bir kelime çıktığında gözlerinin parladığını görüyordum. </st><st c="17210">Sanki kelimeyi tanımış, eski bir dostunu görmüş gibi gülümsüyor ve başını sallıyordu. </st><st c="17296">Sonra da onu birkaç defa tekrar edip duyduğu sesin tadını çıkarıyor ve kelimeyi hafızasına kazıyordu. </st><st c="17398">Ve tabii ki, bildiği kelime sayısı arttıkça onları farklı şekillerde bir araya getirip deneyler yapıyordu. </st><st c="17505">Kelimeler cümleciklere, cümlecikler cümlelere dönüştü yavaş yavaş. </st><st c="17572">Fakat ne kadar uğraşırsa uğraşsın telaffuzunu değiştiremiyordu. </st><st c="17636">Michael adı onun için hep Mika olarak kaldı; bazen de Mikasan diyordu. </st><st c="17707">Nihayet birbirimizle konuşabilmeye başlamıştık; arkadaşlığımızın temellerinin atıldığı o sessiz dönem sona ermişti. </st><st c="17823">Sessizlik bize hiçbir zaman engel olmamış, ama zaman zaman bizi kısıtlamıştı.</st></p>
			<p><st c="17900">Bir akşamüstü mağara evin girişinde güneşin batışını izlediğimiz sırada, “Ben şimdi anlayacak mı, bak Mikasan,” dedi. </st><st c="18019">“Bana senin hikâyeyi anlat; nerede yaşamak sen, benim adaya neden gelmek. </st><st c="18093">Bebeklikten bugüne. </st><st c="18113">Ben dinlemek.”</st></p>
			<p><st c="18127">Ben de anlattım. </st><st c="18145">Ona evimizden, annem ve babamdan, tuğla fabrikasının kapanışından, futboldan ve Eddie’den, Çamurkuşlarından, Peggy Sue’dan, dünya seyahatimizden, Brezilya’da futbol oynayışımızdan, Afrika’daki aslanlardan ve Avustralya’daki örümceklerden, annemin hastalanışından, tekneden düştüğüm geceden bahsettim.</st></p>
			<p><st c="18445">Bitirdiğimde, “Güzel. </st><st c="18468">Evet, anlıyor ben. </st><st c="18487">Çok güzel,” dedi. </st><st c="18505">“Ah, futbol seviyor sen. </st><st c="18530">Ben de futbol oynamak küçükken. </st><st c="18562">Çok mutlu, çok eskiden. </st><st c="18586">Japonya’da, evimde.” Bir süre sessiz kaldı. </st><st c="18630">“Sen evden çok uzak Mikasan. </st><st c="18659">Bazen ben görüyor, sen çok üzgün. </st><st c="18693">Ben seni mutlu yapmak. </st><st c="18716">Yarın balık avına gitmek biz, hikâye anlatmak belki. </st><st c="18769">Benim hikâye, senin hikâye... </st><st c="18799">Belki aynı şimdi.” Güneş bir anda ortadan kaybolmuştu. </st><st c="18854">Ayağa kalkıp eğilerek birbirimize selam verdik. </st><st c="18902">“</st><span><st c="18903">Oyasumi masai</st></span><st c="18916">,” dedi.</st></p>
			<p><st c="18924">“İyi geceler,” diye karşılık verdim. </st><st c="18962">Sadece günün bu saatinde Japonca konuşuyordu Kensuke, ama sık sık Japonca şarkı söylüyordu. </st><st c="19054">Ben de ona </st><span><st c="19065">On Yeşil Şişe</st></span><st c="19078"> şarkısını öğretmiştim ve bu şarkıyı ne zaman söylese kahkahalarla gülüyordu. </st><st c="19156">Yaşlı adamın gülüşünü çok seviyordum. </st><st c="19194">Gürültülü değildi, daha çok uzunca bir kıkırdamayı andırıyordu. </st><st c="19258">Ve her defasında kalbimi ısıtıyordu.</st></p>
			<p><st c="19294">Ertesi sabah, yanımıza iki olta kamışı ve bir ağ alıp ormanda yürümeye koyulduk. </st><st c="19376">“Bugün büyük balık, Mika. </st><st c="19402">Küçük balık, hayır,” dedi. </st><st c="19429">Adanın aylar önce kıyıya vurduğum noktasına gidiyorduk; orada neredeyse hiç meyve olmadığı için o bölgeye epeydir uğramamıştım. </st><st c="19557">Bir süre zorlu bir patikadan ilerledikten sonra taşlık ve kıvrımlı bir yoldan aşağı doğru inmeye başladık ve kumluk sahili olan gizli bir koya vardık. </st><st c="19708">Stella hemen koşup denize atladı ve onunla oynamam için havlayarak beni yanına çağırdı.</st></p>
			<p><st c="19795">Birden Kensuke kolumu tuttu. </st><st c="19825">“Bak, Mikasan,” dedi. </st><st c="19847">“Ne görüyor sen?” Bakışlarında bir muziplik vardı. </st><st c="19898">Neden bahsettiği hakkında en ufak bir fikrim yoktu. </st><st c="19950">“Burada bir şey yok, evet? </st><st c="19977">Ben kafa çalıştırıyor ve izle şimdi. </st><st c="20014">Göstermek ben.” Yaşlı adam sahilin ucuna doğru ilerleyince ben de onu takip ettim. </st><st c="20097">Yerdeki odunsu bitkileri çekiştirdiğinde çalılar büyük bir kolaylıkla havaya kalktı. </st><st c="20182">Şaşırmıştım. </st><st c="20195">Kumda uzun bir tahta parçası duruyor gibiydi şimdi; ama Kensuke daha fazla çalıyı çekip kenara attığında, bunun bir uskundra</st><a id="footnote-292573-3-backlink" href="#footnote-292573-3"><st c="20319">***</st></a><st c="20323"> olduğunu gördüm. </st><st c="20341">Evet, karşımızda iki yanına uskundra eklenmiş bir kano duruyordu! </st><st c="20407">Ve üstü brandayla örtülüydü. </st><st c="20436">Kensuke brandayı ağır hareketlerle kaldırırken bir yandan da kıkırdıyordu.</st></p>
			<p></p>
			<p></p>
			<p></p>
			<p></p>
			<p></p>
			<p><st c="20510">Kanonun içinde, uzun bir küreğin yanında, Eddie’nin hediyesi olan futbol topum vardı! </st><st c="20597">Kensuke uzanıp topu aldı ve bana doğru attı. </st><st c="20642">Biraz havası inmişti tabii, beyaz derisinin büyük kısmı çatlamış ve renk atmıştı, fakat Eddie’nin ismi her şekilde okunuyordu.</st></p>
			<div>
				<div>
					<p><a id="footnote-292573-3" href="#footnote-292573-3-backlink"><st c="20768">***</st></a><span>  </span><st c="20772">Uskundra: Teknelerde yana yatmayı engellemek için tekneden uzatılan direklere bağlanan, batmayan destek parçası. </st><st c="20886">[Ç.N.]</st></p>
				</div>
			</div>
		</div>
	<div id="charCountTotal" value="20892"></div></body>
</html>
