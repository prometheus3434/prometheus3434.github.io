<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>issiz_adanin_krali_ebook-2</title>
    <meta http-equiv="Content-Type" content="text/html; charset=utf-8" />
  

</head>
  <body id="issiz_adanin_krali_ebook" xml:lang="tr-TR">
		<div>
			<p xml:lang="en-US"><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p><st c="0">Birinci Bölüm</st></p>
			<p></p>
			<p id="toc_marker-2"><st c="13">Yeni bir hayat</st></p>
			<p></p>
			<p></p>
			<p><st c="28">On ikinci doğum günümden bir önceki gece kayboldum ortadan. </st><st c="89">28 Temmuz 1988’de. </st><st c="108">Ama nihayet, size başımdan geçen bu inanılmaz olayın tamamını, gerçekleri anlatabileceğim. </st><st c="199">Kensuke, aradan en az on yıl geçene kadar kimseye hiçbir şey anlatmayacağıma dair söz vermemi istemişti benden. </st><st c="311">Bana söylediği son şey neredeyse buydu. </st><st c="351">Ben de ona söz verdim. </st><st c="374">Bu sebeple bir yalanı yıllarca yaşamak ve etrafımdakilere yaşatmak zorunda kaldım. </st><st c="457">Çoktan uykuya dalmış bu yalanları uyandırmasam da olurdu aslında, ama olayın üzerinden on yıl geçti artık. </st><st c="564">Liseyi ve üniversiteyi bitirdim, düşünecek çok vaktim oldu. </st><st c="624">Bunca zamandır kandırdığım aileme ve arkadaşlarıma doğruları söylemeliyim; uzun süre ortadan kayboluşumun ve öldü sanılırken bir gün geri dönüşümün ardındaki gerçekleri öğrenmeyi hak ediyorlar.</st></p>
			<p><st c="817">Yine de tüm bunları anlatmam için başka bir neden daha var... </st><st c="880">Çok daha geçerli bir neden. </st><st c="908">Issız adanın kralı Kensuke; iyi kalpli ve harika bir adamdı, üstelik benim dostumdu. </st><st c="993">Dünyanın, onu benim gözlerimden görüp tanımasını çok istiyorum.</st></p>
			<p></p>
			<p><st c="1056">On bir yaşıma basmadan kısa süre öncesine kadar, o mektup gelmeden önce, her şey normaldi. </st><st c="1148">Evde dördümüzdük: annem, babam, Stella ve ben. </st><st c="1195">Stella Artois, bir kulağı yukarıda, diğeri aşağıda gezen, siyah beyaz tüylü çoban köpeğimdi ve olayları önceden sezebilme gibi bir yeteneği vardı. </st><st c="1342">Ama o bile gelen mektubun yaşamımızı sonsuza dek değiştireceğini sanırım öngöremezdi.</st></p>
			<p><st c="1427">O zamanları düşündüğümde, çocukluğumda bir düzen, bir aynılık olduğunu hatırlıyorum. </st><st c="1513">Her sabah sokağın sonundaki maymun okuluna gidiyordum. </st><st c="1568">Bu ismi babam takmıştı ve neden olarak da çocukların bahçedeki tırmanma demirlerinden baş aşağı sarkıp anlamsız sesler çıkarmalarını göstermişti. </st><st c="1714">Ayrıca bana da keyfi yerinde olduğu zamanlarda, yani sık sık, ‘maymun surat’ derdi. </st><st c="1798">Okulumun gerçek adı St. </st><st c="1822">Joseph’ti, orada mutluydum... </st><st c="1852">En azından, çoğu zaman. </st><st c="1876">Okuldan sonra her gün, havaya bakmaksızın, Matt, Bobby ve en iyi arkadaşım Eddie Dodds ile soluğu futbol sahasında alırdık. </st><st c="2000">Çamurlu bir sahaydı burası. </st><st c="2028">Uzun bir pas atmaya kalktığınızda top düştüğü yerde kalıverirdi. </st><st c="2093">Çamurkuşları adını verdiğimiz bir takımımız vardı ve oldukça iyi sayılırdık. </st><st c="2170">Bizimle maç yapmaya gelen takımlar topun yerden sekmesini bekledikleri için bu durumdan yararlanır ve daha maçın başında çoktan birkaç gol atmış olurduk. </st><st c="2324">Ama deplasmanlarda o kadar başarılı sayılmazdık.</st></p>
			<p><st c="2372">Hafta sonları, Bay Patel’in köşedeki dükkânından aldığım gazeteleri mahalledeki evlere dağıtıyordum. </st><st c="2474">Amacım bir dağ bisikleti alabilmek için para biriktirmekti. </st><st c="2534">Eddie ile birlikte dağ bisikletlerimize binip kırlarda dolaşmak istiyorduk. </st><st c="2610">Fakat bir sorun vardı: Ben elime geçen parayı harcıyordum. </st><st c="2669">Bu kadar yıl geçti, hâlâ aynıyım.</st></p>
			<p><st c="2702">Pazarları özel günlerdi benim için. </st><st c="2739">Hep birlikte baraj gölüne gidip küçük yelkenli sandalımızla gezerdik; Stella, baraj gölünü bize aitmiş gibi sahiplenir, gördüğü her kayığa delice havlardı. </st><st c="2895">Babam bu aktiviteye bayıldığını, çünkü orada havanın açık ve temiz olduğunu, tuğla tozu barındırmadığını söylerdi. </st><st c="3010">Tuğla fabrikasında çalışıyordu babam. </st><st c="3048">Elinden her iş gelirdi. </st><st c="3072">Tamir edemeyeceği hiçbir şey yoktu; tamir edilmeye ihtiyacı olmayan şeyleri bile tamir ederdi. </st><st c="3167">Bu sebeple, sandal ve yelkencilik işi tam ona göreydi. </st><st c="3222">Aynı fabrikanın ofisinde yarı zamanlı çalışan annem de çok severdi tekneyle açılmayı. </st><st c="3308">Bir seferinde dümenin başında otururken başını kaldırıp derin bir nefes aldığını hatırlıyorum. </st><st c="3403">“İşte bu!” diye bağırmıştı hemen sonrasında. </st><st c="3448">“Hayat dediğin böyle olmalı! </st><st c="3477">Harika, değil mi?” Annem lacivert şapkasını başından eksik etmezdi. </st><st c="3545">Kaptanımız tartışmasız oydu. </st><st c="3574">Eğer yakınlarda bir yerlerde bir esinti varsa onu mutlaka bulup yakalardı. </st><st c="3649">Bu konuda özel bir yeteneğe sahipti.</st></p>
			<p><st c="3685">Su üzerinde harika günler geçirdik. </st><st c="3722">Ortalıkta kimsenin görünmediği, çetin hava koşullarının olduğu zamanlarda bile açılıyor, dalgalar üstünde hoplaya zıplaya ilerlemenin ve hız yapmanın coşkusunu yaşıyorduk. </st><st c="3894">En ufak bir esintinin olmadığı günler de yıldırmıyordu bizi. </st><st c="3955">Öyle zamanlarda günü balık avlayarak –bu konuda annemden de babamdan da daha iyiydim– geçirirdik. </st><st c="4053">Stella da havlayacak birilerini bulamadığı için bir köşede bezgin bezgin oturuyor olurdu.</st></p>
			<p><st c="4142">Sonra o mektup geldi. </st><st c="4165">Kapıdaki mektup deliğinden içeri düşer düşmez Stella’nın hışmına uğramıştı. </st><st c="4241">Delik deşik olup ıslanmasına rağmen yazılanları okuyabilmiştik. </st><st c="4305">Tuğla fabrikası kapanıyordu. </st><st c="4334">Babamla annem işten çıkarılacaklardı.</st></p>
			<p><st c="4371">O sabah kahvaltı masasında insanı korkutan bir sessizlik olmuştu. </st><st c="4438">O günden sonraki hiçbir pazar göle gitmedik. </st><st c="4483">Bunun sebebini onlara sormama gerek yoktu. </st><st c="4526">İkisi de iş bulmaya çalışıyor ama başaramıyorlardı.</st></p>
			<p><st c="4577">Eve kasvetli bir hava çökmüştü. </st><st c="4610">Bazı günler okuldan döndüğümde evde çıt çıkmıyordu. </st><st c="4662">Annem babam eften püften sebeplerle sık sık tartışıyorlardı; onları daha önce hiç böyle görmemiştim. </st><st c="4763">Babam evdeki eşyaları tamir etmeyi bırakmıştı. </st><st c="4810">Zaten çoğunlukla evde değildi. </st><st c="4841">İş aramadığı zamanlarda mahallenin barında oluyordu. </st><st c="4894">Evdeyken de yelkencilik dergilerine bakıp duruyor, tek kelime etmiyordu. </st></p>
			<p><st c="4967">Ben de mümkün olduğunca dışarıda vakit geçirmeye çalışıyor, sık sık futbol oynuyordum. </st><st c="5054">Ama bir gün Eddie mahalleden ayrıldı; babası güneyde bir yerlerde iş bulmuştu. </st><st c="5133">Eddie olmayınca futbolun da tadı kalmadı. </st><st c="5175">Kısa süre sonra Çamurkuşları dağıldı. </st><st c="5213">Her şey kötüye gidiyordu.</st></p>
			<p><st c="5238">Sonra bir Cumartesi günü, gazete dağıtımını bitirip eve döndüğümde, annemi üst kata çıkan merdivenlerin dibinde oturmuş ağlarken buldum. </st><st c="5376">Oysa ne güçlü bir kadındır annem... </st><st c="5412">Onu ilk kez böyle görüyordum.</st></p>
			<p><st c="5441">“Michael, baban aptalın teki,” dedi. </st><st c="5479">“Gerçekten de öyle.”</st></p>
			<p><st c="5499">“Ne yaptı ki?” diye sordum merakla.</st></p>
			<p><st c="5535">“Gitti,” dedi. </st><st c="5551">İlk önce bir daha dönmemek üzere gittiğini sandım. </st><st c="5602">“Ne desem dinletemedim. </st><st c="5626">Kafasında bir fikir varmış. </st><st c="5654">Ne olduğunu söylemiyor. </st><st c="5678">Sadece arabayı sattığını, güneye taşınacağımızı ve bize orada bir yer bulacağını tekrarlayıp durdu.” Bunu duyduğumda rahatlamış, hatta epey sevinmiştim doğrusu. </st><st c="5839">Güney, Eddie’ye daha yakın olmak demekti. </st><st c="5881">Annem anlatmaya devam etti: “Eğer bu evi bırakacağımı sanıyorsa çok yanılıyor!”</st></p>
			<p><st c="5960">“Neden anne?” diye sordum. </st><st c="5988">“Burada pek bir şey yok ki.”</st></p>
			<p><st c="6016">“Evimiz var, yetmez mi? </st><st c="6041">Ayrıca anneannen ve okulun da burada.”</st></p>
			<p><st c="6079">“Başka okullar da var ama,” dedim. </st><st c="6115">Annem bunu duyunca çok kızdı; onu hiç bu kadar öfkeli görmemiştim.</st></p>
			<p><st c="6181">“Bardağı taşıran son damla neydi, biliyor musun?” diye sordu. </st><st c="6244">“Senin bu sabah gazete dağıtmaya gitmen, Michael. </st><st c="6294">Baban ne dese beğenirsin? </st><st c="6320">Aslında bunu sana söylememem gerek, ama... </st><st c="6363">‘Aslında,” dedi, ‘bu evde yalnızca tek bir kişi para kazanıyor, o da Michael. </st><st c="6441">Bu bana kendimi nasıl hissettiriyor dersin? </st><st c="6485">Oğlum on bir yaşında. </st><st c="6507">Onun bir işi var, benim yok.’”</st></p>
			<p><st c="6537">Annem bir süre konuşmadı ve kendisini toparlamaya çalıştı. </st><st c="6597">Gözlerinde yaşlar birikmişti. </st><st c="6627">“Taşınmayacağım Michael,” dedi az sonra. </st><st c="6668">“Ben burada doğdum ve hiçbir yere gitmiyorum. </st><st c="6714">Baban ne derse desin, taşınmayacağım.”</st></p>
			<p><st c="6752"> Bir hafta sonra telefon çaldığında oradaydım. </st><st c="6799">Arayanın babam olduğunu biliyordum. </st><st c="6835">Annem daha çok dinlemeyi tercih ettiğinden neler olup bittiğini anlayamamıştım... </st><st c="6917">ta ki annem telefonu kapatıp beni karşısına alana kadar.</st></p>
			<p><st c="6973">“Babanın sesi farklı geliyor Michael. </st><st c="7012">Eskisi gibi, onu ilk tanıdığım zamanlardaki gibi sesi. </st><st c="7067">Bize bir yer bulmuş. </st><st c="7088">‘Bavulunuzu alıp gelin,’ diyor. </st><st c="7120">Fareham diye bir yer. </st><st c="7142">Southampton yakınlarındaymış. </st><st c="7172">‘Deniz kenarında,’ dedi. </st><st c="7197">İnan bana Michael, sesi çok farklı geliyordu.”</st></p>
			<p><st c="7243">Babam gerçekten de değişmişti. </st><st c="7275">Trenden indiğimizde istasyonda bizi bekliyordu. </st><st c="7323">Gözleri parlıyor, yüzünden gülümseme eksik olmuyordu. </st><st c="7377">Başımı okşayarak, “Fazla uzakta değil,” dedi. </st><st c="7423">“Görünce çok şaşıracaksın maymun surat. </st><st c="7463">Her şeyi planladım. </st><st c="7483">Beni vazgeçirmeye çalışırsanız boşuna uğraşmış olursunuz. </st><st c="7541">Kararımı çoktan verdim.”</st></p>
			<p><st c="7565">“Ne konuda?” diye sordum.</st></p>
			<p><st c="7591">“Yakında öğreneceksin,” dedi.</st></p>
			<p><st c="7621">Stella hoplaya zıplaya en önden ilerliyordu. </st><st c="7667">Kuyruğunu havaya dikmişti ve keyifli olduğu her halinden belliydi. </st><st c="7734">Galiba hepimiz benzer duygular içindeydik.</st></p>
			<p><st c="7776">En sonunda bavulların çok ağır olduğuna karar verip otobüse bindik. </st><st c="7845">İndiğimizde deniz kenarındaydık. </st><st c="7878">Etrafta tek bir ev bile yoktu, sadece bir yat limanı vardı.</st></p>
			<p><st c="7937">“Burada ne işimiz var?” diye sordu annem. </st></p>
			<p><st c="7980">“Tanışmanızı istediğim biri var. </st><st c="8013">Arkadaşım Peggy Sue. </st><st c="8034">Sizinle tanışmaya can atıyor. </st><st c="8064">Ona sizden çok bahsettim.”</st></p>
			<p><st c="8090">Annem kaşlarını çatıp bana baktı. </st><st c="8125">İkimizin de kafası karışmıştı. </st><st c="8156">Tek bildiğim, babamın bu gizemli havayı bilerek yarattığıydı.</st></p>
			<p><st c="8217">Elimizde bavullarla güçlükle ilerledik. </st><st c="8258">Tepemizde martılar uçuşuyor, teknelerin yelkenleri dalgalanıyor, Stella gördüğü her şeye havlıyordu. </st><st c="8359">Babam nihayet koyu lacivert renkli, güneşte pırıl pırıl parlayan büyükçe bir yelkenli teknenin önünde durdu. </st><st c="8468">Elindeki çantayı yere koyup bize döndü. </st><st c="8508">Yüzünde kocaman bir gülümseme vardı.</st></p>
			<p><st c="8544">“İşte,” dedi. </st><st c="8559">“İzninizle sizi Peggy Sue ile tanıştırmak istiyorum. </st><st c="8612">Kendisi aynı zamanda yeni evimiz olur. </st><st c="8651">Nasıl buldunuz?”</st></p>
			<p><st c="8667">Bir süredir olup bitenler düşünüldüğünde annem bu durumu oldukça iyi karşıladı. </st><st c="8748">Babama bağırıp çağırmadı. </st><st c="8774">Hatta neredeyse hiç konuşmadı; teknenin mutfağında hep birlikte oturduğumuz ve babamın bize açıklama yaptığı süre boyunca bile sessiz kaldı.</st></p>
			<p><st c="8914">“Bunun anlık bir karar olduğunu sanmayın. </st><st c="8957">Fabrikada çalıştığım yıllar boyunca aklımdaydı. </st><st c="9005">Tamam, belki o zamanlar sadece hayal kuruyordum. </st><st c="9054">Aslında düşününce komik geliyor: İşimi kaybetmemiş olsam hayatta böyle bir şeye cesaret edemezdim.” Söylediklerinin fazla mantıklı olmadığının farkındaydı. </st><st c="9210">“Pekâlâ, tamam. </st><st c="9226">Şöyle düşündüm: Yapmayı en çok sevdiğimiz şey nedir? </st><st c="9279">Tekneyle açılmak, değil mi? </st><st c="9307">Peki güzel bir tekneyle denize açılıp dünyayı gezmek harika olmaz mıydı? </st><st c="9380">Bunu yapan insanlar var. </st><st c="9405">Bu işe açık deniz yolculuğu diyorlar. </st><st c="9443">Dergilerde okumuştum.</st></p>
			<p><st c="9464">“Dediğim gibi, ilk başlarda sadece bir rüyaydı. </st><st c="9513">Ama sonra birden işsiz kalıverdim. </st><st c="9548">Ne demişler? </st><st c="9561">Yüreğinin sesini dinle. </st><st c="9585">Sonuçta, fazla bir şey olmasa da, işten çıkarılma tazminatımız var. </st><st c="9653">Arabanın satışından gelen parayı ve bankadaki birikimimizi de hesaba katarsak... </st><st c="9734">milyonlar olmasa bile yeterli bir miktar ediyor. </st><st c="9783">Bu parayla ne yapmalıydım? </st><st c="9810">Diğerlerinin yaptığı gibi hepsini bankaya yatırabilirdim. </st><st c="9868">Ne için? </st><st c="9877">Azala azala bitmesini seyretmek için mi? </st><st c="9918">Oysa bu birikimle insanın hayatta karşısına yalnızca bir defa çıkacak o çok özel fırsatı değerlendirmek mümkündü: Bir yelkenliyle dünyayı gezmek! </st><st c="10064">Afrika. </st><st c="10072">Güney Amerika. </st><st c="10087">Avustralya. </st><st c="10099">Büyük Okyanus. </st><st c="10114">Daha önce sadece rüyalarımızda görebileceğimiz tüm bu yerleri ziyaret edebiliriz.”</st></p>
			<p><st c="10196">Annemle birlikte dilimiz tutulmuş halde babama bakıyorduk. </st><st c="10256">“Tabii, ne düşündüğünüzü biliyorum,” diye devam etti. </st><st c="10310">“Şimdiye kadar yalnızca baraj gölünde, küçücük bir sandalla gezdik, diye düşünüyorsunuz. </st><st c="10399">Bu adam delirmiş olmalı diyorsunuz. </st><st c="10435">Çok tehlikeli olduğunu içinizden geçiriyorsunuz. </st><st c="10484">Beş parasız kalacağımızdan korkuyorsunuz. </st><st c="10526">Ama ben her şeyi düşündüm. </st><st c="10553">Anneanneni bile oğlum. </st><st c="10576">Sonuçta geri döneceğiz, değil mi? </st><st c="10610">Döndüğümüzde o burada olacak. </st><st c="10640">Hem sağlığı da yerinde.</st></p>
			<p><st c="10663">“Paramız var. </st><st c="10678">Her şeyi düşündüm. </st><st c="10697">Altı ay boyunca eğitim alacağız. </st><st c="10730">Seyahatimiz yaklaşık bir yıl sürecek, paramız yeterse on sekiz ay bile olabilir. </st><st c="10811">Güvenliği ön planda tutacağız. </st><st c="10842">Hayatım, sen amatör denizci belgesi alacaksın. </st><st c="10889">Bir dakika, bunu söylemedim, değil mi? </st><st c="10928">Hayır, söylemedim. </st><st c="10947">Kaptan, sen olacaksın hayatım. </st><st c="10978">Ben ise ikinci kaptan ve bakım onarım sorumlusu. </st><st c="11027">Michael, sen miço olacaksın, Stella da... </st><st c="11069">Stella da gemi kedisi</st><a id="footnote-292573-1-backlink" href="#footnote-292573-1"><st c="11090">*</st></a><st c="11092"> olur.” Heyecandan nefes nefese kalmıştı babam. </st><st c="11140">“Kendimizi eğiteceğiz. </st><st c="11163">Fransa’ya, hatta İrlanda’ya birkaç sefer yaparız. </st><st c="11213">Peggy Sue’yu aileden biriymiş gibi yakından tanıyana dek durmak yok. </st><st c="11282">On üç metrelik bir tekne bu. </st><st c="11311">Bowman marka ve en iyi teknelerden biri. </st><st c="11352">Ayrıca en güvenlisi. </st><st c="11373">Dersime iyi çalıştım. </st><st c="11395">Altı ay sonra dünyayı gezmeye başlayabiliriz. </st><st c="11441">Hayatımızın macerası olacak. </st><st c="11470">Bir daha böyle bir şey yapmaya fırsatımız olmayabilir. </st><st c="11525">Ya şimdi ya hiç. </st><st c="11542">Ne diyorsunuz?”</st></p>
			<p><st c="11557">O ana kadar nefesimi tuttuğumu fark etmediğim için güçlükle, “Harika... </st><st c="11630">bir... </st><st c="11637">fikir...” diyebildim. </st><st c="11659">Gerçekten de tam olarak böyle düşünüyordum. </st></p>
			<p><st c="11703">“Kaptan ben olacağım, öyle mi?” diye sordu annem.</st></p>
			<p><st c="11752">“Evet kaptan!” diyerek bir kahkaha atan babam, anneme denizci selamı verdi.</st></p>
			<p><st c="11828">“Peki ya Michael’ın okulu ne olacak?” diye devam etti annem.</st></p>
			<p><st c="11889">“Onu da düşündüm tabii. </st><st c="11914">Buradaki okula gidip yetkililerle konuştum. </st><st c="11958">Her şey ayarlandı. </st><st c="11977">İhtiyacı olan tüm kitapları yanımıza alacağız. </st><st c="12024">Bazen ben ders vereceğim, bazen sen. </st><st c="12061">Bazen de kendi kendine öğrenecek. </st><st c="12095">İnan bana, o maymun okulunda yıllar boyunca öğrenebileceğinden çok daha fazlasını, teknede geçirdiğimiz süre içinde öğrenecek. </st><st c="12222">Sana söz veriyorum.”</st></p>
			<p><st c="12242">Annem çayından bir yudum aldıktan sonra yavaşça başını salladı ve “Pekâlâ,” dedi. </st><st c="12325">Gülümsüyordu. </st><st c="12339">“Neden olmasın? </st><st c="12355">Evet, bunu yapabiliriz. </st><st c="12379">Bir an önce tekneyi satın al.”</st></p>
			<p><st c="12409">“Aldım zaten,” dedi babam.</st></p>
			<p><st c="12436">Bu, elbette delilikti. </st><st c="12460">İkisi de bunun farkındaydı, ben bile farkındaydım. </st><st c="12511">Ama hiçbirimiz umursamıyorduk. </st><st c="12542">Şimdi o günü düşünüyorum da... </st><st c="12573">herhalde çaresizlikten kaynaklanan bir tür cesaretti bizimkisi. </st></p>
			<p><st c="12637">Herkes bizi vazgeçirmeye çalışıyordu. </st><st c="12675">Anneannem bizi ziyarete geldi ve birkaç gün teknede kaldı. </st><st c="12734">Yaptığımızın saçma, tehlikeli ve sorumsuzca olduğunu söyleyip duruyordu. </st><st c="12807">Tam bir felaket tellalıydı. </st><st c="12835">Buzdağları, kasırgalar, korsanlar, balinalar, dev tankerler, kocaman dalgalar... </st><st c="12916">sürekli bu tür dehşet verici şeylerden bahsediyordu. </st><st c="12969">Amacı beni korkutmak, böylece annemi ve babamı bu işten vazgeçirmekti. </st><st c="13040">Beni korkutmayı başarmıştı aslında, ama bunu ona hiç belli etmedim. </st><st c="13108">Anneannemin anlamadığı şey, üçümüzün ortak bir delilik ile çoktan birbirimize bağlanmış olduğuydu. </st><st c="13207">Gidecektik, ve kimse bizi durduramazdı. </st><st c="13247">Masal kahramanları gibi, macera dolu bir yolculuğa çıkacaktık.</st></p>
			<p><st c="13309">İlk başlarda işler çoğunlukla babamın planladığı şekilde yürüdü, ama eğitim tahminimizden çok daha uzun sürdü. </st><st c="13421">Kısa süre sonra, on üç metrelik bir teknenin idaresinin gölde kullandığımız kayığın daha büyüğünü kullanmak olmadığını anlamıştık. </st><st c="13552">Bill Parker adlı (biz ona </st><span><st c="13578">Huysuz Bill</st></span><st c="13589"> diyorduk, ama yüzüne karşı değil) yaşlı bir denizciden eğitim alıyorduk. </st><st c="13663">Bill iki defa Horn Burnu’ndan geçmiş, iki kez de tek başına Atlantik Okyanusu’nu aşmıştı. </st><st c="13753">Manş Denizi’ni kaç kere geçtiğini sorduğumda, “Senin şimdiye kadar yediğin akşam yemeklerinin sayısından fazla evlat,” diye cevap vermişti bana.</st></p>
			<p><st c="13897">Onu fazla sevdiğimiz söylenemezdi doğrusu. </st><st c="13941">Zorlu bir eğitmendi. </st><st c="13962">Beni ve Stella’yı eşit derecede hor görüyordu. </st><st c="14009">Ona göre hayvanlar ve çocuklar, bir teknede ayak bağından başka bir şey değildiler. </st><st c="14093">Bu yüzden ikimiz de mümkün olduğunca ona görünmemeye çalışıyorduk. </st></p>
			<p><st c="14160">Ama hakkını vermek gerekir ki Huysuz Bill işini çok iyi biliyordu. </st><st c="14227">Eğitimimiz sonlandığında ve annem sertifikasını aldığında Peggy Sue ile her yere gidebilirmişiz gibi hissediyorduk. </st><st c="14343">Bill; bize denize karşı büyük bir saygı aşılamış, denizin karşımıza çıkaracağı tüm zorluklarla baş edebileceğimize bizi inandırmıştı.</st></p>
			<p><st c="14476">Çok korktuğum zamanlar da oldu tabii. </st><st c="14515">Babamla ben dehşet duygusunu sessizce paylaşıyorduk. </st><st c="14568">Üzerinize doğru gelen altı metrelik yeşil deniz duvarı karşısında hiçbir şey yokmuş gibi davranmanın imkânsız olduğunu öğrenmiştim. </st><st c="14700">Dalgaların arasında kalan çukurlar bazen öylesine derin oluyordu ki bir daha yukarı çıkmamızın mümkün olmadığını düşündürüyordu. </st><st c="14829">Ama her seferinde zorlukları aşıyorduk; dalgaların ve korkularımızın üzerine gittikçe kendimize ve teknemize olan güvenimiz artıyordu.</st></p>
			<p><st c="14963">Anneme gelince, o en ufak bir korku belirtisi bile göstermedi. </st><st c="15027">En zorlu anlarda babama ve bana dayanma gücünü o ve Peggy Sue verdi diyebilirim. </st><st c="15108">Gerçi annemi de birkaç defa deniz tuttu; babamla bana hiçbir şey olmadı. </st></p>
			<p><st c="15181">Teknenin o sınırlı alanında hep birlikte yaşamaya başlayınca, anne babaların aslında birer anne babadan çok daha fazlası olduğunu öğrenmem uzun sürmedi. </st><st c="15334">Babam aynı zamanda arkadaşım, yoldaşım olmuştu. </st><st c="15382">Birbirimize güveniyor, destek oluyorduk. </st><st c="15423">Anneme gelince, itiraf etmeliyim ki, başta onun bu yolculuğu kaldırabileceğini düşünmüyordum. </st><st c="15517">Her zaman güçlü biri olmuştu; bir işi tamamlayana dek ona dört elle sarılırdı. </st><st c="15596">Ama tekne ve kaptanlık hakkında tüm detayları öğrenene dek, gece gündüz demeden öylesine sıkı çalıştı ki... </st><st c="15704">Neredeyse hiç ara vermedi, diyebilirim. </st><st c="15744">Evet, tekneyi derli toplu tutmadığımızda bize biraz sert çıkışabiliyordu, ama bunu ne babam ne de ben sorun ettik. </st><st c="15859">Teknenin kaptanı annemdi. </st><st c="15885">Bizi dünyanın öbür ucuna götürecek, sonra da geri getirecekti. </st><st c="15948">Ona güvenimiz tamdı. </st><st c="15969">Annem gerçekten muhteşemdi. </st><st c="15997">Tabii, teknenin miçosu ve ikinci kaptanı da vinçlerde ve dümende süperdiler; konserveden kuru fasulye hazırlamakta da epey ustaydılar. </st><st c="16132">Üçümüz harika bir ekip olmuştuk.</st></p>
			<p><st c="16164">Ve böylece, 10 Eylül 1987 tarihinde –günü biliyorum, çünkü bu satırları yazarken önümde teknenin seyir defteri duruyor– erzak ile ağzına kadar dolu teknemiz ile nihayet büyük maceramıza doğru yelken açmaya hazırdık. </st></p>
			<p><st c="16381">Anneannem bizi uğurlamak için iskeledeydi ve gözyaşlarına engel olamıyordu. </st><st c="16457">Hatta son anda bizimle gelmek istediğini bile söyledi: Hiçbir koalayı doğal ortamında görmemişti ve Avustralya’yı ziyaret etmek istiyordu. </st><st c="16596">Huysuz Bill dâhil olmak üzere, çok sayıda tanıdığımız ve dostumuz da o gün oradaydı. </st><st c="16681">Eddie Dodds, babasıyla gelmişti. </st><st c="16714">Tam hareket ettiğimiz sırada Eddie bir futbol topunu tekneye attı ve hemen ardından “Şans getirmesi için!” diye bağırdı. </st><st c="16835">Bir süre sonra topu daha dikkatli incelediğimde Eddie’nin bir Dünya Kupası yıldızıymışçasına adını topun her tarafına yazdığını gördüm.</st></p>
			<p><st c="16970">Stella Artois tanıdıklarımızı ve Solent Boğazı’nda ilerlediğimiz süre boyunca gördüğü tüm tekneleri havlayarak selamladı. </st><st c="17093">Fakat açık denize vardığımızda tuhaf bir şekilde sessizleşti. </st><st c="17155">Belki o da tıpkı bizim gibi, artık geri dönüşümüzün olmadığını hissetmişti. </st><st c="17231">Bu bir rüya değildi. </st><st c="17252">Dünya seyahatine çıkmıştık. </st><st c="17280">Her şey gerçekti... </st><st c="17300">hem de fazlasıyla! </st></p>
			<p></p>
			<p></p>
			<div>
				<div>
					<p><a id="footnote-292573-1" href="#footnote-292573-1-backlink"><st c="17319">*</st></a><span><st c="17320">  Yakın zamana kadar gemilerde, farelerle mücadele amacıyla bir kedi bulundurulurmuş. </st><st c="17405">[Ç.N.]</st></span></p>
				</div>
			</div>
		</div>
	<div id="charCountTotal" value="17411"></div></body>
</html>
