<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.2.css" type="text/css" rel="stylesheet"/>
</head>

<body>
  <h1 class=" sigil_not_in_toc">♣</h1>

  <p>Çoban sürünün öbür tarafına giderken İsa, Ayaklarım bu haldeyken nasıl yola çıkarım, diye kara kara düşünüyordu. Koyunla işini bitirmiş olan Tanrı, zavallı İsa’ya acıyıp, bulut aracılığıyla, ayaklarındaki kesikleri iyi edecek bir merhem göndermemişti. Ayaklarından akan koyu renk kan yerdeki taşların üzerinde parlıyor. Artık çoban da ona yardım etmeyecek, veda etmek şöyle dursun, başını çevirip İsa’nın ne yaptığına bile bakmadan, verdiği emrin yerine getirilmesini bekleyerek kendi yoluna gidiyor. Peynir için mengene, tuzlanarak kaldırılan koyun kürkleri, keçi derileri sakladıkları çadıra vardı. İhtiyaca göre işlenerek tunik, battaniye, her türden erzak yapılmak üzere bekleyen deriden, ayağına bir çift çarık yapmasına kimsenin ses çıkarmayacağını düşündü. Keçi derisinin yünü daha seyrek, dolayısıyla onunla yapılacak taban daha esnek olacağından, tabanları keçi derisinden kesip hazırladı, önce tüyleri içeride mi yoksa dışarıda mı bırakacağına karar veremedi, sonra ayaklarının feci hali yüzünden yünü tampon gibi kullanmakta fayda gördü. Yün yaralara yapıştığında fena olacaktı ama, Erden Nehri kıyısından gideceği için, bu durumda tek yapacağı ayaklarını nehrin sularına sokmaktı, o zaman kan pıhtısı dağılacak, yün yaralardan kurtulacaktı. Acemi işi çarıkları ıslanınca ağırlaşacak, böylece yün, yavaş yavaş kabuk bağlayan yaralara artık yapışmayacak, diğer taraftan koruyucu zara da zarar vermeyecekti. Ayaklarından sızan kanın rengi yaraların henüz iltihap kapmadığını gösteriyor, iyi haber. Nehir kıyısından yavaş yavaş ilerlerken iki kez mola verip ayaklarını nehrin ilaç gibi gelen serin sularına soktu. Tanrı’yı görmüş bir adamdı ve bu şekilde terk edilmiş olmak ağırına gidiyordu, ne de olsa sıradan bir ölümlünün Tanrı’yla buluşması görülmüş şey değildi, koca İsrail’de Tanrı’yı görüp hayatta olan tek bir adam yoktu. İsa’nın onu tam olarak görmediği doğru, ama çölün ortasında yerden yükselen bir duman bulutu, Ben Rabbinim, deyip tutarlı ve anlaşılır şeyler söyler, ilahi bir ses olduğunu hissettirirse, artık en ufak bir şüpheye yer yoktur. Çobanla ilgili soruya verdiği cevap, tepeden bakan ama samimi tavrı, çobanın bir melek mi bir şeytan mı olduğunu söylemeyi reddetmesi, tüm bunlar onun Tanrı olduğunu kanıtlıyor. Asıl ilginç olan, çobanın arılaşılmaz biçimde duygusuz tepkisinin, buluşmanın doğaüstü niteliğini doğrulamasıydı, Sana Tanrı ile karşılaşıp karşılaşmadığını sormadım, şöyle der gibi, Bu kadarını zaten biliyorum. Öyle görünüyor ki bu onun için sürpriz olmamıştı. Hiçbir şey öğrenmemişsin, defol git, deyip, İsa’ya sırt çevirerek, sürünün öbür tarafına geçmesi, gözden kaybolana kadar bir kez olsun dönüp arkasına bakmaması, İsa’yı koyunu kurban ettiği için suçladığı anlamına geliyordu. Tanrı’yla bir dahaki buluşmalarında neler duyabileceğini, Tanrı’nın ondan ne isteyeceğini düşünmeye daldığı bir anda, çobanın sözleri kulaklarında yankılanmaya başladı. Ses o kadar net ve yüksekti ki, çoban yanı başında onunla konuşuyor sandı, Hiçbir şey öğrenmemişsin. Durup ayaklarını suya sokarak, topuğundan sızıp nehrin suyuna karışan, billur suda bir çizgi olan kanı seyretmeye başladığında kendisini o kadar yalnız ve zavallı hissediyordu ki, artık ne topuk onun topuğuydu ne de kan onun kanı, acılarını nehrin serin sularına bırakmak için, yaralı ayaklarıyla topallaya topallaya buraya kadar gelen kendisi değil babasıydı, çobanın sözlerini tekrarlıyordu, Şimdi baştan başlayacaksın, hiçbir şey öğrenmemişsin. İsa uzun, ağır zinciri yerden kaldırır gibi, şimdiye kadar başından geçenleri düşünürken, zincirin halkaları birer birer gözlerinin önünden geçti, ana rahmine düşüşünün esrarengiz biçimde bildirilişi, ışıklı toprak, mağaradaki doğumu, Beytüllahim’in katledilen bebekleri, babasının çarmıha gerilişi, miras kalan kâbus, evi terk edişi, tapınaktaki tartışma, Salomi’nin anlattıkları, çobanın ortaya çıkışı, sürüyü güderken yaşadıkları, çöl, ölü koyun, Tanrı. Bu son söz zihninin kaldıramayacağı kadar ağır olduğu için, tek bir soru üzerine eğilmeye karar verdi, Ölümden kurtarılan bir kuzu neden sonunda bir koyun olarak ölür, acayip bir soru, şöyle dile getirirsek belki biraz daha anlamlı olur, Hiçbir kurtuluş ebedi değildir, sonumuz lanettir. Zincirin son halkası şimdi Erden Nehri kıyısında oturuyor. İsa yüzünü göremediği, otların arkasında belki çamaşır yıkayan, belki yıkanan bir kadının söylediği hüzünlü şarkıyı dinlerken, bu halkaların nasıl birbirine geçtiğini düşünüyor, canlı bir kuzu ölü bir koyuna dönüşüyor, ayağından babasının kanı akıyor, ve kadın şarkı söylüyor, suyun içinde çıplak, sırt üstü uzanmış, dik göğüsleri suyun yüzeyinde kalıyor, kasıklarından bacaklarının arasına doğru inen tüyler, hafifçe esen rüzgârda kabarıyor, İsa daha önce hiç çıplak kadın görmemiş olabilir, ama insan sırf çölün ortasında bir duman bulutu gördü diye vakit tamamlandığında Tanrı’yla olmanın neye benzeyeceğini hayal edebiliyorsa, çıplak bir kadını da, söylediği şarkıyı dinleyerek hayalinde canlandırabilir. Şarkı bir başkasına ithaf edilmiş olsa da fark etmez, kadının vücudunu en ince ayrıntısına kadar gözlerinin önüne getirebilir. Yusuf artık burada değil, Seforis’teki toplu mezara geri döndü, ama değneğinin ucu görünmese de çoban, ve her an her yerde olduğu söylenen Tanrı, eğer bu doğruysa burada, hatta belki de kadının yıkandığı nehrin suyunda olmalı. İsa irkildi, böyle anlarda her insanda ve hayvanda olduğu gibi, kan bacaklarının arasına hücum etti ve orası şişerken, acıları diniverdi. Tanrım, bu beden çok güçlü, yine de İsa gidip kadını aramadı, elleri etin vahşi arzularına direndi, Kendini sevmediğin sürece hiç kimse değilsin, bedenini sevmediğin sürece Tanrı’ya ulaşamazsın. Hiç kimse bunları kimin söylediğini bilmiyor, Tanrı olamaz, çünkü tespih duasına pek benzemiyor, çoban söylemiş olabilir, ama şimdi o da çok uzakta, o zaman bunlar olsa olsa kadının söylediği şarkının sözleri. İsa içinden dedi ki, Keşke yanına gidip ona bu sözlerin anlamım sorabilseydim, ama ses kesilmişti, belki akıntıya kapılıp gitmiş, belki de kadın kurulanıp giyinmek için sudan çıkmış, bedenini susturmuştu. İsa ıslak çarıklarını ayağına geçirdi ve doğruldu, suyu sünger gibi emen çarıklarıyla nereye bassa su bırakıyordu. Kadın buradan geçer de onu bu biçimsiz çarıklarla görürse çok gülecek, ama mintanın altındaki bedeni seçince gülmesi geçecek, geçmişin ve anın acılarıyla mühürlenen, ancak bu kez farklı bir sebeple mahzun bakan bu gözleri süzecek. Birkaç söz söyleyecek ya da hiç konuşmadan soyunacak, sonra bu koşullar altında ne yapılırsa onu yapacak, yani İsa’nın ayaklarındaki yaralara bakmak için çarıkları dikkatle çıkaracak, nemli saçlarıyla koza örer ya da kuluçkaya yatar gibi örttüğü ayakları öpmeye başlayacak. Yolda kimsecikler görünmüyor, İsa etrafına bakınıp iç geçiriyor, gözleri kuytu bir yer arıyor ve buluyor, oraya doğru ilerliyor, ama sonra Rabbin, tohumunu toprağa akıtan Onan’ı Ölümle cezalandırdığını hatırlayarak duruyor. Bu tür şeyleri alışkanlık haline getirdiğinden, Tanrı’yı gücendirmekten korkmadan bu eski hikâyeye ince bir yorum getirebilirdi, çünkü bir kere onun, ölen kardeşine vâris sağlamak için yasa gereği hamile bırakmakla yükümlü olduğu bir yengesi yoktu, İkincisi, ki bu daha ikna edici, çölde ona onunla ilgili büyük tasarıları olduğunu söyleyen Tanrı’nın, olmaması gereken yerde tuhaf işler yapan bir el yüzünden verdiği sözü unutması ve her şeyi tehlikeye atması ne mantıklı olurdu ne de bir fayda sağlardı, çünkü Rab bizim dünyevi ihtiyaçlarımızın farkındadır ve bu ihtiyaçlar ekmek ve sudan ibaret değildir, öyle ihtiyaçlar vardır ki tatmin edilmedikleri takdirde insanı çok zor durumda bırakır. Bu ve benzeri fikirler İsa’yı cesaretlendirebilir, onu doğal eğilimlerini izlemeye, sessiz bir köşede arzusunu tatmin etmeye sevk edebilirdi, ama aksine bunlar kafasını iyice karıştırdı ve ayartılara teslim olma isteği söndü. Aklını başına devşiren İsa bohçayı sırtına aldı, eşyalarını topladı ve tekrar yola koyuldu. İsa insanlardan uzakta geçirdiği dört yılın sonunda yalnızlığa çok alışmış olduğundan, Erden Nehri kıyısındaki yolculuğunun ilk gününde kalabalık yerlerden uzak durdu. Ama Ginesar Gölü yakınlarındayken köylerin içinden geçmek zorunda kaldı, çünkü köylerin etrafındaki geniş tarlalarda çalışanlar bu kaba görünüşlü adamı görünce kuşkulandı. Böylece, meraklı gözlerden rahatsız olan İsa insanların dünyasına girmeye karar verdi ve orada bulduğu şey onu şaşırttı, heyecanlandırdı, tek sıkıntısı uzun süredir duymadığı, neredeyse unuttuğu gürültüydü. Girdiği ilk köyde, afacanlar giydiği acayip çarıklarla alay etti, ama bu büyük bir sorun değildi, İsa’nın yenilerini alacak parası vardı, çünkü dört yıl boyunca hiç masrafı olmamış, pek az şeye ihtiyaç duymuş, Ferisi’den aldığı iki gümüş paraya daha el sürmemişti, talih bu kez onun yanındaydı. Sandalları aldıktan sonra meteliksiz kaldı, ama parasızlık hiç umurunda değildi, pek yakında hedefine, Nasıra’ya varacaktı. Evine dönüyordu, çünkü evini terk ettiği, üzerinden adeta asırlar geçmiş olan o gün demişti ki, Ne halde bilmem ama bir gün mutlaka döneceğim. Erden kıyısındaki kavisli yollarda hiç acele etmeden, yavaş yavaş ilerliyor, ayakları kötü durumda ama onu yavaşlatan bu değil, içi sıkılıyor, şu biçimde ifade edilebilecek tuhaf bir şeyler sezinliyor, Oraya varır varmaz, ayrılmak zorunda kalacağım. Göl kıyısında kuzeye doğru ilerliyor, doğruca Nasıra’ya gitmek istiyorsa tüm yapacağı, akşam, batan güneşin peşine takılmak. Göl manzarası onu büyülüyor, mavi, engin, sessiz. Kıyıda oturup ağlarını toplayan balıkçıları seyrederek oyalanıyor. Küçük bir çocukken anne babasıyla buraya birçok kez gelmiş, ama kendileri de avladıkları balıklar kadar balık kokan bu gayretkeş insani an seyretmemişti.</p>

  <p>İsa burada, bildiği işleri yaparak en azından karnını doyurdu. Bildiği işler dediysek, pek bir iş bildiği yoktu, ama elinden hiç iş gelmiyor da değildi, kayığı kıyıya çekmek ya da göle indirmek, dolu ağlan kayıktan çekip yere koymak gibi işler yaptı, balıkçılar aç olduğunu görüp acıyarak eline birkaç balık tutuşturuyordu. Başta çok utangaçta, balıklarını alıp kendine kuytu bir köşe buluyor, balıkları orada, insanlardan uzakta pişirip yiyordu, ama sonra balıkçılar onu sofralarına çağırdı. İsa üçüncü ve son gün, ikisi de yaşça ondan büyük, otuzunu geçmiş olan balıkçı kardeşler, Simun ve Andreya ile göle açıldı. Gölün ortasında, balıkçılığı hiç bilmeyen ve kendi beceriksizliğine gülen İsa, yeni dostlarının ısrarı üzerine, uzaktan bakana takdis ediyor ya da meydan okuyormuş gibi görünmesine neden olan bir jestle göle ağ attı. Ama bu işi beceremedi, neredeyse suya düşecekti. İsa’nın koyun keçi gütmekten başka şey bilmediğinin farkında olan Simun ve Andreya kahkahalarla güldü, ve Simun dedi ki, Şu balıkları koyun gibi gütseydik, hayat ne kolay olurdu, İsa ise şöyle cevap verdi, En azından kaçıp kaybolmuyorlar, hep gölün içindeler, bugün değilse yarın ağa düşecekler. O gün fazla balık yakalayamadılar, kayık neredeyse boştu, Andreya dedi ki, Kardeş, gel dönelim, bugün gölde bize balık yok. Simun da ona hak verdi. Haklısın kardeş, dönelim. Kürekleri taktılar ve tam kıyıya doğru kürek çekmeye başlayacaklardı ki İsa, gölün balık kaynadığı içine doğduğundan ya da ona vahyedildiğinden değil sırf iyi niyetten, üç kez daha denemelerini istedi, Ya göldeki sürünün çobanı balıklan bizim tarafa ancak getirdiyse. Simun güldü, Koyun görünür, balık görünmez, dediğin gibi olsun, ve Andreya’ya döndü, dedi ki, At ağları suya, şansımızı deneyelim, kaybedecek neyimiz var ki, sonra Andreya ağ atta ve ağ sudan dolu döndü. Balıkçılar şaşkına döndü, attıkları ikinci ve üçüncü ağ da dolu dönünce dilleri tutuldu. Bu saate kadar balıkları onlardan esirgeyen göl şimdi tüm balık sürülerini ağlara teslim ediyor, parlayan pullar, solungaç ve yüzgeçler kayığa sel gibi akıyor, göz kamaştırıyordu. Simun ve Andreya İsa’ya balıkların yerini nasıl bildiğini sordular, İsa bilmediğini, iyi niyetinden öyle söylediğini açıkladı. Şans bazen böyle mucizeler yaratabileceğinden, ona inanmamaları için bir sebep yoktu, ama İsa titriyor ve kendi kendine soruyordu, Kim yaptı bunu. Yardım et de şunları ayıklayalım, dediler İsa’ya, şimdi bunu açıklamamız gerekiyor, Ağa düşen her şey balıktır, şeklindeki ekümenik deyişinin kökeni Celile Denizi değildir. Ağ sudan dolu çıkmış olabilir, ama burada diğer bir kıstas ağır basar, yasa her zaman olduğu gibi açık ve net bir biçimde, der ki, Su canlılarından hangisini yiyebileceğinizi dinleyin, gölden, denizden ya da nehirlerden çıkan, solungacı ve pulları olan her şeyi yiyebilirsiniz, ama eğer solungacı ve pulu yoksa, suda üreyen ya da yaşayan canlıdan uzak durun ve onu asla yemeyin, onun eti size haramdır. Hakir görülen yumuşak dokulu balıklar, Rabbin halkının sofrasına layık olmadıklarından suya geri atıldı. Birçoğu çok kereler yakalanıp suya geri atılmış olduğu için durumu garipsemediler, yakalanmış olsalar bile sağ salim suya döneceklerini bildiklerinden korkmuyorlardı da. Balık aklıyla, yaratıcının onları ötekilerden ayrı tutup kayırdığına, hatta ötekilerden daha çok sevdiğine inanıyorlardı, bu yüzden zamanla kendilerini diğer balıklardan üstün görmeye başlamışlardı, kayıkta kalan balıklar karanlık sularda büyük günahlar işlemiş olmalıydı ki Rab onlara merhamet etmiyor, onları böyle ölüme terk ediyordu.</p>

  <p>Neredeyse kayığı batıracak kadar ağır yükleriyle, batmamak için her tür önlemi alarak küreklere asılıp sonunda zor bela kıyıya vardıklarında, insanların ağzı açık kaldı. Bunun nasıl olduğuna akıl erdiremiyorlardı çünkü diğer kayıklar boş dönmüştü, ama şansı yaver giden üçlü, diğer balıkçılara kısmetlerinin nasıl açıldığım anlatmamaya karar verdi. Simun ve Andreya balıkçılık hünerlerinin küçümsenmesini istemiyordu, İsa ise diğer balıkçıların da onu balığa çağırmasından korkmuştu. Şunu da ekleyelim, böylece diğer balıkçıların hakkı yenmiş oldu. Bu kayırmacılık denen şey bu dünyanın başına ne belalar açmıştır. Bunu düşünen İsa o gece yanındakilere, şeytanın başına açtığı dertler yüzünden dört yıldır çile çektiğini, artık Nasıra’ya dönmesinin vaktinin geldiğini, ailesinin onu beklediğini söyledi. Bu karar Ginesar tarihinin en iyi gözcüsünü kaybeden Simun ve Andreya’nın canını sıktı. Üzülen iki balıkçı daha vardı, Yakup ve Yuhanna, Zebedi’nin oğullan, köylü bu iki garibana şaka yollu sorardı, Zebedi’nin oğullarının babası kimdir, bu soruyu duyunca, Zebedi’nin oğullan olduklarından şüpheleri olmasa da ikisinin de kafası kanşırdı, cevap veremezlerdi. İsa’nın ayrılışı onları üzdü çünkü, bir kere bir daha bu kadar bereketli bir balık olmayacaktı, aynca bu ikisi çok gençti, hatta Yuhanna İsa’dan da küçüktü, gençlerden oluşan birtakım kurup yaşlı balıkçılarla yarış yapabileceklerini ummuşlardı. Aptal değillerdi, sadece akılları hep başka yerdeydi, biri çıkıp Zebedi’nin oğullarının babası kim diye sorunca, önce şaşkınlıktan soruyu anlamaz, Zebedi tabii ki, diye cevap verdiklerinde de kahkahayı basan balıkçıların haline akıl erdiremezlerdi. Yuhanna, İsa’yı ikna etmeye çalıştı, dedi ki, Bize gel, bizim kayığımız Simun’unkinden daha büyük, daha çok balık tutarız, İsa ona şefkatle, bilgece bir cevap verdi, Rabbin ölçüsü insanın ölçüsüyle bir değildir, onun ölçüsü kendi adaletidir. Yuhanna suratını astı, onu kendi haline bıraktı, akşamı böyle geçirdiler, bir daha kimse bu konuyu açmadı. Sonraki gün İsa hayatındaki ilk dostlarına veda edip, doldurduğu bohçasını sırtına alarak, Tanrı’dan yeni bir işaret aldığına inandığı Ginesar Gölü’nü arkasına aldı ve Nasıra’ya giden dağlara doğru yola koyuldu.</p>

  <h1 class=" sigil_not_in_toc">♣</h1>

  <p>Gel gelelim kader, Mecdel’de, ayağındaki yaralardan birinin açılarak kanamaya başlamasını, kararı hiç durmayacakmış gibi akmasını buyurdu. Aynı kader, bu talihsizliğin Mecdel’in girişinde, diğer evlerden ayrı duran, adeta köyden dışlanan bir evin önünde gerçekleşmesini de buyurdu. Ayağından akan kan bir türlü dinmeyince İsa bağırdı, Evde kimse yok mu, ve bir kadın, sanki çağrılmayı bekliyormuş gibi, o an kapının önünde bitiverdi, şaşırmadığına bakılırsa insanların kapıyı çalmadan içeri girmesine alışık, ama biraz düşünürsek böyle olamayacağını anlarız, çünkü bu kadın bir fahişe ve bu meslek içeride müşteri varken kapının kapalı tutulmasını gerektiriyor. Kadın ona yaklaşırken İsa, yerde oturmuş bir elini kanayan yaraya bastırıyordu, kadına baktı, Yardım et, dedi, ve boştaki elinden destek alarak doğruldu, birkaç adım attı. Yürüyecek halde değilsin, dedi kadın, içeri gel de ayağım yıkayayım. İsa evet ya da hayır demedi, kadının sürdüğü koku o kadar güzeldi ki tüm acısı adeta büyülü bir şekilde yok olup gitmişti. Bir kolu kadının omzunda, kendisinin olamayacak başka bir kol kendi belinde, yavaş yavaş yürürlerken içi ürperdi, bir tuhaf oldu, duyularından biri aracılığıyla uyanan heyecan tüm bedenini sardı. Bu duyu ne görme duyuşuydu ne koku ne de tat duyusu, Tanrı yardımcısı olsun, bir şekilde bütün duyuların bir arada bulunduğu başka bir duyunun uyandırdığı bu heyecanı her şeyiyle hissediyordu. Kadın onu avluya götürdü ve oturttu, sonra kapıyı kapattı. Burada bekle, dedi. Eve girdi ve toprak bir kapla beyaz bir bez gelirdi. Kaba su doldurdu ve bezi ıslattı, İsa’nın yanına diz çöktü, yaralı ayağı sol elinin avucuna yerleştirdi, yarayı nazikçe silmeye başladı, kiri temizledi ve yaranın çatlayıp san, iğrenç bir iltihap sızdıran kabuğunu yumuşattı. Kadın dedi ki, Bu yara yıkamakla iyileşmez, İsa da şöyle cevap verdi, Senden tek isteğim yaramı sarman, Nasıra’ya gideceğim. Anam onu iyi eder, diyecekti ama son anda tuttu çenesini, ayak parmağını bir taşa çarpıp teselli isteyerek ağlayan bir ana kuzusu gibi görünmek istemiyordu, Bak çocuğum, bir şey yok, bak geçti. Nasıra çok uzak, dedi kadın, ama istediğin buysa, bekle biraz, yağ alıp sarayım ayağını, sonra içeri gitti ve sanki bu kez geri dönüşü daha uzun sürdü. İsa şaşkın şaşkın bakmıyordu, hiç bu kadar temiz ve düzenli bir avlu görmemişti. İnsanın ne iş yaptığını bir bakışta anlayabildiğinden değil ama, bu kadının bir fahişe olduğundan şüpheleniyor. Aynca daha birkaç gün önce, yanından geçenler, üzerine sinen koyun kokusu yüzünden onun çoban olduğunu anlarken, şimdi insanlar şöyle söylüyor olmalıydı, Bu bir balıkçı, çünkü artık koyun kokusu yerini balık kokusuna bırakmıştı. Kadın hoş kokular yayıyordu, ama İsa, saf olsa da, koyunların ve keçilerin çiftleşmelerini seyrederek hayatın gerçekleriyle ilgili bir şeyler öğrenebilmişti, dahası bir kadının güzel kokular sürünmesinin illa ki fahişe olduğu anlamına gelmediğini görebilecek kadar sağduyu sahibiydi. Hem nasıl ki çobanın üzerine koyun ya da balıkçının üzerine balık kokusu siniyordu, fahişenin üzerine de birlikte olduğu adamların kokusu sinmeliydi, ama belki de bu kadınların onca koku sürünmesi, üzerlerine sinen erkek kokusunu yok etmek, gizlemek, ya da unutmak içindi. Kadın elinde küçük bir kâseyle döndüğünde, içeride biri ona komik bir şey söylemiş gibi gülüyordu. İsa onun yaklaştığını gördü ama, eğer gözleri onu yanıltmıyorduysa, kadım tıpkı rüyalarda olduğu gibi, çok yavaş hareket ediyordu, her adımında tuniği dalgalanıyor, vücut hatları ortaya çıkıyor, kalçaları sallanıyor, omuzlarına dökülen siyah saçları rüzgârda sallanan yapraklar gibi uçuşuyordu. Tuniği bir orospu tuniğiydi, vücudu bir dansçının vücudu, kahkahası bir orospunun kahkahası. Kafası iyice karışan İsa, adaşını, Sirak’ın oğlu İsa’yı hatırladı, bunu düşünmek istemiyordu ama ünlü deyişleri kulağında yankılandı, Basit kadınlardan uzak durun ki ağlarına düşmeyesiniz, Dansçı kadınlarla işiniz olmasın yoksa büyülerine kapılırsınız, ve son olarak, Orospuların eline düşmeyin yoksa malınızdan mülkünüzden olur, ruhunuzu kaybedersiniz, İsa da artık koca bir adam olduğuna göre ruhu tehlikede olabilirdi, ama malı mülkü için kaygılanamazdı, çünkü bildiğimiz gibi malı mülkü yoktu. Bu yüzden, sıra pazarlığa gelince kadın, Kaç paran var, diye sorduğunda İsa’nın ruhu güvende olacaktı.</p>

  <p>Kadın kucağındaki kâseden aldığı yağı yaraya sürerken İsa’ya adını sorduğunda, İsa kendini buna hazırlamış olduğundan, hiç şaşırmadı. Benim adım İsa, dedi ama Nasıralı olduğunu söylemedi, çünkü daha önce söylemişti, kadın da nereli olduğunu söylemedi çünkü Mecdel’de yaşadığı belliydi, böylece İsa ona adını sorduğunda, kadının cevabı şundan ibaret oldu, Meryem. Yarayı iyice ovduktan sonra yaralı ayağı sardı ve sağlam bir düğüm attı, Bu işini görür, dedi. Sana nasıl teşekkür edebilirim, diye sordu İsa, ve o an ilk kez göz göze geldiler, kadının akar su gibi tertemiz, parlak kömür karası gözlerinde İsa’nın dayanılmaz bulduğu buruk bir ifade vardı. Kadın hemen cevap vermedi, meteliksiz olduğu her halinden belli olan İsa’yı, tartar gibi şöyle bir güzel süzdü, bir süre sonra, Hatırla beni, dedi, senden tüm isteğim bu, İsa da şöyle karşılık verdi, Nezaketini asla unutamam, sonra cesareti topladı ve ekledi, Seni de. Kadın gülümsedi ve, Neden böyle söyledin, diye sordu. Çünkü çok güzelsin. Bir de beni gençliğimde görecektin. Sen bu halinle güzelsin. Yüzündeki gülücük kayboldu, Benim ne olduğumu biliyor musun, ne iş yaptığımı, hayatımı nasıl kazandığımı. Evet. Demek bana baktın ve her şeyi gördün, öyle mi. Hiçbir şey görmedim, hiçbir şey bilmiyorum. Orospu olduğumu da bilmiyorsun. Bunu biliyorum. Para için erkeklerle yatarım. Evet. Demek ki, söylediğim gibi, her şeyi biliyorsun. Tüm bildiğim bir fahişe olduğun. Kadın yanına oturdu ve elini tuttu, sonra parmaklarıyla pembe dudaklarına dokundu, Eğer gerçekten bana teşekkür etmek istiyorsan, günü burada, benimle geçir. Bunu yapamam, Neden, Sana verecek param yok, Buna şaşırmadım. Benimle alay etme. Belki bana inanmazsın, ama istediğin buysa, her an gidip cebi dolu bir adamla alay edebilirim. Tek sorun para değil. Ne öyleyse. İsa sustu ve başını başka bir tarafa çevirdi. Kadın ona biraz yardımcı olabilirdi, mesela, Bakir misin, diye sorabilirdi, ama bir şey söylemedi, sadece bekledi. Sadece kalp atışlarının duyulduğu uzun bir sessizlik oldu, İsa’nın kalbi daha hızlı ve daha sesli, kadınınki huzursuz, rahatsız atıyordu. Saçların Gilead Dağı’nın yamaçlarında yatan keçi sürüsü gibidir. Kadın gülümsedi ama bir şey söylemedi. Sonra İsa dedi ki, Bat-Rabim kapısı yanındaki Heşbon havuzlarıdır gözlerin. Kadın yine gülümsedi ama bir şey söylemedi. Sonra İsa yavaşça kafasını çevirdi ve dedi ki, Ben daha önce hiçbir kadınla olmadım. Meryem onun ellerini tuttu, Herkes böyle başlar, kadın erkeği ve erkek de kadını, vakti gelip de karşısına öğretecek biri çıkana kadar bilmez. Bana öğretmek mi istiyorsun. O zaman bana ikinci kez teşekkür edeceksin. Böyle giderse sana hep teşekkür edeceğim. Ve ben de sana öğretmeye devam edeceğim. Meryem kapıyı kilitlemek için ayağa kalktı, önce kafasını uzatıp dışarı baktı, kapının önünde onu bekleyen bir müşteri olsaydı, şimdi pencereleri kapatma zamanı diyecekti, şimdi şarkı zamanı, Uyan kuzey rüzgârı, sen de gel güney rüzgârı, bahçemde esin, esin ki pelesenkleri damlasın, sevdiğim bahçesine girip güzel meyvelerini tatsın. Önce yarasını saran ve şimdi de onu koynuna almak için, yavaşça oturduğu yerden kaldıran Mecdelli fahişeyle birlikte içeri gittiler, temiz, ferah bir odaya girdiler. Yatağı yere serilen koyun kürkünden ibaret değildi, bu yataklar İsa’nın babasının evinde kalmıştı, bu gerçek bir yataktı, başka bir yerde anlatıldığı gibi, Yatağıma halılar, Mısır ipliğinden alaca örtüler serdim, yatağıma mür, öd ağacı ve tarçın serptim. İsa’yı tuğla zeminli ocağın yanına götüren Meryem, onu kendi elleriyle soyup, parmaklarını vücudunda gezdirerek, göğüslerini, sonra da kalçalarını öperek yıkadı. Parmaklarla dudakların nazik dokunuşları İsa’yı titretiyordu, teninde hissettiği tırnaklar kanını donduruyordu. Korkma, diye fısıldadı kadın. Onu kuruladı ve yatağa götürdü, Uzan, ben döneceğim. Perdeyi çekti, su sesi duyuldu, bir anlık bir sessizlik oldu ve sonra odaya hoş kokular yayılırken Meryem çırılçıplak geri döndü. Meryem onu bıraktığı gibi, yani çıplak buldu, çünkü İsa şöyle düşünmüştü, Doğrusu bu olmalı, o beni soymuşken örtünmem yakışık almaz. Meryem yatağın yanında durdu, İsa’ya arzulu ama şefkatli gözlerle baktı, dedi ki, Çok yakışıklısın, gözlerini kapatırsan mükemmel olacaksın. Duraksayarak gözlerini kapattı, sonra açtı, ve o an Kral Süleyman’ın ne demek istediğini anladı, Toplu kalçaların sanki mücevherler, üstat ellerinin işi, göbeğin yuvarlak bir tas, onda karışık şarap eksik değil, karnın buğday yığını, zambaklarla kuşanmış, iki memen sanki bir çift geyik yavrusu, ikiz ceylan yavrusu. Meryem İsa’nın ellerini tutup kendine çekerek, saçlarında, yüzünde, boynunda, omuzlarında, İsa’nın nazikçe sıktığı göğüslerinde, karnında, göbek deliğinde dolaştırırken, İsa’nın parmaklan Meryem’in bacaklarının arasına süzülüp tüyler arasında gezinir, sonra kalçaların yumuşak kıvrımlarını okşarken, Meryem tekrar tekrar, Gel, tam bedenimi, diye fısıldarken Kral Süleyman’ın sözleri asıl anlamlarına kavuşuyordu. Bir el İsa’nın alnından, bir el de ayak bileğinden okşamaya başlayıp, yavaş yavaş birbirine yaklaşarak ortada buluştuktan sonra, ayrılıp tekrar başlarken İsa’nın nefesi kesildi, bir an kadının ellerinde bayılıp kalacağım sandı. Hiçbir şey öğrenmemişsin, defol git, demişti çoban ve kim bilir, belki de İsa’nın canı beslemeyi öğrenemediğini kastetmişti. Şimdi Meryem ona yol gösteriyor, Gel tam bedenimi, sonra sözlerden birini değiştirerek tekrar söylüyor, Gel tam kendini, işte oradaydı, sert, sıkı, dik, ve o çıplak, muhteşem kadın, İsa’nın üzerine çıktı ve dedi ki, Korkacak bir şey yok, hareket etme, bana bırak. Sonra vücudunun bir parçasının, o uzvun, kadının içinde kaybolduğunu, etrafında ateşten bir halka oluşurken bir var olup bir yok olduğunu hissetti, sonra bütün bedenini bir titreme aldı, oltadan kurtulmak için çırpınıp bağıran bir balık gibi, ama yok, olamaz, balıklar bağıramaz, bağıran İsa, o bağırırken Meryem inleyerek üzerine yığıldı ve dudaklarıyla İsa’nın çığlığını emdi, aşka aç bir öpücüğü bir diğeri izledi, sonra İsa’nın bedenine sonu gelmez bir ürperti yerleşti.</p>

  <p>Günün geri kalanında kimse Mecdelli Meryem’in kapısını çalmadı. Ve Mecdelli Meryem günün geri kalanında, kapısına gelip ondan acılarını dindirmesini, Meryem bunu bilmese de bir önceki buluşmasında, çölde Tanrı ile buluşmasında açılan yaraları iyi etmesini isteyen Nasıralı delikanlıyı eğitti. Tanrı demişti ki, Bundan sonra etinle kemiğinle bana bağlandın, ve şeytan, tabii gerçekten şeytansa, onu azarlamıştı, Hiçbir şey öğrenmemişsin, defol git, ve gözleri karanlık göllere benzeyen, dudakları şiş Mecdelli Meryem, göğsünden ter damlar, dağınık saçları adeta dumanlar saçarken, dedi ki, Sana öğrettiklerim için bir karşılık istemiyorum, borcun değil ama geceyi burada geçir. İsa kadının üstünde yatarken şöyle cevap verdi, Bana öğrettiğin tutsaklık değil özgürlüktür. Birlikte uyudular, hem sadece bir gece de değil.</p>

  <p>Uyandıklarında sabah olmuştu, bedenler birbirini arayıp bulduktan sonra Meryem İsa’nın yarasına baktı ve dedi ki, Daha iyi görünüyor, ama hemen yola çıkma, biraz daha bekle, yürümek yarayı fenalaştıracak, toz pislik iltihabı azdıracak. Kalamam, ayağımın daha iyi olduğunu söyleyen sensin. Tabii ki kalabilirsin, istersen kalırsın, sen burada olduğun sürece kapının kilidi açılmayacak. Buradaki hayatın ne olacak. Şimdi benim hayatım sensin. Ama neden. Kral Süleyman’ın sözleriyle cevap vereyim, Kapının aralığından uzattı elini sevgilim ve içim oynadı onun için. Ama beni tanımıyorsun, nasıl sevdiğin olabilirim, ben sadece gelip senden yardım isteyen bir zavallıyım, sen de talihsizliğim ve cehaletim yüzünden bana acıdın, hepsi bu. işte bu yüzden seni seviyorum, sana yardım ettiğim ve seni eğittiğim için, sen bana ne yardım ettin, ne de beni eğittin. Ama sen acı çekmiyorsun. Eğer yakından bakarsan yaramı görürsün. Ne yarasıdır bu. Sevdiğimden başkalarının içeri girdiği şu açık kapı. Sevdiğin benim sanıyordum. Bu yüzden kapı senin arkandan kapandı. Sana öğretecek bir şeyim yok, sadece bana öğrettiğini biliyorum. Öyleyse onu öğret bana, senden öğrenmenin nasıl olduğunu göreyim. Birlikte yaşayamayız. Yani sen bir orospuyla yaşayamazsın. Evet. Sen benimleyken ben bir orospu olmayacağım, sen bu eve girdiğinde orospuluğu bıraktım, bundan sonra bir orospu olup olmayacağım sana bağlı. Çok şey istiyorsun. Bana bunu bir-iki günlüğüne, en azından ayağın iyileşinceye kadar ver, fazlasını isteyemem, senin yaran iyileşmeden benimki açılmasın. Buraya varmam on sekiz yıl sürdü. Birkaç gün daha sürsün, daha gençsin. Sen de öyle. Senden yaşlı, anandan gencim. Annemi tanıyor musun, Hayır, öyleyse neden onu andın, Çünkü senin yaşında bir oğul sahibi olacak yaşta değilim, Ne kadar aptalım. Hayır, aptal değilsin, safsın, Artık saf değilim, Bir kerecik bir kadınla oldun diye mi, Hayır, senden önce saflığımı kaybettim. Bana kendini anlat, ama daha değil, şimdi tek isteğim omzuna başımı yaslamak, beni saran kolunu hissetmek. İsa yaraları kabuk bağlayana kadar, neredeyse bir hafta Mecdelli Meryem’in evinde kaldı. Kapının kilidi açılmadı. Şehvetten ya da kıskançlıktan kuduran birkaç adam, kapının kilidi onlara uzak durmalarını söylese de, kapıya dayandı, içeride kimin ve neden bu kadar uzun kaldığını merak ediyorlardı, şakacının biri duvarın öte yanından bağırdı, Ya işi beceremedi ya da ne yaptığını bilmiyor, aç kapıyı Meryem, aç da nasıl yapılır göstereyim. Mecdelli Meryem avluya çıktı ve küfrü bastı, Seni palavracı, horozunun öttüğü günler geride kaldı, defol git. Lanet orospu, Orada dur bakalım, hiçbir yerde benim kadar mübarek bir kadın bulamazsın. Tesadüf mü kader mi bilinmez ama, bu olaydan sonra kapıyı çalan olmadı, belki de Meryem’in sözleri Mecdelli erkekler arasında kulaktan kulağa yayıldı ve iktidarsız kalma korkusuyla eve yanaşmadılar, çünkü o günlerde, erkeği şehvetten tutuşturabilen tecrübeli bir fahişenin, isterse erkeğin gururunu ve arzusunu ebediyen söndürebileceğine inanılırdı. Böylece İsa ve Meryem sekiz gün rahat etti, bu süre içinde dersler aralıksız sürdü, İsa yol yordam öğrendi, tek başlarına bir anlam ifade etmeyen, bir araya getirilerek doğru yerlerine konduklarındaysa her şeyi anlatan mozaik parçalarına benzeyen keşifler, sürprizler, iniltiler ve buluşlar birbirini izledi. Meryem birkaç kez sevdiğine geçmişiyle ilgili sorular sordu, ama sevdiği her defasında konuyu değiştirip neşideler okumaya başlıyor, şairane eyleme geçmeden önce kabaran şehvetle, Bahçeme girdim, bacım, yavuklum, mürrümü topladım pelesenkim ile, gümecimi yedim balımla beraber, şarabımı içtim, sütümle beraber, gibi dizeler söylüyordu, Sana doğrusunu söyleyeyim sevgili İsa, konuşmak dediğin böyle yapılmaz. Bir gün ona marangoz babasından ve örgücü anasından bahsetti, kardeşlerini anlattı, dört yıllık çobanlığından önce baba mesleği marangozluğu öğrendiğini, sonra evden ayrıldığını söyledi, ama şimdi geri dönüyordu. Çölde balıkçılarla geçirdiği günlerden, balıkçılığı öğrenemeden onlardan ayrıldığından da bahsetti. Ama bir akşam, avluda yemek yerlerken, İsa Mecdelli Meryem’e her şeyi anlatmaya karar verdi, havada tiz çığlıklar atan kırlangıçları seyrederlerken artık birbirlerine söyleyecek bir şeyleri kalmamıştı, adam kadına her şeyi anlatmıştı, yine de kadın, sanki hayal kırıklığına uğramış gibi, soruyordu, Hepsi bu mu, ve İsa başını sallıyordu, Evet, hepsi bu.</p>

  <p>Sessizlik derinleşti, havada daireler çizen kırlangıçlar başka bir yere gitti, ve İsa dedi ki, Babam dört sene önce Seforis’te çarmıha gerildi, adı Yusuf’tu. Ve sen onun en büyük oğlusun. Evet, en büyük benim. Öyleyse, anlamıyorum, ailene bakıyor olmalıydın. Kavga ettik, ama bana bu konuda soru sorma. Peki, aileden bahsetmek yok, o zaman çobanlık yıllarından bahset. Anlatılacak bir şey yok, her gün aynı şeyler, keçiler, koyunlar, oğlaklar, kuzular, süt, galonlarca süt, her yerde süt. Çoban olmak seni memnun etti mi. Evet, etti. Öyleyse neden bıraktın. Huzursuz oldum, ailemi özledim, evimi özledim. Evi mi özledin, o ne demek. Evden uzakta olduğuma üzüldüm. Yalan söylüyorsun, Yalan söylediğimi nereden çıkarıyorsun, Çünkü gözlerinde ev özlemi değil, korku ve suçluluk görüyorum. İsa cevap vermedi, ayağa kalktı, avluda bir tur atıp tekrar Meryem’in karşısına dikildi, Eğer bir gün yeniden bir araya gelirsek, sana her şeyi anlatacağım, bir sır olarak saklamaya söz verirsen. Peki ama neden şimdi anlatmıyorsun. Bir dahaki sefere anlatacağım. O zamana kadar fahişeliği bırakacağımı düşünüyorsun, hâlâ bana güvenmiyorsun, sırlarını para karşılığı satacağımı, eğlence için ya da seninle geçirdiğimiz gecelerden daha ateşli bir gece karşılığı karşıma çıkan ilk adama anlatacağımı sanıyorsun. Hayır, suskunluğum bundan değil, Öyleyse, sana söz, Mecdelli Meryem ihtiyaç duyduğun zaman yanında olacak, belki fahişe belki evinin kadını olarak. Ben kimim ki yanımda olacaksın. Sen kim olduğunu bilmiyor musun.</p>

  <p>O gece kâbus geri geldi. Son zamanlarda uykusunu nadiren bölen belli belirsiz bir sıkıntı veriyor, eskisi kadar bunaltmıyordu, ama o gece, belki Meryem’le geçirdiği son gece olduğundan, belki de Meryem’e Seforis’i ve orada çarmıha gerilen adamları anlattığından, kâbus kış uykusundan uyanan, döne döne kıvrımlarım açarak korkunç başını kaldıran dev bir yılana dönüştü. İsa dehşet içinde haykırarak, soğuk terler dökerek sıçradı. Meryem telaşla, Ne oldu, diye sordu. İsa titreyen sesiyle dedi ki, Bir kâbus, sadece bir kâbus. Anlat bana, ve bu sözler öyle bir aşkla, öylesine uysal bir sesle dökülmüştü ki dudaklarından, İsa gözyaşlarını daha fazla tutamadı ve ağlamaya başladı, uzun süre gözyaşı döktükten sonra, sır gibi sakladığı kâbusu anlattı, Her gece babamın beni öldürmeye geldiğini görüyorum. Ama baban öldü ve sen hâlâ hayattasın. Kâbusta ben daha çocuğum ve Yahudiye’nin Beytüllahim köyündeyim, babam oraya beni öldürmeye geliyor. Neden Beytüllahim. Ben orada doğmuşum. Belki de baban doğmanı istememişti, belki de kâbusu bu yüzden görüyorsun. Ne olduğunu bilmiyorsun. Hayır, bilmiyorum. Beytüllahim’in çocukları babam yüzünden öldü. O mu öldürdü. Kılıcı kınından çıkartan o değildi ama yine de onları öldüren kendisidir, çünkü onları kurtarmaya çalışmadı. Ve sen rüyanda o çocuklardan birisin. Ben bin kez öldüm. Zavallım, zavallı İsa. Bu yüzden terk ettim evi. Şimdi anlamaya başlıyorum. Hiçbir şey anlamıyorsun. Bileceğim başka bir şey var mı, Henüz anlatamam, Yani kalanını bir dahaki buluşmamızda anlatacaksın, Evet. İsa eli Meryem’in elinde, alnı Meryem’in göğsünde uyuyakaldı. Kadın sabaha kadar uyumadı, acı çekiyordu, çünkü sabah yaklaşıyor, ayrılık vakti geliyordu. Ama içi rahattı, çünkü kollarındaki adamın hayat boyu beklediği adam olduğunu, birbirlerine ait olduklarını, sevdiğinin kalbinin temiz ve alnının açık, kendisininse lekeli olduğunu biliyordu, ama ikisinin dünyası daha yeni kuruluyordu. Birlikte sekiz gün geçirmişler, ama birliktelikleri ancak bu gece gerçek olabilmişti, koca bir gelecekle karşılaştırıldığında sekiz gün hiçbir şey, çünkü hayatıma giren bu İsa henüz çok genç, ve işte ben, Mecdelli Meryem burada, yıllardır her gece olduğu gibi yatakta bir adamlayım, ama bu gece âşığım, gözyaşım yok.</p>

  <p>Sabah yolculuk için uzun uzun hazırlık yaptılar. Gören genç İsa dünyanın öbür ucuna gidiyor sanırdı, halbuki gideceği yol yirmi milden fazla değildi, yani sağlıklı bir adamın öğlen çıksa, Mecdel ile Nasıra arasındaki yolun yokuşları ve taşlı patikaları da hesaba katılacak olursa taş çatlasın akşama kadar yürüyeceği bir mesafe. Dikkatli ol, diye uyardı onu Meryem, isyancılar hâlâ Romalılarla savaşıyor, aralarına girme sakın. Bunca zaman sonra, hâlâ savaşıyorlar mı, diye sordu İsa. Sen buraları bilmezsin, burası Celile. Ama ben Celile’nin yerlisiyim, bana zarar vermezler. Eğer Yahudiye’nin Beytüllahim köyünde doğduysan Celileli olamazsın. Ailem beni Nasıra’da büyüttü, hem doğrusu ben Beytüllahim’de doğmadım, dağda bir mağarada doğdum, ve şimdi burada, Mecdel’de, kendimi yeniden doğmuş gibi hissediyorum. Bir orospunun oğlu olarak. Sen benim gözümde orospu değilsin, dedi İsa sertçe. Yaşadığım hayat ortada. Bu sözleri uzun bir sessizlik izledi, Meryem İsa’nın konuşmasını bekliyordu, İsa ise huzursuzluğunu bastırmaya çalışıyordu. Sonunda sordu, Adamları kapıdan uzak tutmak için koyduğun işareti kaldıracak mısın. Meryem bir güzel süzdü, sonra sinsi sinsi gülümseyerek dedi ki, Evde aynı anda iki erkek ağırlayamam. Sen ne diyorsun. Gitsen de benimlesin diyorum. Bir an duraksadı, ve ekledi, Kapıdaki işaret orada kalacak, insanlar senin bir erkekle olduğunu düşünecek. Böyle düşünmekte haklı olacaklar, seninle olacağım. Bana bu kapıdan başka adamın geçmeyeceğini mi söylüyorsun. Evet, çünkü Mecdelli Meryem diye bilinen bu kadın, sen bu eve girdiğin anda fahişeliği bıraktı. Peki nasıl geçineceksin. Ancak vadideki zambaklar çalışıp didinmeden yaşar. İsa kadının elini tuttu ve dedi ki, Nasıra Mecdel’e çok uzak değil, bir gün döneceğim. Beni ararsan burada olacağım. Arzum hayat boyu seni yanımda bulmaktır. Ölümden sonra da beni yanında bulacaksın. Yani senden önce öleceğim. Ben senden yaşlıyım, önce benim ölmem uygun düşer, ama olur da benden önce ölürsen, bil ki yalnızca beni bulabilmen için yaşamaya devam edeceğim. Peki eğer sen önce ölürsen. Seni hayatıma girebileceğin bir zamanda doğurmuş olan anaya övgüler düzeceğim. Bu konuşmadan sonra Meryem İsa’ya sofra hazırladı, Gel otur yiyelim, demesine gerek yoktu, çünkü bu adam ve bu kadın kilitli kapılar ardına saklandıkları günden beri, duygularını, bedenlerini ve heyecanlarını kuralları ve yasaları umursamadan paylaştılar. Bu duvarların dışında, insan içinde nasıl davranacaklarını sorsak, herhalde bilmezlerdi, çünkü birkaç günde bir adam ve bir kadın suretinde bir dünya dövmüşlerdi. Şunu da belirtmekte fayda var ki bu dünya İsa’dan çok Meryem’e aitti, ama bir daha buluşacaklarına bu kadar emin olduklarına göre, tek yapacağımız, insanların meraktan çatladığı dünyaya kol kola çıkacakları güne kadar sabredip beklemek, Neler oluyor orada, diye soruyor insanlar ve öğrenmek istedikleri yatak odası sırları değil. Yemek bittikten sonra Meryem İsa’ya sandallarını giydirdi, dedi ki, Karanlık çökmeden Nasıra’ya varmak istiyorsan artık yola çıkman gerek. Hoşça kal, dedi İsa, bohçasını sırtına aldı, eşyalarını eline, ve avluya çıktı. Gök bir uçtan diğer uca, yıkanacak yün gibi dizili bulutlarla dolu, bugün Tanrı tahtından baktığında sürüsünü görmekte güçlük çekiyor olmalı. İsa ile Mecdelli Meryem veda öpücüğü öncesinde, sarılıp uzun süre birbirlerine kenetli kaldılar, öpücük faslı kısa sürdü, ama şaşılacak şey değil bu, o zamanlar uzun uzun öpüşmek âdetten değildi.</p>
</body>
</html>