<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kalpazanlık Bile Yapılmıyor</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><span epub:type="pagebreak" title="153" id="page153"></span><st c="0">Hikâye-i Hazret-i Dangalak</st></h1>
			<p><span><st c="27">R</st></span><st c="29">aviya-ı ahbar şöyle rivayet ve nakılan-ı asar böyle hikâyet ederler ki, zaman-ı evailde mi yoksa zaman-ı hazırda mı veya Sultan Palamut veyahut bilmem kaçıncı Mahmut devrinde mi, memleketin birinde mi, yoksa dünyanın herhangibir yerinde mi, her ne zaman ve her nerde ise, gayetle utanmaz ve arlanmaz ve tabiatı fevkalade madrabaz ve zekâsı son derece kıt ve akıldan sakat ve fakat kurnaz mı kurnaz ve lafları dilli düdük ve kendisi hödük oğlu hödük bir kimesne var idi. </st><st c="499">Günahı ve vebali bilenlerin ve söyleyenlerin boynuna, anın için derler idi ki, dünyada analar doğuramazdı böyle bir hergele, meğer ki bunun gibisi rast gele. </st><st c="657">Yüksekokuldan diploması var idi ise de diplomasinin ne olduğunu bilmez ve okuryazar idi ise de katiyyen kitap okumaz ve imzasını atmaktan başka yazı yazamaz ve Müslüman geçinirdi ise de başı secdeye varmamış bir bînamaz ve nam-ü şan ve makam-ı zîşan ve pekçok madalya ve nişan sahibi ve zihnen perişan ve gayetle abuk sabuk konuşan ve akım der iken okum diyen – sözüm meclisten dışarı – öyle bir dangalak ve daltaban ve dalkılıç ve dalyaprak idi ki tarifi ve vasfı mümkün değil idi. </st><st c="1140">Daima pürhiddet ve daima pürşiddet ve daima pürazamet öyle bir cenabet olup herzaman zart zurt ile ve şart şurt ile iş görür idi.</st></p>
			<p><st c="1269">Hikmetinden sual olunmaz, Cenab-ı Mevlam her daim böylelerine yürü ya kulum dediğinden, buna dahi yürrrüüü deyu buyurmuş, hâşâ huzurdan bu Sayın Dangalak da öyle bir yürümüş idi ki tutana aşkolsun ve en öne ve en ileriye geçmiş ve başköşeye kurulmuş idi </st><span epub:type="pagebreak" title="154" id="page154"></span><st c="1524">ve o memleketin halkı da anı başlarına taç ve münasip yerlerine tıkaç eylemiş idi.</st></p>
			<p><st c="1606">Eğri oturup doğru konuşalım ve eğriye eğri, doğruya doğru diyelim ki bu Sayın Dangalak hazretlerinin inkâr edilemez bir meziyeti var idi ve anı teslim etmemiz gerekir. </st><st c="1775">Çalışan ve okuyan ve öğrenen ve bilen insanın hakkını verir ve o kimseden yararlanmasını bilir idi. </st><st c="1875">Öğrenciliği zamanında bütün sınavlarda hep çalışan ve okuyan ve öğrenen ve bilen bir arkadaşının yanına oturmuş ve andan yazılı veya sözlü kopyalar almak yoluyla ve kendisi hiç çalışmadan ve hiç okumadan ve hiç öğrenmeden ve hiç bilmeden sınıflarını tıkır mıkır geçmiş ve okulunu bitirmiş ve diplomasını almış ve şimdi yaşam boyu hep işbu yöntemi kullanmış ve başarıdan başarıya koşmuş ve bulunduğu yüksek yere gelerek Sayın Dangalak hazretleri olmuş idi ve yine aynı yöntemi kullanmakta idi. </st><st c="2368">Nasıl kimi sinema artistlerinin dublörleri var ise ve film çekilirken tehlikeli sahnelerde gerçek film artistinin yerine bu dublörler geçer ise işte aynen böyle, Sayın Dangalak hazretlerinin de bir dublörü var idi ve bu dublör çalışan ve okuyan ve öğrenen ve bilen bir insan idi. </st><st c="2648">Ancak kendisi için değil Sayın Dangalak hazretleri için okur ve anın için çalışır ve anın için öğrenir ve anın için bilir idi. </st><st c="2775">Sayın Dangalak hazretleri nasıl hiç çalışmıyor ve hiç okumuyor ve hiç öğrenmiyor ve hiç bilmiyor idi ise, dublörü de tam tersine hep çalışıyor ve hep okuyor ve hep öğreniyor ve herşeyi biliyor idi, ancak bu çalışıp ve öğrenip ve okuyup bildiklerini kendisi için değil, Sayın Dangalak hazretleri için bilmekte idi. </st><st c="3089">Dublörün görevi tastamam sinema artistlerinin görevi gibi değil idi. </st><st c="3158">Edmond Rostand nam Frenk yazarının “Cyrano de Bergerac” adlı oyununda olduğu gibi, dublörün görevi, </st><span epub:type="pagebreak" title="155" id="page155"></span><st c="3258">Sayın Dangalak hazretlerine yazılı yada sözlü kopya vermek idi ve bu amaçla anın söylevlerini yazıp hazırlar idi. </st><st c="3372">Sayın Dangalak hazretleri her nereye gitse dublörünü de götürür ve her nerde ne konuşacak olsa dublörü yazar kendisine verir idi. </st><st c="3502">Ne var ki Sayın Dangalak hazretleri dünyada bir eşi daha bulunmayan bir geveze olduğundan hiç durmadan konuşur ve konuşurken sapı samanı ve şapı şekeri birbirine karıştırır idi ve Sayın Dangalak hazretleri nerde bir kalabalık görse kendini tutamayıp konuşmaya başlar idi. </st><st c="3774">Bu konuşmaları sırasında dublörü herzaman sol gerisinde bulunur ve neler söylemesi gerektiğini ve soruları nasıl yanıtlaması gerektiğini fısıldar ve Sayın Dangalak hazretleri de kendisine fısıldananları kalabalığa söyler idi. </st><st c="4000">Dinleyenler Sayın Dangalak hazretlerinin her konuda, herşeyi bilmesine şaşar ve hayran kalırlardı. </st><st c="4099">Dinleyenler gırtlakları yırtılırcasına yaşa diye bağırır ve avuçları kabarana dek alkış tutarlardı ve o güne dek bilgili çok insan görmüşler idi ama Sayın Dangalak hazretleri gibi her konuda ve herşeyi bilen ve her alanda konuşabilen başka birini daha görmemişler idi. </st><st c="4368">Her gittiği yerin halkına o yerin tarihini ve coğrafyasını ve herşeyini anlatır ve öğretir idi. </st><st c="4464">Anlatıp öğretmediği hiçbişey yoktu : Din, ibadet, arkeoloji, turizm, kadın-erkek eşitliği, tarım, nasıl yemek yenileceği, trafik, laiklik, daha da neler ve neler...</st></p>
			<p><st c="4628">Gel gör ki insan soyu çiğ süt emmiş olduğundan dublörü bir zaman sonra Sayın Dangalak hazretlerinin gölgesinde kalmak istemedi. </st><st c="4757">Dublör şöyle düşünmekte idi : Her bilgi dublörde idi ve okuyan ve çalışan ve öğrenen ve bilen dublör idi ve dublör yazıp eline vermese ve yanı başında fısıldamasa Sayın Dangalak hazretleri kem küm eder ve saçmalar idi ve halk anı ıslıklar ve yuhalar </st><span epub:type="pagebreak" title="156" id="page156"></span><st c="5007">ve belki de kovalar idi ve öyle ise ne diye Sayın Dangalak hazretlerinin gölgesinde kalsın idi ?</st></p>
			<p><st c="5103">Dublör öyle bir oyun oynayacak idi ki Sayın Dangalak hazretlerinin hiçbir boka yaramadığı ortaya çıkacak idi. </st><st c="5214">Olacak bu ya, günlerden bigün Sayın Dangalak hazretleri dublörünü huzuruna çağırıp memleketin en büyük kentinde ve halkın önünde çok önemli bir konuşma yapacağını ve bu nedenle o kente ve o kent halkına uygun çok güzel bir söylev hazırlamasını buyurdu. </st><st c="5467">Dublörün aradığı fırsat en sonunda çıkmış idi. </st><st c="5514">Saçma sapan ve altı üstüne uymayan ve hiçbir sözü birbirini tutmayan ve deli saçmasından daha saçmalayan ve yalan dolan öyle bir söylev yazacak idi ki, Sayın Dangalak hazretlerini dinlemeye gelen kalabalık anı yuhalayacak ve ıslıklayacak idi ve Sayın Dangalak hazretleri konuşurken yine sol gerisinde durup biyandan da sözlü kopyalar vererek sözlerini daha karman çorman ve karmakarışık edecek idi ve o zaman nasıl olsa Sayın Dangalak hazretlerinin “sayın”lığı ve “hazret”liği kalmayacak ve geriye kala kala anadan doğma dangalaklığı kalacaktı.</st></p>
			<p><st c="6058">Beklenen gün gelip çattı. </st><st c="6085">Kalabalık o kentin en geniş alanını doldurmuş idi. </st><st c="6136">Kestirimlere göre kalabalık yüzbin kişiden çok idi. </st><st c="6188">Alanın heryanına hoparlörler konulmuş idi ve Sayın Dangalak hazretleri ile maiyeti erkânı denilen ileri gelenler alanın en büyük yapısının balkonunda arz-ı endam etmişler idi ve dublör herzamanki gibi Sayın Dangalak hazretlerinin sol gerisinde yerini almış idi ve Sayın Dangalak hazretleri önündeki dokuz mikrofondan heryana yayılan konuşmasına başlamış idi ve konuşması öyle saçma ve öyle gülünç idi ki dublör gülmemek için kendini zor tutuyor idi ve gerek maiyet erkânında ve gerek alanı dolduran insanlarda en küçük bir kıpırtı ve ufak bir </st><span epub:type="pagebreak" title="157" id="page157"></span><st c="6731">kıkırdama bile yok idi ve onbinlerce kişi göz ve kulak kesilmiş idi ve Sayın Dangalak hazretlerinin saçmalarını dinlemekte idi. </st><st c="6859">Dublör, kalabalığın ıslıklamasını ve yuhalamasını ve bu saçmalara kahkahalarla gülmesini bekleyip dururken söylevin en saçma yerinde o kalabalıktan öyle bir alkış koptu ki, o güne dek duyulan alkışlar yanında hiç kalır ve alkıştan gök kubbesi yıkılacak sanılır ve kent yapılarının pencere camları zangır zangır sarsılır oldu ve yaşa seslerinden yer yerinden oynuyor idi ve alkıştan ve yaşa seslerinden Sayın Dangalak hazretlerinin neler söylediği ve kime söylediği ve niçin söylediği bile anlaşılamıyor idi. </st><st c="7367">Daha ağzından sözün ilk seslemi çıkar çıkmaz alkışlar patlıyor ve yaşa haykırmaları ortalığı kaplıyor ve kıyamet kopuyor idi ve dünya kuruldu kurulalı hiçbir insan topluluğundan böyle bir toplu gürültü ve böyle çağırıp çığırma ve böyle bir haykırıp bağırma duyulmamış idi.</st></p>
			<p><st c="7639">Sayın Dangalak hazretlerinin söylevi bittikten ve Sayın Dangalak hazretleri balkondan çekildikten yarım saat sonra bile hızını alamayan kalabalığın çılgınca bağırması ve coşkun alkışları ve patırtısı gürültüsü dinmemiş idi. </st><st c="7864">Sayın Dangalak hazretleri kalabalığın bu olumlu tepkisinden ve sözlerinin etkisinden öyle kıvanmıştı ki böyle bir söylev hazırladığı için dublörüne teşekkür etti ve maiyeti erkânı da bu kerte etkili bir konuşma yaptığı için kendisini saygıyla kutladılar.</st></p>
			<p><st c="8118">Dublör olup bitenleri anlayamıyor, bunlara bir anlam veremiyor idi. </st><st c="8187">Bir deneme daha yaptı. </st><st c="8210">Bu kez başka bir konuşma için daha saçma bir söylev yazdı. </st><st c="8269">Bu söylevin ilk iki tümcesini bir bulvar gazetesinin cinselliği gıcıklayan bir haberinden almış, arkasına üniversitede okutulan bir hukuk kitabından gelişigüzel beş on satır eklemiş ve onun arkasına bir sinema yıldızının bir dergide çıkan </st><span epub:type="pagebreak" title="158" id="page158"></span><st c="8508">sevgilisinin erkek olmadığını anlatan sözlerini koymuş ve yemek kitabından yalancıdolmanın yapılışını ve bunlar gibi daha pekçok saçmalıkları doldurmuş idi.</st></p>
			<p><st c="8664">Sonuç daha da şaşırtıcı idi ve Sayın Dangalak hazretleri ne denli saçma konuşur ise o denli çok alkış alıyor idi ve dublör kalabalığın arasına girip anların Sayın Dangalak hazretlerinin konuşması için neler söylediklerini saptamış idi ve anlar şöyle diyorlar idi :</st></p>
			<p><st c="8929">“Maşallah, herşeyi de biliyor !”</st></p>
			<p><st c="8962">“Maşallah, ne çok şey biliyor !”</st></p>
			<p><st c="8995">“Maşallah, bilmediği de yok...”</st></p>
			<p><st c="9027">“Maşallah, bize herşeyi de öğretiyor !”</st></p>
			<p><st c="9067">Bunun üzerine dublör derin derin düşündü ve sonunda şu kanıya vardı ki, o ülkede Sayın Dangalak hazretleri dangalaklıkta tek değil idi ve anın gibi daha nice nice dangalak var idi ve onca dangalağın başına elbet bir Sayın Dangalak hazretleri gerekir ve yaraşır idi. </st><st c="9334">Dublör yine düşündü ki, o ülkede herkes birden dangalak da bir kendisi mi dangalak değil idi. </st><st c="9428">Böyle olamazdı. </st><st c="9444">Öyle ise Sayın Dangalak hazretlerinin sözlerinin saçma olduğunu anlayan insanlar nerdeydiler ? </st><st c="9539">Sorup soruşturdu ve araştırıp buldu. </st><st c="9576">Onlar Sayın Dangalak hazretlerinin dangalaklıklarını görüp duymamak için alanlara dolmuyor ve evlerine kapanmayı yeğliyorlar idi ve Sayın Dangalak hazretlerinin neler saçmaladığını şurdan burdan ve şundan bundan duyup kahkahalarla gülüyorlar idi ve düşünüyorlar idi.</st></p>
			<p><st c="9842">Peki, hepsi iyi de, bu masalın sonunda dublör ne oldu, ne yaptı ? </st><st c="9909">Sayın Dangalak hazretlerini bırakıp da başını alıp gitti mi yoksa görevini sürdürdü mü ? </st><st c="9998">Bu hususta rivayet muhteliftir. </st><st c="10030">Kimilerine göre, hazırladığı söylevlerin saçmalıklarını gittikçe artırarak Sayın Dangalak hazretlerinin daha da çok alkışlanmasını sağladı ve </st><span epub:type="pagebreak" title="159" id="page159"></span><st c="10172">böylece söylev dinlemeye alanlara koşmayan insanların daha çok gülmelerine ve düşünmelerine yardımcı oldu. </st><st c="10279">Kimilerine göre ise emekliliğini isteyerek evine gidip kendinden utandığından aynalara bile bakamaz oldu ve yine kimilerine göre Sayın Dangalak hazretlerinin korkusundan alıp başını bilinmez yerlere göçtü ve yine başka kimilerine göre kahrından yüreğine inip öldü. </st><st c="10544">Sayın Dangalak hazretlerinin sonu gibi dublörünün de sonunun ne olduğu kesin olarak bilinemedi.</st></p>
			<p><st c="10639">Vakıf, 18 Ekim 1984</st></p>
			</section>
  <div id="charCountTotal" value="10659"></div></body>
</html>
