<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kalpazanlık Bile Yapılmıyor</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><span epub:type="pagebreak" title="16" id="page16"></span><st c="0">Dostluk Yardımı</st></h1>
			<p><span><st c="16">B</st></span><st c="18">u bir uluslararası siyasal olaydır. </st><st c="54">Ama ne genel tarihe, ne de dünya politika tarihine geçmiştir. </st><st c="116">Tarih kitapları ne denli doğrulukla yazılırsa yazılsın, yine de kimi olaylar hiçbir zaman tarihe giremeyecektir. </st><st c="229">Bu da, tarihlerin yazamayacağı işte o olaylardan biridir.</st></p>
			<p><st c="286">Bilindiği gibi, İkinci Dünya Savaşından sonra biçok ülke bağımsızlığına kavuşmuş, yeni yeni devletler ortaya çıkmıştır ve günümüzde de çıkmaktadır. </st><st c="435">Buyüzden atlaslar çabuk eskimekte, dünyanın siyasal haritası sık sık değiştirilmek zorunda kalınmaktadır. </st><st c="541">Coğrafya öğretmenlerinin bile yeni kurulan devletlerin adlarını, başkentlerini bilmeleri pek olası değildir.</st></p>
			<p><st c="649">Afrika’da – adını açıklamayı uygun bulmadığım – yepyeni bir devlet daha doğmuştu. </st><st c="732">Bu zenciler ülkesinde, ilk iş olarak bağımsızlık savaşında çalışanların önde gelenlerinden bir hükümet kuruldu. </st><st c="844">Yeni devletin bakanlar kurulunun ilk toplantısı yapıldı. </st><st c="901">Bu toplantıda üzerinde ençok durulması gereken konuşmayı Ekonomi Bakanı yaptı. </st><st c="980">Ülke ve halk çok yoksuldu. </st><st c="1007">Yatırım için parasal kaynaklar yoktu. </st><st c="1045">Üstelik dış güçler, yeni devleti ekonomik olarak çökertmenin yollarını arıyorlardı.</st></p>
			<p><st c="1128">Tarım ve Sanayi Bakanları da, zorunlu yaşamsal yatırımlar için para gerektiğini söylediler.</st></p>
			<p><st c="1220">Bu tartışmalardan sonra Maliye Bakanının, parasal kaynaklar bularak devletin ilk bütçesini yapması kararlaştırıldı.</st></p>
			<p><st c="1336">Bu yeni zenci devletinin ikinci bakanlar kurulu toplantısında Maliye Bakanı, parasal kaynaklar, dış yardım </st><span epub:type="pagebreak" title="17" id="page17"></span><st c="1444">ve krediler konusunda geniş bilgi verdi. </st><st c="1485">Hangi büyük devletlerden kredi ve borç alınabileceğini açıkladı.</st></p>
			<p><st c="1549">Dışişleri Bakanı, o büyük devletlerden borç ve kredi alınmasının doğru olmayacağını söyledi. </st><st c="1643">Çünkü bu devletler, halkın kaşına gözüne vurgun oldukları için borç vermiyorlardı. </st><st c="1726">Borç vererek sözde iyilik ettikleri ülkeleri boyundurukları altına alarak halkı sömürüp inletiyorlardı. </st><st c="1830">Yeni bağımsızlığına kavuşmuş yoksul bir ülke olarak bir tuzağa düşmemeye dikkat etmeliydiler.</st></p>
			<p><st c="1923">Ülkesinde en büyük kabilenin de başkanı olan Başbakan sordu :</st></p>
			<p><st c="1985">–Öyleyse, getirdiğiniz çözüm nedir ? </st><st c="2023">Bize ne öneriyorsunuz ? </st></p>
			<p><st c="2047">Öneri şuydu : Yine Afrika’da bir Müslüman ülke vardı. </st><st c="2101">Bu ülke eskiden çok yoksuldu. </st><st c="2131">Geniş çölleri tarıma elverişli değildi. </st><st c="2171">Kurak ve verimsiz topraklarında hayvan beslenemezdi. </st><st c="2224">Endüstrisi de yoktu. </st><st c="2245">Halkı büyük sıkıntı içindeydi. </st><st c="2276">Bu yoksul ülkede günün birinde petrol çıktı, çok zengin petrol kaynakları bulundu. </st><st c="2359">Yoksul ülke, petrolle dünyanın en zengin ülkeleri arasına girdi.</st></p>
			<p><st c="2423">Bu zengin Müslüman ülkesiyle dahaca siyasal ilişkiler kurulmamış, elçiler gönderilmemişti. </st><st c="2515">Ancak bu Müslüman devletin, yeni bağımsızlığına kavuşmuş ülkelere yardım ettiği biliniyordu.</st></p>
			<p><st c="2607">Başbakan, </st></p>
			<p><st c="2618">–Çok mu petrolleri var ? </st><st c="2643">diye sordu. </st></p>
			<p><st c="2655">Dışişleri Bakanı açıkladı : </st></p>
			<p><st c="2683">–Şöyle böyle değil... </st><st c="2705">Petrol çıktı değil, fışkırdı... </st><st c="2737">Çok söylentiler var petrolün nasıl bulunduğu üzerine. </st><st c="2791">Teknik casus oldukları söylenilen Avrupalı bir karıkoca bigün çölde gezerlerken, her ailede olduğu gibi kavgaya tutuştuklarında, kadın kızıp da ayağındaki iskarpinin sivri ve </st><span epub:type="pagebreak" title="18" id="page18"></span><st c="2966">incecik topuğunu yere vurmasıyla, sivri topuk kumlara girince, “fışş” diye yerden koyu bir sıvı fışkırmış. </st><st c="3073">Hırçın karısının sinirden işediğini sanan koca da, arkasını dönüp bastonunu yere vurunca, bastonun sivri ucunun girdiği yerden de aynı sıvı fışkırmış.</st></p>
			<p><st c="3223">O Müslüman ülkesindeki petrolün ilk bulunuşunu işte böyle anlatıyorlar. </st></p>
			<p><st c="3296">–Devletin başında bulunan kimdir ? </st><st c="3331">diye sordu Başbakan. </st></p>
			<p><st c="3352">Dışişleri Bakanı, topladığı bilgileri anlattı. </st><st c="3399">O ülkenin başkanı, arasıra zirzopluklar yapıyorduysa da, adamın kaçıklığı kendilerini ilgilendirmezdi. </st><st c="3502">O denli çok paraları vardı ki, ne yapacaklarını bilemediklerinden parayı saçıp duruyorlardı. </st><st c="3595">En iyi yanı da, bağımsızlığına yeni kavuşmuş devletlere yardım etmesiydi.</st></p>
			<p><st c="3668">Kalabalık bir kurul oluşturup yardım istemek için o zengin Müslüman ülkesine gitmeye karar verdiler. </st><st c="3770">Başbakan, dahaca siyasal ilişkileri kurulmamış bir ülkeye “protokoler seremoniler” gereği gidemezdi elbet. </st><st c="3877">Dışişleri Bakanının başkanlığında, içlerinde Ekonomi ve Maliye Bakanının da bulunduğu yirmi kişilik bir kurul oluşturuldu. </st><st c="4000">Bu kurulun ziyareti için o Müslüman ülkede diplomatik girişimlerde bulunuldu. </st><st c="4078">Müslüman devletin başkanı, bu kurulu kabul edeceğini bildirince, kurul üyelerinin herbiri, Müslüman devlet başkanına sunacakları armağanları toplamaya giriştiler. </st><st c="4241">Bunlar, o Afrika ülkesi için en değerli armağanlardı : Eskiden yabanıl hayvan avlarında, ama son zamanlarda salt törenlerde kullandıkları renkli maskelerden zengin bir koleksiyon. </st><st c="4421">Yabanıl hayvan dişlerinden yapılmış kolyeler. </st><st c="4467">Şimşir ağacından yerlilerin yaptığı elişi yonutlar. </st><st c="4519">Türleri giz olarak saklanan kurutulmuş bitki köklerinden yapılmış tütsü tozları. </st><st c="4600">Kaplan postları ve daha neler neler...</st></p>
			<p><span epub:type="pagebreak" title="19" id="page19"></span><st c="4638">Müslüman devlet başkanından buyursunlar çağrısı alınınca kurul yola çıktı. </st><st c="4714">Uçakta, kendilerini kimlerin karşılayacağını konuştular. </st><st c="4771">Herhalde kendi düzeylerinde kişiler karşılayacaktı. </st><st c="4823">Yirmi kişilik kurulu havaalanında giysileri sırmalı, apoletli beş kişi karşılayınca şaşırdılar. </st><st c="4919">Bunlar, ne dışişleri, ne maliye bakanı olabilirdi. </st><st c="4970">Olsa olsa bunlar generaller olabilirdi. </st><st c="5010">Ne tam asker, ne de sivil giysileri vardı. </st><st c="5053">Birinin resmî giysisi lacivertti. </st><st c="5087">Omuzlarından apoletlerin saçakları sarkıyordu. </st><st c="5134">Hepsinin de pantolonlarında bir karış eninde kırmızı zıh ve şapkalarında yıldızlar vardı. </st><st c="5224">Düğmeleri parlak sarıydı.</st></p>
			<p><st c="5249">Zenci konuklar, kendilerini bir askeri kurulun karşılamış olmasına pek şaştılar. </st><st c="5331">Demek çok önemsemişler, değer vermişlerdi. </st><st c="5374">Ama bu beş general birden, konukların bavullarını alıp taşımaya kalkınca işler iyice karıştı. </st><st c="5468">Hayır, bu denli konukseverlik olmazdı. </st><st c="5507">Zenciler bavullarını kendileri taşımak istiyor, ama generaller bırakmıyordu. </st><st c="5584">Aralarında bir çekişmedir sürdü. </st><st c="5617">Neden sonra sorun anlaşıldı. </st><st c="5646">Bu beş kişi general filan değil, konukların kalacağı otelin kavasları, kapıcılarıydı. </st><st c="5732">Elbet de bavulları onlar arabalara taşıyacaktı. </st><st c="5780">Bunun böyle olduğu anlaşılıncaya dek, çekişmekten bikaç bavulun sapı kopmuştu.</st></p>
			<p><st c="5858">Onları otel kavaslarından, kapıcılarından başka karşılayan olmamıştı. </st><st c="5929">Otele yerleştiklerinin ertesi günü gelen bir dilmaç, isteklerinin ne olduğunu sordu. </st><st c="6014">Ekselansları Başkan’la görüşmek istiyorlardı. </st><st c="6060">Sayın Başkan bu sıra çok doluydu ; çünkü yardım istemeye gelen kurullar kuyrukta bekliyordu. </st><st c="6153">Sıraları gelince Başkan onları da kabul edecekti. </st><st c="6203">Bir hafta bekleyip de hâlâ kabul edilmeyince kurul üyelerinde bırakıp geldikleri yeni devletin batacağı kaygusu belirdi. </st><st c="6324">Erken kabul edilmeleri umuduyla getirdikleri armağanları Başkan’a gönderdiler. </st></p>
			<p><span epub:type="pagebreak" title="20" id="page20"></span><st c="6403">Başkan, maskeleri, hayvan dişlerinden kolyeleri görünce, </st></p>
			<p><st c="6460">–Nedir bu zırıltılar be... </st><st c="6487">Kaldırın çabuk şu pislikleri, gözüm görmesin, diye bağırdıysa da, Protokol Müdürü onlara, Başkan’ın armağanları çok beğenip teşekkür ettiğini söyledi. </st></p>
			<p><st c="6638">Ertesi gün de Başkan’ın huzuruna kabul olunacaklardı. </st><st c="6692">Başkan’ın huzuruna çıkmadan önce, Protokol Müdürü huzurda nasıl davranılacağını onlara açıkladı. </st><st c="6789">Başkan onları çadırında kabul buyuracaktı. </st><st c="6832">Ulusal geleneklere çok bağlı olan Başkan kabul törenlerini çadırda yapıyordu. </st><st c="6910">Çadır, elbet bilinen çadırlardan değil, bir otağdı. </st><st c="6962">Çadıra, Müslüman geleneklerine uyularak, ayakkabılar çıkarılarak girilecek ve bağdaş kurularak oturulacaktı. </st><st c="7071">Başkan’ın iki yanına sağlı sollu çember olunacaktı.</st></p>
			<p><st c="7122">Kuruldan bikaçının ayakkabı çıkarılmasına çok canı sıkılmıştı. </st><st c="7186">Ayakkabı çıkarılacaktıysa, bunu otelden çıkmadan söylemek yok muydu ? </st><st c="7256">Çorap değiştirirlerdi. </st><st c="7279">İki hafta olmuştu yola çıkalı.</st></p>
			<p><st c="7309">Zenci konuklar, askeri bando çalarken tören giysili askerlerin arasından geçip çok görkemli otağa girdiler. </st><st c="7418">Protokol Müdürünün anlattığı biçimde saygıyla selamlar verip Başkan’ın iki yanına bağdaş kurup çember oldular. </st><st c="7529">Zencilere bağdaş kurmak, amuda kalkmaktan çok daha zor gelmişti. </st><st c="7594">İçlerinde yaşam boyu hiç bağdaş kurmamış olanlar bile vardı.</st></p>
			<p><st c="7654">Başkan, yeni devleti kutlayıp bikaç tümceyle iltifatta bulunduktan sonra, dileklerinin ne olduğunu sordu.</st></p>
			<p><st c="7760">Zenci devletinin kurul başkanı olan Dışişleri Bakanı, içinde bulundukları zorlukları dile getirdi. </st><st c="7860">Dış güçlerin, bağımsızlığını yeni kazanan ülkeleri boyunduruk altına almak için çevirdikleri oyunları anlattı. </st><st c="7971">Buyüzden o büyük devletlerden borç yada kredi almak istemiyorlar</st><span epub:type="pagebreak" title="21" id="page21"></span><st c="8035">dı. </st><st c="8040">Sayın Başkan’ın bağımsızlığına yeni kavuşmuş ülkelere nasıl iyiliksever davrandığını da biliyorlardı. </st><st c="8142">Bugünkü zor durumdan ve sıkıntıdan kurtulmaları için yardımlarını istiyorlardı.</st></p>
			<p><st c="8221">Her yiğidin yüreğinde bir aslan yatar ya, Sayın Başkan gibi babayiğitlerin yüreği aslan kafesi olup içinde bir değil, iki değil, çok aslanlar yatmaktadır. </st><st c="8377">Müslüman ekselanslarının yüreğinde de, İslam dünyasının tek önderi olmak isteyen bir aslan yatıyordu ki, salt bu ekselansta değil, toprağında petrol çıkmış her Müslüman ekselansın yüreğinde de bu aslan yatmaktaydı.</st></p>
			<p><st c="8591">Ekselans Başkan, </st></p>
			<p><st c="8609">–Sizler Müslüman mısınız ? </st><st c="8636">diye sordu. </st></p>
			<p><st c="8648">Zenci ülke kurulunun başkanı, </st></p>
			<p><st c="8678">–Hayır... </st><st c="8688">dedi. </st></p>
			<p><st c="8694">–Hangi dindensiniz ? </st></p>
			<p><st c="8715">–Bizim ülkemizde diller ve dinler pekçoktur. </st><st c="8760">Kesin olarak bilinmemekle birlikte, kırktan çok din olduğu sanılmaktadır. </st><st c="8834">Üst tabakadan olanların çoğu, Hıristiyan misyonerlerin etkisiyle geçen yüzyılda Hıristiyan olmuşlardır.</st></p>
			<p><st c="8937">Ekselans Başkan kısa ve kesin konuştu. </st><st c="8977">Ülke olarak hak dinini kabul ederlerse, yani Müslüman olurlarsa, istedikleri bütün yardımlar yapılacaktı.</st></p>
			<p><st c="9082">Zenci bakanlar ve kurul üyelerinin, şöyle bir uzaktan duydukları Müslümanlık üzerine bilgileri yoktu. </st><st c="9185">Ülkelerindeki halk kırktan çok dindendi ama Müslüman olan hiç yoktu. </st><st c="9254">İşte buyüzden, nasıl bir yanıt vermelerinin uygun olacağını anlamak için birbirlerinin yüzlerine baktılar.</st></p>
			<p><st c="9360">Zenci kurulun başkanı olan Dışişleri Bakanı, </st></p>
			<p><st c="9406">–Ekselans Başkan, müsaade buyrulursa bunu önce kendi aramızda konuşup karara varalım... </st><st c="9494">dedi. </st></p>
			<p><st c="9500">–Siz bilirsiniz. </st><st c="9517">Düşünün, danışın. </st><st c="9535">Kararınızı bekliyorum.</st></p>
			<p><span epub:type="pagebreak" title="22" id="page22"></span><st c="9557">Kararlarını bildirmek için ikinci kez Ekselans Başkan’ın huzuruna kabul olunmaları belki bir hafta daha sürebilirdi. </st><st c="9675">Çok acele yardımı gereksiniyorlardı. </st><st c="9712">Buyüzden hemen oracıkta aralarında kendi dilleriyle konuşup anlaşıverdiler ; ülkelerinin ve halklarının çıkarı için Müslüman oluverirlerdi. </st><st c="9852">Ne çıkardı bundan sanki... </st><st c="9879">Hak dinini kabul edeceklerini Ekselans Başkan’a bildirdiler. </st></p>
			<p><st c="9940">Başkan, </st></p>
			<p><st c="9948">–Öyleyse, dedi, hemen bu gece Müslümanlığı kabul töreniniz ve bütün gerekenler yapılacak, yarın sabah da sünnet olacaksınız. </st><st c="10073">Çünkü her Müslüman erkek sünnetlidir.</st></p>
			<p><st c="10110">Müslümanlığı kabul törenini anladılar da sünnetin ne olduğunu anlayamadılar. </st><st c="10188">Çünkü sünnet denilen şeyi hiç duymamışlardı.</st></p>
			<p><st c="10232">Teşekkürler ederek Ekselans Başkan’ın yanından ayrıldılar. </st><st c="10292">Otele döndüklerinde dilmaçlarına ve rehberlerine, sünnetin nasıl bişey olduğunu sordular. </st></p>
			<p><st c="10382">Rehber, </st></p>
			<p><st c="10390">–Bilmiyor musunuz ? </st><st c="10410">diye şaşarak sordu.</st></p>
			<p><st c="10429">Hayır bilmiyorlardı. </st><st c="10451">Biyandan rehber, biyandan dilmaç sünnetin ne olduğunu anlattı. </st><st c="10514">Sünnet çok basit bir ameliyattı. </st><st c="10547">Erkeklik organının ucundan bir parça kesilecekti.</st></p>
			<p><st c="10596">Dinle erkeklik organından kesilen parça arasında bir ilişki kuramayan zavallı zenciler çok şaştılar. </st><st c="10698">İçlerinde gülenler de oldu.</st></p>
			<p><st c="10725">Aralarında tartışmaya başladılar. </st><st c="10760">Kimisi, ülkelerinin ve halklarının çıkarı için böyle bir parçanın kesilmesine razı oluyor, kimisi razı olmuyordu. </st><st c="10874">Razı olanların başında Dışişleri Bakanı geliyordu. </st><st c="10925">Birara tartışma öyle şiddetlendi ki, genç bir adam olan Maliye Bakanı, </st></p>
			<p><st c="10996">–Sizinkinin ucundan bir parçanın kesilmesi umurunuzda mı dedi, nasıl olsa yaşlısınız ve gereksinmiyorsunuz. </st><span epub:type="pagebreak" title="23" id="page23"></span><st c="11104">Kullanmadığınız bişeyin ucundan bir parçanın kesilmesi sizi ilgilendirmiyor. </st><st c="11181">Benim durumum sizinkiyle bir değil. </st><st c="11217">Benim hepsine, bütününe gereksinmem var.</st></p>
			<p><st c="11257">Bütün yaşlı erkekler gibi bu konuda aşırı duyarlı ve palavracı olan Dışişleri Bakanı kızgınlıktan ne dediği anlaşılmadan sözcükleri püskürüyordu ki, bir hesap adamı olan Ekonomi Bakanı, </st></p>
			<p><st c="11444">–Konunun önemli yanı kime ne kadarının gerekli olduğu değil, dedi, önemli olan şudur : Bir parça diyorlar, ama bu bir parçanın ne kadar bir parça olduğu belli değil.</st></p>
			<p><st c="11609">Hepsi de düşünmeye başladı. </st><st c="11638">Yurtları uğruna bir parça vereceklerdi ama, bu parça ne kadarlık bir parçaydı ; bunu bilmeleri gerekirdi.</st></p>
			<p><st c="11743">Dışişleri Bakanı, yurtları için gerekirse hepsini bile vereceğini söyleyince, kurul üyelerinden çok uzun boylu bir zenci arkadaşının kulağına, </st></p>
			<p><st c="11887">–Nasıl olsa gerekip kullanılmayan bişeyin elbet hepsi verilir... </st><st c="11952">diye fısıldadı.</st></p>
			<p><st c="11967">Ekonomi Bakanı, dilmaca, bu kesilecek parçanın ne kadarlık bir parça olduğunu sordu. </st></p>
			<p><st c="12053">Dilmaç, </st></p>
			<p><st c="12061">–Önemli değil, küçük bir parça... </st><st c="12095">dedi. </st></p>
			<p><st c="12101">–Ama küçük bir parça dediğiniz şey, bütüne göre değişir. </st><st c="12158">Örneğin bir filin küçük parçasıyla, bir kedinin küçük bir parçası aynı olur mu ? </st><st c="12239">Filin küçük bir parçası, kedinin hepsi eder.</st></p>
			<p><st c="12283">Dilmaç, bu parçanın miktarını sünnetçinin belirleyeceğini söyledi.</st></p>
			<p><st c="12350">Sünnet konusunda yirmi zenci anlaşamıyordu. </st><st c="12395">Kimisi kestirelim, kimisi kestirmeyelim diyordu. </st><st c="12444">Kestirelim diyenler, yurtları için sırasında canlarını bile verirlerken bir parçanın önemi olmayacağını söylüyorlardı. </st><st c="12563">Kestirmek istemeyenlerse, biçok gerekçeler uyduruyorlardı. </st><st c="12622">Örneğin </st><span epub:type="pagebreak" title="24" id="page24"></span><st c="12630">bunlardan birisi, kadın erkek eşitliğine dayanıyordu ki, sünnetle kadın erkek eşitliğinin ilişkisini kimse anlayamamıştı. </st><st c="12752">O da açıklamak zorunda kaldı : </st></p>
			<p><st c="12783">–Bu şeyin kesilmesi için salt ben karar veremem ki, karımın da kararını almak zorundayım.</st></p>
			<p><st c="12872">Kadın erkek eşitliğinden yana olan bu zenci daha sonra şöyle söyledi : </st></p>
			<p><st c="12944">–İlk karım neyse... </st><st c="12964">İkinci karım da yaşlıdır. </st><st c="12990">Üçüncüsüne sormam gerekmez. </st><st c="13018">Ama dördüncü karıma danışmadan karar veremem, hele beşinci karım çok genç...</st></p>
			<p><st c="13094">Kurul Başkanı, </st></p>
			<p><st c="13110">–Boşu boşuna bunu konu yapmayın, diye kestirip attı, ülkemizin ve halkımızın yüksek çıkarlarını ilgilendiren böyle önemli bir karar kimsenin keyfiyle verilmez. </st><st c="13270">Hepimiz kestireceğiz, kesilecek, işte o kadar...</st></p>
			<p><st c="13318">Yirmi zenciden salt biri hâlâ direnmekteydi. </st><st c="13364">Ona da anlatmaya çalıştılar ki, bu bir özveridir, ama bunun karşılığında bu yirmi kişinin adları tarihe geçecektir.</st></p>
			<p><st c="13479">Kestirmemekte direnenin bitürlü aklı yatmıyordu. </st><st c="13529">Arkadaşlarının kesin kararlı olduklarını, razı olmamakta direnirse, elini kolunu tutup zorla sünnet ettireceklerini anlayınca transplantasyondan, organ nakli ameliyatlarının çok geliştiğinden, bu nedenle, hiç olmazsa kesilen parçanın kendilerine verilmesinden söz etmeye başladılar. </st><st c="13812">Nasıl kesilen parmak ele, kesilen el bileğe ve kesilen kol omuza birleştirilebiliyorsa, belki böyle bir ameliyatla kesilen parça da yerine tutturulabilirdi.</st></p>
			<p><st c="13968">Öbürlerinin de buna kafaları yatar gibi olduysa da, bu kez de parçaların geri götürülmesi sorunu çıktı. </st><st c="14073">Bundan başka parçalar birbirine karışırsa ne olacaktı ? </st><st c="14129">Herkesin kendi parçasını bulması için parçaların numaralanarak etiketlenmesi önerildi.</st></p>
			<p><span epub:type="pagebreak" title="25" id="page25"></span><st c="14215">Herkes kendi parçasını yanına alsın diyenler oldu. </st><st c="14267">Biri de, alacakları yardım parasını parçanın eklenme ameliyatına harcamalarının doğru olmayacağını söyledi.</st></p>
			<p><st c="14374">İçlerinde aşırı yurtsever olan biri, </st></p>
			<p><st c="14412">–Bizler, dedi, bağımsızlık savaşımız sırasında canlarımızı bile ortaya koymamış mıydık... </st><st c="14502">Pekçok arkadaşımız canlarını vermediler mi ? </st><st c="14547">Savaşta kellelerimizi bile düşünmedik, siz şimdi burda kalkmış bir küçük parçanın derdine düşmüşsünüz. </st></p>
			<p><st c="14650">–Savaş başka bir olay... </st><st c="14675">Düşmanlarımıza kızıyoruz. </st><st c="14701">Onlar da bizim kanımızı içmek istiyor. </st><st c="14740">Beni sünnet edecek adama benim bir kızgınlığım filan yok ki... </st><st c="14803">Savaşta ya düşmanın seni öldürecek, ya sen düşmanını... </st><st c="14859">Ama ben burda kimseyi sünnet etmek istemiyorum ki, o da beni sünnet etsin...</st></p>
			<p><st c="14935">Teknik sorunlar da ortaya çıktı. </st><st c="14969">Örneğin, sünnet ederken bayıltıyorlar mıydı, yoksa yerel uyuşturma mı yapıyorlardı ? </st><st c="15054">Sonra, sünnetçinin göz kararı, el kararı da ne demek oluyordu ? </st><st c="15118">Kesilecek parçanın tam ölçüsünü de bilmek istiyorlardı ki, ülkeleri için yaptıkları özverinin derecesini anlasınlar.</st></p>
			<p><st c="15234">Rehberin açıklamalarına göre, bu yirmi kişinin sünnet olmasıyla da iş bitmiyordu. </st><st c="15317">Yurtlarına döndüklerinde, bütün halkı Müslüman yapmak için sünnetin ne kadar iyi bişey olduğunu anlatarak ve göstererek, halkın da Müslüman olmasını sağlayacaklardı. </st></p>
			<p><st c="15483">–İşte bu olanaksız ! </st><st c="15504">diye bağırdı içlerinden biri ve bu olanaksızlığı şöyle açıkladı : Bağışlayınız ama, bizim erkeklerimizin ençok övündükleri şeydir bu. </st><st c="15638">Zaten övünecekleri başka bişeyleri de yoktur. </st><st c="15684">Şimdi bu şeyleri de kestireceklerini söylersek halkımız başkaldırır, ayaklanır. </st><st c="15764">Sonra bu olay tarihe “Malafa İsyanı” olarak geçer ki, biz </st><span epub:type="pagebreak" title="26" id="page26"></span><st c="15822">böyle bir sorum altına giremeyiz. </st><st c="15856">İnanın, ben kendimi düşünmüyorum. </st><st c="15890">Ben hertürlü özveriye varım ; isterseniz beni dipten sünnet edin, ama halkımız bunu istemeyecektir.</st></p>
			<p><st c="15989">Buralara dek geldikten sonra yardımı almadan eli boş dönmek istemeyen ve Avrupa’da eğitim görmüş bir zenci, bilinçlendirilmek yoluyla halkın sünnete razı olacağını söyledi ve ekledi : </st></p>
			<p><st c="16174">–Bilinçlendirmek öyle önemlidir ki, doğru yöntem kullanılırsa, halk değil sünnet olmak, kolunu, bacağını bile kestirir.</st></p>
			<p><st c="16293">O gece sabaha dek tartıştılar ve sonunda sünnet olmaya karar verdiler. </st><st c="16365">Geniş bir alana büyük ve süslü sünnet çadırları kuruldu. </st><st c="16422">Bunun bir sünnet bayramı olduğu dünyanın bütün haber ajanslarına ve gazetelerine duyuruldu. </st><st c="16514">Radyocular, televizyoncular, gazeteciler doldu. </st><st c="16562">O ülkenin kordiplomatik çevresi, orda bulunan elçiler, konsoloslar da sünnet törenine geldiler ve şölende tıka basa yediler. </st><st c="16687">Dünyaya propaganda için böyle görkemli bir tören gerekliydi.</st></p>
			<p><st c="16747">Sünnetçilerin usturaları, neşterleri, makasları, bıçakları şakır şakır işledi. </st><st c="16827">Sünnetçilerin işleri pek de kolay olmadı ; sünnet ettikleri çocuk değil, orta yaşın üstünde adamlardı. </st><st c="16930">Epiy kan döküldü.</st></p>
			<p><st c="16947">Sünnet olmadan önce Müslümanlığı kabul töreninde bulunan yirmi zenci sünnetten sonra süslü yataklara uzanmış yatıyorlardı. </st><st c="17071">Ziyaretçiler sırayla gelip her yatağa armağanlarını bıraktılar, onlara yapılan ilk yardım bu armağanlardı.</st></p>
			<p><st c="17177">Yatakta yatanlardan biri yanındakine, </st></p>
			<p><st c="17216">–Olan oldu artık, dedi, ama sünnetçi sünnet ederken, iki herif de bacaklarımı tutmuşlardı. </st><st c="17307">İşte tam bu sırada flaşlar patlayıp resimlerimi çektiler. </st><st c="17365">Bu resimler gazetelerde çıkarsa kimsenin yüzüne bakamam...</st></p>
			<p><span epub:type="pagebreak" title="27" id="page27"></span><st c="17423">Yanındaki de ona, </st></p>
			<p><st c="17442">–Memlekete gidince karımın yüzüne nasıl bakacağım... </st><st c="17495">dedi.</st></p>
			<p><st c="17500">Arkadaşı, </st></p>
			<p><st c="17511">–Karının yüzüne nasıl bakacağını düşünme, dedi, asıl karın senin yüzüne nasıl bakacak, onu düşün...</st></p>
			<p><st c="17610">Sünnetli yirmi zenci, sünnet entarileriyle bir hafta boyunca, sünnet yerleri acıdığından apışlarını aça aça dolaştılar. </st><st c="17731">Artık ülkelerine dönmeliydiler. </st><st c="17763">Ama yardımdan, paradan, borçtan, krediden söz eden yoktu. </st><st c="17821">Ekselans Başkan’ı bikez daha görmek dileğinde bulundular. </st><st c="17879">Ekselans Başkan lütfedip onları yine çadırında huzuruna kabul etti. </st><st c="17947">Zenciler, Ekselans Başkan’ın çevresinde bağdaş kurup oturdular. </st><st c="18011">Zencilerin başkanı olan Dışişleri Bakanı, yapılmasına söz verilen yardımdan konuşmaya başlamıştı ki, birden hiddetlenen Ekselans Başkan, </st></p>
			<p><st c="18148">–Size daha ne yardımda bulunabiliriz, sizleri küfürden kurtarıp hak dinine soktuk, Müslüman yaptık, sünnet ettirdik. </st><st c="18265">Bundan daha büyük iyilik, yardım olur mu ? </st><st c="18308">dedi.</st></p>
			<p><st c="18313">Dışişleri Bakanı çok diplomatik ve politik konuşması gerektiğini anlamıştı. </st><st c="18390">O apak dişlerini sıkarak, </st></p>
			<p><st c="18416">–Bu büyük yardımınızı yaşadıkça hiçbirimiz unutmayacağız, dedi, ancak biz salt kendimizi değil, halkımızı da düşünmekteyiz. </st><st c="18540">Onlar için de yardım edeceğinizi umuyoruz.</st></p>
			<p><st c="18582">Ekselans Başkan, </st></p>
			<p><st c="18600">–Orasını hiç merak etmeyin, dedi, halkınızı unuttuğumu sanmayın. </st><st c="18665">Onlara da yardım edeceğiz. </st><st c="18692">Siz ülkenize dönüp halkınızı hak dinine çağırırken, ben de sizin ülkenize en uzman olan kırk elli sünnetçi göndererek halkınıza yardım elimi uzatacağım.</st></p>
			<p><st c="18844">Yirmi kişilik kurul, gövdelerinden birer parçasını orda bırakarak, hep artlarına – yani bıraktıkları şeye – baka </st><span epub:type="pagebreak" title="28" id="page28"></span><st c="18958">baka yurtlarına döndüler. </st><st c="18984">Çok şaşılası bişeydir ki, ülkelerinde gerçekten Müslümanlığı yaymaya başladılar ve halkı sünnet olmaya özendirdiler. </st><st c="19101">Çünkü o ülkede herkes İslamlığı kabul eder de sünnet olursa, onlardaki eksikliği kimse ayrımsayamayacaktı.</st></p>
			<p><st c="19207">Evet, Müslümanlığı yaymaya çalıştılar, ama halkı sünnet olmaya zorlayınca, önceden de kestirildiği üzere büyük bir ayaklanma oldu. </st><st c="19339">Bu yirmi zenci, salt bedenlerinden birer parça eksilmekle kalmadı, o büyük ayaklanmada kellelerinden de oldular.</st></p>
			<p></p>
			<p><st c="19451">Ek : Sevgili okurlarım, elbet bu öyküde anlatılanlara inanmadınız ; çünkü böyle bir olay olmadı. </st><st c="19549">Ama bu öyküde anlatılanın tam tersi bir olay gerçekten oldu. </st><st c="19610">Bir milyondan çok Müslüman Türkün azınlık olarak yaşadığı bir ülkede, sözde ilericilik adına onların sünnet olmaları yasaklanmak istendi. </st><st c="19748">Olay 1965 yılında olmuştur. </st><st c="19776">İlericilik adına bu yasayı koydurmak isteyen de, göze girmeye çalışan, kraldan çok kralcı olmaya özenen baştaki bir Türktü. </st><st c="19900">Yani sorun, öyküde anlatıldığı gibi, sünnet olmamak değil, sünnet olmaktı. </st><st c="19975">Müslüman Türkler nerdeyse ayaklanacaklardı ki, sünnet yasağı kararından vazgeçildi ve göze girmeye çalışan Türk de gözden düşüp biyana atıldı.</st></p>
			<p><st c="20117">Sonunda ne oldu ? </st><st c="20136">Sonunda, Müslüman Türklerin kendiliklerinden sünnet olmamaları için ustaca yöntemler bulundu ve bu olay tarih kitaplarına girdi.</st></p>
			<p><st c="20264">Bundan çıkan sonuç şudur : İster Afrika’da, ister Asya’da, Avrupa’da, devlet adamları burunlarını halkın apış arasına sokacak kadar herşeye karışmamalıdırlar.</st></p>
			<p><st c="20423">Antalya, 7 Haziran 1984</st></p>
			
			</section>
  <div id="charCountTotal" value="20447"></div></body>
</html>
