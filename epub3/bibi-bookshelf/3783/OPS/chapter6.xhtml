<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kalpazanlık Bile Yapılmıyor</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><span epub:type="pagebreak" title="84" id="page84"></span><st c="0">O Hayvan Üstüne Tarih Dersi</st></h1>
			
			<section>
			<h1><st c="28">“Kitab-ı gayr-i Mukaddes’ten : I. </st><st c="63">Bölüm, 3. </st><st c="73">bab, 5. </st><st c="81">fasıl”</st></h1>
			<p><st c="87">“İnsanların kendilerini hiç bağışlamayacağı şey, bir zamanlar başka bir insana köpeklik etmek zorunda yada durumunda kalmış olmalarıdır. </st><st c="225">Ellerine ilk fırsat geçtiğinde, astlarına karşı kurtlaşarak, üstlerine karşı aslan kesilip onları parçalayarak, bir zamanlar köpeklik etmiş olmalarının hıncını çıkarmaya çalışırlar. </st><st c="407">Bir insan ne denli çok aslanlık taslarsa, o denli de çok köpeklik etmiş olduğu anlaşılır.”</st></p>
			<p><st c="497">– Kutsal olmayan kitaptan –</st></p>
			<div></div>
			</section>
			<p><span><st c="525">E</st></span><st c="527">y sevgili çocuklar ! </st><st c="548">Ve ey sevgili çocukların anababaları, dedeleri, nineleri ve eğitmenleri, öğretmenleri, amcaları, dayıları ve ağabeyleri, ablaları ve bütün akrabaları ve bütün büyükleri ! </st><st c="719">Sizlere öğretilmiş olduğundan bilirsiniz ki, bu yeryüzünde türlü türlü yaratıklar ve bu yaratıklar içinde türlü türlü hayvanlar vardır. </st><st c="855">Bir tür hayvanın sesi, davranışı, başka bir tür hayvanın sesine, davranışına benzemez. </st><st c="942">Örneğin köpekler havlar, sığırlar böğürür, kediler miyavlar, aslanlar kükrer, kuşlar öter, koyunlar meler, tavuklar gıdaklar, atlar kişner, kurbağalar vıraklar, eşekler anırır, kargalar gaklar, sinekler vızıldar, kazlar tıslar, ama hiçbir zaman koyunlar havlamaz, aslanlar da ötmez.</st></p>
			<p><st c="1224">Yine öğretildiği için bildiğinize göre, her hayvanın işlevi, başka tür hayvanın işlevinden ayrıdır. </st><st c="1325">Örneğin balıklar yüzer, kuşlar uçar, fareler kemirir, yılanlar sürünür.</st></p>
			<p><st c="1396">Hayvan türlerinin üremeleri de birbirine benzemez. </st><st c="1448">Memeliler doğurur, kanatlılar ve sürüngenler yumurtlar, solucanlar parçalanarak ürer. </st><st c="1534">Hayvan türlerinin yararları da birbirine benzemez. </st><st c="1585">Örneğin sahibine bağlı olan köpek bekçilik yapar, at yük taşır, yumuşak başlı koyun süt verir, azla yetinen inatçı eşekler yük taşır, develer dayanıklı ama kincidir, yırtıcı kurtlar özgür yaşar ve evcilleşmezler, güzel öten bülbüller kafeste yaşamazlar, maymunlar öykünmeci ve ayılar güçlüdürler, acımasız kaplanlar yırtıcıdırlar.</st></p>
			<p><st c="1915">Kısacası her tür hayvanın huyu, işlevi, davranışı, sesi, üremesi ayrıdır. </st><st c="1990">Ancak, bir hayvan türü vardır ki, bütün öbür hayvan türleri gibi davranabilir, bütün başka türde hayvanların işlevini yapabilir, yani ne kerte hayvan türü varsa onların hepsinin yerini alabilir. </st><st c="2185">İşte buyüzdendir ki, bu hayvan türünü çok başka başka tanımlamışlardır. </st><st c="2257">Örneğin, o hayvan, bilinci olan, yani hangi hayvan olduğunu bilen hayvandır. </st><st c="2334">O hayvan, alet yapan hayvandır. </st><st c="2366">O hayvan, gülen hayvandır. </st><st c="2393">O hayvan, düşünen hayvandır. </st><st c="2422">O hayvan, en yetkin hayvandır.</st></p>
			<p><st c="2452">İşte bu tanımlamalarla anlatılan o hayvanın, öbür hayvan türlerinden en büyük ayrımı, aynı zamanda bütün öteki hayvanlardan ayrımsızlığıdır. </st><st c="2594">Daha açık söylemek gerekirse şöyle diyebiliriz : Her hayvan türünün kendine göre ayrı ayrı özellikleri, davranışları, işlevleri varken, söz konusu o hayvan türünün özelliği, başka bütün hayvan türlerinin işlevini yapabilmesi, onlar gibi davranabilmesidir. </st><st c="2850">Kolayca kestirebileceğiniz üzere, o hayvanın adı “İNSAN”dır.</st></p>
			<p><st c="2910">İnsanın yukardaki tanımlarına, son yıllarda bir yeni tanım daha eklenmiştir. </st><st c="2988">İnsan, işkence yapan hayvandır. </st><st c="3020">Çünkü, insandan başka hiçbir hayvan, işkence yapmasını bilmemektedir.</st></p>
			<p><st c="3089">Kedi domuzluk, deve fillik, balık kargalık yapamaz. </st><st c="3142">Oysa insan denilen hayvan, başka tür hayvanların yaptıklarının hepsini yapabilir. </st><st c="3224">Örneğin, işine gelince tavşan gibi ödlek, tilki kadar kurnaz, maymun gibi taklitçi, papağan gibi ezberci, eşek gibi inatçı, köpek gibi efendisine bağlı, koyun gibi yumuşak başlı, akrep gibi zehirli, ayı gibi kaba, domuz gibi pis, karınca gibi çalışkan, ağustosböceği gibi geveze olabilir. </st><st c="3513">Kısacası, insan bütün hayvanların işlevini yapar, onların huyuna girer. </st><st c="3585">Üstelik, bunu, öteki hayvanlardan çok daha iyi yapar. </st><st c="3639">Örneğin çıkarı köpek olmayı gerektiriyorsa, bütün köpeklerden daha iyi köpek olur ve köpeklik yapar. </st><st c="3740">Bir insan eşekse, yeryüzünde hiçbir eşek onun kadar eşek olamaz.</st></p>
			<p><st c="3804">Bunca hayvanbilim dersinden sonra, gelelim biraz da tarih dersine. </st><st c="3872">Eskiden... </st><st c="3883">Eskiden ama ne kadar eskiden ? </st><st c="3914">Daha İsa doğmadan, İsa’nın annesi de, büyükbabaları da doğmadan çok çok önceleri, dünyada insanlar bunca kalabalık değilken ve birbirleriyle çarpışmadan, toslaşmadan yürüyebilirken, mesafeler sınırsız ve zaman sonsuzken, her insan kendi işini kendi yapardı. </st><st c="4172">Her insanın kendi işini kendisinin yapması şu demek : Örneğin bir insanın karnı acıksa tilki gibi kurnaz ve hatta tilkiden daha tilki olup tazı gibi koku alır ve hatta tazıdan daha tazı olup avını bulur ve kurt gibi yırtıcı ve hatta kurttan daha kurt olup avını parçalar, boa yılanı gibi ve hatta boa yılanından daha boa yılanı olup oburca avını yiyebildiğince yer, yiyemediğini ilerde yemek üzere köstebek gibi ve hatta köstebekten daha köstebek olup toprağı eşeleyip derine gömer, sonra at gibi ve hatta attan daha at olup göle koşar, gölde ördek gibi ve hatta ördekten daha ördek olup su içer, sonra balık gibi ve hatta balıktan daha balık olup yüzerdi. </st><st c="4829">Kendisine, dişiyse erkek, erkekse dişi eş bulmak için kuştan daha kuş olup daldan dala konar, bülbülden daha bülbül olup öter, kanaryadan daha kanarya olup şakır, eşinin gönlünü çelmek için maymundan daha çok maymunluk ederdi. </st><st c="5056">Erkekse dişisinin yanında aslandan daha aslan kesilir, kunduzdan iyi duvar örer, sansardan iyi yuva yapar, karıncadan çok yuvasına yiyecek taşır, dişisini ve çocuklarını köpekten daha iyi korur, ısınmak için ormandan yakacak odun kesip ve odunları eşekten daha eşek olup sırtına yüklenerek yuvasına taşırdı.</st></p>
			<p><st c="5363">İşte o eski zamanlarda insan, bütün hayvanların işlerini ve işlevlerini tek başına ve o hayvanlardan daha iyi yapardı. </st><st c="5483">Hangi gün yada hangi günün hangi saatinde hangi hayvan olması gerekiyorsa o hayvan olurdu. </st><st c="5574">Her hayvan bitek hayvanken, insan, tek başına bütün hayvanlar demekti.</st></p>
			<p><st c="5644">İnsanlar gittikçe artıyorlardı. </st><st c="5677">İnsanlar artıyor demek, işleri de artıyor demekti. </st><st c="5728">İşleri o denli artmıştı ki, insanlar artık işlerini yetiştiremez olmuşlardı. </st><st c="5805">Bir insanın işlerini yapıp yetiştirebilmesi için bigün içinde hem köpek, hem eşek, kadınsa inek ve erkekse öküz, hem deve hem fil, hem atmaca, hem yılan, daha da pekçok hayvan olması gerekiyordu. </st><st c="6001">Bu denli çok ve değişik türde hayvan olmaya insanın zamanı yetmiyordu. </st><st c="6072">Ve işte o zaman hayvanların en yetkini ve düşünen hayvan olan insan düşünmeye başladı : Ne yapmalıydı ? </st><st c="6176">Düşüne düşüne, ne yapması gerektiğini buldu. </st><st c="6221">Kendisi günde on tür, kırk tür, yüz tür hayvan olacağına, o hayvanları buyruğunda kullanır, kendisi insan olarak kalırdı. </st><st c="6343">İnsan, bilinci olan ve alet yapan tek hayvan olduğundan, başka hayvanları isteğine göre eğiterek, yabanıl hayvanları evcilleştirerek buyruğunda kullanmaya başladı. </st><st c="6507">Örneğin, av gözcülüğü yapması, uçan ve kaçan avları yakalaması için şahini eğitti. </st><st c="6590">Sütünü sağmak için keçiyi, yumurtasını yemek için tavuğu, yününü giyinmek için koyunu evcilleştirdi. </st><st c="6691">Kimi hayvanları da keyfi için kullandı. </st><st c="6731">Örneğin aslanları, kaplanları sirklerde oynatıp aslanlığı da kaplanlığı da rezil etti. </st><st c="6818">Öten güzel kuşları kafese soktu. </st><st c="6851">Süslü balıkları cam kaplara hapsetti. </st><st c="6889">Yılanı bile çalgı çalarak oynattı.</st></p>
			<p><st c="6923">Bu dönemde insanın pekçok hayvanı, malı mülkü, toprağı, ürünü, evi ambarı oldu. </st><st c="7004">Bütün bunları düşmanlarından koruması gerekiyordu. </st><st c="7055">Bu koruma görevini köpeklere verdi. </st><st c="7091">Çünkü sahiplerine çok sadık olan köpekler, gerektiğinde canlarını bile vererek efendilerinin mallarını korumakta bütün hayvanlardan üstündü.</st></p>
			<p><st c="7231">İnsanlar gittikçe daha çok çoğalıyorlardı. </st><st c="7275">Günden güne malları mülkleri artıyordu. </st><st c="7315">Tecimevleri kurulmuştu. </st><st c="7339">Tezgâhları vardı kumaş dokuyan. </st><st c="7371">Tüccarlarla hırsızların Tanrısı birdi ve tüccarlarla birlikte hırsızlar da artmıştı. </st><st c="7456">Zenginleştikçe insanların yaşamları karmaşıklaşmıştı. </st><st c="7510">Bunca malı, mülkü, zenginliği korumak için köpeklere eskisinden daha büyük görevler düşüyordu. </st><st c="7605">Nasıl her insan her işi birden yapmaya yetişemeyip insanlar arasında işbölümü başladıysa, köpekler de görevlerini yapmaya yetişemediğinden, köpekler arasında da işbölümü yaptılar. </st><st c="7785">Köpekleri yapacakları işe göre ayırdılar : Sınırları bekleyen köpekler, sürüleri koruyan köpekler, av köpekleri, çoban köpekleri, ev köpekleri, süs köpekleri, kurt köpekleri, bekçi köpekleri, cankurtaran köpekleri, sirk ve cambaz köpekleri, sokak köpekleri, daha bisürü değişik köpekler...</st></p>
			<p><st c="8074">İnsanlar canlarını, mallarını, mülklerini, namuslarını, ırzlarını, karılarını, kızlarını, oğullarını, baldızlarını, kısacası varlarını yoklarını köpeklere bekletiyorlardı. </st><st c="8247">Böyle olunca çok doğal olarak köpekleri örgütlemek, onları derecelendirmek, köpekler için bir bürokrasi kurmak zorunda kalmışlardı. </st><st c="8379">Örneğin bir ülkenin zenginlerinin köpekleriyle sokak köpekleri elbet bir tutulamazdı. </st><st c="8465">Korunacak bişeyleri olmayanların elbet köpekleri de yoktu. </st><st c="8524">Bürokratik barem öylesine egemen olmuştu ki, örneğin herhangibir ülkenin başkanının köpeği, kendisini o ülkedeki köpeklerin başkanı sayıyor, buna kimse de karşı koymuyordu. </st><st c="8697">Önemli olan, malların, mülklerin, zenginliğin, namus ve düzenin korunmasıydı ve köpekler de bu görevi başarıyla yapıyorlardı. </st><st c="8823">Evet, köpekler köpekliklerini özveriyle yapıyorlardı ama, ne denli köpeklik yaparlarsa yapsınlar, tüm hayvanların en yetkini olan insanlar kadar köpeklik yapmayı ve köpekleşmeyi doğrusu başaramıyorlardı. </st><st c="9027">İnsan, her hayvanın işlevini o hayvandan daha yetkin olarak yaptığı gibi, köpekliği de köpekten daha iyi yapıyordu. </st><st c="9143">Köpekler ne de olsa insan olmadıklarından insanlar gibi köpeklik yapamıyorlardı. </st><st c="9224">Bundan başka, tarihin söylediğimiz o eski dönemlerinden söylemediğimiz yeni dönemlerine doğru gelindikçe, insanlar daha da çoğalmış, insanlar çoğalınca işsizlik de artmıştı. </st><st c="9398">Hem işsizlere iş bulmak, hem de köpeklere yaptırılan koruma görevini köpeklerden çok daha iyi yapabilecek olan insanlara yaptırmak daha doğru ve daha insancıl olacaktı. </st><st c="9567">İşte böylece tarihte öyle bir dönem geldi ki, kimi insanlar köpeklerin yerini aldı ve o insanlar koruma görevini köpeklerden çok daha iyi yapmaya başladılar. </st><st c="9725">Kendilerinin korunacak bişeyleri olmayanlar, korunacak şeyleri olanların korunması gereken şeylerini köpeklerden çok daha iyi koruyorlardı. </st><st c="9865">Koruyanlar da, korunanlar da bu durumdan çok memnundular. </st><st c="9923">Ne var ki, bu koruyucu insanlar, köpekliği her ne denli köpeklerden çok daha iyi yapıyorlardıysa da, gerçekten köpek olmadıkları için onlara köpek denilmiyor, yine de insan deniliyordu. </st><st c="10109">Ve korunanlar, kendilerini koruyanların köpekliklerini yüzlerine vurup gönüllerini kırmamak için ellerinden gelen herşeyi yapıyorlardı. </st><st c="10245">Neydi ellerinden gelen herşey ? </st><st c="10277">Daha iyi yiyecek, daha güzel tasma, daha şık zincir, köpekliklerini duyumsatmayacak sözler... </st><st c="10371">“Gözlerimi yumarım, kulağımı tıkarım, ağzımı kaparım, görevimi yaparım !” yöntemiyle eğitiliyorlardı. </st><st c="10473">Köpeklik yapanlar arasında işbölümü ve mevki ayrımları öylesine belliydi ki, örneğin “Başkanın köpeği, bütün öteki köpeklerin aslanıdır !” gibi özdeyişler çok yaygındı.</st></p>
			<p><st c="10641">İnsandan olma köpekler, yani köpeklik edenler ve köpekleşenler, her ne denli gerçek köpeklerden çok daha iyi köpeklik ediyorlardıysa da, şu özelliklerinden dolayı yine de insan oldukları belli oluyordu : Kendilerinden büyüklerine ne denli çok köpeklik ederlerse, kendilerinden küçüklerine de o denli çok kurtlaşıyorlardı. </st><st c="10964">Çok yetkin köpekleştikleri gibi, çok da iyi kurtlaşıyorlardı. </st><st c="11026">Yine örneğin şöyle özdeyişler de yaygındı : “En iyi koruyucu, üstüne köpek, astına kurt olandır !”, “Üstüne havlayacaksın, astına hırlayacaksın !”, “Büyüğüne havla, küçüğüne hırla !”</st></p>
			<p><st c="11208">Doğmalık (anadan doğma) köpeklerle sonradan olma (insandan bozma) köpekler arasında hiç ayrım yok muydu ? </st><st c="11315">Çok önemli bir ayrım vardı. </st><st c="11343">Doğmalık köpekler ölene dek herzaman köpek kaldıkları halde, sonradan olma köpekler, köpekten daha çok köpeklik etmiş olsalar bile, ne de olsa insan olduklarından, köpeklik etmiş olmalarını bitürlü unutamıyor, ellerine ilk fırsat geçtiğinde kurtlaşarak yada aslanlaşarak, bir zamanlar kendilerine köpeklik ettiklerini parçalayarak köpeklik etmelerinin acısını çıkarıyorlardı. </st><st c="11719">Böylece, bir insan ne denli aslanlık taslar, aslanlık etmeye kalkarsa, o insanın bir zamanlar o denli köpeklik etmiş olduğu da anlaşılıyordu.</st></p>
			<p><st c="11860">İnsanların aslanlaşmaları birdenbire değil, yavaş yavaş oluyordu. </st><st c="11927">Korunacak şeyleri uzun zaman koruya koruya, o şeylerin sahiplerinin ne denli âciz ve zavallı olduklarını, kendilerinin olan şeyleri bile kendilerinin koruyamadıklarını anlıyor, yavaş yavaş korudukları şeylerin sahibi olmaya hak kazandıklarını sanıyorlardı. </st><st c="12184">“Herşey, onu koruyanındır !” demeye başlıyorlardı. </st><st c="12235">Uzun zaman köpeklik ettikleri o herşeyin âciz zavallı sahiplerine önce uluyor, sonra havlıyor, daha sonra hırlayarak uyarıda bulunuyor, bir tepki gelmediğini görünce de, onları ısırıyor, sonra parçalıyor ve o korudukları şeyin sahibi olup aslan kesiliyorlardı. </st><st c="12496">Gerçekten de iyi aslanlık ediyorlardı ; çünkü insan olduklarından aslandan daha aslan oluyorlardı. </st><st c="12595">Aslan olup herşeyin sahibi olunca – aslanın görevi koruyuculuk olmadığından – ele geçirdiklerini korumak için başka koruyucu köpekler buluyorlardı. </st><st c="12743">Bu böylece insandan olma köpeklerle insandan bozma aslanlar arasında sürüp gidiyordu. </st></p>
			<p><st c="12829">Ey sevgili çocuklar ! </st><st c="12851">Ve ey sevgili çocukların anababaları, dedeleri, nineleri, eğitmenleri, öğretmenleri, amcaları, dayı ve ağabeyleri, ablaları ve bütün akrabaları ve bütün büyükleri ! </st><st c="13016">Bu hep böyle sürüp gitmiş midir ve bundan sonra da hep böyle sürüp gidecek midir ? </st><st c="13099">Bişeyin sürüp gitmesi demek, o şeyi oluşturan koşulların sürüp gitmesi demektir. </st><st c="13180">Oysa bilindiği gibi, zamanımızda insanlık çok ilerlemiştir. </st><st c="13240">Uygarlık ve teknik çok gelişmiştir. </st><st c="13276">Eskiden hiç bilinmeyen, elektronik beyin, kurgubilim, sibernetik, robotlar, uydu gezegenler, otomatizm gibi yeni yeni şeyler çıkmıştır. </st><st c="13412">Değişen bu koşullarda insanların köpeklik yada aslanlık etmeleri yerine, çağın koşullarına uyarak makineleşmeleri, robotlaşmaları umulmaktadır. </st><st c="13556">Çünkü varlıkları, malları, mülkleri, zenginlikleri artık makineler, motorlar, robotlar korumaya başlamaktadır. </st><st c="13667">Şimdi günümüzün sorunu şudur : Köpekten daha köpek olan insan, makineden daha makine olabilecek midir ? </st><st c="13771">İnsan köpekten daha iyi köpeklik ettiği gibi, günümüzde ve gelecekte makineden daha iyi makine olabilirse, nasıl bir zamanlar “Gözlerimi yumarım, kulağımı kaparım, ağzımı tıkarım, sahibime uyarım, görevimi yaparım !” savsözü varsa, bu savsözün yerine bu kez de, “Yakıtımı doldururum, rektifiye olurum, basılınca düğmeme görevimi alırım, yağlanınca dişlilerim tıkır tıkır işlerim !” demeye başlayacaktır. </st><st c="14175">Haydi hayırlısı...</st></p>
			</section>
  <div id="charCountTotal" value="14193"></div></body>
</html>
