<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kalpazanlık Bile Yapılmıyor</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><span epub:type="pagebreak" title="123" id="page123"></span><st c="0">Demek Beni Tanımadın</st></h1>
			<p><span><st c="21">Ü</st></span><st c="23">nlü bir adamdı. </st><st c="39">Ünü günden güne öyle yaygınlaşıyordu ki, ününün altında ezilmeye başlamıştı. </st><st c="116">Her nereye gitse tanınıyor ve üzerine dikilen bakışlardan tedirgin oluyordu. </st><st c="193">Bu bakışlar altında kendisini, geceleyin kamyon farlarının ışığına tutulunca kaçacak yer bulamayıp sinen tavşanlar gibi ürkek, beceriksiz duyumsuyordu. </st><st c="345">Tanınmadığı zamanlardaki özgürlüğünün özlemini çekiyordu. </st><st c="403">Bir kalabalık içine girince, kapana sıkıştırılmış gibi oluyordu ; çünkü kaçmak için ne yana dönse o yandakilerin de adını fısıldadıklarını duyuyordu. </st><st c="553">O fısıltılardan tersyüzü kaçarken başka fısıltılara çarpıyordu. </st><st c="617">Ne yapacağını şaşırıyor, şapşallaşıyor, elini ayağını koyacak yer bulamıyor, kolunu ve bacağını sanki taşıdığı ağır bir bavulmuş gibi oraya buraya çarpıyordu. </st><st c="776">Çünkü içinde hep kendisini başkalarının kınayacağı, küçümseyeceği, beğenmeyeceği, ayıplayacağı korkusu vardı. </st><st c="886">Davranışlarını kendisine yakıştırmayacaklardı. </st><st c="933">Onu gerçekte oluğundan çok daha başka biyerde, çok daha yüksek düzeylerde sanıyor, buna inanıyorlardı. </st><st c="1036">Buyüzden de kendisini yakından tanıyanların düş kırıklığına uğrayacağını biliyordu. </st><st c="1120">Örneğin parmaklarını çıtlatsa... </st><st c="1153">Hayır, çıtlatamazdı ki... </st><st c="1179">Yemek sonrasında dişlerini kürdanla karıştırabilir miydi ? </st><st c="1238">Hayır. </st><st c="1245">Çünkü ondan hep olağanüstü incelikli davranışlar bekleniyordu. </st><st c="1308">Ya hep incelikli davranmaya kalksa o zaman da, ne yapmacıklı insan diyeceklerdi, diyorlardı.</st></p>
			<p><st c="1400">Bacak bacak üstüne atarken, gülerken, kahkaha atarken, konuşurken, öksürür hapşırırken, dilini avurtlarında dolaştırırken, burnunu silerken dikkat etmek, hep </st><span epub:type="pagebreak" title="124" id="page124"></span><st c="1559">başkaları nasıl karşılayacak, ne diyecek diye düşünmek zorundaydı.</st></p>
			<p><st c="1625">Artık öyle olmuştu ki, o bir değil, iki insandı ; biri gerçek kendisi, biri de şövalyelerin çelik zırhtan giysileri gibi, gerçek kendisinin üstüne giydiği ikinci kendisi... </st><st c="1799">Bir bayrak, bir kalkan, bir pankart taşır gibi, bu ikinci kişiliğini gerçek kişiliğinin hep önünde ve dışında taşımak zorundaydı. </st><st c="1929">Bu dışındaki, önündeki ikinci kendisi, ününün yarattığı ve başkalarının olmasını istedikleri kendisiydi. </st><st c="2034">Nereye gitse bu ikinci kendisini de götürmek zorundaydı. </st><st c="2091">Doğrusu, bu ikinci kendisini taşımaktan da yorulmuştu. </st><st c="2146">Başkalarının kesip biçip dikip üstüne giydirdikleri bu ikinci kendisi, kendisini yapanların, yaratanların isteğine göre giyinmek, gülümsemek, sesini ayarlamak zorundaydı.</st></p>
			<p><st c="2316">Çok kez kendi kendine şöyle sormuştu : Elimden gelse, ikinci kendimden vazgeçebilir miyim ? </st><st c="2409">Eski günlerime dönüp yine ünsüz sıradan biri olsam, daha mı mutlu olurum ? </st><st c="2484">Bir varsayım olarak, beni tanıyan bilen kimseler olmasa bu durumu benimser miyim, yoksa yeniden ünlenmeye mi çalışırım ?</st></p>
			<p><st c="2604">Kendi sorusuna namusluca yanıt verince, ününden, yani ikinci kendisinden vazgeçemeyeceğini anlıyordu ; vazgeçmek şöyle dursun, ününün daha da artmasını, daha da yaygınlaşmasını, yani gerçek kendisini zırhtan bir giysi gibi saran ikinci kendisinin daha da ağırlaşmasını, taşıdığı bu yükün daha da artmasını istiyordu. </st><st c="2922">Ancak, pek seyrek de olsa, arasıra, ünlenmeden önceki zamanlarda olduğu gibi, gerçek kendisi olarak sere serpe, özgürce yaşayabilmeliydi ; gözetilmeden, gözlenmeden, denetilmeden, yargılanmadan, eleştirilmeden. </st><st c="3133">Bütün özlemi işte buydu. </st><st c="3158">Ama hayır, o hep önünde duran ikinci kişiliği buna izin </st><span epub:type="pagebreak" title="125" id="page125"></span><st c="3214">vermiyordu ; öyle ki, uyurken bile, başkalarının tasarladığı, olmasını gönüllerinden geçirdikleri biçimde uyumak zorundaydı. </st><st c="3339">Örneğin tiren yolculuğu yapanlardan kimileri, başını kadife kaplı kanepe yastığına dayayıp uyuklayabilir, uyuklarken çenesi göğsüne düşebilir, horlayabilir, hatta hatta osurabilir bile... </st><st c="3527">Bütün bunlara gülünse de, insanlık hali denip geçilir. </st><st c="3582">Ama o, böyle şeyler yapamaz ; büyük ünü bu türlü insanlık hallerine engeldir.</st></p>
			<p><st c="3659">Nedenini kendine açıklayamadığı yeni yeni istekler duymaya başlamıştı. </st><st c="3731">Örneğin ünlenmeden önce de sövmesini ve sövenleri sevmezken, aşırı ününün kendisini kalıplaştırdığı bugünlerde içinden hep sövmek geliyordu, hem de ağız dolusu, doya doya, en sunturlularından... </st><st c="3926">Bir iyice sövüp ohh diye rahatlamak.</st></p>
			<p><st c="3962">Eskiden de açık saçık gülütler anlatmasını da, dinlemesini de sevmiyordu. </st><st c="4037">Ama şimdi tersine... </st><st c="4058">Büyük ününün kendisini sınırlaması yüzünden, şimdi açık saçık gülütler anlatmak geliyordu içinden, hem de en açık saçıklarını...</st></p>
			<p><st c="4186">Oldum olası oraya buraya tükürenlerden iğrenirdi. </st><st c="4237">Yere tükürdüğü hiç olmamıştı. </st><st c="4267">Ama olacak şey değil, şimdilerde hep tükürmek istiyordu ; hem de kalabalık yerlerde, hem de herkesin göreceği yerlere...</st></p>
			<p><st c="4387">Toplumun yarattığı ve gerçek kendisini bir şövalye zırhı gibi sarıp kaplamış bulunan o ikinci kendisine düşman olmuştu. </st><st c="4508">Ne yapsın ki o zırhın içinde yaşamak zorundaydı. </st><st c="4557">Gönlünce yaşayıp davranmasına, o görünmeyen zırhın katılığı, sertliği, köşeliliği olanak vermiyordu. </st><st c="4658">Hiç olmazsa ayda yılda bir, kısa bisüre için, bu katı zırhtan çıkıp kurtulabilseydi. </st><st c="4743">Hele o güzel kadına tutulduktan sonra, gerçek kendisi olarak yaşamayı öyle gereksiniyordu ki... </st><st c="4839">İrdeleyici ve araştırıcı meraklı bakışlardan uzak, kendisini tanıyan kimselerin bulunmadığı, arkasından adının </st><span epub:type="pagebreak" title="126" id="page126"></span><st c="4950">fısıldaşılmadığı biyerlerde o güzel kadınla baş başa olmak istiyor, ama nereye gitse yine de tanınıyordu. </st><st c="5056">Düşüne danışa buldu böyle yer ; güzel, lüks, hatta temiz biyer bile değildi, varsın olsun... </st><st c="5149">Yeter ki, yeni yakınlık kurmaya çalıştığı güzel kadınla baş başa bir saatçik geçirmesine izin versinler, tedirgin etmesinler. </st><st c="5275">Göz ucuyla ne yaptığı gözetlenmeden, kulak kabartılarak ne söylediği dinlenmeden, her davranışı yorumlanıp eleştirilmeden, gerçek kendisi olarak şuracıkta o güzel kadınla içip söyleşmek istiyordu. </st><st c="5472">Burası, herşeyiyle üçüncü sınıf bir meyhaneydi. </st><st c="5520">İçerisi kalabalıktı ama, kimse başını çevirip ona bakmamıştı. </st><st c="5582">“Tanınmamış olmak ne büyük mutlulukmuş !”</st></p>
			<p><st c="5623">Masa, küçük meze tabaklarıyla donandı. </st><st c="5663">Rakı içiyorlardı. </st><st c="5681">Bir kız çocuğu gül getirdi. </st><st c="5709">Küçük kızdan, büyük bir demet gül aldı, kıza bir dolu para verdi saymadan.</st></p>
			<p><st c="5783">Üçüncü kadehi içmekteydiler. </st><st c="5813">Havasındaydı. </st><st c="5827">Mutluydu. </st><st c="5837">Artık güzel kadının ellerini tutabilirdi, gözlerinin içine bakarak, günlerdir tasarladığı sözleri söyleyebilirdi. </st><st c="5951">Ve... </st><st c="5957">tam elini uzatıyordu ki... </st><st c="5984">Hani kimileyin insanın bakmadan gördüğü şeyler olur ya, işte öyle oldu. </st><st c="6056">Arkalarındaki masadan birinin kalkıp yanındaki sandalyeye oturduğunu bakmadan gördü, yani duyumsayarak. </st><st c="6160">Başını çevirip o yana baktı. </st><st c="6189">Evet, yanındaki sandalyeye bir adam oturmuştu. </st><st c="6236">Adam ceketini çıkarmış, yakasını çözmüş, boyunbağının düğümü de kaymıştı. </st><st c="6310">Ceketsiz adam ona gülümsüyordu, yılış yılış bir gülümseyiş... </st><st c="6372">Bu sulu gülümseyişle ceketsiz adam, seninle tanışıyoruz, dostuz demek istiyordu. </st><st c="6453">Üsteleyerek hep öyle gülümsüyor ve gülümsemesi gittikçe yüzüne yayılıyordu. </st><st c="6529">Konuşsa, ağzından bir ses çıksa kolaydı, bir yanıt verirdi. </st><st c="6589">Ama konuşmuyor, salt gülümsüyordu. </st><st c="6624">Bu da işte o yüzbinlerden biri olmalıydı. </st><st c="6666">Onu gerçek kendisi olarak değil de, gönlünden geçirdiği biçimde bir insan </st><span epub:type="pagebreak" title="127" id="page127"></span><st c="6740">olarak, yani ikinci kendisi olarak görmek istiyordu. </st><st c="6793">Yüzüne bakıp durmadan yılış yılış gülümseyen adamın karşısında, gerçek kişiliğinin üstüne o ikinci kişiliğini büründü.</st></p>
			<p><st c="6911">Bir adam, başka birinin yüzüne, inatla bakıp gülümserse o başka biri ne yapar ? </st><st c="6992">Başını çevirse ayıp olacaktı. </st><st c="7022">O da ona gülümsedi. </st><st c="7042">Ceketsiz adam hangi anlamda gülümsüyorsa o da o anlamda gülümsemeye çalışıyordu. </st><st c="7123">Bisüre böyle gülümseştiler.</st></p>
			<p><st c="7150">Ceketsiz adam alınmış bir sesle, </st></p>
			<p><st c="7184">–Sen beni tanımadın ! </st><st c="7206">dedi.</st></p>
			<p><st c="7211">Tanımamıştı. </st><st c="7225">Ama öyle bir havada söylemişti ki, tanımadığını söylese ayıp olacaktı ; tanıdım dese yalan olacaktı ; ikisi ortası bişey söyledi : </st></p>
			<p><st c="7356">–Tanımasına tanıyor gibiyim de... </st></p>
			<p><st c="7390">Ceketsiz adam iki kolunu açabildiğince açıp,</st></p>
			<p><st c="7434">–Tanısan böyle mi durursun, boynuma atılmaz mısın ? </st><st c="7487">dedi. </st></p>
			<p><st c="7493">Ceketsiz adam iki kolu açık beklediğine göre, boynuna atılmasa ayıp olacaktı. </st><st c="7571">Oysa böyle sarılışmaları, kucaklaşmaları hiç sevmezdi. </st><st c="7626">Kollarını açıp ceketsiz adamın kollarına atıldı. </st><st c="7675">Sımsıkı sarıldılar birbirlerine. </st><st c="7708">Ceketsiz adam öpünce, o da onu öpmek zorunda kaldı. </st><st c="7760">Sonra sandalyesine oturdu. </st></p>
			<p><st c="7787">–Hayır, hayır, sen beni tanımadın ?</st></p>
			<p><st c="7822">Bunca sarılıp öpüştükten sonra da tanımadığını söyleyemezdi ya... </st><st c="7889">Herşey neyse de, adamın senli benli konuşması canını sıkıyordu. </st><st c="7953">Sevmezdi senli benli olmayı. </st></p>
			<p><st c="7982">–Tanıyorum ama, birden görünce... </st></p>
			<p><st c="8016">–Tanısan öyle soğuk soğuk öpmezdin beni... </st></p>
			<p><st c="8059">–Siz ? </st><st c="8066">Hiç yabancı gelmiyorsunuz ama... </st></p>
			<p><st c="8099">–Yok yok, sen beni tanımadın... </st></p>
			<p><st c="8131">–Bağışlayın, nerden tanışıyorduk ?</st></p>
			<p><span epub:type="pagebreak" title="128" id="page128"></span><st c="8165">Ceketsiz adam, yakınlığını anlatmak isteyen bir davranışla ünlünün sırtına bikaç kez vurarak, </st></p>
			<p><st c="8260">–Aşkolsun yani, dedi.</st></p>
			<p><st c="8281">Nerden tanıdığını, kim olduğunu anımsamak için kendini zorladı. </st><st c="8346">Ah, bir tanıyabilse, bikaç söz konuştuktan sonra başından savacaktı. </st></p>
			<p><st c="8415">–Gözüm ısırıyor ama... </st></p>
			<p><st c="8438">–Hele düşün bir.</st></p>
			<p><st c="8454">Gerçek kendisi olarak şöyle demek istiyordu : “Tanımadım ulan, n’olacak yani ? </st><st c="8534">Seni tanımak zorunda mıyım ? </st><st c="8563">Görüyorsun şurda bir kadınla baş başayım, sırası mı şimdi tanıdık çıkmanın ? </st><st c="8640">Uygunsuz herif sen de.”</st></p>
			<p><st c="8663">Böyle demek istiyordu ama diyemiyordu. </st><st c="8703">Gerçek kendisinin üzerine bir kılıf gibi geçirdiği ikinci kendisi, </st></p>
			<p><st c="8770">–Ne yazık ki sizi tanıyamadım, diyordu. </st></p>
			<p><st c="8810">–Yazıklar olsun...</st></p>
			<p><st c="8828">“Git ulan başımdan, bela mısın be !” diye alttaki gerçek kendisi bağırırken, üstteki o ikinci kendisi incelikle, </st></p>
			<p><st c="8942">–Belleğim çok zayıf da... </st><st c="8968">Bir ipucu verseniz... </st><st c="8990">Hangi tarihte tanışmıştık acaba ? </st></p>
			<p><st c="9024">–Ne zaman tanıştığımızı da sen bul bakalım.</st></p>
			<p><st c="9067">“Hay Allah belanı versin herif !” diye içinden geçirirken, sanki yardım istiyormuş gibi kadının yüzüne baktı. </st></p>
			<p><st c="9178">–Bu yıl içinde mi tanışmıştık ? </st></p>
			<p><st c="9210">–Git git, geriye git ! </st></p>
			<p><st c="9233">–Geçen yıl mı ? </st></p>
			<p><st c="9249">–Daha geriye, daha daha... </st></p>
			<p><st c="9276">–Demek daha önceden ? </st><st c="9298">İki üç yıl öncesi miydi yoksa ? </st></p>
			<p><st c="9330">–Git git... </st><st c="9342">Çok daha gerilere...</st></p>
			<p><st c="9362">Çocukluk, okul yada askerlik arkadaşı olamazlardı. </st><st c="9414">Ceketsiz adam kendisinden gençti. </st></p>
			<p><st c="9448">–Bağışlayın, bilemeyeceğim. </st></p>
			<p><st c="9476">–Tam onbir yıl oldu, onbir yıl...</st></p>
			<p><span epub:type="pagebreak" title="129" id="page129"></span><st c="9509">Bişey söylemek gerekiyordu ama, ne söyleyeceğini bilemediğinden, </st></p>
			<p><st c="9575">–Yaaa... </st><st c="9584">Demek o kadar oldu... </st><st c="9606">Zaman ne de çabuk geçiyor... </st><st c="9635">diye saçmaladı.</st></p>
			<p><st c="9650">Ceketsiz adam, </st></p>
			<p><st c="9666">–A-ah, dedi, sen beni yine tanımadın.</st></p>
			<p><st c="9703">Darılmış bir davranışla arka masadaki arkadaşlarının yanına gitti.</st></p>
			<p><st c="9770">Ünlü adam, kurtulmanın sevinciyle oh çekiyormuş gibi dudaklarını yuvarlaklaştırarak kadına baktı. </st><st c="9869">O güzel havaya yeniden girmek kolay değildi. </st></p>
			<p><st c="9914">–İçelim... </st><st c="9925">diye kadehini kaldırdı.</st></p>
			<p><st c="9948">Ceketsiz adamın verdiği sıkıntıdan yavaş yavaş kurtuldular. </st><st c="10009">Gerçek kendisinin üstüne giyindiği o zırhı çıkarıp atmıştı. </st><st c="10069">Söyleşiyorlardı, gülüşüyorlardı. </st><st c="10102">İşte şimdi tam sırasıydı ; iki elini masanın üstünden kadına uzatmış, tam kadının ellerini avucuna alacaktı ki, yanı başında yine o sesi duydu : </st></p>
			<p><st c="10247">–Demek, sen şimdi beni tanımadın ha ?</st></p>
			<p><st c="10284">Yine yanındaki sandalyeye oturmuş, kendisini tanımamak suçmuş gibi soruyordu.</st></p>
			<p><st c="10362">Ünlü adam, az önce çıkardığı kalın zırhı giyinip, </st></p>
			<p><st c="10413">–Çok üzgünüm ama tanıyamadım, dedi. </st></p>
			<p><st c="10449">–Yahu, nasıl tanımazsın. </st><st c="10474">Onbir yıl önce... </st><st c="10492">Mayıs ayı... </st><st c="10505">Mayısın onaltısıydı hatta... </st></p>
			<p><st c="10534">–Yeri neresiydi ? </st><st c="10552">Nerdeydi ? </st></p>
			<p><st c="10563">–Onu da sen bul artık...</st></p>
			<p><st c="10587">Ünlü adam Suadiye’de oturuyordu. </st><st c="10621">Şimdi de Sarıyer’de bir meyhanedeydiler. </st><st c="10662">Ceketsiz adamla Suadiye’den tanışmış olabileceklerini düşünüp, buluşundan sevinerek, </st></p>
			<p><st c="10747">–Yoksa Suadiye’den mi tanışıyoruz ? </st><st c="10783">diye sordu. </st></p>
			<p><st c="10795">–Gel gel. </st><st c="10805">Beriye gel ! </st></p>
			<p><st c="10818">–Kadıköy’den mi ? </st></p>
			<p><span epub:type="pagebreak" title="130" id="page130"></span><st c="10836">–Geeel... </st><st c="10846">Daha gel !.. </st></p>
			<p><st c="10859">–Nereye doğru ? </st></p>
			<p><st c="10875">–Şimdi olduğumuz yere doğru.</st></p>
			<p><st c="10903">Demek, Kadıköy’le Sarıyer arasında biyerde tanışmışlardı. </st></p>
			<p><st c="10962">–Karaköy ? </st></p>
			<p><st c="10973">–Daha gel, gel... </st></p>
			<p><st c="10991">–Taksim ? </st></p>
			<p><st c="11001">–Yaklaştın. </st><st c="11013">Hadi söyleyeyim artık : Spor-Sergi Sarayını hatırla. </st></p>
			<p><st c="11066">–Evet ?</st></p>
			<p><st c="11073">Bak şimdi hatırlayacaksın. </st><st c="11101">Onbir yıl önce, 16 Mayıs günü Spor-Sergi Sarayında bir açıkoturum olmuştu da... </st><st c="11181">Şimdi hatırladın mı ?</st></p>
			<p><st c="11202">Demek o açıkoturuma katılanlardan biriydi. </st><st c="11246">İyi ama orda o kadar değişik insanlarla o kadar çok açıkoturuma katılmıştı ki... </st><st c="11327">Başından savıp kurtulmak için yalancıktan gösterişli bir yakınlık gösterdi : </st></p>
			<p><st c="11404">–Haaa... </st><st c="11413">Eveeet... </st><st c="11423">Tamaam... </st><st c="11433">Öyle yaaa...</st></p>
			<p><st c="11445">Ceketsiz adam ünlünün gözlerinin içine bisüre baktıktan sonra, </st></p>
			<p><st c="11509">–Bana bak, dedi ; ben yutmam... </st><st c="11541">Sen beni yine tanımadın... </st></p>
			<p><st c="11568">“Tanımadım ulaaaan... </st><st c="11590">tir git başımdan !” diye avaz avaz bağırmak isteyen ünlü, ikinci kendisinin bütün inceliğiyle, </st></p>
			<p><st c="11685">–Tanıdım efendim... </st><st c="11705">Hiç tanımaz olur muyum, elbet tanıdım, dedi. </st></p>
			<p><st c="11750">–Tanıdınsa adımı söyle. </st></p>
			<p><st c="11774">–Haaa, bakınız bende ad belleği hiç yoktur, adları unuturum. </st></p>
			<p><st c="11835">–Demek beni tanımadın, ha ? </st></p>
			<p><st c="11863">–Rica ederim efendim... </st></p>
			<p><span epub:type="pagebreak" title="131" id="page131"></span><st c="11887">–Hatta benim o gün üstümde kahverengi çizgili bir elbise vardı. </st><st c="11951">Bak, şimdi bişey daha söyleyeceğim, o zaman hatırlayacaksın. </st><st c="12012">Yine hatırlamazsan yuf olsun ! </st><st c="12043">Ben senin önündeydim, sol karşında. </st></p>
			<p><st c="12079">–Siz açıkoturumda konuşmacı değil miydiniz ? </st></p>
			<p><st c="12124">–Yok canım, dinleyiciler arasındaydım.</st></p>
			<p><st c="12162">Gerçek kendisi, “Ulan, beşbin dinleyici arasından seni nerden bilirim kerata,” demek isterken ceketsiz adam açıkladı : </st></p>
			<p><st c="12282">–Ben önde olduğumdan... </st><st c="12306">Hatta sana bir soru sormuştum da... </st><st c="12342">Sorumu sormadan önce de adımı soyadımı söylemiştim : Sabri Bolca.</st></p>
			<p><st c="12407">İlk geldiği zamanki o yılışık yılışık gülümseyişi yüzünde yayılıp baktı öylece ünlüye. </st></p>
			<p><st c="12495">–Sonra sen benim soruma ş’apınca, ben de kendim açıklamak zorunda kalmıştım. </st><st c="12572">Nasıl ? </st><st c="12580">Şimdi hatırladın, değil mi ?</st></p>
			<p><st c="12608">Ünlü adam garsona seslendi, hesabını istedi. </st><st c="12654">Hesap geldi. </st><st c="12667">Bütün para verdi garsona. </st><st c="12693">Bir ayak önce ceketsiz adamdan kurtulmak için, </st></p>
			<p><st c="12740">–Üstü kalsın... </st><st c="12756">dedi.</st></p>
			<p><st c="12761">Ceketsiz adam bayağı üzülmüştü. </st><st c="12794">Bir daha, </st></p>
			<p><st c="12804">–Demek sen şimdi beni tanımadın, ha ? </st><st c="12842">dedi.</st></p>
			<p><st c="12847">Ünlü, o dışındaki ve önündeki o ikinci kendisi olarak, </st></p>
			<p><st c="12903">–İyi geceler efendim, dedi ceketsiz adama. </st></p>
			<p><st c="12946">Kadınla birlikte yürüyüp gittiler. </st></p>
			<p><st c="12981">Ünlünün arkasından, “Çok yazık... </st><st c="13015">Yazıklar olsun...” diye söylenerek arka masadaki arkadaşlarının yanına gidip onlara, </st></p>
			<p><st c="13100">–Bunlar böyledir işte, dedi, hep tanımazdan gelirler.</st></p>
			</section>
  <div id="charCountTotal" value="13153"></div></body>
</html>
