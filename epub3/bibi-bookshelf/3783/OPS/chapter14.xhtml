<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kalpazanlık Bile Yapılmıyor</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><span epub:type="pagebreak" title="149" id="page149"></span><st c="0">İntikam</st></h1>
			<p><span><st c="8">P</st></span><st c="10">atron çalıştırdığı herkese karşı kaba ve sertti ama, özelikle Haydar’a karşı bir başka türlü sert ve kaba davranırdı. </st><st c="128">Onun neden özellikle Haydar’a aşırı sert davrandığını hiç anlayamazdım. </st><st c="200">Çünkü Haydar, evet, eli ağırdı ama, hiç durmadan ve ara vermeden çalışırdı ve orda çalışanların en çalışkanı, en uysalıydı. </st><st c="324">Üstelik oradakilerin enaz para alanıydı. </st><st c="365">Bu çalışkanlığı ve doğruluğuyla böyle bir delikanlı başka nerde çalışsa burda kazandığından daha çok para kazanabilirdi.</st></p>
			<p><st c="485">Patron yanında çalıştırdıklarına sert ve kabaydı ama, başkalarına hiç de böyle değildi. </st><st c="574">Hele bir konuğu gelince olağanüstü incelikli ve kibar davranırdı.</st></p>
			<p><st c="639">O işyerinde kırka yakın insan çalışıyordu. </st><st c="683">Hepsi de kendi alanında uzman sayılan kafa işçisi denilen değerli insanlardı. </st><st c="761">Orda patronun gözünde değeri olmayan salt Haydar’dı. </st><st c="814">Oysa Haydar olmasa, işyerinde bütün çalışma dururdu. </st><st c="867">Diyelim, hastalansa da bigün işe gelmese –ki böyle şey olmazdı ya – o gün orda bir iş üretilmesi olanaksızdı. </st><st c="977">Gerçekte Haydar’ın işi önemli değildi ; ayak işlerine, gelgit işlerine bakardı, ama öyle gelgit işleri ki, onlar yapılmayınca bütün öteki işlerin aksayacağı kesindi. </st></p>
			<p><st c="1143">–Haydar, çay yap !</st></p>
			<p><st c="1161">Haydar ocakta çay pişirir getirirdi. </st><st c="1199">Ama patron, çayı geç getirdiği için bağırırdı. </st></p>
			<p><st c="1246">–Haydar, bir taksi çağır !</st></p>
			<p><st c="1272">Haydar taksiyi çağırırdı. </st><st c="1299">Ama taksiyi kapıya geç getirdi diye patron kızardı. </st></p>
			<p><st c="1351">–Haydar, şu mektupları postaya at ! </st></p>
			<p><span epub:type="pagebreak" title="150" id="page150"></span><st c="1387">–Haydar, gazeteleri al getir çabuk. </st></p>
			<p><st c="1423">–Haydar, şu reçeteyi yaptır eczaneden. </st></p>
			<p><st c="1462">–Haydar, elektrik faturasını öde de gel hemen. </st></p>
			<p><st c="1509">–Haydar, camları iyi silmemişsin, akşam paydosundan sonra yeniden sil... </st></p>
			<p><st c="1582">–Kör müsün, kolonyam bitmiş, neden bir şişe kolonya almadın ? </st></p>
			<p><st c="1644">–Paltomu tut... </st></p>
			<p><st c="1660">–Oyalanma, posta kutusunda ne varsa al gel... </st></p>
			<p><st c="1706">–Al şu parayı da bankaya şu senedi öde çabuk... </st></p>
			<p><st c="1754">–Ismarladığım çiçekleri al da gel...</st></p>
			<p><st c="1790">Haydar’ın işi hiç bitmez. </st><st c="1817">Çünkü onun işinin ne olduğu belli değildir. </st><st c="1861">Hertürlü iş üstündedir : Yerleri silmek, masaların tozunu almak, helayı arıtmak, kaloriferin ısıtmadığı günlerde gaz sobalarını yakmak, başka işyerleriyle iletişimi sağlamak, posta ve banka işleri ve daha neler de neler... </st><st c="2084">Bunca çalışmasına karşın, patron yine de onu aşağılardı. </st><st c="2141">Çok kez, “Ulan !” diye seslenirdi. </st><st c="2176">“Eşek herif !” diye bağırırdı. </st><st c="2207">“Hayvan !” yada “İt !” diye çıkıştığı da olurdu.</st></p>
			<p><st c="2255">Haydar’ın yüzü hiç gülmezdi. </st><st c="2285">Bikez olsun gülümsediğini bile görmedim. </st><st c="2326">Yaptığı hiçbir iş beğenilmeyen, bunca terslenen, aşağılanan insan nasıl gülebilirdi...</st></p>
			<p><st c="2412">Günün birinde patron hastalandı. </st><st c="2446">Yürek teklemesinden hastaneye yattı. </st><st c="2483">Öldü ölecek derken bir ay sonra hastaneden çıktı. </st><st c="2533">Çok zayıflamıştı. </st><st c="2551">Eski giysileri bol geldiğinden yeni giysiler diktirdi. </st><st c="2606">Bikaç ay sonra da inme indi, bir daha hastaneye yattı. </st><st c="2661">Yine öldü ölüyor, ölecek derken, yine kurtuldu, iyileşip hastaneden çıktıktan bisüre sonra işe gelmeye başladı. </st><st c="2773">İşyeri birinci kattaydı ve oraya yirmi basamaklı bir merdivenle çıkılıyordu. </st><st c="2850">İki ölümcül hastalıktan kurtulmuş olan patron çok güçsüz</st><span epub:type="pagebreak" title="151" id="page151"></span><st c="2906">leşmişti. </st><st c="2917">Her basamağında uzun uzun dinlenerek, soluklanarak, duvara yaslanarak ağır ağır merdiveni çıkabiliyordu.</st></p>
			<p><st c="3021">İşte ne olduysa ve nasıl olduysa Haydar’daki o şaşırtıcı değişiklik o zaman oldu. </st><st c="3104">Haydar, benim diyen usta cambazların bile zor yapabileceği gösteriler yapmaya başladı. </st><st c="3191">Patronun her basamağında uzun uzun dura dinlene, dayana soluklana çıkıp indiği merdivenden, hem de iki eli dolu olarak öyle bir hızla inip çıkıyordu ki, onu öyle görüp de şaşmamak elde değildi. </st><st c="3385">Ayakları basamaklarda görünmez oluyor, salt topuklarının basamak uçlarına değmesinden çıkan “fırrrt” diye bir ses duyuluyordu. </st><st c="3512">Kimileyin bir eline tepsi içinde çay bardakları ve çaydanlık, öbür eline dosyalar, iki koltuğunun altına da başka şeyler sıkıştırıp gösterisini öyle yapardı. </st><st c="3670">Ancak bu olağanüstü gösterisini yapmak için patronun gelişini yada gidişini beklerdi. </st><st c="3756">Patron ne zaman merdivenden inecek yada çıkacak olsa, Haydar da o parlak gösterisine başlardı. </st><st c="3851">Patron, bir basamaktan öteki basamağa geçene dek Haydar elleri kolları dolu olarak enaz iki üç kez merdiveni inip çıkmış olurdu ve hiç durmadan iner çıkardı. </st><st c="4009">Bu iniş çıkışları için de herzaman bir bahane uydururdu.</st></p>
			<p><st c="4065">Onca zaman yüzü gülmemiş olan Haydar’ın yüzü gülmeye başlamıştı. </st><st c="4131">Merdiven basamaklarında ayakları o fııırt sesini çıkarırken yüzü güler, dişleri görünürdü ; belli ki mutlu oluyordu.</st></p>
			<p><st c="4247">Patronun merdivenden iniş çıkışı günden güne yavaşlarken, Haydar’ın iniş çıkışı da gittikçe hızlanıyordu. </st><st c="4354">Herhangibir sirkte bir merdivenden böyle iniş çıkış gösterisi yapsa bu numarasıyla usta cambazlardan daha çok alkış alırdı. </st><st c="4478">Hızlana hızlana nerdeyse uçarcasına inip çıkmaya başlamıştı.</st></p>
			<p><span epub:type="pagebreak" title="152" id="page152"></span><st c="4538">Elleri kolları dolu olarak yanından fırtına gibi geçerken, patron dinlenmekte olduğu basamakta kendisine çarpmasın yada rüzgârından devrilmesin diye yana çekilip duvara yapışır, şaşkınlıkla Haydar’ı seyrederdi.</st></p>
			<p><st c="4749">Haydar’daki bu değişiklik çok merakımı çekmişti. </st><st c="4799">Bigün bu değişikliğin nedenini sordum. </st></p>
			<p><st c="4838">–Haydar, sana ne oldu böyle ? </st><st c="4868">Ne zaman patron merdivenden inse çıksa, sen de yanından fırtına gibi inip çıkıyorsun... </st><st c="4956">Nedir bu ?</st></p>
			<p><st c="4966">Geniş bir gülümseyişle dişlerini göstererek, </st></p>
			<p><st c="5012">–İntikamımı alıyorum ! </st><st c="5035">dedi.</st></p>
			<p><st c="5040">Değişiklik salt Haydar’da değildi. </st><st c="5076">Patron da değişmişti. </st><st c="5098">Basamakları dinlenerek çıkarken Haydar’ın rüzgârından devrilmemek için duvara yapışmaya başladığındanberi artık Haydar’a, “Ulan !” diye seslenmiyor, “Eşek herif !” diye, “Hayvan !” yada “İt !” diye bağırmıyor, başkalarına kullandığı o incelikli yumuşacık sesiyle, “Oğlum”, “Yavrum”, “Çocuğum...”, “Haydar, evladım...” diyordu.</st></p>
			
			</section>
  <div id="charCountTotal" value="5424"></div></body>
</html>
