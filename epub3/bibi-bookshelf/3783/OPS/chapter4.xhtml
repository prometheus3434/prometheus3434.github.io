<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kalpazanlık Bile Yapılmıyor</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><span epub:type="pagebreak" title="46" id="page46"></span><st c="0">Korkma</st></h1>
			<p><span><st c="7">Z</st></span><st c="9">ayıftan, çelimsiz, esmer, gözlüklü, burnu yüzüne büyük gelen, kırk yaşlarında bir adam çekine çekine, iki kocaman kanatlı demir kapıya sığın sığın sokuldu. </st><st c="165">Yüksek kapının iki kanadı arasında eşikte duran görevli onu görmüyormuş, hatta orda herhangibir yaratık yokmuş gibi yukarılara bakarak uzakları seyrediyordu. </st><st c="323">Adam yavaş yavaş, ayak ayak görevlinin yanına yaklaştı. </st><st c="379">Ceketinin iç cebinden cüzdanını, cüzdanından da dörde katlı bir kâğıt çıkardı. </st><st c="458">Kâğıdı özenle açtı. </st><st c="478">Basılı resmî başlıklı, altına yuvarlak mühür basılmış kâğıdı, kapı ağzında eşikte duran, başı yukardaki görevliye uzattı. </st><st c="600">Görevli uzakları seyretmesini sürdürüyordu. </st><st c="644">Adam, elinde kâğıt başını kaldırıp görevliye baktı. </st><st c="696">Varlığını belli etmek için dudaklarını bile açmadan öksürdü. </st><st c="757">Görevli yine oralı olmadı.</st></p>
			<p><st c="783">Kapı o denli yüksek, dökme demirleri o denli ağır ve eşikte dikilmiş görevli de kendisini öylesine yok saymıştı ki, sanki tepesinden bir silindir bastırıyormuş gibi, Adam kısalarak yere doğru alçaldığını duyumsadı ; nerdeyse yere yapışıp yıvışacaktı. </st><st c="1035">Elindeki yazılı kâğıdı biraz daha uzatarak, </st></p>
			<p><st c="1079">–Bu çağrılığı almıştım da... </st><st c="1108">dedi, bugün için beni çağırmışlar da...</st></p>
			<p><st c="1147">Gözünü uzaklara dikmiş olan görevlide ses yoktu ; birara havada bir uçağı yada burnunun ucundan geçen bir sineği izler gibi bakışlarını boşlukta gezdirdi, sonra yine gözlerini uzak boşluğa dikip kaldı.</st></p>
			<p><st c="1349">Adam çekingenliğinden öyle yavaş söylemişti ki, görevli sesini duymamış olabilirdi. </st><st c="1434">Yineledi :</st></p>
			<p><span epub:type="pagebreak" title="47" id="page47"></span><st c="1444">–Bugün beni istemişler de buraya... </st><st c="1481">Bu da çağrılık işte... </st></p>
			<p><st c="1504">Görevlide yine yanıt yoktu. </st><st c="1532">İki dakika kadar sonra, gözlerini baktığı uzak boşluktan çevirmeden görevlinin sesi çıktı : </st></p>
			<p><st c="1624">–Yana çekil, bekle ! </st></p>
			<p><st c="1645">–Peki, dedi Adam.</st></p>
			<p><st c="1662">Bu arada görevli bikaç kez içeri girip çıktı, her kapı ağzına çıkışında aynı biçimi aldı. </st><st c="1753">Yarım saatten çok bekleyen Adam bir denemeye daha girişti : </st></p>
			<p><st c="1813">–Bu saatte çağırmışlardı da beni...</st></p>
			<p><st c="1848">Yine biriki dakika sonra görevli, tok, kalın, karşısındakini ezen sesiyle buyurdu : </st></p>
			<p><st c="1933">–Yana çekil, bekle !.. </st></p>
			<p><st c="1956">–Peki, dedi yine Adam.</st></p>
			<p><st c="1978">Böyle yüksek kapılı, dökme demirden ağır kanatları olan, eşikteki görevlisinin insanın yüzüne bile bakmadığı yerlere yaşamı boyunca hiç gitmemiş olan Adam, böyle bir olayı ilk kez yaşamanın korkulu coşkusu içindeydi. </st><st c="2196">Arkasına kadınlı erkekli insanlar kuyruk olmuştu. </st></p>
			<p><st c="2246">–Geç ! </st><st c="2253">diye bir gürleme duydu.</st></p>
			<p><st c="2276">Görevli, gözlerini baktığı çevreden indirmeden buyurmuştu. </st><st c="2336">Buyruğu alan Adam, kapıdan girmek için davrandıysa da, o demir iki kapı kanadının arasını görevli iri gövdesiyle kapatmış olduğu için, nerden, nasıl gireceğini kestiremedi. </st><st c="2509">Görevlinin açık duran bacaklarının arasından geçemeyeceğine göre, o ağır kapı kanadının birini tutup açmayı denemişti ki, Adam’ın ne yaptığını ona bakmadan gören görevli, </st></p>
			<p><st c="2680">–Ordan değil ! </st><st c="2695">diye bağırdı.</st></p>
			<p><st c="2708">Adam arandı, ama girecek başka yer bulamayınca görevliden, </st></p>
			<p><st c="2768">–Öteki kanadı aç ! </st><st c="2787">buyruğu geldi.</st></p>
			<p><span epub:type="pagebreak" title="48" id="page48"></span><st c="2801">Demir kapı öyle yüksek, öyle ağırdı ki, Adam bütün gövdesiyle abanarak zorlukla açabildiği iki karışlık aralıktan sıyrılıp geçebildi. </st><st c="2936">Başka bir görevli, Adam’ı kapısı perdeli bir kutuya soktu, üstünü başını yoklayıp ararken, huylu olduğundan Adam gıdıklandıysa da, dişlerini sıkarak kendini tutup gülmemeyi başardı. </st><st c="3118">Kutudan çıktı. </st><st c="3133">O kâğıdı elinden bırakmıyordu. </st><st c="3164">Görevliye ne yapacağını, nereye gitmesi gerektiğini sordu. </st><st c="3223">Görevli yüzünü kaldırıp çenesiyle Adam’a gideceği yönü gösterdi. </st><st c="3288">Görevlinin çenesiyle işaret ettiği yöndeki masaya geldi. </st><st c="3345">Masadaki görevli hiç konuşmadan, işaretle öbür kimlikleri göstererek Adam’ın kimliğini istedi. </st><st c="3440">Adam kimliğini verdi. </st><st c="3462">Görevli, deftere yazdığı kimliğini alıkoyup onun yerine Adam’a bir yaka kartı verdi. </st><st c="3547">Yaka kartını yakasına takmasını yine işaretle bildirdi. </st><st c="3603">Adam yaka kartını ceketinin yakasına iliştirdi. </st><st c="3651">Ne yapacağını sordu görevliye. </st><st c="3682">Görevli burnunu o yöne uzatarak, gideceği yönü gösterdi Adam’a.</st></p>
			<p><st c="3745">Adam burdaki insanların konuşmayı sevmediklerini yada konuşmaya üşendiklerini düşündü. </st><st c="3833">Hangi nedenle olursa olsun, konuşulmadan, çeneyle, burunla, gözle verilen işaretlerden, Adam aşağılandığını duyumsadı. </st><st c="3952">Bu küçümsenme, konuşulmaya değmez görülmesi, insan yerine konulmaması, içinde bir korku yarattı. </st><st c="4049">Görevlinin burnuyla gösterdiği yöne yürüdü. </st><st c="4093">Orda, başka bir demir parmaklıklı kapı önündeki başka bir görevli, Adam’ın koluna sıkıca yapıştı. </st><st c="4191">Birlikte yürüyorlardı ama görevli, sanki kaçacakmış, sanki uçacakmış gibi Adam’ın yapıştığı kolunu hiç bırakmıyordu. </st><st c="4308">Dış kapıya gelindiğindenberi düştüğü ve gittikçe içinde büyüyen korkudan olacak, Adam’ın çişi geldi. </st><st c="4409">Ne terslik !</st></p>
			<p><st c="4421">Bir geniş koridorda çini karolar üzerinde yürüyorlardı. </st><st c="4478">Utana sıkıla, kolundan sımsıkı yapışmış olan Görevli’ye, </st></p>
			<p><span epub:type="pagebreak" title="49" id="page49"></span><st c="4535">–Bağışlayın, dedi, helaya gidebilir miyim ?</st></p>
			<p><st c="4578">Bu Görevli de, önceki görevliler gibi, sesini çıkarmadı. </st><st c="4636">Adam çok sıkışmıştı. </st><st c="4657">Kendisini çağırtan zatın huzuruna bu sıkışıklıkla giderse nasıl konuşabilir, soruları nasıl yanıtlayabilirdi. </st></p>
			<p><st c="4767">–Hela nerde ? </st><st c="4781">diye bir daha sordu. </st></p>
			<p><st c="4802">Görevli, </st></p>
			<p><st c="4811">–Ayak uydur ! </st><st c="4825">diye komut verdi.</st></p>
			<p><st c="4842">Adam sıçrayıp adımını değiştirerek görevliye ayak uydurdu. </st><st c="4902">Şimdi ikisi birlikte uygun adımla gitmekteydiler. </st><st c="4952">Uygun adımla giden iki çift ayağın çini karolar üzerinde çıkardığı ritmik rap raplar, koridorda yankılanarak büyüyordu. </st><st c="5072">Adam öyle sıkışmıştı ki, görevli kadar adımlarını uzun atamadığından, ikidebir sıçrayarak adım değiştirip görevliye ayak uydurmak zorunda kalıyordu. </st><st c="5221">Biraz dalacak olsa, görevli, </st></p>
			<p><st c="5250">–Uygun adım ! </st><st c="5264">diye sertçe uyarıyordu.</st></p>
			<p><st c="5287">Bu olağanüstü görkemli gidişin düzenini bozmamak için Adam sesini alabildiğine kısarak, </st></p>
			<p><st c="5376">–Helaya... </st><st c="5387">Hela... </st><st c="5395">Hela... </st><st c="5403">diye yineledi bikaç kez.</st></p>
			<p><st c="5427">O hela dedikçe, görevli adımını yere daha sert vurup Adam’ı susturuyordu.</st></p>
			<p><st c="5501">Uzun koridorun köşesinde görevli durdu. </st><st c="5542">Görevli durunca, kolundan sıkıca yapıştığı Adam da durmak zorunda kaldı. </st><st c="5615">Görevli, gözleriyle, çenesiyle ve burnuyla Adam’ın gitmesi gereken yönü işaret ettikten sonra kolunu bıraktı, dönüp gitti. </st><st c="5738">Yapayalnız kalan Adam bisüre olduğu yerde durdu, rap raplar gittikçe yeğnileşip kesilene dek giden görevlinin düzenli ayak seslerini dinledi.</st></p>
			<p><st c="5879">Görevlinin çenesi, gözleri ve burnuyla gösterdiği yerde hela olduğunu sanan Adam, bir hızla o yana koştuysa da, iki yanlı koridor duvarlarında bir kapı görmedi.</st></p>
			<p><span epub:type="pagebreak" title="50" id="page50"></span><st c="6040">Koridorun tavanında her beş altı metrede bir lamba vardı. </st><st c="6099">Lambalar hem çokaz ışık veriyor, hem de iki üç lambadan biri yanmıyordu. </st><st c="6172">Buyüzden geniş koridor pek aydınlık değildi. </st><st c="6217">Her lambanın altında yüksek tavandan zincirle sarkıtılmış bir levha olduğunu o boşlukta neden sonra ayrımsadı. </st><st c="6328">Levhadaki yazıyı okudu : “Korkma !” Sonraki lambanın altındaki levhada şu yazı vardı : “Sakın Korkma !”</st></p>
			<p><st c="6431">Levhalardaki yazıları okuyarak ilerliyordu : “Yurttaş, burda güvence altındasın !”, “Korkma !”, “Sakın Korkma !”</st></p>
			<p><st c="6544">“Ne diye korkacakmışım... </st><st c="6571">Korkacak ne var ki...” diye içinden geçirdi. </st><st c="6616">Levhaları okuyunca içi rahatladı. </st><st c="6650">O denli çişi gelmişken, hani nerdeyse altına edecek kertede sıkışmışken, hatta çiş zorlaması bile kalmadı. </st><st c="6757">“Herşey psikolojik, hatta insanın çişinin gelmesi bile...” diye düşündü.</st></p>
			<p><st c="6829">Başı yukarda, tavandan sarkan levhaları okuya okuya yürüyordu : “Hiçkimseden korkmadan ve hiçkimseden çekinmeden konuş !”, “Yurttaş, güvencedesin, güven !”, “Korkma !”, “Korkma !”</st></p>
			<p><st c="7009">Levhaları okudukça içi öyle rahatladı ki, buraya niçin geldiğini, sonsuzmuş gibi görünen bu uzun ve geniş koridorda ne yapacağını, burda kendisinden başkasının olmadığını, hatta çişinin geldiğini bile unutup keyiflendi bile. </st><st c="7235">Burada kendisini görecek kimse olmadığına göre, hani nerdeyse keyfinden bir türkü tutturup parmaklarını da şaklata şaklata oynayarak yürüyecekti. </st><st c="7381">Birden koridor duvarlarındaki afişleri de gördü : “Korkma !”, “Korkusuz yaşam, her insanın hakkıdır.”, “Korkuyu yüreğinden at !”, “Korkma !”</st></p>
			<p><st c="7521">Hiç de sesi güzel değilken, kendiliğinden besteler uydurarak, “Korkma, korkma, korkma...” diye türkü gibi, marş gibi, şarkı gibi, arya gibi bişeyler mırıldanmaya, </st><span epub:type="pagebreak" title="51" id="page51"></span><st c="7685">sonra sonra yüreklenip haykırmaya başladı. </st><st c="7728">Geceleyin mezarlıktan geçmek zorunda kalan insanın korkudan türkü çığırması gibi, o da söylemleri kısaltıp uzatarak, “Korkma... </st><st c="7856">Aman korkma... </st><st c="7871">Canım korkma... </st><st c="7887">Aman Allah korkma !” diye uyduruk şarkılar söylüyordu.</st></p>
			<p><st c="7941">Koridor sağa döndü. </st><st c="7962">Bisüre öyle gitti, sonra sola döndü. </st><st c="7999">Çok şaşılası şey, nice zamandır yürüdüğü koridorlara açılan hiçbir kapı yoktu. </st><st c="8078">Nice zaman böyle gidip duracak ve nereye dek gidecekti ? </st><st c="8135">O resmî başlıklı, mühürlü kâğıdı çıkarıp kör ışığın altında, sanki bir işe yararmış gibi, nerden çağrıldığını bikez daha okudu. </st><st c="8263">Çağrılığı yine cebine soktu.</st></p>
			<p><st c="8291">Bulunduğu koridor, yerin altında gibiydi. </st><st c="8334">Kolundan sıkı sıkı tutan görevliyle girişte, yer katından bikaç basamak aşağı inmişlerdi ama, bu kerte inmemişlerdi yerin dibine. </st><st c="8464">Sanki çok büyük bir yapının yeraltındaki ana kalorifer borularının geçtiği büyük kanala düşmüştü. </st><st c="8562">İşte o zaman ayrımsadı ki, koridorun tabanı düz değil, eğimliydi ; yani yürüdükçe aşağı aşağı, daha da yerin dibine iniyordu. </st><st c="8688">Yeniden içine korku düşünce yine çişi geldi. </st><st c="8733">Hemen duvarlara yapıştırılmış afişleri, tavandan sarkan levhaları okumaya başladı : “Korkma !”, “İçinden korkuyu at !”, “Aslan Yürekli Yaşar korku duymadan yaşar !”, “Korkma !” Yeniden rahatlayınca çişi kaçtı.</st></p>
			<p><st c="8942">Bu sonsuz koridorda yerin dibine doğru inmektense, geri dönüp o görevliyi yada başka birini bulup resmî başlıklı çağrılığı göstermek doğru olacaktı. </st><st c="9092">Geri döndü. </st><st c="9104">Girdiği kapıya çabuk ulaşmak için adımlarını hızlandırdı. </st><st c="9162">“Korkma !” yazılı afişlerin arasından ve levhaların altından geçiyordu. </st><st c="9234">Birden önüne koridorun ikiye ayrıldığı bir sapak geldi. </st><st c="9290">Sağdan mı, soldan mı gitmeliydi ? </st><st c="9324">Belki de içgüdüsel bir tepkiyle sağdan gitmeyi yeğledi. </st><st c="9380">Gitti, </st><span epub:type="pagebreak" title="52" id="page52"></span><st c="9387">gitti, gitti... </st><st c="9403">Saatine bakmamıştı ama, geldiği yoldan uzun yürümüşken daha kapıya varamadığına göre, yine yanlış koridora saptığını anladı. </st><st c="9528">Geri döndü... </st><st c="9542">Zaman zaman bir tuzağa düşürülmüş olduğu duygusuna kapılıyordu. </st><st c="9606">Ençok şaştığı, saatlerdir bu koridorlarda dönüp dolaşmışken bitek insanla karşılaşmamış olmasıydı. </st><st c="9705">Hiçbir kapı, pencere, delik de yoktu. </st><st c="9743">Geri dönünce daha da şaşılası bişey geldi başına. </st><st c="9793">Döndüğü koridor, az önce geldiği koridor değildi. </st><st c="9843">Çünkü dümdüz bir koridordan gelmişken, dönüşte aynı koridor kırk elli adımda bir, bir sağa bir sola dönüyordu. </st><st c="9954">Sırtından terler boşandı. </st><st c="9980">Tüyleri ürperdi. </st><st c="9997">İyi ki duvarlara o afişler konmuş, tavanlara o levhalar asılmıştı. </st><st c="10064">Bu afişler de olmasa korkudan yüreğine inebilirdi. </st><st c="10115">Rahatlamak için hemen afişleri, levhaları okumaya başladı : “Korkma !”, “Sakın Korkma !”, “Suçsuz insan korkmaz !”</st></p>
			<p><st c="10229">O koyu suskunluğu yırtarcasına bir kadın çığlığı koridorları çınlattı. </st><st c="10301">Canı yandığı anlaşılan bir kadın çığlık çığlığa haykırıyor, ağlıyor, yalvarıyordu. </st><st c="10384">Etine kızgın demir yapıştırılmış, etinden et koparılmış, göğsüne şiş saplanmış gibi bağırıyordu. </st><st c="10481">Çığlıkları gittikçe yükseliyordu.</st></p>
			<p><st c="10514">Adam’ın dizlerinin bağı çözüldü. </st><st c="10548">Duvara yaslandı, yoksa yere devrilecekti. </st><st c="10590">Çığlıkları duymamak için elleriyle kulaklarını tıkadıysa da boşuna... </st><st c="10660">Gittikçe yükselen çığlık koridorlarda yankılanarak daha da büyüyordu. </st><st c="10730">Adam’ın yine çişi geldi, nerdeyse tutamayıp altına kaçıracaktı. </st><st c="10794">Sıkıştı, kıvranmaya başladı. </st><st c="10823">Burda hela, hatta bir kapı bile olmadığına göre, koridorun duvarına işeyip rahatlamayı düşündü ama, oralarda hiçkimse yokken, yine de resmî koridorun duvarına işerken biri – o olmayan biri – görür diye işeyemedi.</st></p>
			<p><st c="11035">Kadının çığlığı nasıl birden başladıysa yine birden kesildi.</st></p>
			<p><span epub:type="pagebreak" title="53" id="page53"></span><st c="11096">Koridor yine iki yola ayrıldı. </st><st c="11128">Nedense yine sağdakini yeğledi. </st><st c="11160">O denli uzun yürümüştü ki, yorulmuş, ter içinde kalmıştı. </st><st c="11218">Yerin altında çıkmaz duvarlar arasına hapsedilmiş olmanın umutsuzluğuna kapıldı. </st><st c="11299">Bu kez, bir kişinin değil, biçok kişinin inlemeleri, ağlamaları, yalvarmaları, bağırmaları duyuldu. </st><st c="11399">Aradabir, bir kamçı yada bir kayışın çıplak gövdeye çarpışına benzer şaklamalar duyuluyordu. </st><st c="11492">Adam tir tir titreyerek olduğu yere çöktü. </st><st c="11535">Altına etti edecek, çişini ha kaçırdı ha kaçıracak durumda kıvranıp durdu. </st><st c="11610">Nice zaman böyle kaldığını bilemedi. </st><st c="11647">Sesler, inlemeler, ağlamalar kesildi. </st><st c="11685">İnsan sesleri duyulduğuna göre, buralarda biyerlerde insanlar da olmalıydı. </st><st c="11761">Kalktı. </st><st c="11769">Ağır ağır yürüdü. </st><st c="11787">Duvardaki afişleri, tavandan sarkan levhaları okuyarak güç kazanmaya çalıştı : “Uygar insan korkmaz !”, “Hainler korkar !”, “Korkma !”</st></p>
			<p><st c="11921">Bu afişler, bu levhalar da olmasa Adam’ın yüreğine inecekti.</st></p>
			<p><st c="11982">Koridorun duvarlarından sular sızmaya, tavandan da sular damlamaya başladı, yerde de su birikintileri oluşmuştu. </st><st c="12096">Geri dönmeyi düşündü ama, koridor yine çatallanıp ikiye ayrılır diye geri dönmekten de korkuyordu. </st><st c="12195">Ama yerde sular gittikçe derinleştiği için dönmekten başka umarı yoktu. </st><st c="12267">Tam geriye dönmüştü ki elektrik kesilince katran karanlığı içinde kaldı. </st><st c="12340">Karanlığın korkusuyla elinde olmadan bir çığlık attı. </st><st c="12394">Çığlık atmasıyla yumuşacık, sevecen bir ses duydu : </st></p>
			<p><st c="12446">–Korkma ! </st><st c="12456">Korkacak bişey yok ki...</st></p>
			<p><st c="12480">Bir insan sesi duymayı hiç ummadığı için, bu sesi duyunca bir çığlık daha attı.</st></p>
			<p><st c="12560">O ses, bir derin kör kuyunun dibinden gelir gibi yankılana yankılana yine duyuldu : </st></p>
			<p><st c="12645">–Korkma, korkma ! </st><st c="12663">Burada güvencedesin.</st></p>
			<p><span epub:type="pagebreak" title="54" id="page54"></span><st c="12683">Adam teşekkür etmek istedi, ama sesi çıkmadı, ancak dudakları kıpırdadı. </st><st c="12757">Bisüre sesin yeniden duyulmasını bekledi. </st><st c="12799">Ses duyulmayınca Adam karanlıkta el yordamıyla yürüdü. </st><st c="12854">Sular yükseliyordu, ayakkabıları su içindeydi. </st><st c="12901">Ne yana dönüp gitse sulardan kurtulamıyordu. </st><st c="12946">Yönünü bulmak için duvara tutunmak istedi. </st><st c="12989">Korkunç bişey, duvarları bulamıyordu. </st><st c="13027">Koridorun genişliği ençok on adım olsun ; dört biyana kırk elli adım atıyor, yine duvarları bulamıyordu. </st><st c="13132">Duvarsız kapkaranlık bir alandaydı şimdi. </st><st c="13174">Sanki koridor duvarları yok olmuşlardı birden.</st></p>
			<p><st c="13220">Dizlerinin bağı çözüldü, suların içine çöküp oturdu. </st><st c="13274">Yanında kendisini öldürecek bişeyi olmadığına yazıklandı. </st><st c="13332">Nasılsa aklına birden kibrit çakmak geldi. </st><st c="13375">Kibritin aydınlığında duvarı bulursa ne yana gideceğini belirleyebilirdi. </st><st c="13449">Kibrit kutusunu çıkardı. </st><st c="13474">Kibrit çöplerinin çoğu ıslanmıştı. </st><st c="13509">Yine de denedi. </st><st c="13525">Kibritleri çakmaya başladı. </st><st c="13553">Nasılsa biri parlayıverdi. </st><st c="13580">Yanan kibriti önüne doğru uzatıp da, ta karşısında kendi ellerinin iki büyüklüğünde kocamın iki el görünce elinde olmadan çığlık atacaktı ; attı da, ama ağzından ses değil, salt soluğu çıktı, dili tutulmuştu. </st><st c="13789">Kaçacaktı ama, gücü yetip de bacakları tutmadı. </st><st c="13837">Kibrit alevini yukarı doğru kaldırınca hapahap karşısında iriyarı bir adam gördü. </st><st c="13919">Adam gülümsüyordu. </st><st c="13938">Elindeki kibrit söndü. </st><st c="13961">Başka bir kibrit yakmaya yüreklenemedi. </st><st c="14001">Koridorlarda saatlerdir dönüp dolaşarak insan arayıp da, şimdi karşısında bir insan görünce korkmasının saçmalığını düşündü. </st><st c="14126">Belki de gördüğü gerçek bir insan değil, bir sanrıydı. </st><st c="14181">Sanrıysa, boşu boşuna korkup çişini biraz altına kaçırmıştı. </st><st c="14242">Hayır, sanrı olamazdı, gerçek bir insandı, çünkü konuştu, kadife yumuşaklığında bir sesle, </st></p>
			<p><st c="14333">–Korkma, korkma ! </st><st c="14351">dedi. </st></p>
			<p><st c="14357">–Karanlık da ondan... </st><st c="14379">dedi Adam. </st></p>
			<p><span epub:type="pagebreak" title="55" id="page55"></span><st c="14390">–Niçin ışığı açmıyorsun ? </st><st c="14416">Elektrik düğmesini çevirsene... </st></p>
			<p><st c="14448">–Duvarları bulamıyorum ki... </st></p>
			<p><st c="14477">–Hemen arkanda.</st></p>
			<p><st c="14492">Adam elini arkasına atınca duvara dokundu. </st><st c="14536">Elini duvarda gezdirerek bulduğu elektrik düğmesine bastı. </st><st c="14595">Lambalar yanıverdi. </st><st c="14615">Koridorların duvarları yine yerli yerindeydi. </st><st c="14661">Aydınlıkta adamı gördü. </st><st c="14685">Gülümsemesinden yüreklenerek kim olduğunu sordu. </st><st c="14734">Adam burdaki görevlilerden biri olduğunu, görevinin, buraya işlerini izlemeye gelen yurttaşların korkmamalarını sağlamak olduğunu söyledi. </st><st c="14873">Sonra duvardaki afişlerden birini gösterip, </st></p>
			<p><st c="14917">–Oku şunu ! </st><st c="14929">dedi. </st></p>
			<p><st c="14935">Adam okudu : </st></p>
			<p><st c="14948">–“Korkma !” </st></p>
			<p><st c="14960">Levhayı gösterdi : </st></p>
			<p><st c="14979">–Şunu da oku ! </st></p>
			<p><st c="14994">–“Korkma !” </st></p>
			<p><st c="15006">–Öyleyse niçin korkuyorsun ? </st></p>
			<p><st c="15035">–Korkmuyorum ki... </st><st c="15054">dedi Adam. </st></p>
			<p><st c="15065">–Korkuyorsun, korkuyorsun, dedi görevli, korkma ! </st></p>
			<p><st c="15115">Adam yine, </st></p>
			<p><st c="15126">–Korkmuyorum... </st><st c="15142">deyince, görevli,</st></p>
			<p><st c="15159">–Korkuyorsun ulan ! </st><st c="15180">diye onu azarladı. </st></p>
			<p><st c="15199">Görevlinin hiç şakası yoktu.</st></p>
			<p><st c="15227">Adam, </st></p>
			<p><st c="15234">–O kadar çok korkmuyorum... </st><st c="15262">diye kekeledi, ama son seslem daha ağzından çıkarken suratında öyle bir şamar şakladı ki, başı duvara çarpan Adam’ın yine çişi geldi. </st></p>
			<p><st c="15396">–Daha nasıl korkacaksın eşşoğlueşşek, korkuyorsun işte ! </st><st c="15453">dedi görevli.</st></p>
			<p><span epub:type="pagebreak" title="56" id="page56"></span><st c="15466">Adam korkudan çişini altına etti. </st><st c="15501">Bacakları, apışı sıcak sidikle ıslanırken, </st></p>
			<p><st c="15544">–Artık bundan sonra korkmam, sizi görünce rahatladım ne de olsa, dedi.</st></p>
			<p><st c="15614">Bir şamar da öteki yanağına inince, Adam çişinden sonra büyük aptesini de altına kaçırdı. </st></p>
			<p><st c="15705">–Ulan, ödün bokuna karışmış, hâlâ korkmuyorum deyip duruyorsun... </st><st c="15771">diye gürledi görevli.</st></p>
			<p><st c="15792">Ne söyleyeceğini şaşıran Adam, </st></p>
			<p><st c="15824">–Haklısınız, dedi, ne de olsa böyle yere ilk geldiğimden alışık değilim de, elimde değil, biraz korkuyorum.</st></p>
			<p><st c="15931">Görevlinin sesi yine sevecenleşti, </st></p>
			<p><st c="15967">–Hiç korkma, dedi, bak, heryana korkma yazılı afişler koyduk, levhalar astık ki, yurttaşlar okuyup korkmasınlar. </st><st c="16080">Korkma ! </st></p>
			<p><st c="16089">–Peki, korkmam... </st><st c="16107">Buyurduğunuz gibi, korkacak bişey yok ki, ne diye korkayım... </st><st c="16169">diye Adam yaltaklandı.</st></p>
			<p><st c="16191">Görevli birden, </st></p>
			<p><st c="16208">–Ama yine de korkuyorsun hayvan oğlu hayvan ! </st><st c="16254">diye bağırdı. </st></p>
			<p><st c="16268">Adam korkudan, </st></p>
			<p><st c="16283">–Korkmuyorum... </st><st c="16299">diye fısıldadı. </st></p>
			<p><st c="16315">Adam tir tir titreyerek ağlamaya başladı. </st></p>
			<p><st c="16357">–Korkmuyorsun da niye ağlıyorsun ulan... </st></p>
			<p><st c="16398">–Eh, biraz... </st><st c="16412">az bişey de korkuyorum sayılır.</st></p>
			<p><st c="16443">Şamarı yiyince Adam topuğunun üstünde fır dönüp yere, suların içine yıkıldı. </st></p>
			<p><st c="16521">Görevli başında, </st></p>
			<p><st c="16538">–Korkma sakın, dedi, hiç korkma... </st><st c="16573">Korkacak bişey yok ki korkasın.</st></p>
			<p><st c="16604">Adam’ın son anımsadığı bu sözler ve kafasına yediği tekmenin acısıydı ; sonrasını hiç anımsamıyordu.</st></p>
			<p><em><span epub:type="pagebreak" title="57" id="page57"></span><st c="16705">..... Ruh ve Sinir Hastalıkları Hastane</st></em><em><st c="16744">si</st></em></p>
			<p><em><st c="16747">Hasta İzleme Tabelası</st></em></p>
			<hr />
			<p><em><st c="16769">Adı : M.C.</st></em></p>
			<p><em><st c="16780">Doğum tarihi : 1923</st></em></p>
			<p><em><st c="16800">Geliş tarihi : 30.10.1981</st></em></p>
			<p><em><st c="16826">Tanı : Psychasthenia</st></em></p>
			<p><em><st c="16847">Nabız :</st></em></p>
			<p><em><st c="16855">Tansiyon :</st></em></p>
			<p><em><st c="16866">Isı grafiği :</st></em></p>
			<p><em><st c="16880">Tedavi : Günde üç damla haldol, draje Anafranil</st></em></p>
			<p><st c="16928">Bayramoğlu, 25 Haziran 1984</st></p>
			
			</section>
  <div id="charCountTotal" value="16956"></div></body>
</html>
