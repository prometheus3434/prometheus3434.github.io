<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p0">Helenistik Dönem, yaklaşık olarak İÖ. 330-30 yılları arasındaki döneme verilen addır. Ancak İlkçağ tarihçileri daha kesin olarak, Büyük İskender&rsquo;in İÖ. 323&rsquo;de ölümüyle, İÖ. 31&rsquo;de Antonius ile Octavianus arasında yapılan Aktium Savaşı&rsquo;nda Antonius&rsquo;un mağlup olması olayı arasında uzanan dönemi Helenistik, bunu izleyen ve yine yaklaşık olarak İS. 5. yüzyılın sonlarına kadar geçen dönemi ise Roma dönemi olarak adlandırır.</p>

  <p class="p0">&lsquo;Helenistik&rsquo; kelimesini bilimsel bir terim olarak tarihe mal eden Alman tarihçisi Gustav Droysen (1808-1884) olmuştur. Droysen, bununla Büyük İskender&rsquo;in Doğu&rsquo;yu fethiyle birlikte Yunan dili ve kültürünün Yunanistan&rsquo;ın sınırlarının dışına çıkıp Doğu&rsquo;nun eski büyük uygarlıklarının dünyasına yayılması ve onları etkisi altına almasıyla ortaya çıkan evrensel-kozmopolit kültürü kastetmiştir. Droysen Helenistik terimini, Büyük İskender&rsquo;e kadar ulusal bir kültür, bir site kültürü olarak gelişen ve bundan dolayı &lsquo;Helenik&rsquo; olarak adlandırılması uygun olan klasik Yunan kültürünün bu fetihler sonucunda genişlemesi, kozmopolit ve seküler bir kültüre dönüşmesi olgusunu ifade etmek için kullanmıştır.</p>

  <p class="p0">Yunan kültürünün Antik Çağ&rsquo;da bazı ana özelliklerle birbirinden ayrılan dört farklı tarihi döneminden söz etmek mümkündür. Bunlardan birincisi, Büyük İskender&rsquo;den önce gelen ulusal bir kültür olarak klasik Yunan dönemi, ikincisi İskender&rsquo;in fetihlerinden sonra gelen ve bu klasik Yunan kültürünün Doğu&rsquo;ya yayılması sonucu ortaya çıkan kozmopolit, seküler Helenistik kültür dönemidir.</p>

  <p class="p0">Helenistik kültür döneminde, Yunan felsefesinde Platonculuk ve Aristotelesçilik gibi varlığını devam ettiren eski okulların yanı sıra Epikurosçular, Stoacılar ve Septikler tarafından temsil edilen yeni felsefe okulları ortaya çıkar. İÖ. 1. yüzyılda, Helenistik dönemin sonuna doğru bu felsefe okulları tarafından temsil edilen seküler düşünceye, kaynağında Doğu dinlerinden gelen bazı düşüncelerin bulunduğu dinî bir tepkinin ortaya çıktığı görülür. Üçüncü dönem, buna karşı çıkıp, ancak aynı zamanda ona uygun bir cevap olmak üzere klasik pagan Yunan kültürünün, giderek daha fazla dinî bir renk kazanmaya ve esas olarak dinî problemleri felsefî bir dil içinde ifade etmeye çalışan bir dünya görüşü haline gelmeye başladığı dönemdir. Bu, genellikle kendini Stoacılığın son döneminde ve Platonculuk ile Pythagorasçılığın yeniden canlanmasında gösterir. Dördüncü ve son dönem ise eski Yunan düşüncesinin deyim yerindeyse Doğu&rsquo;ya ve Hıristiyanlık, Zerdüştçülük, Mitracılık gibi Sır ve Kurtuluş dinlerine teslim olduğu, Yunan seküler düşüncesinin tümüyle dinsel bir dünya görüşüne dönüştüğü, artık ancak onun ortaya attığı problemlere, duygu ve düşüncelere destek olmak üzere kullanılmaya başladığı dönemdir (Jonas, 10 vdd).</p>

  <p class="p0">İskender&rsquo;in fetihleri Batı ile Doğu&rsquo;yu birleştirmiştir. Burada Batı&rsquo;yla esas olarak Ege Denizi etrafında yer alan Yunan dünyasını, Doğu&rsquo;yla ise Mısır&rsquo;dan Hindistan&rsquo;ın batı sınırlarına kadar uzanan bölgede yer alan eski Doğu uygarlıklarını kapsayan bölge anlaşılmalıdır. İskender&rsquo;in fetihleriyle bu büyük coğrafyada o zamana kadar varolmayan siyasal-kültürel bir birlik ortaya çıkmış; bu birlik Roma&rsquo;nın tarih sahnesine çıkmasıyla önemli bir değişiklik göstermeyerek yaklaşık bin yıl devam ettikten sonra İslam fetihleriyle ortadan kalkmıştır.</p>

  <p class="p0">İskender&rsquo;le birlikte Yunan sitelerinin bağımsızlıklarının ortadan kalkması; bu siteler arasında iki yüzyıl boyunca devam eden savaş ve mücadelelere son verdiği gibi onlar içinde varlıklılarla yoksullar arasında aynı ölçüde yoğun bir biçimde devam etmiş olan iç çekişmelere ve rejim kavgalarına da son noktayı koymuştur. Avrupa&rsquo;da şehir devletlerinin yeniden ortaya çıkması için geç Ortaçağ&rsquo;ı, demokrasiyle yönetilen sitelerin kendilerini yeniden göstermesi için ise modern çağı beklemek gerekecektir. Artık, Helenistik dönemden itibaren bölgede her yerde görülecek egemen siyasi rejim, merkezî krallıklar veya monarşiler olacaktır. Eski Yunan&rsquo;daki siteler arası savaşların yerini ise irili ufaklı krallıklar veya monarşiler arasındaki savaşlar alacaktır.</p>

  <p class="p0">İskender&rsquo;in fetihlerinin ekonomik alanda da önemli bir sonucu olmuştur. Bu fetihler sayesinde Batı ile Doğu arasında o zamana kadar büyük çaplı ekonomik ve ticari ilişkilere engel olan sınırlamalar ortadan kalkmış ve tüm bölge büyük ve tek bir ekonomik-ticari havza olma özelliği kazanmıştır.</p>

  <p class="p0">Helenistik çağda ortaya çıkan yeni durum daha özel olarak şehircilik alanında da kendini göstermiş ve bu dönemde Doğu&rsquo;da bir kısmı bizzat İskender&rsquo;in emir ve girişimleriyle kurulan İskenderun, Antakya gibi yeni şehirler ortaya çıkmış, bunlar kültürel alanda gitgide daha büyük önem kazanmaya başlamıştır. Bunlar arasında özellikle İskenderiye hemen bir yüzyıl sonrasından (İÖ. 3. yüzyıl) başlayarak İlkçağ&rsquo;ın en önemli bir bilim ve kültür merkezi haline gelmiştir. Bunda İskender&rsquo;in ölümünden sonra fethedilen bölgeyi kendi aralarında paylaşan generallerinden biri olan Batlamyus&rsquo;un (Ptolemaios) Mısır&rsquo;da kurduğu hanedan belirleyici bir rol oynamıştır. Bilimsel çalışmalar, bu hanedanla birlikte Antik dünyanın tarihinde bir ilk olarak devletin koruması altına girmiş ve bunun sonucunda İskenderiye&rsquo;de İskenderiye Kütüphanesi adıyla bilinen bir kütüphane, hayvanat bahçesi, rasathane ve anatomi enstitüsü kurulmuş, bu kurumlarda dönemin en büyük bilim adamları bir araya gelmiştir. Euklides, Apollonios, Eratostenes, Philon, Hipparkhos, Aristarkos, Arşimed gibi Antik dünyanın en büyük bilim adamları ya bilimsel çalışmalarını bu şehirde sürdürmüşler veya ilk bilimsel eğitimlerini burada almışlardır.</p>

  <p class="p0">Gerçekte, Doğu Akdeniz dünyasının Yunan etkisine açılması veya Yunanlaştırılması sürecinin İskender&rsquo;in fetihlerinden önce başlamış olduğunu biliyoruz. İÖ. 6. yüzyıl başlarından itibaren Yunan denizciliği ile ticaretinin gelişmesi sonucunda Yunanların bütün Akdeniz ve Karadeniz kıyıları boyunca çok sayıda koloniler kurmuş olduklarını görmüştük. Akdeniz&rsquo;de Fenike egemenliğinin ortadan kalkmasından sonra Yunan tüccarlar Yakındoğu&rsquo;nun ticaret yollarını ellerine geçirmiş ve Doğu ile Batı arasındaki ticari ilişkiler bu tarihten sonra Yunan denizci ve tüccarlar aracılığıyla gerçekleştirilmişti.</p>

  <p class="p0">Ancak Helenistik devirde ortaya çıkan yeni Yunanlaştırma olayında bazı farklı şeyler vardır: Eski Yunan ticaret kolonileri Doğu dünyasının kıyı bölgelerinde kurulmuş saf Yunan şehirleriydi. Bu şehirler, bir uzantısı oldukları ana vatanlarıyla ilişkilerini koparmamakta ve üzerinde bulundukları toprakların yerli halklarıyla kaynaşmamaktaydı. İskender&rsquo;den sonra başlayan bu yeni dönemde ise durum tamamen değişmişti. Doğu&rsquo;nun eski veya yeni kurulan şehirlerine gelen Yunan unsurun ana vatanıyla ilişkisi artık eskisi gibi devam etmemiş ve bu yeni şehirleri kuran veya oradaki merkezlere akın eden Yunan koloniciler, yönetici gruplar, bölgenin yerli halkıyla kaynaşmayı amaçlayan yeni bir anlayışa, kozmopolit bir dünya görüşüne sahip insanlar haline gelmiştir. Artık bu şehirlerin kendileri de bölgede ortaya çıkan merkezî devletlerin veya krallıkların birer parçasıdırlar. Bu merkezî devletler veya krallıklar söz konusu yeni merkezleri kuran veya oraya gelen Yunan kolonicilerin eski kimliklerini korumalarına izin vermemişlerdir (Jonas, 7).</p>

  <p class="p0">İskender&rsquo;in fetihleri Yunan dünyasının o zamana kadar bilim, sanat, gündelik hayat ve benzeri alanlarda yaratmış olduğu yeni fikirlerin, uygulama ve zevklerin Doğu dünyasına girmesinin yolunu açmıştır. Ama bu fetihler zamanla bunun tersi bir yönde olmak üzere Doğu kaynaklı düşünce ve uygulamalar ile bazı değerlerin özellikle dinî fikirler alanında Batı dünyası üzerinde etkili olacakları bir süreci de başlatmıştır.</p>

  <p class="p0">Bu çerçevede gerçekleşen süreç sonucunda Helenistik dönemde eski Yunan ana karasından, Güney İtalya&rsquo;dan, Sicilya&rsquo;dan Doğu&rsquo;ya gidenler sadece askerler, tüccarlar, yerleşmeci grupları olmamış; onları daha sonra Yunan hekim, bilim adamı ve sanatçı gruplarının yoğun gelişi izlemiştir. Yunan heykeltıraşları, oymacıları, Fenikeli, Likyalı, Karyalı, Kilikyalı göçmenler, Baktrialı krallar için heykeller yapmış, sikkeler basmışlardır. Yakındoğu&rsquo;da Yunan palestraları ve gimnazyumlarını örnek alan spor tesisleri ve hamamlar inşa edilmiş, Doğu şehirleri Yunan şehirleri örneğini izleyen yeni su ve kanalizasyon sistemleriyle tanışmış, caddeleri düzgün taşlarla donatılmıştır. Yine bu dönemde Yunan hayat tarzının başka ve önemli kurumları olan tiyatrolar, kütüphaneler, okullar inşa edilmiş, böylece Doğu dünyasında Yunan hayat tarzından ve fikirlerinden zevk alan yeni ve kültürlü bir aydın sınıfı da ortaya çıkmıştır (Durant, 576).</p>

  <p class="p0">Ancak bu etkinin Yakındoğu&rsquo;nun eski halkları üzerindeki etkisinin gene de sınırlı kalmış olduğu görülmektedir. Çünkü Helenistik dönemde kültürel bakımdan fethedilen Doğulu gruplar, esas olarak bu Doğu halklarının üst sınıfları yani yönetici ve aydın sınıfları olmuştur. Geniş halk tabakaları ise bugün olduğu gibi sözünü ettiğimiz dönemde de kendi ana dillerini konuşmaya, yüzyıllardan hatta bin yıllardan beri alışık oldukları hayat tarzlarını sürdürmeye, eski dinlerinin tanrılarına tapmaya devam etmişlerdir.</p>

  <p class="p0">Diğer yandan yukarda işaret ettiğimiz gibi ters yönde bir gelişme olarak zamanla Doğu&rsquo;nun bazı geleneksel uygulamalarının, düşünce ve duygu tarzlarının bölgenin yöneticileri konumunda bulunan Yunanlar üzerindeki etkilerinin arttığı da görülmüştür. Bu bağlamda Doğu monarşisi, Yunan demokrasisini yendiği gibi Doğu&rsquo;nun dinsel inançları da Yunan çok tanrıcılığından daha güçlü çıkmıştır. İlk örneğini bizzat İskender&rsquo;in kendisi üzerinde gördüğümüz, hükümdarların kendilerini Doğu tarzında tanrılar olarak görme geleneği Yunan kralları ve Roma imparatorları üzerinde etkisini göstermiş; hükümdarların tanrısal hakları kuramı Roma ve Bizans&rsquo;tan geçerek çağdaş Avrupa siyasal felsefesi üzerine damgasını vurmuştur. Bu arada daha önce Herodot&rsquo;tan itibaren başladığını bildiğimiz Doğu tanrılarını Yunan tanrılarıyla özdeşleştirme geleneği, varlığını güçlendirerek devam etmiş, Doğu dinleri ve kültleri arkalarında bulunan kurtuluş öğretileriyle, esrarengiz ve göz alıcı merasimleriyle zamanla Roma dünyasının içine kadar nüfuz etme imkânını bulmuştur. Bu dinlerden biri olan Hıristiyanlık, Batı&rsquo;nın dinsel alanda Doğu tarafından fethinin en çarpıcı örneğini oluşturacaktır.</p>

  <p class="p0">Ancak İskender&rsquo;in fetihleriyle eski Doğu uygarlıklarının Batı&rsquo;nın yani Yunanların etkisine uğramasının en önemli sonucu yine de özel bir alanda, esas olarak konumuzu ilgilendiren kültürel-entelektüel alanda ortaya çıkmıştır. Helenistik dönemde Doğu&rsquo;nun Yunan hayat tarzları ve kurumlarını benimsemesinden daha kalıcı öneme sahip olan olay, bölgenin bilim ve felsefe dili olarak Yunancayı benimsemesi olmuştur. Helenistik dönemde Doğu şehirlerindeki Yunan kökenli nüfusun her zaman Yunan olmayan yurttaşların nüfusundan daha az olmasına karşılık, Yunanca zaman içinde kesin olarak bölgenin hakim bilim ve felsefe dili haline gelmiştir.</p>

  <p class="p0">Atina&rsquo;daki eski felsefe okulları bu dönemde de varlıklarını sürdürmüştür. Ancak Helenistik dönemde gerek bilim gerekse felsefe alanında ortaya çıkan önemli isimler artık Doğu bölgelerinden gelmekte olup, bunlar çoğunlukla köken olarak da Yunan değildirler. Örneğin Stoacı okulun kurucusu olan ve İskender&rsquo;in ölümünden kısa bir süre sonra Atina&rsquo;da Stoacı Okulu kuracak olan Zenon Kıbrıslı olup, damarlarında muhtemelen Fenikeli kanı dolaşmaktadır. Bu okulun ikinci kurucusu olarak kabul edilen Krizippos da Tarsusludur. Septik okulun Orta Akademi döneminin önemli temsilcisi Karneades ise Mısır&rsquo;ın Kirene şehrinden gelmektedir. Böylece bu dönemden antik çağın sonuna kadar Helenistik Doğu çoğu Doğu kökenli birçok bilim adamı ve filozofu tarih sahnesine çıkarmış, bunlar taşıdıkları Yunanca isimler altında, Yunan diliyle ifade ettikleri düşünceleri ve kaleme aldıkları eserleriyle Yunan ve insanlık kültürüne hizmet etmişlerdir.</p>

  <h3 class="h30"><a id="ncx46"></a><a id="a4"></a>Helenistik Dönem Felsefesinin Ana Özellikleri</h3>

  <p class="p0">Nasıl ki, Sofistler ve Sokrates&rsquo;le başlayan, Platon ve Aristoteles gibi iki büyük filozofla devam ederek doruk noktasına ulaşan Atina okulu felsefesi, Sokrates öncesi dönemde ortaya çıkan felsefeden bazı önemli özellikleriyle ayrılıyorsa; söz konusu ettiğimiz yeni dönemde karşımıza çıkan felsefe de kendine özgü bazı özellikleriyle Atina okulu dönemi felsefesinden ayrılmaktadır. Bu özelliklerin ortaya çıkışında da <span class="t12">İlkçağ Felsefe</span> <span class="t12">Tarihi</span>&rsquo;nin ilk cildinin başında sözünü ettiğimiz türden bazı iç ve dış nedenlerin varlığının etkili olduğunu belirtmemiz gerekir.</p>

  <p class="p0">Helenistik dönemde üç önemli yeni felsefe okulu ortaya çıkmıştır: Bunlar Epikuros tarafından kurulmuş olan Epikurosçu okul, Kıbrıslı Zenon tarafından kurulmuş olan Stoacı okul ve nihayet başlatıcısı Piron olduğu için bazen Pironculuk, bazen ise daha genel olarak Septiklık diye adlandırılan Şüpheci okuldur. Bu dönemde Platon tarafından kurulmuş olan Akademi ile Aristoteles&rsquo;in kurucusu olduğu Lise de varlıklarını sürdürürler. Ancak birinci zamanla yani Orta Akademi döneminde Septikliğin merkezi haline geleceği gibi Aristolesçi Lise de tüm bu dönem zarfında faaliyetini sürdürerek, ancak hiçbir zaman ortaya çıkan bu yeni okullarla karşılaştırılabilir bir öneme sahip olmayacaktır.</p>

  <p class="p0">Yunan felsefesi, daha önce sık sık işaret ettiğimiz gibi bir doğa felsefesi olarak başlamıştı. Bununla birlikte bu felsefe Sofistlerle birlikte doğadan insana, ahlaksal, toplumsal, dinsel, tek kelime ile kültürel bir varlık olarak insana dönmüştü. Sokrates Sofistlerin bu alandaki özel tezlerini ve bu tezlerin gerisinde yatan göreci, şüpheci hatta zaman zaman hiççi (nihilist) bakış açısını uygun bulmamakla birlikte onların felsefenin ana ilgi konusu olarak insanı ve insanla ilgili konuları ele almalarını doğru bulmuştu. Küçük Sokratesçi okullar da Sokrates&rsquo;in bu konudaki tavrını devam ettirerek, esas olarak insanla, insanın pratik hayatıyla ilgili problemleri ele almışlardı.</p>

  <p class="p0">Platon ve Aristoteles&rsquo;te ise deyim yerindeyse, bu iki yöndeki tek yanlılığın ortadan kalktığını, onların insan, toplum ve doğayla ilgili sorunları bir bütün olarak, o zamana kadar görülmemiş birçok yönlülük ve bütünlük içinde ele aldıklarını, böylece tüm zamanların tanık olduğu en geniş kapsamlı iki büyük felsefe sistemini yarattıklarına tanık olmuştuk.</p>

  <p class="p0">Onlar böylece insanın teorik yanıyla pratik yanını, bireysel yanıyla toplumsal, siyasal yanını bir arada ele alan iki büyük dünya görüşü inşa etmişlerdi. Zeller bunu güzel bir biçimde ifade etmektedir:</p>

  <p class="p4"><span class="t13">&ldquo;Platon ve Aristoteles&rsquo;te Yunan felsefesi en yüksek mükemmelliğine ulaşmış, onların elinde Sokrates&rsquo;in kavram felsefesi, dönemin bilgisinin tümünü içine alan ve bu bilgiyi evren hakkında birlikli bir görüş sağlayacak bir biçimde farklı bakış açılarından gruplandıran gelişmiş sistemlere dönüşmüştür... Onlarda doğa incelemesi, ahlakın konusu olan şeyler üzerine dikkatli araştırmalarla tamamlanmıştır... Bu iki filozofla birlikte metafizik alanında, daha önceki hiçbir filozof tarafından teşebbüs edilmemiş bir biçimde, her şeyi ilk ilkelere bağlayan felsefi bir yapının derin temelleri atılmıştır. Daha önceki düşünürler tarafından dikkatsiz bir tarzda ele alınmış olan çok sayıda fenomen, özellikle ruhsal hayata ilişkin fenomenler, araştırmanın hizmetine sunulmuştur. [Bu filozoflarla birlikte] yeni sorular ortaya atılmış, yeni cevaplar verilmiştir. Yeni fikirler bilginin her alanına nüfuz etmiştir. Yunan zihninin o kadar güzel ve berrak bir biçimde kendisinde ifadesini bulduğu idealizm, Platon tarafından parlak bir saflık içinde ortaya konmuş ve Aristoteles tarafından dikkatli gözlemle birleştirilmiştir.&rdquo; (Zeller, 1 vd.)</span></p>

  <p class="p0">Helenistik dönemde ortaya çıkan yeni felsefi okullarda ise birçok noktada esaslı bir değişmenin ortaya çıktığını görmekteyiz. İlk olarak onlar Platon ve Aristotelesçi felsefenin teoriye, entelektüel bilgiye, bilime gösterdiği büyük ilgiye karşı çıkarak felsefenin esas işlevinin ve değerinin pratikte; insanın pratikle ilgili sorunlarını ele almasında yattığı görüşünü benimsemişlerdir. İkinci olarak onlar yine Platoncu ve Aristotelesçi sistemlerin ortak bir özelliği olan insanın ahlâkî hayatını toplumsal-siyasal hayatı içinde anlama ve değerlendirme yönündeki genel eğilime karşı çıkarak birey insanla ilgi sorunlara ağırlık vermeyi doğru bulmuşlardır.</p>

  <p class="p0">Daha özel olarak ifade edersek; Helenistik dönemde ortaya çıkan Epikurosçu, Stoacı ve Septik okullar, Platon ve Aristotelesçi okuldan farklı olarak, önce felsefeyi bilgi kuramı veya mantık, doğa felsefesi veya fizik ve nihayet ahlâk felsefesi veya ethik olarak üç ana alandan meydana gelen bir etkinlik olarak tanımlamışlardır. İkinci ve buna bağlı olarak bu okullar, felsefenin ilk iki inceleme veya soruşturma alanının yani bilgi kuramı veya mantıkla doğa bilimi alanlarının ancak üçüncü yani ahlak felsefesi veya ethikle ilgili olarak bir anlam ve değer ifade ettiğini savunmuşlardır. Ahlak felsefesinin kendisine gelince, her üç okulun temsilcileri de onun ana amacının birey insanın mutluluğu olduğunu ileri sürmüşlerdir.</p>

  <p class="p0">Bu genel bakış açılarının sonucu olarak felsefenin ana ilgi veya uğraş alanları arasındaki ilişki her üç okulun ana temsilcileri tarafından şu şekilde ortaya konmuştur: Felsefenin ana ereği, asıl meyvesi insana nasıl yaşaması, mutlu olması gerektiği konusunda kılavuzluk etmek, yol göstermektir. Ancak bu işin veya görevin başarılması için insanın kendisinin ve içinde yaşadığı evrenin doğasının ne olduğu hakkında bazı bilgilere ihtiyacı vardır. Bu bilgiyi sağlayacak olan şey, bir bütün olarak doğa felsefesi veya fiziktir. Öte yandan söz konusu bilginin gerçekte bilgi olup olmadığı, insanın kendisinin, doğanın veya evrenin bilgisine sahip olup olamayacağı, doğrunun ne olduğu ve onun ölçütünü neyin meydana getirdiği vb. ile ilgili konular hakkında sağlam, doğru bir soruşturma yapmadan, sağlam ve doğru bir anlayış veya kavrayışa sahip olmaksızın doğa bilimi yapmak mümkün değildir veya en azından problemlidir. Bu olgu da bizi bilgiyle, bilgi kuramıyla, mantıkla ilgili araştırmaların gerekliliğine götürür. Böylece bu üç okulun ortak ana sloganını şu şekilde özetlemek mümkündür: Doğa bilimi için mantık veya bilgi kuramı; ahlak felsefesi, ethik, pratik felsefe veya bilgelik için doğa bilimi; mutlu olmak, mutluluğa erişmek için bir yaşama sanatı olarak da pratik felsefe veya ahlak felsefesi.</p>

  <p class="p0">Bir başka açıdan bu üç okulun genel mutluluk anlayışları da ana hatlarında büyük bir benzerlik göstermektedir. İlerdeki bölümlerde göreceğimiz gibi Epikurosçular en yüksek iyinin veya insana mutluluk verecek olan tek şeyin haz olduğunu söyler ve bu bakımdan bu görüşün tam tersini savunan, en yüksek iyinin saf, katıksız erdem olduğunu söyleyen Stoacılardan ayrılırlar. Ancak Epikuros&rsquo;un haz kuramı ciddi olarak analiz edildiğinde, onun hazdan anladığı şeyin Stoacıların mutluluktan anladıkları şeyden pek de farklı olmadığı ortaya çıkar. Çünkü Epikurosçu haz, benzeri görüşü savunan Kirenelilerin hazzından farklı olarak canlı, bedensel, aktif bir haz değildir; yalnızca <span class="t12">acı yokluğudur;</span> daha somut olarak &ldquo;ruhun kaygılardan, bedenin fizik acılardan korunmuş veya kurtulmuş olmasıdır.&rdquo; Bu özelliği bakımından ele alındığında Epikurosçu mutluluk anlayışının Stoacıların erdemlerinin somut karşılığı olan &ldquo;insanın kendisine dıştan olan hiçbir şeyden, hiçbir zevk ve acıdan etkilenmemesi (apathia) olarak mutluluk&rdquo; anlayışlarının büyük ölçüde benzeri olduğu görülür. Öte yandan, mutluluğun her iki okul tarafından bu biçimde tanımlanması, Septiklerin pratik felsefelerinde ideal olarak öne sürdükleri şeyle yani eşyanın yapısının bilinemez olmasından dolayı &ldquo;bilge kişinin hiçbir konuda yargıda bulunmaması&rdquo; ve bunun pratik sonucu olarak da &ldquo;onlardan hiçbir biçimde etkilenmemesi (imperturbability) olarak mutluluk&rdquo; öğretileriyle büyük benzerlik gösterir.</p>

  <p class="p0">Helenistik felsefe okullarının ortaklaşa sahip oldukları, bu en yüksek iyi ve mutluluk anlayışları, onların ortak olarak paylaştıkları bir başka şeyle, toplumsal, siyasal hayata karşı genel ilgisizlikleriyle bir arada bulunur ve kendi payına bireyin bireysel-ahlaksal hayatına karşı gösterdikleri yoğun ilgi tarafından da desteklenir. Böylece bu olgu, bu üç okulun birlikte paylaştıkları bir başka genel tutumlarının yani ahlakı, siyasetten ayırmalarının aynı zamanda hem sonucu hem de nedeni olarak kendini gösterir.</p>

  <p class="p0">Sokrates&rsquo;in Yunan geleneğinde ahlak felsefesini veya ahlak bilimini yaratan ilk kişi olduğunu; Platon ve Aristoteles&rsquo;in ise onun ahlak konusundaki bu ilgisini siyaset konusunda gösterdikleri aynı ölçüdeki yoğun ilgileri ile tamamladıklarını görmüştük. Daha önce, gerek Platon&rsquo;un gerekse Aristoteles&rsquo;in ahlakı siyasete indirgememek veya ona tabi kılmamakla birlikte <span class="t12">bireysel-ahlâkî hayatın</span> gerçekleşmesi için <span class="t12">toplumsal-siyasal hayatı</span> zorunlu bir çerçeve olarak ortaya koydukları üzerinde de durmuştuk. Bu konuda daha da ileri bir görüşü temsil eden Aristoteles, birey insan için mümkün olan ahlâkî mükemmelliğin ancak toplumsal-siyasal bir kurum olan site içinde ortaya çıkabileceğini kesin olarak ileri sürmüştü.</p>

  <p class="p0">Buna karşılık aralarında bazı farklar bulunmak, bu arada Stoacılar toplumsal-siyasal hayata karşı göreli olarak daha büyük bir ilgiye sahip olmakla birlikte bu her üç okul; kişinin iç dünyasıyla dış dünyasını birbirinden ayırmak ve bireyin ahlâkî mutluluk ve mükemmelliğinin gerçekleşmesi için <span class="t12">dış şartların,</span> bu arada onların başında gelen <span class="t12">toplumsal-siyasal hayat ve kurumların varlığım önemsememek</span> konusunda düşünce birliği içinde bulunmuşlardır. Bununla ilgili olarak gerek Epikurosçular gerekse Stoacı ve Septikler temelde aynı görüştedirler. Onlara göre, &ldquo;ahlâkîlik denen şey, bireyin kendisine, kendi bireysel bilgi, arzu ve iradesine, bireysel özgürlük ve seçimine bağlıdır ve bu irade ve özgürlüğün kendisi de doğası itibariyle dış şartlardan, toplumdan, devletten etkilenmez olan veya etkilenmemesi mümkün olan bir yapıya, özelliğe sahiptir.&rdquo; Dolayısıyla o her türlü ırk, milliyet veya yurttaşlığı aşar ve onlardan tamamen bağımsız olarak ortaya çıkar.</p>

  <p class="p0">Helenistik dönemde kendileriyle karşılaştığımız üç büyük felsefe okulu, sadece felsefenin anlam ve değeri, felsefenin belli başlı alanları arasındaki ilişkiler konusundaki görüşleri ve ahlâkı siyasetten ayırmaya ilişkin bu genel tutumları bakımından değil, sistemlerinin daha özel alanlarında benimsedikleri bazı tezleri bakımından da Platon ve Aristoteles&rsquo;ten ayrılırlar, öte yandan kendi aralarında yine büyük ölçüde benzerlikler gösterirler. Örneğin gerek Stoacılar gerekse Epikurosçular varlık veya doğa felsefelerinde Platoncu veya Aristotelesçi idealizme kararlı bir biçimde karşı çıkarak, <span class="t12">Sokrates öncesi doğa felsefesinin materyalizmine geri dönerler</span> ve <span class="t12">varlığın özü itibariyle maddi-cisimsel türden bir şey olduğunu savunurlar.</span> Epikuros bu bağlamda üzerinde bazı ufak tefek değişiklikler yaparak Demokritos&rsquo;un atomculuğunu benimser. Stoacılar&rsquo;ın kendisini izledikleri Sokrates öncesi doğa filozofu ise Herakleitos&rsquo;tur. Stoacılar, Epikuros&rsquo;un Demokritos&rsquo;un atomculuğu üzerinde yaptığı değişiklere benzer şekilde Herakleitos&rsquo;un doğa felsefesi veya kozmolojisini Aristoteles&rsquo;in fiziğinden aldıkları bazı unsurlarla değiştirip zenginleştirirler. Bununla birlikte esas olarak Herakleitos gibi evrenin aynı zamanda hem ana maddesi, hem de temel yasası olarak kabul ettikleri Ateş&rsquo;ten hareket eder ve bu Ateş&rsquo;i yine Herakleitos gibi Tanrı veya Logos&rsquo;a özdeş kılarlar.</p>

  <p class="p0">Epikurosçular ve Stoacılar varlık hakkındaki materyalist öğretilerine paralel olarak bilgi konusunda da Platon ve Aristoteles&rsquo;ten kararlı bir biçimde ayrılır ve onların tersine <span class="t12">tümüyle duyumcu, empirist bir bilgi kuramını benimserler.</span> Bunun yanı sıra Platon ve Aristoteles&rsquo;in sözünü ettikleri türden İdealar veya Formlar gibi gayrı-maddi, tinsel tözlerin, gerçekliklerin varlığına inanmadıkları gibi insanda bu tür varlıkları doğrudan veya kendine özgü bir sezgiyle kavrayacak akıl diye duyulardan bağımsız, özel bir yetinin var olduğunu da kabul etmezler. Her iki okul da insan bilgisinin temeline yalnızca duyuları ve onların ürünü olan algıları yerleştirirler ve doğrunun ölçütünü tek başına bu açık, seçik veya kavrayıcı algılarda bulurlar. Böylece her iki okul için akıl, ancak tekrarlanan duyumların meydana getirdiği deneyden, duyusal algıların birbirleriyle birleştirilmesi, karşılaştırılması sonucu ortaya çıkan kavram ve yargılardan başka bir şey olamaz.</p>

  <p class="p0">Bununla birlikte Aristoteles sonrası yeni Yunan felsefe okullarında Sokrates&rsquo;in özel bir konumu vardır. O gerek hayatı gerekse ahlak konusundaki ana görüşleri bakımından özellikle Stoacılar ve Septikler için ideal bilge örneğini temsil eder. Sokrates&rsquo;in ahlâkî entelektüalizmi yani ahlâkı özü itibariyle bilgiye indirgemesi; heyecan veya tutkuları reddi, en yüksek iyi ile erdem, erdemle mutluluk arasında kurduğu sıkı ilişki özellikle Stoacı ahlâk felsefesinin de temelini oluşturur. Bunun yanı sıra Sokrates&rsquo;in, bireyin ahlâkî etkinliğini içinde bulunduğu dış şartlardan, etkilerden bağımsızlaştırması, ahlâkla politikayı birbirinden ayırması ve politik konulara karşı gösterdiği ilgisizlik de hem Epikurosçular, hem de Septikler tarafından izlenmesi gereken doğru bir model olarak kabul edilir. Nihayet Sokrates&rsquo;in ahlâk ve mutluluk anlayışının iki küçük Sokratesçi okul olan, Kireneliler ve Kinikler tarafından birbirinden oldukça farklı iki yorumu Epikurosçu ve Stoacı okullar tarafından da devam ettirilir. Bununla ilgili olarak Stoacıların, Sokratesçi ahlâkın Kinik yorumunun bir devamını temsil etmelerine karşılık Epikurosçuluk aynı ahlakın Kireneci yorumunun düzeltilerek geliştirilmesini ifade eder.</p>

  <p class="p0">Helenistik dönemde ortaya çıkan üç önemli felsefe okulundaki bu değişikliklerin İskender&rsquo;in fetihleri sonucunda Yunan dünyasında meydana gelen bazı dış gelişmelerle ilişkili olduğunu düşünmemiz akla yatkın olabilir. Ancak onların veya onlar içinde bazılarının bizzat Yunan felsefesinin kendisinde meydana gelen iç gelişmelerin, dar anlamda felsefi-entelektüel gelişmelerin ürünü olarak ortaya çıktıklarını savunmamız da mümkündür. Konuya bu ikinci bakış açısından baktığımızda, sözünü ettiğimiz değişikliklerin belki sandığımız kadar radikal değişiklikler olmadıklarını ileri sürmemiz de mümkündür. Bu çerçevede sözünü ettiğimiz değişiklikleri, daha önceki Atina okulu döneminde de var olan ancak bazı nedenlerle ortaya çıkmamış, gölgede kalmış veya geliştirilmemiş olan bazı eğilimlerin, uygun bir ortam bulduklarından dolayı kendilerini gösterdikleri şeklinde de yorumlayabiliriz.</p>

  <p class="p0">Aristoteles sonrası Yunan felsefesinin karakterinde, temel özelliklerinde ortaya çıkan söz konusu değişikliklerin dış nedeni olarak ele alıp, üzerine dikkati çekmemiz gereken ilk olgu; kuşkusuz daha önce de belirttiğimiz gibi İskender&rsquo;den itibaren Yunan dünyasının, Yunan sitelerinin politik bağımsızlığını kaybetmiş olmasıdır. Bunun Yunan filozofunu toplumla, devletle ilgi konuları bir Platon veya Aristoteles&rsquo;te olduğu kadar büyük bir arzu ve heyecanla ele almasının önünde nesnel bir engel oluşturduğunu ve bu konudaki hevesini ortadan kaldıran bir etken rolünü oynamış olduğunu düşünmemiz makul olacaktır.</p>

  <p class="p0">Platon&rsquo;un tüm felsefesini, eski dayanaklarını kaybetmiş, bir şiddet ve anarşi ortamı içine sürüklenmiş olduğunu düşündüğü Yunan sitesini yeniden ve daha sağlam, rasyonel-felsefi temeller üzerinde kurma amacına yönelik olarak tasarladığını görmüştük. Aristoteles&rsquo;in de Platon&rsquo;un siyaset felsefesinin temel bazı ilkelerini ve varsayımlarını kabul etmemekle birlikte, Yunan sitesinin içinde bulunduğu ihtilalci iç savaş ortamının ortadan kaldırmak için ne tür önlemler önerdiğine ve hatta bazı Makyavelci öneriler ortaya atmaktan bile çekinmediğine değinmiştik. Ancak Platon&rsquo;un ve Aristoteles&rsquo;in bu yöndeki bütün çabalarına, reform veya yeniden inşa önerilerine rağmen Yunan siteleri, Makedonya&rsquo;nın yükselişinden önce gelen dönemi yani İsa&rsquo;dan önceki 4. yüzyılı da bir yandan kendi içlerinde diğer yandan birbirleriyle yapmış oldukları bitmez tükenmez mücadeleler sonucunda yorgun ve tükenmiş bir durumda geçirmiş, sonunda İskender&rsquo;in demir yumruğu altında bir daha kazanmamak üzere eski bağımsızlıklarını yitirmişlerdir. Bunun siyaset felsefecisinin sitenin hayatına, topluma, devlet ve siyasete olan ilgisinin nesnel temelini ortadan kaldırmış olduğunu söylemek herhalde doğru olacaktır. Artık Helenistik dönem filozofu seçkin bir yurttaş olarak üyesi bulunduğu, yönetimi ve denetimi üzerinde gerek fikirleri gerekse siyasi-pratik eylemleriyle etkide bulunduğu bir sitenin değil, üzerinde hiçbir gücünün kalmamış olduğunu gördüğü merkezî bir devletin, mutlak bir monarşinin tebaası durumundadır. Bu, filozofu ideal bir siyasi rejimin ne olması, onun ne tür yasalar tarafından idare edilmesi, kamusal çıkarın nerede yattığı tarzında siyasal-toplumsal sorunları ele almaktan uzaklaştıracak ve bireyin özel alanına, kişisel alanına ait konuları ele almaya daha istekli kılacaktı. Artık toplum ve devlet üzerine spekülasyonlarının nesnel koşulları ortadan kalkmış olan filozofun bundan böyle dışındaki dünyaya yani topluma yönelme, onun üzerinde etkili olma ümitlerini terk etmesi, kendi üzerine kapanması, içsel ve özel hayatının güvenli barikatlarında dış dünyanın şanssızlıklarının, engellemelerinin bir telafisini bulmaya veya yaratmaya çalışması herhalde daha akla yakın bir tutum olacaktı. Bunun felsefi alandaki en önemli sonucu ise Helenistik dönemde ahlak felsefesinin siyaset felsefesinden ayrılması; bireyin özel, kişisel alanı ile ilgili ahlâkî sorunların Epikurosçuluk ve Septiklikte olduğu gibi onun toplumsal hayatı ile ilgili siyasi sorunlarından kopması veya Stoacılıkta olduğu gibi en azından ona kıyasla çok daha büyük bir önem kazanması olacaktı.</p>

  <p class="p0">Bu olgu, Helenistik dönem filozofunun Atina dönemi filozofundan farklı olarak; neden ahlakı politikadan ayırmak, politikayı ilgi alanının dışında tutmak ihtiyacını duyduğunu gösterdiği gibi daha genel olarak onun teorik araştırmalara neden eskisi kadar ilgi duymadığını; felsefeyi neden özü itibariyle bir pratik, bir yaşama sanatı olarak ele almak gerektiği yolunda bir görüşü benimsediğini de açıklayabilir. Ancak bu, Yunan felsefesinin Helenistik dönemde ilgisini neden dolayı tümüyle pratik felsefeye, ahlak felsefesine yönelttiğini anlamamıza yetmez. Böylece bu dış nedenin yanı sıra Yunan felsefesinin kendi içinde ortaya çıkan ve dar anlamda felsefi, entelektüel olarak nitelendirilmesi gereken bazı başka nedenlere de başvurmamız gerekir.</p>

  <p class="p0">Başta ele almamız gereken, daha önce de değindiğimiz Yunan felsefi akılcılığının Yunanların dini inançları alanında meydana getirdiği büyük tahribat ve bunun sonucu olarak Yunan aydın ve kültürlü sınıfında bu alanda ortaya çıkan büyük boşluk olmalıdır. Yunan felsefesinde ta başından, <span class="t12">Doğa Filozofları</span>'ndan itibaren kendini gösteren akılcılık, daha önce sık sık üzerinde durduğumuz gibi Yunan çoktanrıcılığının temelini tahrip etmiş, geleneksel Yunan dinine ve inançlarına olan saygıyı ortadan kaldırmıştır. Sofistler bu yöndeki gelişmenin son ve mantıksal halkasını oluşturmuş ve Protagoras&rsquo;ın Yunan tanrıları hakkındaki şüpheciliğini, Kritias&rsquo;ın tanrı tanımazlığı takip etmiştir. Nitekim bunun bir sonucu olarak Sokrates, Platon ve Aristoteles&rsquo;in, Yunan tanrılarına karşı yeniden inanç tesis etmek istediklerinde bunun ancak yeni bir zemin üzerinde, felsefî, akılsal bir zemin üzerinde yapılabileceğini düşündüklerine ve her biri kendi tarzında olmak üzere bu kez felsefeye dayanan yeni bir Tanrı anlayışı, yeni bir teoloji yaratma çabası içine girdiklerine işaret etmiştik. O halde aslında bu olay, söz konusu dönemden yani ta Atina döneminden itibaren sözünü ettiğimiz aydın sınıflarda artık eski, geleneksel Yunan dininin yerini felsefenin almaya başladığını göstermekteydi.</p>

  <p class="p0">Bu gelişme Helenistik dönemde de devam etmiş, kültürlü çevrelerde inandırıcılığını kaybetmiş olan geleneksel Yunan dininin karşılamakta yetersiz kaldığı dinî ihtiyaçlar giderek artan bir ölçüde felsefe tarafından karşılanmaya başlamıştır. Helenistik dönemde bu ihtiyacı en başarılı bir biçimde yerine getirme gücüne sahip olan okul, Stoacı okul olacaktır. Bu dönemde bu okulun diğer iki okula yani Epikurosçu ve Septik okullara göre daha fazla başarı kazanmasının, kendisine çok daha fazla sayıda taraftar bulmasının ana nedenlerinden biri de hiç şüphesiz bu özelliği olmuştur.</p>

  <p class="p0">Epikurosçular Yunan dininin geleneksel tanrılarım inkâr etmemekle birlikte onlara kendi mekanist materyalist sistemleri içinde ciddi bir yer bulamayacak, doyurucu bir rol veremeyeceklerdir. Septikler diğer konularda olduğu gibi tanrıların varlığı konusunda da genel &lsquo;şüpheci&rsquo; formüllerine uygun olarak &lsquo;yargılarını askıya alma&rsquo; gereğini ileri sürmekten başka bir şey yapmayacak ve içinde yaşadıkları toplumun dinsel görüş ve ihtiyaçlarına kayıtsızlık göstereceklerdir. Stoacılar ise Yunan dininin geleneksel tanrılarını, dinsel merasimlerini fazla ciddiye almamak ve onları sembolik olarak yorumlamakla birlikte, dinin kendisine Platon&rsquo;u izleyerek büyük önem verecek, gerek doğayı Tanrı&rsquo;ya, doğa yasalarını tanrısal yasalara özdeş kılan panteizmleriyle, gerek evrenin her tarafında varlığını savundukları İnayet öğretileriyle; nihayet ve daha özel olarak pratik felsefeleri ve ahlâklarıyla aynı zamanda önemli dinsel bir boyutu olan ve dinsel ihtiyaçlara cevap veren felsefi bir sistem yaratmayı başaracaklardır.</p>

  <p class="p0">Stoacılıkta bu yöndeki gelişme zaman içinde daha da artacak ve bu akımın son döneminde ortaya çıkan Seneca, Epiktetos ve Marcus Aurelius gibi birçok Stoacı filozofta, Stoacılık yalnızca felsefî bir kozmoloji, felsefi bir ahlâk olarak değerlendirilmesi gereken bir öğreti olmakla kalmayacak aynı zamanda bir akıl dini, bir kurtuluş dini olarak yorumlanabilecek bir yapıya bürünecektir. Aynı özellik Milad sıralarına doğru canlanan Yeni-Pythagorasçılık, Yeni-Platonculuk gibi felsefi akımlarda, bu son akımın en önemli temsilcisi olan Plotinos&rsquo;ta da artarak devam edecek ve ilerde göreceğimiz gibi Yeni-Platonculuğun son döneminde Yunan felsefesi onun son temsilcilerinde, örneğin bir Simplikios ve Proclos&rsquo;ta artık tümüyle Doğu tarzı bir &ldquo;sır ve kurtuluş&rdquo; dinine dönüşecektir</p>

  <p class="p0">Öte yandan Zeller&rsquo;in haklı olarak işaret ettiği gibi Yunan felsefesinin Helenistik dönemde kazanmış olduğu sözünü ettiğimiz bu yeni karakter ve özelliklerinin ortaya çıkmasında Platon ve Aristoteles&rsquo;in felsefi düşüncelerinin kendilerinin de belli bir hazırlayıcı rolü olmuştur.</p>

  <p class="p0">Çünkü Platon&rsquo;un ideal dünya ile reel dünya, aklın dünyası ile olgular dünyası arasında tesis ettiği ve Aristoteles&rsquo;in de bir ölçüde benimsediği karşıtlık, son tahlilde bizi iç hayatla dış hayat, düşüncenin kendisi ile nesnesi arasında kapatılmaz bir uçuruma götürmekteydi. Platon ve Aristoteles insanın gerçek özünü aklının oluşturduğunu, bunun ona dışardan, yukardan geldiğini, onun duyusal dünyadan ve bu dünyadaki hayattan üstün, ona aşkın olduğunu, insanın en yüksek etkenliğinin düşünmesi olduğunu ve bu sayede ideal, nesnel gerçekleri kavrayabileceğini söylemişlerdir. Böylece Aristoteles sonrası felsefenin aynı doğrultuda ilerleyerek insanı tümüyle dış dünyadan bağımsız bir varlık olarak ele alması, mutluluk ve kurtuluşu için gereken şeyi onun kendisinde, öznede, bireyde araması için atması gereken tek bir adım kalmıştı ve Helenistik dönem filozofu bu adımı atacaktır (Zeller, 18 vd.).</p>

  <p class="p0">Bu görüşe itiraz olarak Platon ve Aristoteles&rsquo;in gerçekten, insanı özneye indirgedikleri ancak onu düşünen özne olarak aldıkları, maddenin varlığını ise ya tümüyle reddettikleri (Platon) veya onu bir imkâna, kuvveye indirgedikleri (Aristoteles); Stoacılar ile Epikurosçuların ise bunun tamamen aksi bir yönde ilerleyerek evrende tinsel olanın varlığını reddettikleri ve var olanın ancak madde veya cisim olduğunu ileri sürdükleri söylenebilir. Ancak bu konuda da dikkatli olmamız ve meseleye biraz daha yakından bakmamız gerekmektedir.</p>

  <p class="p0">Önce Platon&rsquo;un, -Stoacıların kendilerinin de gördükleri ve işaret ettikleri gibi- <span class="t12">Sofist</span> diyalogunda gerçek varlığı ancak bir başka varlığın etkisine uğramak veya onun üzerinde etkide bulunma özelliğine sahip olan şey olarak tanımladığını hatırlayalım. Stoacılar bu görüşten hareketle bu özelliğe sahip olan tek şeyin tin değil, madde, cisim olması gerektiğini ileri sürmüşlerdir. İkinci olarak Stoacıların varlığını kabul ettikleri Ateş; bir madde veya cisim olmakla birlikte canlı, aktif, hareketli bir maddedir ve o bu özelliğiyle Platon&rsquo;un sabit, hareketsiz, değişmez olan İdealarına oranla evrenin canlı, hareketli kurucu ilkesi olma rolünü çok daha uygun bir biçimde yerine getirebilecek özelliğe sahiptir. Nihayet bütün bunlardan daha önemli olmak üzere Platon olgusal dünya ile ideal, akılsal dünyayı birbirinden o kadar kesin hatlarla ayırmış ve aralarında hiçbir ilişkinin kurulamayacağı iki zıt varlık alanı olarak konumlamıştır ki Helenistik dönemde ortaya çıkan felsefeler önlerinde bu iki varlık alanından birini diğerine tercih etmek dışında başka bir seçeneğin olmadığını görmüşlerdir. Yunan dünyasının içine girmiş olduğu yeni dönemin katı politik gerçekleri, zahmetli, acı verici hayat şartları karşısında, bu iki varlıktan hangisinin gerçekten varolduğu, gerçek olduğu konusunda şu yönde bir seçim yapmakta da, doğrusu, pek zorlanmamışlardır: Var olan dünya, dış dünya, nesnel şeyler dünyası, hayali bir ideal, akılsal şeyler dünyası; sabit, hareketsiz, cansız nesneler dünyası değildir; insanın kendisine hakim olması, üzerinde tasarrufta bulunması çok zor, hatta imkânsız görünen dinamik, hareketli ve değişken nesneler, yasalar dünyasıdır. O halde bilgelik ve mutluluk, bu dünyayı değiştirmekten değil, onu kabul etmekten, ona itaat etmekten, onun yasalarına uygun bir şekilde yaşamaktan geçebilir. Böylece özgürlüğün kendisi de ancak insanın içinde bulunduğu dünyayı değil, kendisini değiştirmesinden, bu dünyaya tahammül etmesinden ibaret olabilir.</p>

  <p class="p0">Bu genel dünya görüşlerinin sonucu olarak, Helenistik dönemde ortaya çıkan üç önemli okuldan her biri kendi tarzlarında olmak üzere içinde yaşadığımız dünyaya nasıl uyabileceğimiz, ona nasıl tahammül edebileceğimizin yollarını göstermek üzere ortaya çıkmış gibi görünmektedirler. Epikurosçuluk bu dünyanın yönetimi üzerinde tanrıların hiçbir rolü olmadığı, evrende hüküm süren şeyin salt ve zorunlu doğa yasaları olduğunu söylerken, Stoacılar daha iyimser bir bakış açısından hareketle içinde yaşadığımız dünyanın bireyler, bireysel varlıklar için acı verici olduğunu kabul etmekle birlikte, bir bütün olarak tanrısal olduğunu, dolayısıyla onun yasalarını tam bir teslimiyet ve tevekkülle kabul etmenin, benimsemenin bizi özgür ve mutlu kılacağını savunmuşlardır.</p>

  <p class="p0">Helenistik dönemde ahlak felsefesinin siyaset felsefesinden ayrıldığını ve siyasetin filozofun ilgi alanından uzaklaştığını söyledik. Bu özellikle Epikurosçular ve Septikler için geçerli olan bir durumdur. Stoacılar ise bu iki okul gibi bireyin bireysel ahlaksal hayatına daha büyük bir önem vermekle birlikte, onun içinde yaşadığı toplumsal ve siyasal hayatıyla ilgili sorunlarını tamamen gözardı etmemişlerdir. Tersine Platon ve Aristoteles&rsquo;in kesinlikle karşı çıktıkları bir projeyi, bütün insanların insan olmaları bakımından üyeleri olacakları tek bir dünya devleti projesini gündeme getirmişlerdir.</p>

  <p class="p0">Stoacıların tüm dünyayı içine alacak bu evrensel bir toplum ve devlet projelerini ele aldığımızda aslında onun da bir yandan İskender&rsquo;in fetihleriyle birlikte ortaya çıkan Yunan bağımsız site devletinin ortadan kalkması olgusuyla ilişkili olduğunu, ancak bir yandan da daha önce Yunan düşüncesinde ortaya çıkmış olan bazı fikirlerin bir sonucu olarak açıklanmasının mümkün olduğunu görmekteyiz. İlk konuya yukarda değinmiştik, ikincisiyle ne demek istediğimizi açıklayalım:</p>

  <p class="p0">Gerek Zeller gerekse Jonas&rsquo;ın haklı olarak üzerinde durdukları gibi İskender&rsquo;in fetihleri eğer yeni bir dönem başlatabilecek bir tarzda Batı ile Doğu&rsquo;yu birleştirebilmişse, bunun ana nedeni Batı ile Doğu&rsquo;nun birleşmesinin ön hazırlığının <span class="t12">daha önceden</span> yapılmış veya <span class="t12">ortaya çıkmış</span> olmasıdır. Başka bir deyişle bunu mümkün kılan şey, Batı ile Doğu&rsquo;nun İskender&rsquo;in fetihlerinin başladığı tarihte hem siyasal, hem de düşünsel-kültürel bakımdan birbirleriyle birleşebilecek bir konuma gelmiş olmalarıdır.</p>

  <p class="p0">Konuya siyasal açıdan bakarsak Doğu, zaten uzunca bir süredir Pers egemenliği altında en yüksek bir birlik düzeyine gelmişti. Batı yani Yunan dünyası için ise bu birliği İskender gerçekleştirecektir. Böylece İskender&rsquo;in Doğu&rsquo;yu fethi, o zamana kadar her biri kendi alanında belli bir birlik derecesine ulaşmış olan iki dünyanın birleştirilmesi anlamına gelecektir.</p>

  <p class="p0">Öte yandan bu birleşme Yunan dünyası insanı, Yunan aydını için belli bir süreden beri artık kabul edilebilir, hatta arzu edilir bir fikir olarak kendini göstermekteydi. Çünkü daha Sofistler zamanından itibaren Yunan dünyasında var olan eski siyasal-yasal kurumlar, bu kurumların altında yatan normlar geçerliliklerini kaybetmeye başlamıştı. Sofistlerin yarattıkları 5. yüzyıl Aydınlanması, bireyi sitenin ve onun normlarının karşısına koymuş ve ortaya attığı doğa-yasa ayrımıyla doğanın kendisini her türlü ahlâkî-siyasal normun ölçütü kılmış, yasaları sadece geleneklere dayandırarak, köle-özgür insan ayrımını reddetmiştir. Bu ise Yunan sitesinin o zamana kadar üzerine dayandığı siyasi-ahlâkî temellere önemli bir saldırı olmuştu. Sokrates-Platoncu felsefenin, Sofistlerin bu şüpheci saldırılarına karşı çıkmak için eski geleneklere değil felsefeye dayanmaları bu süreci tersine çevirmeye yetmemiş, tersine belki bir anlamda onu daha da hızlandırmıştı. Çünkü <span class="t12">felsefe akılcılık, akılcılık ise tikelciliklerin üzerine çıkma, evrensel bir norm, ölçüt arama demektir.</span> Nitekim Sokrates &lsquo;insan&rsquo;dan söz ettiğinde bu insan, kadın veya erkek, Yunan veya Barbar, köle veya özgür, bilim adamı veya zanaatkâr ayrımlarının dışında ve üstünde &lsquo;genel olarak insan&rsquo;, &lsquo;insan olmak bakımından insan&rsquo;dı. Kinikler de aynı yönde ilerlemiş, Yunan geleneksel ahlâkı ve siyasetinin temel kavramlarını daha da fazla tahrip etmişlerdi. Onlar sadece devlete karşı bireyi savunmakla kalmamış, toplumun aile, evlilik gibi geleneksel kurumlarına, siteye sadakat gibi normlarına da kayıtsızlık göstermiş ve Yunan-Barbar, köle-özgür insan gibi ayrımları doğaya aykırı oldukları gerekçesiyle reddetmişlerdi. O halde Yunan sitesinin dışsal bağımsızlığının gerilemesi gerçekte bu siteyi mümkün kılan veya destekleyen iç fikirlerin, değerlerin aşınmaya uğramasına paralel bir seyir izlemişti.</p>

  <p class="p0">Böylece Stoacılığın evrensel bir dünya devleti (kozmopolis) ve bu devletin yurttaşlarını meydana getirecek tek bir insanlık (humanitas) düşüncesi sözünü ettiğimiz dış gelişmeler kadar bu iç, felsefi gelişmelerin sonucu olarak da ortaya çıkmıştır. Sokrates&rsquo;le başlayan ve Platon-Aristoteles&rsquo;le devam eden insanın en yüksek parçası olarak aklın kabul edilmesi, bu aklın bütün insani hayat ve kurumları yargılama konusunda ana ölçüt konumuna yükseltilmesi, aslında onun dışındaki bütün farklılıkların, bütün geleneklerin reddedilmesi anlamına gelmekteydi. Aynı dönemde ortaya çıkan &lsquo;genel olarak insan&rsquo;, &lsquo;insan olmak bakımından insan&rsquo; gibi düşünceler Yunan filozofunu evrensel bir insan ve insanlık kavramına yükseltmekteydi. Böylece Stoacılar daha önceki felsefeden miras aldıkları, bu felsefede var olan, ama kullanılmayan veya geliştirilmeyen &lsquo;genel olarak insan&rsquo;, &lsquo;insan olmak bakımından insan&rsquo; gibi son derecede önemli bir kavrama dayanarak &lsquo;evrensel bir insanlık&rsquo; veya &lsquo;genel olarak insanlık&rsquo; kavramını geliştirmek ve bu kavramı &lsquo;evrensel bir devlet&rsquo; projelerinin altına yerleştirme imkânını bulmuşlardır. Stoacılardan bize miras kalan bütün yerel, zamansal, pozitif normları aşan, onların üzerine yükselen ve onları yargılamak için kendisine dayanılması gereken &lsquo;evrensel, doğal hukuk&rsquo; kavramı da bu gelişmelerin sonucu olarak ortaya çıkmıştır. Nihayet bütün insanları, aralarındaki ırk, cinsiyet, sosyal konum gibi farklara bakmaksızın tek bir Baba&rsquo;nın oğulları, birbirlerinin kardeşi olarak kabul eden evrensel bir din olarak Hıristiyanlığın ortaya çıkmasını mümkün kılan zihinsel ortam da, Stoacılar tarafından yaratılan bu ortam olmuştur.</p>

  <p class="p0">&nbsp;</p>
</body>
</html>
