<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p0">Epikuros&rsquo;un fiziği hakkındaki en derli toplu bilgi, Herodotos&rsquo;a yazmış olduğu ve tüm fizik sisteminin özetini içeren mektubunda bulunmaktadır. Bu mektup atomculuğun temel tezleri konusunda ana başlıklar altında toplu bir bakış sağlamaktadır. Bu mektuba dayanarak bu temel tezleri ele alalım:</p>

  <h3 class="h30"><a id="ncx235"></a><a id="a20"></a>Hiçten Hiçbir Şey Meydana Gelmez ve Hiçbir Şey Yokluğa Gitmez</h3>

  <p class="p0">Tüm Antik dönem Yunan filozoflarında olduğu gibi Epikuros için de hiçten, hiçbir şeyin meydana gelmesi mümkün değildir. Çünkü, böyle bir şey söz konusu olsaydı, bir şeyin var olması için kendisinden meydana geleceği bir şeye ihtiyacı olmaz, her şey her şeyden çıkardı. Aynı durum yokluğa gidiş için de geçerli olup, hiçbir şey yok olamaz. Çünkü eğer böyle bir şey mümkün olmuş olsaydı, kendisine ayrışacağı başka şeyler olmaksızın her şeyin basit olarak yok olması gerekirdi. Bu iki durum da, akıl dışı, daha doğrusu deney dışı olduğuna göre var olan bir şey, her zaman var olan başka şeylerden meydana gelir ve yine var olan bir şey, her zaman başka şeylere dönüşür, ayrışır. Oluş ve yokoluş, bu birleşme ve ayrılmadan ibarettir (HM. 38-39).</p>

  <p class="p0">Lucretius bu üç ana tezi, daha geniş olarak ve daha empirik bir düzlemde de savunur: Eğer şeyler yoktan varlığa gelseydi, her tür varlık her şeyden çıkar, hiçbir şey kendisinden meydana geldiği özel tohumlara ihtiyaç göstermezdi. Böylece insanlar denizde, balıklar karada meydana gelir ve aynı meyveler her zaman aynı ağaçlar üzerinde bulunmazlardı. Oysa böyle olmadığını, farklı şeylerin farklı tohumlardan, farklı güçlerle ve farklı yapılarda meydana geldiğini görmekteyiz.</p>

  <p class="p0">Benzer şekilde eğer şeylerin tümüyle yokluğa gitmesi mümkün olsaydı onların tekrar varlığa gelmeleri nasıl mümkün olurdu? Venüs canlı varlıkları tekrar nasıl meydana getirebilirdi? Toprak ana onları neyle besler, ırmaklar denizlerin su kaybını nasıl telafi edebilirdi? Çünkü zaman her şeyi yokluğa götürmüş olurdu ve bu durumda da onların tekrar kendisinden meydana gelebilecekleri hiçbir şey ortada kalmış olmazdı (ŞDÜ, 1, 159-73, 225-37).</p>

  <p class="p0">Epikuros bu görüşüyle tutarlı olarak <span class="t12">var olan şeylerin nihai toplamının da değişmez olduğunu,</span> bu toplamın eskiden neyse şimdi de o olduğunu ve gelecekte de o olacağını söyler. Çünkü var olan şeylerin toplamı veya bütünü dışında bir şey yoktur ki bu bütüne dahil edilebilsin veya ondan çıkartılabilsin (HM, 39).</p>

  <h3 class="h30"><a id="ncx240"></a><a id="a21"></a>Varlık, Cisimler ve Boşluktan İbarettir</h3>

  <p class="p0">Epikuros&rsquo;a göre doğa veya evren, basit olarak <span class="t12">cisimler ve boşluktan</span> veya uzaydan ibarettir. Cisimlerin varlığı, duyular tarafından kendisine tanıklık edilen bir olgu veya gerçektir. Boşluk veya uzaya gelince, onun duyularla veya duyuyla algılanması söz konusu değildir. Ancak yukarda işaret ettiğimiz gibi Epikuros&rsquo;a göre, akıl bilinenden bilinmeyene geçmeye çalıştığında duyulara dayanmak zorundadır ve duyulara dayanan akıl bu konuda bize şunu söyler: Eğer uzay veya boşluk ya da yer olmasa cisimlerin içinde bulunacakları ve hareket edecekleri bir şey olmayacaktır. Ancak bu durumda cisimlerin hareket etmemeleri veya bizim bu hareketleri duyusal olarak gözlemlememiş olmamız gerekir. Ama duyularımız apaçık olarak hareketin varlığına tanıklık etmektedir. O halde duyusal algılarımıza dayanarak ve onların gerektirdiği bir sonuç olarak boşluğun veya uzayın var olduğunu kabul etmek zorundayız (HM, 39-40).</p>

  <p class="p0">Sonra yine duyusal olarak en azından bazı cisimlerin bileşik olduklarını, çünkü daha küçük parçalara bölündüklerini görmekteyiz. Öte yandan, görünenden görünmeyene veya apaçık olandan belirsiz olana çıkarım yapma yetisine sahip olan aklımız, bu parçalanma veya ayrışma olayının sonsuza kadar gitmesinin mümkün olamayacağını söylemektedir. Çünkü aksi takdirde cisimlerin yokluğa gitmeleri veya var olmayandan meydana gelmeleri gerekir. O halde, evrende gördüğümüz bileşik cisimlerin, <span class="t12">kendilerinden meydana geldikleri basit cisimler veya unsurlar olmalıdır</span> ve <span class="t12">bunların birincilerden farklı olarak da bölünemez ve değişmez olmaları gerekir</span> (HM, 41).</p>

  <p class="p0">Lucretius, Epikuros&rsquo;un şeylerin cisimler ve boşluktan meydana geldiği, doğada bunlar dışında üçüncü bir töz olmadığı ana iddiasını yine kendine özgü bazı açıklamalarla destekler: Var olan her şey ister büyük ister küçük olsun uzamlı bir şey olmak zorundadır. Eğer o dokunulabilir bir şeyse, cisimdir; elle tutulamaz bir şeyse, boşluktur. Ayrıca var olan herhangi bir şey ya bir şey üzerine etkide bulunması veya bir başka şeyin etkisine uğraması mümkün olan bir şeydir veya böyle bir şey değildir. Eğer birinci türden bir şeyse cisimdir, ikinci türden bir şeyse boşluktur (ŞDÜ, 1, 435-45).</p>

  <p class="p0">Doğayı meydana getiren bu iki şeyden yani basit cisim veya atomla, boşluktan her biri mutlak ve diğeriyle karışmamış bir durumda bulunmak zorundadır. Yani boşluğun olduğu yerde atom yoktur, atomun olduğu yerde boşluk yoktur. Atomun kendi içinde bölünememesinin nedeni onda boşluğun olmamasıdır. Bir cismin değişmesini mümkün kılan şey ise onun içinde boşluk olmasıdır (ŞDÜ, 1, 503-10).</p>

  <h3 class="h30"><a id="ncx245"></a><a id="a22"></a>Evren Uzaysal Olarak Sınırsızdır</h3>

  <p class="p0">Epikuros şeylerin toplam miktarının her zaman aynı ve değişmez olduğunu savunmasına karşılık, Aristoteles'ten farklı olarak <span class="t12">evrenin sonlu olmadığını</span> ileri sürer. Çünkü sonlu olan, bir sınırı olandır. Sınırı olan ise bir başka şeyle sınırlanan, bir başka şeyle karşılaştırılarak ondan ayırt edilendir. Evren, şeylerin toplamı olduğuna ve bu şeylerin başka herhangi bir şeyle karşılaştırılarak ondan ayırt edilmesi mümkün olmadığına göre, sınırsızdır ve bir sınırı olmadığına göre de sonsuzdur (HM, 41-42).</p>

  <p class="p0">Lucretius Epikuros&rsquo;un evrenin sınırsız olduğu tezini yine kendine özgü bazı argümanlarla destekler: Bir şeyin sınırı, onu sınırlandıran şeydir. Şimdi eğer evrenin dışında onu sınırlandıran bir şey varsa, bu, evren sınırlı değil demektir; çünkü bu durumda evrenin dışında bir şey vardır. Eğer böyle bir şey yoksa, o zaman yine evren sınırlı değildir, çünkü evreni hiçbir şey sınırlandırmamaktadır.</p>

  <p class="p0">Evrenin sınırı olarak kabul ettiğimiz noktadan ileriye doğru bir mızrak fırlattığımızı düşünelim. Bu mızrak ya bir şeye çarpıp duracaktır veya sınır dediğimiz şeyin ötesine geçecektir. Eğer geçerse demek ki bu sınırın bir ötesi vardır. Eğer geçmezse, bu yine sınır dediğimiz şeyin ötesinde mızrağın daha ileri gitmesine engel olan bir şeyin olduğu anlamına gelecektir ki, bu durumda da evrenin sonundan, sınırından söz etmek anlamsız olacaktır.</p>

  <p class="p0">Nihayet eğer evren sonlu olsaydı, sonsuz bir zamandan bu yana aşağıya doğru düşen atomların dibe çökmüş olması ve gök kubbenin altında hiçbir şeyin olmaması gerekirdi (ŞDÜ, 1, 957-987).</p>

  <h3 class="h30"><a id="ncx250"></a><a id="a23"></a>Ve İçinde Bulundurduğu Atomların Sayısı Sonsuzdur</h3>

  <p class="p0">Epikuros&rsquo;a göre evrenin bir sınırı olmaması demek, aynı zamanda içinde bulundurduğu atomların sayısının sonsuz olması demektir. Epikuros böylece hem uzayın sınırsız, hem de içinde bulundurduğu atomların miktarının sonsuz olduğunu ileri sürer ve bu tezini şu akıl yürütmeyle kanıtlamaya çalışır: Eğer atomların miktarı sonlu, buna karşılık uzay sınırsız olsaydı cisimler hiçbir yerde kalamayacak, dayanacakları veya çarpıp geri dönecekleri bir şey olmadan sonsuz uzayda dağılıp gideceklerdi. Bunun yanı sıra herhangi bir bölgedeki atomların &ldquo;yoğunluğu&rdquo; da sıfır olmak zorunda kalırdı. Bunun tersine eğer uzay sınırlı, atomların miktarı sonsuz olsaydı, bu kez de sonsuz cisimlerin içinde bulunacakları bir yer veya sonsuz sayıdaki atomların içinde hareket edebilecekleri bir ortam olmazdı (HM, 42).</p>

  <h3 class="h30"><a id="ncx252"></a><a id="a24"></a>Ancak Atomlar Biçim Bakımından Sonsuz Değildir</h3>

  <p class="p0"><span class="t12">İlkçağ Felsefe Tarihinde</span> Leukippos-Demokritos&rsquo;un atomcu kuramına ayırdığımız bölümünde, bu eski atomcuların atomların sayı bakımından olduğu gibi biçimleri bakımından da sonsuz oldukları görüşünü savunur gibi göründüklerine işaret etmiştik. Ancak Epikuros bu görüşü paylaşmamaktadır: Atomlar biçim bakımından zihin tarafından kavranamaz ölçüde büyük bir çeşitliliğe sahip olmakla birlikte bu <span class="t12">biçimlerin sayısı sonsuz değildir.</span> Epikuros şöyle düşünmektedir:</p>

  <p class="p0">Eğer atomlar sayısal olarak sınırlı olsalardı, evrende bu kadar çok çeşitli varlıklar olmazdı. Öte yandan onların bu kadar çok çeşitli varlıkları meydana getirmeleri için biçim bakımından sonsuz bir çeşitliliğe sahip olmalarına da ihtiyaç yoktur (HM, 42-43).</p>

  <p class="p0">Epikuros biçim bakımından sonsuz olmayan, buna karşılık son derece büyük bir çeşitliliğe sahip olmanın yanı sıra, bir aynı biçime sahip olan atomların, örneğin yuvarlak veya çubuk şeklinde olan atomların; sayısının mutlak olarak sonsuz olmasında herhangi bir sakınca görmemektedir. Bunun mantıksal ve doğal sonucu, evrendeki varlıkların son derecede büyük bir çeşitlilik göstermeleri, bununla birlikte bunun sonsuz bir çeşitlilik olmaması olacaktır.</p>

  <p class="p0">Yine Leukippos-Demokritos&rsquo;un atomculuğuna ayırdığımız bölümde bu iki düşünürün atomların biçim (shape, form) ve büyüklüklerinden (size, magnitude) başka herhangi bir iç veya kendilerinden ayrılamaz özelliklerinin olmadığı görüşünde olduklarını söylemiştik. Ancak bu durumda Aristoteles Leukippos-Demokritos&rsquo;u onların atomların ilk, asli hareketlerini nasıl açıkladıklarını sormaktaydı. Çünkü atomların vurma ve çarpma sonucu bir araya gelmelerinden ortaya çıkan &lsquo;sonraki&rsquo; hareketlerini açıklamak mümkündü; ama onların kozmik sürecin başlangıcından veya kozmosun meydana gelmesinden &lsquo;önceki&rsquo; hareketleri nasıl açıklanabilirdi?</p>

  <p class="p0">Leukippos-Demokritos&rsquo;un bu konuda bir açıklama vermek yerine atomların başlangıç durumunda kendiliklerinden doğal bir harekete sahip olduklarını düşünüyor gibi göründüğüne değinmiştik. Başka bir deyişle bu atomcular, atomların hareketi için boşluğun zorunlu olduğunu kabul etmişlerdi, ama ilk hareketin kaynağı veya nedeni hakkında özel bir açıklamada bulunmayı gerekli görmemişlerdi.</p>

  <p class="p0">Ayrıca Demokritos yine daha önce işaret etmiş olduğumuz gibi, atomların herhangi bir <span class="t12">belli hareket yönüne</span> sahip olduklarını da düşünmemekteydi. Ona göre atomlar, güneş ışığında toz zerrelerinin hareketlerinde görüldüğü gibi, boşlukta her yönde hareket etmekte ve bu hareketleri sonucunda da birbirleriyle çarpışarak cisimleri meydana getirmekteydiler.</p>

  <h3 class="h30"><a id="ncx259"></a><a id="a25"></a>Atomların Ağırlığı Vardır ve Bu Ağırlıktan Dolayı Yukardan Aşağıya Düşerler</h3>

  <p class="p0">Epikuros&rsquo;un bu her iki noktada da eski atomculardan ayrıldığını görmekteyiz. O, atomların başlangıçtaki aslî hareketlerini açıklamak için atomlara biçim ve büyüklüklerinin yanında bir ağırlık yüklediği gibi, onların sahip oldukları bu ağırlık özelliklerinden ötürü boşlukta, başlangıcı olmayan bir zamandan beri her yönde değil, <span class="t12">yukardan aşağıya</span> doğru harekette bulunduklarını yani kısaca düştüklerini ileri sürmektedir. Onlar bu düşme hareketi sonucunda birbirleriyle buluşmakta, bundan ikinci tür hareketler yani çarpma ve vurma etkisiyle ortaya çıkan hareketler meydana gelmekte, bunları birbirleriyle farklı şekillerde birleşen atomların etrafımızda gördüğümüz cisimleri meydana getirmeleri olayı izlemektedir.</p>

  <h3 class="h30"><a id="ncx261"></a><a id="a26"></a>Sonsuz Evrende Yukarı ve Aşağı Olabilir mi?</h3>

  <p class="p0">Ancak bu varsayım bir sorun taşımaktadır. Aristoteles&rsquo;in atomculara yönelttiği bir eleştiri, onların atomların hareketinin kaynağını açıklamak için bir zahmete girmemeleri, atomların sözünü ettiğimiz temel, aslî hareketlerini kendiliğinden bir şey olarak görmeleri idiyse bir başka eleştirisi onların sonsuz evrende nasıl olup da, bir yukarı veya aşağıyı veya bir üst veya altı kabul ettikleriydi. Çünkü Aristoteles sonlu bir evrende &ndash;ki bildiğimiz gibi kendisi evrenin sonlu olduğunu kabul etmektedir&ndash; bir çevre ve merkezin olduğunu ve ağır cisimlerin (örneğin toprak ve suyun) ağırlıklarından ötürü çevreden merkeze veya hafif cisimlerin (örneğin hava ve ateşin) hafifliklerinden ötürü merkezden çevreye doğru <span class="t12">doğal</span> bir hareket yaptıklarını düşünmenin mantıklı olacağını kabul etmekteydi. Ama atomcuların sonsuz veya sınırsız olduğunu kabul ettikleri bir evrende, onun bir yukarısı veya aşağısı olamayacağına göre, atomların ağırlıklarından ötürü yukardan aşağıya veya çevreden merkeze doğru hareket ettiklerini söylemek kabul edilmesi zor bir şeyi ileri sürmek olacaktı. Öte yandan Demokritos&rsquo;un atomların birbirleriyle çarpışmalarından önce gelen yukarda sözünü ettiğimiz ilk, asli hareketleri hakkında bir açıklama yapmamasının, boşluk içindeki hareketlerinin yönüyle ilgili olarak onların her yöne doğru bir hareket içinde olacaklarını düşünmesinin temelinde de, muhtemelen boşluğun sonsuz olduğu, sonsuz bir boşlukta ise yukarı veya aşağı veya merkez veya çevre diye bir şeyden söz edilmesinin saçma olacağı yönündeki benzeri bir düşünce bulunmaktaydı.</p>

  <p class="p0">Aristoteles&rsquo;in bu itirazını göz önüne alır gibi görünen Epikuros, sonsuz bir evrende &ldquo;gerçek anlamda&rdquo; bir yukarı veya aşağıdan söz edilmesinin doğru olmadığını kabul etmekle birlikte, atomların &lsquo;ağırlıklarından ötürü&rsquo; doğal bir hareket yönüne sahip olduklarını, bunun da &ldquo;aşağıya doğru&rdquo; bir hareket olduğunu kabul etmekte hiçbir sakınca bulunmadığını ileri sürmektedir. Epikuros&rsquo;a göre, bulunduğumuz noktada ayaklarımızdan başımıza doğru giden bir doğruyu sonsuza kadar uzatarak, bu uzattığımız yönü &ldquo;yukarı&rdquo;, başımızdan ayaklarımıza doğru giden doğruyu yine sonsuza kadar uzatarak bu yönü &ldquo;aşağı&rdquo; diye adlandırabiliriz. Böylelikle atomların başlangıçta bu &ldquo;yukarı&rdquo; dediğimiz yönden &ldquo;aşağı&rdquo; dediğimiz yöne doğru hareket ettiklerini söyleyebiliriz. Başka deyişle Epikuros&rsquo;a göre, &lsquo;aşağı&rsquo; ve &lsquo;yukarı&rsquo;yı sonsuz bir evrende gerçekten düşünülemez olan bir &lsquo;mutlak aşağı&rsquo; veya &lsquo;mutlak yukarı&rsquo;ya göre tanımlanmak zorunda değiliz. Tersine onları bizim içinde bulunduğumuz bir yere, noktaya göre tanımlamamız mümkündür. Kaldı ki, dünyamızda bir ağırlığı olan cisimlerin bu yönde hareket ettiklerini duyusal gözlemle de bilmekteyiz. Her ne kadar mutlak anlamda evrenin bir altı veya üstünden, bir aşağı ve yukarısından söz etmek doğru değilse de, onların doğal olarak bu söylediğimiz anlamda yukardan aşağıya doğru ezeli bir hareketle hareket ettiklerini söylememizde herhangi bir sakınca bulunmamaktadır (HM, 60).</p>

  <h3 class="h30"><a id="ncx264"></a><a id="a27"></a>Sonsuz Hızlı Bir Hareket Olabilir mi?</h3>

  <p class="p0">Ne var ki, atomların ilk hareketiyle ilgili sorunlar bununla bitmemektedir. Aristoteles&rsquo;in fiziğinin ta Galileo&rsquo;ye kadar yaklaşık iki bin yıl boyunca kabul edilecek önemli bir başka tezi; boşlukta hareket eden, dolayısıyla hiçbir dirençle karşılaşmayan atomların, büyüklükleri veya kütleleri ne olursa olsun, eşit hızla hareket etmek zorunda olacakları tezidir. Çünkü Aristoteles cisimlerin hareketiyle ilgili genel formülünde, bir cismin hızının ona uygulanan kuvvetle doğru, içinde hareket ettiği ortamın teşkil ettiği dirençle ters orantılı olduğunu ileri sürer. Daha basit bir ifadeyle Aristoteles&rsquo;e göre hız = kuvvet/dirençtir (v = f/r). Bu formüle veya görüşe göre, direncin sıfır olduğu bir ortamda yani boşlukta bütün cisimlerin, tabii bu arada atomların, ağırlıkları ne olursa olsun, eşit yani sonsuz denebilecek bir hızla hareket etmeleri gerekmektedir. Zaten Aristoteles&rsquo;in, boşluğun varlığının fiziksel olarak imkânsız olduğu yolundaki düşüncesinin gerisinde yatan gerekçelerinden biri de, harekete ilişkin bu görüşüdür. Aristoteles bu konuda kısaca şöyle düşünür: Eğer boşluğu kabul edersek, onda büyük veya küçük, her türlü cismin hareketinin hızının sonsuz olacağını kabullenmek zorundayız. Ama sonsuz hareket imkânsızdır. O halde boşluk yoktur.</p>

  <p class="p0">Epikuros, Aristoteles&rsquo;in hareketle ilgili bu genel formülünü kabul etmekle birlikte, bundan Aristoteles&rsquo;in çıkardığı boşluğun imkânsız olduğu sonucunu çıkarmaz. Ona göre atomlar, boşlukta direnç gösteren bir ortam içinde hareket eden cisimlerin gerçekleştirdikleri herhangi bir hareketten çok daha hızlı, &lsquo;düşünce kadar hızlı&rsquo; hareket ederler, ama bu sonsuz hızlı bir hareket olmak zorunda değildir. Çünkü ya atomun içinde hareket ettiği mesafe belli bir mesafedir ve bu mesafeyi kat etmek için gerekli olan zaman düşünülemeyecek kadar kısadır veya mesafe tasavvur edilemeyecek kadar uzun bir mesafedir, ama bu durumda da zaman gözlemlenebilecek kadar uzun bir zamandır (HM, 46-48).</p>

  <p class="p0">İkinci olarak, Epikuros&rsquo;a göre, atomlar şüphesiz ağırlıkları ne olursa olsun eşit hızla hareket ederler ama, bundan Aristoteles&rsquo;in sözünü ettiği imkânsızlık çıkmaz; çünkü cisimler kendilerini meydana getiren atomlarla aynı hızla hareket etmek zorunda değildirler. Bunun nedeni atomların kendi içlerinde karmaşık hareket kalıplarına (patterns) sahip olmalarıdır. Atomlar algılanamayacak kadar kısa bir zaman süresi içinde farklı yönlerde eşit bir yüksek hızla hareket edeceklerdir, ama gözlemlenebilecek en kısa bir zaman süresi içinde dahi onların genel hareket eğilimleri sadece tek bir yönde olacaktır. Bu eğilim, hızı değişmesi mümkün olan bileşik cismin karmaşık hareketini meydana getirecektir. Böylece bazı cisimlerin diğerlerinden daha hızlı hareket etmeleri imkânı ortaya çıkacaktır (HM, 61-62).</p>

  <h3 class="h30"><a id="ncx268"></a><a id="a28"></a>Doğru Boyunca Hareketten Sapma (Klınamen) Öğretisi</h3>

  <p class="p0">Bununla birlikte bütün bunlar yukarda ortaya konulan ana sorunun kendisinde bir değişiklik yapmamaktadır: Epikuros netice olarak boşlukta büyük veya ağır atomların, küçük veya hafif atomlardan daha hızlı hareket etmediklerini kabul etmektedir. Ona göre, ne ağırlıklarından ötürü aşağıya doğru hareketleri, ne çarpma ve vurmalardan ötürü yukarı veya yana doğru hareketlerinde büyüklükleri veya küçüklüklerinin atomların hızları üzerinde bir etkisi yoktur.</p>

  <p class="p0">Bu durumda herhangi bir engelle karşılaşmadıkları takdirde ister sonsuz, ister kendisinin dediği gibi &lsquo;düşünce kadar hızlı&rsquo; hareket etsinler, evrenin meydana gelmesinden önce gelen ilk ve aslî harekette, atomların yukardan aşağıya doğru düşüşlerinde karşılaşmamaları ve bunun sonucu olarak da herhangi bir vurma veya çarpma olayının meydana gelmemiş olması gerekmez miydi? Ancak bu durumda evren nasıl meydana gelmiştir?</p>

  <p class="p0">Epikuros&rsquo;un elimizde bulunan yazılarında, bu arada <span class="t12">Herodotos&rsquo;a</span> Mektup&rsquo;ta bu konuda herhangi bir açıklama yoktur. Ancak Lucretius&rsquo;un eserinde bununla ilgili açık bir çözüm önerisi bulunmaktadır. Bu öneri, belirlenmesi imkânsız olan bir tarihte atomların, en azından bir aynı doğru üzerinde düşen atomlar grubunun doğru boyunca yapmış oldukları hareketlerinden sapmaya başlamış oldukları görüşüne dayanmaktadır. Cicero&rsquo;nun ilk kez bizzat Epikuros&rsquo;un kendisi tarafından ortaya atıldığını ileri sürdüğü (İKÜ, 1, 19) bu sapma öğretisini Lucretius şu sözlerle açıklığa kavuşturmaktadır:</p>

  <p class="p4"><span class="t13">&ldquo;Cisimler kendi ağırlıklarıyla boşlukta hareket ettiklerinde belirsiz zaman ve yerlerde birazcık yönlerinden saparlar... Eğer bu sapma eğilimine sahip olmasalardı, boşluğun derinliklerinde, her şey yağmur damlaları gibi aşağıya doğru düşer ve asli cisimler [atomlar] arasında çarpışmalar ve baskılar meydana gelmezdi. Bunun sonucu ise doğanın hiçbir şey meydana getirmemesi olurdu. Öte yandan ağır cisimlerin boşlukta doğrusal bir yönde daha hızlı hareket etmeleri sonucu hafif cisimlere çarpmalarının ve böylece yaratıcı hareketleri meydana getirebilecek baskılara yol açmalarının mümkün olduğunu varsayan biri doğru düşünmemektedir... Ağır cisimlerin hafif cisimlere yukardan çarpması ve böylece doğanın kendileriyle işini yaptığı hareketler çokluğuna yol açan baskıları meydana getirmesi mümkün değildir. O halde cisimlerin kendilerinin bu hareketlerinden birazcık, asgari ölçüde sapmaları zorunludur&rdquo; (ŞDÜ, 2, 217-50).</span></p>

  <p class="p0">Lucretius bununla kalmamakta, insanlar ve hayvanlarda varlığı gözlemlenen iradi hareketlerin kaynağını da, atomların sahip oldukları bu, herhangi bir şekilde hesaplamaya gelmeyen &ldquo;sapma&rdquo;da bulmaktadır. Bu sapma, Lucretius&rsquo;un şiirsel diliyle, &ldquo;insan ruhunun kaderin ağlarını koparmasını, neden-eser zincirinin sonsuz döngüsünü kırmasını ve evrende olmayan yeni bir hareket veya davranış türünü meydana getirmesi&rdquo;ni mümkün kılan sapmadır (ŞDÜ, 2, 250-70).</p>

  <p class="p0">Lucretius&rsquo;un bu &lsquo;sapma&rsquo; öğretisi, en azından bazı atomlarla ilgili olarak diğer atomlar için söz konusu olmayan bir farklı özelliği kabul ettiği, böylece en küçük bir ölçüde de olsa evrenin içine belirsiz bir unsuru soktuğu için haklı olarak eleştirilmiş hatta alay konusu edilmiştir. Öte yandan onun mekanist fizik kuramı bakımından taşıdığı bu tutarsızlık dışında, insan özgürlüğünün temeline yerleştirilmesi açısından daha ciddi ahlâkî kusuruna da işaret edilmiştir. Bu görüşte ahlâkî irade ve seçme özgürlüğünün, aslında hiç de sağlam ve kabul edilebilir bir temele sahip olmadığı noktasına dikkat çekilmiştir. Çünkü bu görüşte insanların ahlâkî eylemlerinin kaynağına yerleştirilen şey, sadece bir kapris, ruh atomlarının şu veya bu yönde bir hareketi benimsemelerinde gösterdikleri bilinçsiz bir seçim olmaktadır.</p>

  <p class="p0">Bu eleştiriyi yapan insanlar içinde yer alan Lange, atomcu materyalizme, bu arada Epikuros ve Lucretius&rsquo;a karşı duyduğu bütün sempatisine rağmen, ruhun atomlarının şu veya bu hareket lehine karar verip seçimlerini yapmalarında, böylece iradenin yönünü ve sonucunu belirlemelerinde gösterdikleri bu bilinçsiz kaprisi, özgür iradenin ciddi bir savunması olmak şöyle dursun, olsa olsa özgür iradeye karşı bir taşlama, bir yergi olarak alınmasının mümkün olduğunu ileri sürmektedir. Çünkü, ona göre bu öğreti, ahlâkî özgürlük alanında bir insanın eylemleriyle karakteri arasındaki her türlü sağlam bağlantıyı ortadan kaldırmaktadır (<span class="t12">Materyalizmin Tarihi,</span> 1, 134).</p>

  <h3 class="h30"><a id="ncx276"></a><a id="a29"></a>Evrende Meydana Gelen Dünyalar Sayısı Sonsuzdur</h3>

  <p class="p0">Epikuros fiziğinin geri kalan diğer önemli tezlerine gelince, onlarla ilgili olarak karşımıza şunlar çıkmaktadır: Atomlar ezelden beri var olduklarına, sürekli olarak hareket içinde bulunduklarına, sonsuz sayıda olduklarına, öte yandan boşluk veya uzayın kendisi sonsuz olduğuna ve atomların çarpışması olayı sonsuz bir zamandan beri cereyan ettiğine göre, <span class="t12">evrende meydana gelen dünyaların sayısı sonsuz olmalıdır.</span> O halde sonsuz bir tarihten bu yana bazıları içinde bulunduğumuz dünyaya benzeyen bazıları ona benzemeyen sonsuz sayıda dünyalar var olmuş olmalıdır:</p>

  <p class="p4"><span class="t13">&ldquo;Demek ki başka yörelerde de bizimki gibi, başka hayvan türleri, başka insan soyları vardır&rdquo; (ŞDÜ, 2, 1072-75).</span></p>

  <p class="p0">Kendilerinden bir dünyanın meydana gelebileceği atomların tümüyle bu dünya veya sonlu sayıda dünyalar için kullanılıp tüketilmesi söz konusu olamayacağına göre, hem içinde bulunduğumuz anda eşzamanlı olarak sonsuz dünyalar vardır, hem de geçmişte sonsuz dünyalar meydana gelmiş ve ortadan kalkmış olmalıdır. Öte yandan gelecekte de bizimkine benzer olacak veya olmayacak sonsuz dünyalar var olacaktır (HM, 45). Bu, Epikuros tarafından açık bir şekilde ifade edilmemiş veya dile getirilmemiş olmakla birlikte <span class="t12">düşünülebilecek bütün mümkün dünyaların zamanın herhangi bir anında ve evrenin herhangi bir yerinde mutlaka gerçekleşmiş veya gerçekleşecek olduğu</span> anlamına gelmektedir.</p>

  <p class="p0">Bu arada Lucretius&rsquo;a göre, üzerinde yaşadığımız dünyanın, kendi dünyamızın, gençliğini çoktan geride bırakıp yaşlandığını, hatta sonuna doğru yaklaştığını belirtelim: Yaşlı rençber içini çekerek başını sallamakta, bunca zahmetinin boşa gittiğini, toprağın eski verimini kaybettiğini düşünmektedir. Yeryüzünde her şey usulca çürümekte ve zamanla yıpranıp sonuna yaklaşmaktadır (ŞDÜ, 2, 1147-57).</p>

  <h3 class="h30"><a id="ncx281"></a><a id="a30"></a>Atomlar, Algılanamayacak Kadar Küçüktürler</h3>

  <p class="p0">Atomların biçimleri ve ağırlıkları yanında üçüncü ana özelliklerinin bir büyüklüğe (magnitude) sahip olmaları olduğunu biliyoruz. Demokritos, atomların ana özelliklerini bölünmezlik olarak kabul etmiş, ancak bunun sonsuz veya algılanamayacak kadar küçük olmaları anlamına gelmediğini ileri sürmüştü. Nitekim ona göre dünya büyüklüğünde bir atomun olmasında herhangi bir imkânsızlık yoktu.</p>

  <p class="p0">Ancak Epikuros bu noktada da Demokritos&rsquo;tan ayrılmaktadır. Ona göre, bu onların her büyüklükte, örneğin gözle görülebilir bir büyüklükte olmaları anlamına gelmediği gibi -&rdquo;eğer öyle olsalardı, onları görürdük&rdquo;- eşit büyüklükte oldukları anlamına da gelmez:</p>

  <p class="p0">&ldquo;Ama onların <span class="t12">her</span> veya <span class="t12">herhangi bir</span> büyüklükte olduklarını düşünmemeliyiz ki, görünür olgulara ters düşmekten kaçınabilelim. Tersine atomlarda <span class="t12">büyüklük farklılıkları olduğunu</span> kabul etmeliyiz. Çünkü bu son noktanın kabul edilmesiyle duygu ve duyularla ilgili olaylar daha kolay açıklanacaktır. Buna karşılık onların herhangi bir büyüklükte olduklarını kabul etmemizin şeylerdeki nitelik farklılıklarını açıklamakta bize bir yaran olmayacaktır. Ayrıca bunu kabul etmediğimiz takdirde bazı atomların bizim tarafımızdan görülebilir bir büyüklüğe erişmiş olduklarını kabul etmemiz gerekir. Bu ise gerçekte kendisiyle karşılaştığımız bir olgu olmadığı gibi bir atomun nasıl olup da görülebilir olacağını düşünmek imkânsızdır&rdquo; (HM, 55-56).</p>

  <h3 class="h30"><a id="ncx285"></a><a id="a31"></a>Atomlar Fiziksel Olarak Bölünemezler, Ama Akılsal Bakımından Bölünebilirler</h3>

  <p class="p0">Atomlar bölünemez şeyler olmakla birlikte, Epikuros&rsquo;a göre, hiçbir bakımdan bölünemez değildirler. Onlar sadece <span class="t12">fiziksel bakımdan</span> bölünemez şeylerdir. Buna karşılık bir büyüklükleri olduğu için <span class="t12">akılsal bakımdan</span> veya <span class="t12">teorik olarak</span> bölünebilirler ve bu bakımdan onların kendilerinden daha küçük bazı parçacıklardan meydana geldiklerini düşünmekte herhangi bir sakınca yoktur. Bununla birlikte, Epikuros&rsquo;a göre, bu parçaların veya parçacıkların sayısı, sonsuz olamaz:</p>

  <p class="p4"><span class="t13">&ldquo;Bu noktalara ek olarak sonlu bir cisimde ne kadar küçük olurlarsa olsunlar</span> <span class="t14">sınırsız sayıda parçacıklar</span> <span class="t13">olabileceğini düşünmemeliyiz. Dolayısıyla her şeyi gereğinden fazla zayıflatmamak ve bileşik nesnelerle ilgili kavrayışımızda, var olan şeyleri yani atomları, var olmayan şeylere indirgeyerek ortadan kaldırmaya mecbur olmamak için gitgide daha küçük parçalara ayrılma yönünde</span> <span class="t14">sonsuza giden</span> <span class="t13">bir alt bölünmeyi reddetmekle kalmamalıyız, aynı zamanda sonlu cisimler içinde de gitgide küçülerek sonsuza kadar giden bir süreci (progression) kabul etmemeliyiz&rdquo; (HM, 56).</span></p>

  <p class="p0">Epikuros&rsquo;un bu sözleriyle bir başka önemli noktada daha Leukippos-Demokritosçu atom anlayışından ayrıldığını görmekteyiz. Çünkü Leukippos-Demokritos&rsquo;un atomları sadece <span class="t12">fiziksel olarak</span> bölünemez şeyler değildirler; parçaları olmadığı için aynı zamanda <span class="t12">teorik olarak</span> da bölünemez şeylerdir. Oysa Epikuros&rsquo;un atomları, <span class="t12">fiziksel olarak</span> kendilerinden daha küçük cisimlere bölünemez şeyler olarak almakla birlikte, en küçük büyüklük birimleri olarak kabul etmediği anlaşılmaktadır. Ona göre, atomların kendilerinin de <span class="t12">düşünülmesi mümkün olan</span> bazı daha küçük parçacıklardan, deyim yerindeyse atom-altı parçacıklardan meydana geldiğini düşünmekte bir sakınca yoktur. Ancak bu bölünmenin de bir yerde mutlaka kesilmesi gerekir. Aksi takdirde &lsquo;var olan şeyleri var olmayan şeylere indirgeyerek ortadan kaldırmak&rsquo; tehlikesiyle karşı karşıya kalırız.</p>

  <p class="p0">Epikuros öncesi dönemde, cisimlerin sonsuza kadar bölünebilirliğini ileri süren Zenon olmuştur. Zenon daha önce gördüğümüz nedenlerle, çokluğun varlığını kabul eden insanlara, bu arada atomculara şu soruyu sormaktaydı: Varlığın en küçük birimleri olarak kabul edilen bu parçacıklar, her ne iseler bir büyüklüğü olan şeyler olmak zorundadırlar. Eğer öyle iseler niçin daha küçük parçalara bölünememekte ve bu bölünme neden sonsuza kadar devam etmemektedir?</p>

  <p class="p0">Demokritos, Zenon&rsquo;un bu görüşüne basit olarak şu cevabı vermekle yetinmekteydi: Eşyanın atomlardan daha küçük parçalara bölünememesinin nedeni son derece basittir: Çünkü onlar <span class="t12">fiziksel olarak</span> bölünemez şeylerdir. Evet, atomlar bir büyüklüğü olan şeylerdir, ama bir büyüklükleri olmakla birlikte, parçaları olmadığı için fiziksel olarak bölünemez varlıklardır.</p>

  <p class="p0">Epikuros&rsquo;un ise öğretisiyle Demokritos&rsquo;un bu görüşünü biraz daha inceltmek ihtiyacını duyduğunu görmekteyiz. Epikuros da, Demokritos gibi atomların fiziksel olarak bölünemez şeyler olduklarını kabul etmektedir. Ancak Zenon&rsquo;un bir büyüklüğü olan şeylerin neden bölünemedikleri sorusunu göz önüne almakta ve bu soruya daha açıklayıcı daha doyurucu bir cevap vermek istemektedir. O, Demokritos&rsquo;tan farklı olarak bir büyüklüğü olan atomların fiziksel olarak bölünememekle birlikte, <span class="t12">düşünce bakımından, teorik olarak</span> bölünebileceğini kabul etmektedir; ancak bundan Zenon gibi onun sonsuza kadar bölünmesinin mümkün olması gerektiği sonucuna geçmemektedir.</p>

  <p class="p0">Çünkü bu sonucu kabul etmek, bizi &lsquo;var olan şeyleri var olmayan şeylere indirgeyerek ortadan kaldırma&rsquo; tehlikesine götürür. Böylece Epikuros şu sonuca varmaktadır: Atomların, bir büyüklükleri olduğundan, <span class="t12">teorik olarak</span> kendilerinden daha küçük parçacıklardan meydana geldiğini kabul edebiliriz; eğer istiyorsak Zenon&rsquo;a bu yönde bir ödün verebiliriz, ama bu ödünü daha ileri götürüp onların sonsuza kadar bölünebilirliklerini kabul edemeyiz. Çünkü bu durumda &lsquo;varlıkları var olmayan şeylerden meydana getirmek&rsquo; gibi saçma bir şeyi kabul etmek zorunda kalırız.</p>

  <p class="p0">Epikuros sınırlı bir büyüklükte sınırsız sayıda parçacıklar olmadığı görüşünü kanıtlamak için şunları söylemektedir:</p>

  <p class="p4"><span class="t13">&ldquo;Çünkü herhangi bir şeyde, ne kadar küçük olursa olsunlar, sonsuz sayıda parçacıkların olduğunu söylediğimiz takdirde, bu şeyin nasıl olup da sınırlı veya sonlu bir büyüklüğe sahip olabileceğini düşünmek mümkün değildir. Çünkü bizim bu sonsuz sayıda parçacıklarımız belli bir büyüklükte olmak zorundadırlar ve hangi büyüklükte olursa olsunlar onların meydana getirecekleri bileşik varlığın sonsuz olması gerekir. Sonra sonlu bir cismin, gözlemlenebilir olmamakla birlikte belirgin bir kenarı olduğuna göre bu nesneden bir sonra gelen nesnenin de aynı özelliğe sahip olduğunu ve bu şekilde sırayla birinden öbürüne doğru ilerleyerek</span> <span class="t14">düşünce bakımından</span> <span class="t13">sonsuza kadar gitmenin mümkün olduğunu düşünmek zorunludur&rdquo; (HM 57).</span></p>

  <p class="p0">Böylece Epikuros sadece cisimlerin sonsuza kadar bölünmesinin imkânsız olduğunu söylemekle kalmamakta, daha önce gördüğümüz sonlu bir cisim içinde &lsquo;gitgide küçülerek sonsuza kadar giden bir süreci veya ilerlemeyi de kabul etmemektedir.</p>

  <p class="p0">Onun bu görüşünün arkasında da, yine Zenon&rsquo;un hareketin imkânsızlığına ilişkin görüşünü reddetme isteğinin bulunduğunu söyleyebiliriz. Çünkü daha önce gördüğümüz gibi, Zenon hareketin varlığını reddetmek için maddenin sonsuza kadar bölünebilirliği kavramına başvurmaktaydı. Onun bu konudaki argümanlarının özü şuydu: Her büyüklük, dolayısıyla mesafe sonsuza kadar bölünmek zorundadır. Bu durumda, hareket eden bir cismin bu hareketinde sonsuz aşamalardan veya noktalardan geçmesi gerekir. Çünkü bir mesafeyi kat eden bir varlığın önce bu mesafenin yarısını, daha sonra geri kalan mesafenin yarısını, daha sonra yine geri kalan mesafenin yarısını vb. geçmesi gerekir ki, bu böylece sonsuza kadar devam eder. O halde gitgide küçülecek bu mesafenin hiçbir zaman sıfıra gitmesi mümkün olmayacağına göre hareket mümkün değildir.</p>

  <p class="p0">Epikuros&rsquo;un buna karşı söylediği şey ise bir öncekiyle aynı yöndedir: Epikuros&rsquo;a göre sonlu bir mesafe, sonsuz sayıda daha küçük mesafelerden meydana gelmez. Dolayısıyla hareket eden bir cismin, bu hareketinde sonsuz sayıdaki küçük mesafeleri veya noktaları kat etmesi gerekmez. Sonlu bir büyüklükte bu büyüklüğü meydana getiren daha küçük bir sonsuz büyüklükler dizisi kat edilmez. Dolayısıyla hareket mümkündür.</p>

  <p class="p0">Lucretius Epikuros&rsquo;un bu görüşlerine herhangi bir katkıda bulunmaz, yalnızca onu her zaman yaptığı gibi kendine has olan bazı sözlerle destekler: Bunlardan biri şudur:</p>

  <p class="p4"><span class="t13">&ldquo;Şeylerin büyüklükleri ile ilgili olarak bir en küçük kabul etmezsek en küçük cisimlerin [atomların] de sonsuz parçaları olması gerekir; bu durumda bir yarının yarısının da her zaman yarısı olacak ve bu bölünmeyi hiçbir şey durdurmayacaktır. Bu durumda evrenle en küçük şey arasında ne fark olacaktır? Hiçbir şey. Çünkü evren ne kadar sonsuz olursa olsun, en küçük şeyler de aynı ölçüde sonsuz parçalardan meydana gelecektir... Böylece parçaları olmayan, en küçük büyüklükteki şeylerin [atom-altı parçacıkların] varlığını kabul etmek zorunludur&rdquo; (ŞDÜ, 1, 610-20).</span></p>

  <h3 class="h30"><a id="ncx300"></a><a id="a32"></a>İkinci Dereceden Niteliklerin Yapısı</h3>

  <p class="p0">Epikuros&rsquo;un renk, tat, koku gibi ikinci dereceden niteliklerin yapısı konusundaki görüşlerinde de, Leukippos-Demokritos&rsquo;tan önemli ölçüde ayrıldığını görmekteyiz.</p>

  <p class="p0">Daha önce geniş olarak gördüğümüz üzere Demokritos &ldquo;<span class="t12">Tatlı, acı, sıcak, soğuk, renk, bütün bunlar ancak birer sam olarak vardır. Var olan ise ancak atomlar ve boşluktur</span>&rdquo; (DK, B 125) diyerek, nesnelerin bu tür ikincil niteliklerinin atomlarda nesnel yani gerçek anlamda var olmadıklarını ileri sürmekte, onları basit olarak öznel duygularımız veya fikirlerimiz, cisimlerin duyu organlarımız üzerine yaptıkları etkinin sonucu olarak bizde meydana gelen izlenimler olarak tanımlamaktaydı. Başka bir deyişle bunlar Demokritos&rsquo;ta algılayan özneden ve onun özel bedensel-fizyolojik yapısından ileri gelen öznel fikirler, sanılar, varsayımlar veya adlardan başka şeyler değildi.</p>

  <p class="p0">Öte yandan bu görüş aynı zamanda ciddi bir şüphecilik içeriyordu. Gerçi Demokritos, duyuların doğru yorumlandıkları takdirde bize doğruyu verecek güvenilir kaynaklar olduklarını söylemekte ve aldatıcı olduklarını ileri sürerek kendilerini küçümseyen akla karşı duyulara &ldquo;Zavallı akıl, beni çürütmek için dayandığın kanıtları yine benden alıyorsun&rdquo; dedirtmekteydi. Bununla birlikte renk, ses, koku, sıcaklık soğukluk, tatlılık acılık gibi duyumların herhangi bir nesnel varlığa tekabül etmediklerini; sadece öznenin öznel fikirleri olduklarını kabul etmek, zorunlu olarak bizi bazı şüpheci sonuçlara götürmek durumundaydı. Çünkü burada duyuların sağlıklı veya hasta, normal veya bozuk olmalarından kaynaklanan algıyla ilgili problemlerden çok daha ciddi bir epistemolojik engelle karşı karşıya bulunmaktaydık: Sarılık hastalığına yakalanmış bir insanın beyaz bir cismi sarı görmesi veya tatma duygusunu olumsuz bir şekilde etkileyen bir hastalık sonucu bu duyusu bozulmuş bir insanın örneğin tatlı balı acı olarak duyumlaması, üstesinden gelinebilir güçlüklerdi. Bir duyumcunun veya deneycinin, buna karşı doğru olanın sağlıklı, normal bir insanın duyumları olduğunu veya bu tür insanın algılarının normal, sağlıklı algılar olarak güvenilebilir olduğunu ileri sürmesi mümkün ve akla yakındı. Ama Demokritos gibi normal, sağlıklı insan türü olarak sahip olduğumuz duyumlarımızın, en azından ikinci dereceden niteliklerle ilgili olarak nesnel bir doğruluğa sahip olmadıklarını; çünkü eşyanın bizzat kendisinde var olan nesnel gerçeklere işaret etmediklerini söylemek eşyanın doğru bilgisi veya bilgimizin değeri hakkında bizi köktenci bir şüpheciliğe götürme tehlikesini içermekteydi. Nitekim ilerde Epikuros&rsquo;la aynı dönemde yaşayan ve Septik okulun kurucusu olan Piron&rsquo;un Demokritoscu bir filozofun öğrencisi olduğunu ve atomculukta mevcut olan bu şüpheciliği radikal sonuçlarına götürdüğünü göreceğiz.</p>

  <p class="p0">Bir duyumcu olan ve elimizde duyumlarımızdan başka güvenilir bir bilgi aracımız olmadığını ileri süren Epikuros ise, muhtemelen bu ciddi problemin farkında olarak, ikinci dereceden nitelikler konusunda da Demokritos&rsquo;tan farklı bir görüş ortaya atmaktadır: O tatlılık, acılık, siyahlık, beyazlık gibi niteliklerin biçim, büyüklük veya ağırlıkla aynı anlamda olmak üzere atomların bir niteliği olmadığını veya atom düzeyinde var olmadığını kabul etmekle birlikte onların <span class="t12">tümüyle bizim öznel yapımıza bağlı öznel şeyler olduğu</span> görüşünü de benimsememektedir. Epikuros&rsquo;a göre bu tür ikincil nitelikler, atomların değil ama <span class="t12">atom bileşimlerinin,</span> o halde son tahlilde yine <span class="t12">nesnelerin</span> kendilerinin nitelikleri veya ürünleri olarak görülmelidirler. Onlar cisimleri meydana getiren atomlar arasındaki ilişkilerin sonucu veya ürünü olarak ortaya çıkar ve bu konumları ile bizde belli türde duyumlar meydana getirme kabiliyetine sahiptirler.</p>

  <p class="p0">O halde Epikuros için, duyumlarımız üzerinde bu belli türde duyumlar meydana getirme kabiliyetinin kendisi, tümüyle öznel bir şey olmayıp nesnenin, ama mikroskopik atomun değil de makroskopik cismin gerçek, nesnel bir özelliğidir. Bu aynı şey hasta olmak, ölü olmak, köle olmak gibi benzeri durum veya özellikler için de geçerlidir. Bunlar hayali değil gerçek özelliklerdir, ama öte yandan bireysel atomların değil onların birleşmeleri olan atom gruplarının, örneğin bedenin, insanların özellikleridir. Epikuros&rsquo;un bunlarla ilgili şunları söylediğini görmekteyiz:</p>

  <p class="p4"><span class="t13">&ldquo;Bundan başka biçimler ve</span> <span class="t14">renkler,</span> <span class="t13">büyüklükler ve ağırlıklar, kısaca cisim hakkında tasdik edilen</span> <span class="t14">bütün nitelikler,</span> <span class="t13">ya bütün cisimlerin veya gözle görünen cisimlerin sürekli (permanent) özellikleri olarak, bu özelliklere ilişkin duyular tarafından bilinebilirler. Şunu söylüyorum: bunların bağımsız olarak kendi başlarına var olduklarını düşünmemeliyiz (çünkü bu düşünülemez), ama</span> <span class="t14">onların var-olmayan şeyler olduklarını da düşünmemeliyiz.</span> <span class="t13">Öte yandan onlar cisimle birlikte bulunan cisim-dışı (incorporeal) şeyler olmadıkları gibi cismin parçaları olarak da düşünülmemelidirler... Tekrar ediyorum: Bütün bu nitelikler yalnızca cisme sürekli doğasını verirler. Onların hepsinin kendilerine özgü algılanma ve ayırt edilme tarzları vardır. Ancak onlar her zaman içinde bulundukları ve kendisinden hiçbir zaman ayrı olmadıkları bütün cisimle birlikte vardırlar... İlinekler kendisine ait oldukları ve bir bütün olarak cisim adını verdiğimiz bütünsel şeyin doğasına sahip olmadıkları gibi cismin kendileri olmaksızın düşünülmesinin mümkün olmadığı kalıcı özelliklerin doğasına sahip değillerdir... Öte yandan onların bağımsız bir varlığa sahip olduklarını da düşünmemeliyiz (böyle bir şey gerek ilinekler için gerekse devamlı özellikler dediğimiz şeyler için imkânsızdır)... Ama onlar duyumun kendisinin bireysel olarak ne şekilde olduklarını veya ne olduklarını söylüyorsa öyledirler&rdquo; (DL, X 68-71).</span></p>

  <p class="p0">Kendi sözlerinden yaptığımız bu uzun alıntıda görüldüğü gibi Epikuros, cismin kendisi ve kendileri olmaksızın düşünülmesinin mümkün olmadığını ileri sürdüğü kalıcı özellikleri yani birincil nitelikleri, öznitelikleri (attributs) ile renkler gibi ikincil nitelikleri, ilinekleri (accidents) arasında bir ayrım yapmakta ama bu ikincil niteliklerin var olmayan şeyler olduklarını düşünmemektedir. Onlar cisim değildirler. Cismin parçaları yani atomlar değil, cisimle birlikte bulunan cisim-dışı şeyler yani boşluk veya uzay da değildirler. Ama öte yandan var olmayan, sadece öznenin bakış açısını ifade eden fikirler, sanılar da değildirler. Bütüne ait olan, bütünden doğan, bütünün özelliği olan şeyler olarak bir gerçekliğe sahiptirler; bundan dolayı duyumların onlar hakkında söyledikleri şeyler bir nesnelliğe işaret eder ve bu anlamda doğrudurlar.</p>

  <h3 class="h30"><a id="ncx308"></a><a id="a33"></a>Zaman Nedir?</h3>

  <p class="p0">Buradan aynı bağlamda ele alınması gereken bir başka konuya, zamanın ne olduğu konusuna geçelim. Zamanın, atom veya cisim gibi bir varlık, bir gerçeklik olmadığı açıktır. Ama öte yandan atomların biçimi, ağırlığı, büyüklüğü gibi kalıcı, kendisi olmaksızın atomun ve atomlardan meydana gelen cismin düşünülmesinin mümkün olmadığı bir nitelik olmadığı da açıktır. O halde o, daha çok renkler, tatlar veya hastalık, sağlık gibi makroskopik, bütünsel cismin bir niteliği olarak düşünülmelidir. Başka deyişle Epikuros için zaman da bir ilinek olmalıdır. Onun kendi sözleriyle zaman &ldquo;günler ve gecelere ve bunların parçalarına, haz ve acı duygularına ve tarafsız durumlara, hareket ve sükûnet durumlarına yüklediğimiz bir özellik, bunların kendine özgü bir ilineği&rdquo;dir (DL, X 72).</p>

  <p class="p0">Lucretius da aynı öğretiyi devam ettirir. Var olan her şeyin boşluk ve atomlardan veya cisimlerden meydana geldiğini belirttikten sonra üçüncü bir tür tözün olmadığını söyler ve bu ikisinin dışında kalan şeyleri ya onların değişmez öznitelikleri (attributs) veya ilinekleri (accidents) olarak kabul eder. Ona göre &lsquo;değişmez bir öznitelik&rsquo;, örneğin taşın ağırlığı, ateşin sıcaklığı, suyun akıcı olması, kendisine ait olduğu şeyden ayrılması ve onun kendisini ortadan kaldırma tehlikesini göstermeksizin &lsquo;ortadan kaldırılması&rsquo; mümkün olmayan şeydir. Buna karşılık kölelik, yoksulluk, zenginlik, özgürlük, savaş ve barış gibi bir şeyin üzerine gelmesi veya ondan ayrılması şeyin kendisinin ortadan kalkmasını veya var olmamasını gerektirmeyen şeyler, ilineklerdir.</p>

  <p class="p0">Lucretius&rsquo;a göre zaman, atom veya boşluk gibi kendinde veya bağımsız olarak var olan bir töz değildir. Ona ilişkin algımızın temelinde geçmişte meydana gelmiş veya şimdi meydana gelmekte olan &ndash;gelecekte de meydana geleceğini düşündüğümüz&ndash; şeylere ilişkin algımız vardır. O halde, hareket ve sükûnet içinde olan şeylerden bağımsız, onlardan ayrı olarak zamanı algılamamız mümkün değildir. Öte yandan insanlar Helen&rsquo;in kaçırılmasının, Truvalı kabilelerin savaşta yenilmesinin yaşanmış olaylar olduklarını söylediklerinde, bundan bu olayların dünyanın veya gerçek yerlerin ilinekleri olmalarından başka bir şeyi anlamamamız gerekir. O halde tarihi olaylar, cisimler gibi kendi başlarına, bağımsız bir varlığa sahip olan şeyler değildirler; ama onlardan boşluktan söz eder gibi de söz edemeyiz. Sonuç olarak onlar cisimlerin ve içinde cereyan ettikleri yerin ilinekleri olmaktan daha fazla bir gerçekliğe sahip değillerdir (ŞDÜ, 1, 445-484).</p>

  <p class="p0">Sextus Empiricus, Epikurosçuların bu ayrımları ve zamanın özel statüsü hakkındaki bu görüşleriyle ilgili olarak bize daha ayrıntılı bilgi vermektedir: Ona göre Epikuros, zamanın bir ilinek olmaktan çok &lsquo;ilineğin ilineği&rsquo; olduğunu ileri sürmüştür. Çünkü Sextus&rsquo;a göre Epikurosçu okul önce şeyleri, ı) &lsquo;kendinde şeyler&rsquo;le (self-existents) ıı) bu&rsquo; kendinde şeylere ait olan şeyler&rsquo; olarak ikiye ayırmaktadır. Kendinde şeyler tözler yani ancak cisim ve boşluktur. Kendinde şeylere ait olan şeyler ise genel olarak niteliklerdir (properties). Öte yandan niteliklerle ilgili olarak da ı) nitelikleri oldukları şeylerden ayrılamaz olanlarla, ıı) nitelikleri oldukları şeylerden ayrılabilir olanlar arasında bir ayrım yapmak gerekir. Nitelikleri oldukları şeylerden ayrılamaz olanlar, örneğin cismin direnci ve boşluğun dirençsizliğidir. Çünkü direnç olmaksızın cismi, dirençsizlik olmaksızın da boşluğu düşünmek mümkün değildir. Bu tür nitelikler, bundan dolayı, cisimlerin sabit, değişmez nitelikleri olarak adlandırılır. Nitelikleri oldukları şeyden ayrılmaları mümkün olanlar ise, örneğin hareket ve sükûnettir; çünkü bileşik cisimler &ndash;atomlar değil&ndash; ne her zaman harekette ne de her zaman sükûnettedirler &ndash;atomlar ise doğaları gereği her zaman hareketlidirler. Böylece zamanın kendisiyle birlikte bulunduğu şeyler yani gece, gündüz, saatler, duyguların varlığı veya yokluğu, hareketler ve sükûnetler, ilineklerdir (symptoms); çünkü gece ve gündüz, dünyayı çevreleyen havanın ilinekleridir... Duyguların (affections) varlığı veya yokluğuna gelince, onlar da ya hazlar veya acılardır; dolayısıyla onlar tözler olmayıp acı veya haz duyan varlıkların ilinekleridir.</p>

  <p class="p0">Sonuç olarak zaman, ancak &lsquo;bir ilineğin ilineği&rsquo;dir, çünkü o gece, gündüz, saatler, duyguların varlığı ve yokluğu, hareketler ve sükûnetlerle birlikte bulunur. Bunların kendileri şeylerin ilinekleri oldukları için de zaman, şeylerin ilineklerinin ilineğidir; başka bir deyişle bazı varlıkların ilineksel bir niteliğidir (DBK, 2, 219-227).</p>

  <p class="p0">&nbsp;</p>
</body>
</html>
