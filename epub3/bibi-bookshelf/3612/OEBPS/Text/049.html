<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>Evrensel Nedensellik ve Determinizm</title>
</head>

<body>
  <h3 class="h30"><a id="a130"></a>Evrensel Nedensellik ve Determinizm</h3>

  <p class="p0">Stoacıların teolojilerine ve ahlak felsefelerine geçmeden önce, doğa felsefelerine ayırdığımız bu bölümde, son olarak onların nedensellik, determinizm, kader ve bunlar arasındaki ilişkiler konusundaki öğretilerini de görmemiz gerekmektedir.</p>

  <p class="p0">Eğer determinizmi &lsquo;evrenin şu andaki durumunun daha önceki bir durumunun sonucu ve daha sonraki bir durumunun nedeni olduğunu ileri süren öğreti&rsquo; olarak tanımlıyorsak, Stoacılar&rsquo;ın İlkçağ&rsquo;da, hatta daha sonraki çağlarda evrensel determinizme en çok inanan, onu en güçlü bir biçimde savunarak, en sağlam bir biçimde formüle eden filozoflar olduklarını söyleyebiliriz.</p>

  <p class="p0">Afrodisyaslı Aleksandros, Stoacıların bu konuyla ilgili görüşlerini şu şekilde ortaya koymaktadır:</p>

  <p class="p4"><span class="t13">&ldquo;Stoacılar evrenin, var olan her şeyi içine alan ve canlı, akıllı, zeki bir doğa tarafından idare edilen bir birlik olmasından dolayı, var olan şeylerin yönetiminin belli bir ardardalık ve düzene göre cereyan eden ezeli-ebedi bir yönetim olduğunu söylerler. Onda meydana gelen şeyler kendilerinden sonra ortaya çıkan şeylerin nedenleridirler. Böylece her şey birbirine bağlıdır ve evrende başka bir şeyin kaçınılmaz bir tarzda kendisini izlemediği ve nedensel olarak kendisine bağlı olmadığı hiçbir şey meydana gelmez. Benzeri şekilde onda daha sonra meydana gelen şeyler arasında hiçbir şey yoktur ki, onun daha önceki olaylardan koparılması, onların bir sonucu olarak ortaya çıkmamış olması mümkün olsun. Tersine evrende meydana gelen her şeyi bir başka şey, onunla zorunlu nedensel bir bağlantı (necessary causal dependence) içinde takip eder ve yine onda ortaya çıkan her şeyden önce onun kendisiyle nedensel ilişki içinde olduğu bir başka şey vardır&rdquo; (LS, 55 N).</span></p>

  <p class="p0">Stoacıların evrensel nedensellik ve determinizmin varlığını, geçerliliğini kabul ettikleri kehanet olgusu vesilesiyle de ortaya koyup, savunduklarını görmekteyiz. Cicero, Stoacıların kehanet hakkındaki öğretilerini şu argümanla savunduklarını söylemektedir:</p>

  <p class="p4"><span class="t13">&ldquo;Her şey zorunlu olarak [kaderin eseri olarak] meydana geldiğine göre...eğer bütün nedenlerin bağlantılarını aklıyla görebilecek biri varsa, bu insan kesinlikle aldanmayacaktır. Çünkü gelecekteki şeylerin nedenlerini kavrayan biri zorunlu olarak ilerde meydana gelecek her şeyi bilecektir...çünkü zamanın akışı sarılmış bir ip yumağının açılışı gibidir; onda hiçbir yeni şey ortaya çıkmaz&rdquo; (LS, 55 O).</span></p>

  <h3 class="h30"><a id="ncx1137"></a><a id="a131"></a>Evrensel Nedenselliğin Kaynağı Olarak Tanrı veya Akıl</h3>

  <p class="p0">Stoacıların evrensel determinizmlerinin arkasında, genel olarak her olayın bir nedeni olmasının zorunlu olduğu yönündeki görüşleri yatmaktadır. Ancak bu görüşlerinin de temelinde, şüphesiz <span class="t12">her şeyin nedeninin Tanrı veya akıl olduğuna</span> ilişkin ana tezleri bulunmaktadır. Çünkü bazı olayların nedeni olmadığını söylemek, bazı Stoa araştırmacıları tarafından haklı olarak işaret edilmiş olduğu gibi, a) Tanrı&rsquo;nın evren üzerindeki etkinliğinin mutlak veya evrensel olmadığını, bazı şeylerin bu etkinliğin dışında kaldığını; b) evrenin mutlak birliği ve bütünlüğü olan bir varlık olmadığını kabul etmek anlamına gelir ki, Stoacı metafiziğin bu iki şeye de izin vermediğini biliyoruz.</p>

  <p class="p0">Stoacıların &lsquo;nedeni olmayan bir şey&rsquo; kavramını, hiçten hiçbir şeyin çıkamayacağı yönündeki Antik Yunan felsefesinin genel ilkesine aykırı buldukları da anlaşılmaktadır. Afrodisyaslı Aleksandros&rsquo;tan alıntıladığımız pasajın devamı onların bu yöndeki düşüncelerini açıkça ortaya koymaktadır:</p>

  <p class="p4"><span class="t13">&ldquo;Evrende hiçbir şey nedensiz olarak ne vardır ne de meydana gelir; çünkü onda bulunan şeylerin hiçbiri daha önce meydana gelmiş olan şeylerden ayrı, onlardan bağımsız değildir. Eğer evrende nedeni olmayan bir hareket olsaydı, evren parçalanır, dağılır, bir birlik olarak kalmaz, tek bir ardardalık ve düzen içinde yönetilmiş olmazdı...</span> <span class="t14">Bir şeyin nedensiz olarak meydana gelmesi onun var olmayan bir şeyden meydana gelmesine benzer ve onun kadar imkânsızdır</span><span class="t13">&rdquo; (LS, 55 N).</span></p>

  <p class="p0">Antik Yunan düşüncesinde nedensellik ve determinizm kavramlarının ilk defa Stoacılarda ortaya çıkmadığını biliyoruz. Bu iki kavram Stoacı öncesi dönemde en geniş ve açık biçimde atomcular ve Aristoteles tarafından işlenmişti. Atomcular evrende mutlak bir determinizmin hüküm sürdüğünü, var olan her şeyin ve olayların atomların birbirlerine çarpmalarının sonucu olarak &lsquo;mekanik bir zorunluluk&rsquo;la ortaya çıktığını söylemişlerdi. Buna karşılık Aristoteles, hem neden kavramını genişletmiş, atomcuların varlığını kabul ettikleri tek neden olan fail nedenin (efficient cause) yanına maddî, formel ve ereksel nedenleri eklemiş, hem de ana nedeni fail değil de ereksel neden (final cause) olarak tanımlamıştı. Böylece Demokritos gibi Aristoteles&rsquo;e göre de doğada bir determinizm vardı. Ancak bu determinizm doğal varlıkların formlarını veya işlevlerini gerçekleştirmek üzere yaptıkları ereksel fiillerden ve bunların oluşturduğu ereksel süreçlerden meydana gelmekteydi. Öte yandan Aristoteles, maddenin kendisini de bir neden olarak gördüğü ve onun Form tarafından kendisine dayatılmak istenen belirlemeye bir biçimde direnme imkânı veya gücü olduğunu düşündüğü için, ay-altı aleminde tam veya mutlak bir determinizmin var olmadığını kabul etmekteydi.</p>

  <p class="p0">Buna karşılık Stoacılar doğanın ilkeleri olarak, sadece iki ilkeyi, edilgin ve etkin maddeyi veya sıcak nefesi kabul ettikleri, neden olarak ise sadece bu ikinciyi gördükleri için Aristoteles&rsquo;in <span class="t12">dört neden kuramını kesinlikle reddetmektedirler.</span> Başka bir ifadeyle Stoacılar, Aristoteles&rsquo;in dört nedenini gerçekte tek bir nedene, aslî (primary) ve evrensel diye nitelendirdikleri, etkin ilkeye indirgemektedirler. Nitekim Seneca&rsquo;nın bu konuyla ilgili olarak bize şu bilgiyi verdiğini görmekteyiz:</p>

  <p class="p4"><span class="t13">&ldquo;Bildiğin gibi bizim Stoacı filozoflarımız doğada her şeyin kendilerinden meydana geldiği iki şeyin olduğunu söylerler. Bunlar neden ve maddedir. Madde, hareketsiz halde bulunur; o her şey olmaya hazır, ancak kendisini hareket ettiren bir şey olmazsa tembel bir şekilde kalmaya mahkûm bir şeydir.</span> <span class="t14">Neden</span> <span class="t13">ise</span> <span class="t14">akılla aynı şey olduğundan</span> <span class="t13">maddeye biçim verir ve onu istediği yöne yönlendirir. Böylece maddeden çeşitli yaratımlarını meydana getirir. O halde her şey bir şeyden ve bir şey</span> <span class="t14">tarafından</span> <span class="t13">yapılmış olmak zorundadır.</span> <span class="t14">Bu sonuncu, onun nedenidir;</span> <span class="t13">ilki ise onun maddesi&rdquo; (LS, 55 E).</span></p>

  <p class="p0">Stoacıların, maddeyi herhangi bir şekilde bir neden olarak kabul etmemeleri; onların Aristoteles&rsquo;in maddesinden farklı olarak evrende etkin ilkenin, aklın veya Tanrı&rsquo;nın faaliyetine engel olabilecek, onun mutlak nedenselliğini etkileyebilecek hiçbir şeyin varlığını kabul etmeyip, aynı zamanda bu tür bir şeyi ortadan kaldırmak istemelerinden ileri gelmektedir. Stoacıların bu görüşleri, onların Aristoteles&rsquo;in ay-altı dünyası için kendi payına kabul ettiği ılımlı determinizmden daha kesin, mutlak bir determinizmi kabul etmeleriyle sonuçlanmaktadır.</p>

  <p class="p0">Öte yandan Stoacıların Aristoteles&rsquo;in ay-üstü ve ay-altı alemler arasında yaptığı ayrımı kabul etmediklerini de biliyoruz. Böylelikle evrenin her tarafının aynı edilgin ilkeyle aynı etkin ilkeden meydana geldiği şeklindeki görüşleri, Stoacıları antik çağda evrensel determinizmin en kararlı savunucuları yapmaktadır.</p>

  <h3 class="h30"><a id="ncx1146"></a><a id="a132"></a>Evrensel Determinizmin Dinamik, Biyolojik ve Teleolojik Karakteri</h3>

  <p class="p0">Bununla birlikte bu, Stoacıların, atomcuların nedenselliğin ve determinizmin yapısı itibariyle mekanik olduğu yönündeki görüşlerini paylaştıkları anlamına gelmemektedir. Çünkü Stoacıların sözünü ettikleri biricik nedenleri, Tanrı veya akıldır ve Stoacılar Tanrı&rsquo;yı veya aklı, Logos&rsquo;u sadece bir düzenlilik veya yasallık ilkesi olarak tanımlamazlar. Tersine Tanrı onlarda bundan çok daha fazla bir şey, <span class="t12">bir hayat, hareket, amaçlılık, iyilik ve inayet</span> ilkesidir. Bundan dolayı Stoacılarda evrensel nedensellik ve determinizm, statik veya mekanik olmayıp <span class="t12">dinamik, biyolojik ve teleolojiktir;</span> Bu anlamda Stoacıların, teleolojisi Aristoteles&rsquo;in teleolojisinden çok daha ileri veya aşırı bir özelliğe sahiptir.</p>

  <p class="p0">Çünkü Aristoteles&rsquo;in en azından ay-altı aleminde doğayı, bilinçli erekler peşinden koşan bilinçli bir varlık olarak kabul etmediğini biliyoruz. Buna karşılık, Stoacıların tüm doğası, içinde taşıdığı ve tözünü teşkil eden Tanrı&rsquo;dan ötürü her yanında böyle bir bilinç ve amaçlılığa sahiptir. Bunun nedeni veya kaynağı, hiç şüphesiz Stoacılarda doğanın, Aristoteles&rsquo;te olduğu gibi, yalnız başına doğa olmayıp aynı zamanda Tanrı olması, tanrısal olmasıdır. Böylece Stoacılarda doğa bir düzen veya yasallık ilkesinden daha fazla bir şey olarak karşımıza çıkmakta, kendisinde en yüksek ölçüde bilinç, iyilik ve inayetin bulunduğu veya bunları yansıtan kutsal ve tanrısal bir görüntüye sahip olmaktadır. Kuşkusuz bu nitelikler Stoacılar için esas olarak onun parçalarına değil, bütününe ait olan niteliklerdir. Ancak onun parçaları kendi paylarına ve kendi ölçüleri içinde bu özelliklerden pay aldıkları gibi öte yandan bir araya gelerek bu yapıyı veya özelliği meydana getirmektedirler.</p>

  <h3 class="h30"><a id="ncx1149"></a><a id="a133"></a>Evrensel Determinizm ve Kadercilik Arasındaki İlişkiler</h3>

  <p class="p0">Stoacılara, gerek kendi zamanlarında gerekse daha sonraki çağlarda varlığını kabul ettikleri bu evrensel nedensellik ve determinizm görüşlerinden dolayı kaderci oldukları yönünde bazı eleştiriler yöneltilmiştir. Buna karşılık onlar, bu arada özellikle Krizippos bu suçlamaları reddederek Stoacı öğreti içinde insan özgürlüğünün mümkün olduğunu savunmak üzere bazı ilginç çabalar içinde bulunmuşlardır.</p>

  <p class="p0">Cicero&rsquo;nun <span class="t12">Kader Üzerine</span> adlı eserinde verdiği bilgiye göre, kaderi savunan ve insanın bir hastalıktan kurtulması kaderi ise, ister bir hekim çağrılsın, ister çağrılmasın iyileşeceğini, buna karşılık kaderi bu hastalıktan kurtulmamak ise ister bir hekim olsun, ister olmasın iyileşmeyeceğini ileri süren ve &lsquo;Tembel Kanıtı&rsquo; diye adlandırılan argümana Krizippos olaylar arasında ayrım yaparak şu şekilde karşı çıkmıştır: Dünyadaki bazı olaylar basit, bazıları karmaşıktır. Sokrates&rsquo;in filanca gün öleceğiyle ilgili olay basittir, çünkü burada Sokrates ne yaparsa yapsın öleceği gün sabittir. Ancak Oidipus&rsquo;un Laius&rsquo;un babası olacağıyla ilgili olay basit değildir, çünkü bu cümleye &ldquo;ister bir kadınla cinsel ilişkiye girsin, ister girmesin&rsquo; koşulunu eklemek gerekir.</p>

  <p class="p0">Bu ikinci olay karmaşıktır, çünkü iki şey tarafından belirlenmiştir (co-fated): Laius&rsquo;un kendisi ve bir kadınla cinsel ilişkiye girmesi. Bir hastanın iyileşmesi olayında da benzeri bir durum söz konusudur. Bundan dolayı ister bir hekim çağrılsın ister çağrılmasın söz konusu hastanın öleceğini ileri süren akıl yürütme yanlıştır. Çünkü Oidipus&rsquo;un Laius&rsquo;un babası olması için bir kadınla cinsel ilişkiye girmesinin gerekli olması gibi, söz konusu hastanın ölmesi için de bir hekimin çağrılmaması gerekmektedir. Öte yandan bu, bir kadınla ilişkiye girmediği takdirde Oidipus&rsquo;un Laius&rsquo;un babası olmayacağına benzer şekilde eğer bir hekim çağrılırsa hastanın ölmeyebileceği anlamına gelmektedir (LS, 55 S).</p>

  <p class="p0">Gerçekten kadercilik ile determinizmi birbirinden nasıl ayırabiliriz? Kaderciliği basit olarak, <span class="t12">koşullar ne olursa olsun</span> bir olayın kaçınılmaz bir biçimde meydana geleceğini ileri süren bir öğreti olarak tanımlamamız mümkündür. Buna karşılık, determinizmi, sadece olayların birbirlerine neden-eser bağıyla bağlı oldukları, dolayısıyla <span class="t12">ancak tam nedeni teşekkül etmiş</span> bir olayın eserinin zorunlu olarak ortaya çıkacağı, nedenin kendisini değiştirdiğimizde, söz konusu eserin meydana gelmesinin zorunlu olmadığını savunan bir öğreti olarak nitelendirebiliriz. Krizippos&rsquo;un yukarda verdiği örnekle ifade edersek kaderciliğin ne olursa olsun Sokrates&rsquo;in öleceğini iddia etmesine karşılık, determinizm eğer bir hekim çağrılmazsa Sokrates&rsquo;in öleceğini söyler. Böylece Krizippos&rsquo;un yukardaki sözleriyle kadercilikle determinizm arasında bir ayrım yapma çabası içinde bulunduğunu söyleyebiliriz.</p>

  <p class="p0">Bununla birlikte onun bu çabasının Stoacı ontoloji içinde fazla doyurucu olmadığını da itiraf etmemiz gerekir. Çünkü Stoacılık, daha önce ve çeşitli vesilelerle işaret ettiğimiz gibi sadece her olayın bir nedeni olduğunu veya her tam veya yeterli nedenin arkasından onun eserinin zorunlu olarak meydana geleceğini söylemekle kalmamakta, her şeyin gerisinde bulunan bu nedenin <span class="t12">Tanrı olduğunu</span> ileri sürmekte, buna ek olarak bu tanrısal aklın veya iradenin <span class="t12">değişmezliğini</span> kabul etmektedir. Bu durumda Krizippos&rsquo;un sözünü ettiği örnekte, Sokrates&rsquo;in ölümünü belirleyecek olan hekimin çağrılmamasının da aslında zorunlu olduğunu, dolayısıyla onun meydana gelmemesinin imkânsız olduğunun kabul etmekten başka bir yol yok gibi görünmektedir.</p>

  <h3 class="h30"><a id="ncx1155"></a><a id="a134"></a>Evrensel Determinizm ve İnsan Özgürlüğü</h3>

  <p class="p0">Krizippos&rsquo;un Stoacılığın evrensel determinizm öğretisi karşısında insanın özgürlüğünü veya bağımsızlığını kurtarmak için yakın ve yardımcı nedenle, asıl ve tam neden ayrımına dayanan bir öğretiye başvurduğu görülmektedir. Cicero <span class="t12">Kader Üzerine</span> adlı kitabında bu konuyla ilgili olarak şu bilgiyi vermektedir:</p>

  <p class="p4"><span class="t13">&ldquo;Her şeyin kader tarafından belirlenmiş olarak meydana geldiğini savunan eski düşünürler, izlenimleri tasdik eyleminin de zorunluluğun sonucu olarak ortaya çıktığını söylemişlerdir. Buna karşılık onların karşıtları izlenimleri tasdik fiilini kaderin elinden kurtarmışlardır... Onlar şu şekilde akıl yürütmüşlerdir: &lsquo;Her şeyin kaderin etkisiyle meydana gelmesi demek, onun daha önceki bir nedenin etkisiyle meydana gelmesi demektir. Eğer içtepiler (izlenimlere verilen tepkiler) bu şekilde meydana gelmekteyseler, bu,</span> <span class="t14">içtepilerin sonucu olan şeylerin de böyle meydana geldikleri</span> <span class="t13">anlamına gelir Bu ise</span> <span class="t14">tasdiklerin de bu şekilde meydana geldiklerini</span> <span class="t13">kabul etmek demektir. Öte yandan eğer içtepilerin nedeni bizim kendimizde değilse, bu içtepinin kendisi de bizim kendi gücümüz içinde bulunmaz. Ancak eğer durum böyleyse, içtepinin sonuçlarının da bizim kendi gücümüz içinde olmaması gerekir. Bu durumda ise ne tasdik fiili, ne eylemlerimiz bizim kendi gücümüz içinde olan şeyler olamazlar. Bunun sonucu ne öğütler ve azarların, ne şerefler ve ceza vermelerin doğru olmadığı olacaktır.&rsquo; Şimdi bu akıl yürütme yanlış olduğuna göre, onlar [Stoacılar] bütün olayların</span> <span class="t14">kaderin sonucu olarak meydana gelmediği görüşünün makul bir görüş</span> <span class="t13">olduğunu düşünürler.</span></p>

  <p class="p4"><span class="t13">Fakat Krizippos, bir yandan olayların zorunluluğunu kabul etmeyip, diğer yandan hiçbir şeyin daha önce gelen nedenleri olmaksızın meydana gelmesini istemediğinden neden türleri arasında bir ayrım yapmıştır. Bununla amacı bir yandan kaderin varlığını savunurken öte yandan olayların zorunluluğunu reddetmektir. O bu görüşünü şöyle açıklamıştır: &lsquo;Nedenler içinde bir kısmı tam ve aslidir (primary), diğer bir kısmı ise yardımcı ve yakın nedenlerdir. Böylece biz her şeyin daha önce gelen nedenlerin sonucu olarak kaderin etkisi altında meydana geldiğini söylerken onların &lsquo;tam ve asli nedenler&rsquo;in sonucu olarak meydana geldiğini kastetmeyiz, &lsquo;yardımcı ve yakın nedenler&rsquo;in sonucu olarak meydana geldiğini söylemek isteriz&rsquo;. Böylece o [Krizippos] şu şekilde bir argüman geliştirmiştir: &lsquo;Her şeyin kaderin etkisi altında meydana gelmesi demek, her şeyin daha önceki nedenlerin sonucu olarak meydana gelmesi demektir. Ama bu onların asli ve tam nedenlerin değil, yardımcı ve yakın nedenlerin sonucu olarak meydana gelmeleri demektir. Bu sonuncu nedenler bizim kendi gücümüz içinde bulunan şeyler olmamakla birlikte, bundan içtepinin kendi gücümüz dahilinde olmayan bir şey olduğu sonucu çıkmaz. Öte yandan her şeyin tam ve asli nedenlerin etkisiyle meydana geldiğini söylememizden bu nedenler eğer bizim kendi gücümüz dahilinde değillerse, içtepilerin de gücümüz dahilinde olmadığı sonucu çıkar. O halde eylemlerimizin zorunlu olarak meydana geldiğini ileri süren birine karşı bir önceki akıl yürütme geçerlidir, ama önce gelen nedenlerden tam veya yakın nedenleri anlamayan birine karşı bu akıl yürütme geçerli değildir.&rsquo;</span></p>

  <p class="p4"><span class="t13">&ldquo;Böylece o [Krizippos] tasdik fillerinin daha önceki nedenlerin sonucu olarak ortaya çıktığı yönündeki görüşü kolayca açıklayabileceğini düşünmektedir. Çünkü ortada bir izlenim olmadığı takdirde, tasdikin ortaya çıkması mümkün olmamakla birlikte</span> <span class="t14">bu izlenim onun yani tasdikin birincil nedeni değildir, ancak yakın nedenidir...</span> <span class="t13">Krizippos böylece tasdikin dış bir kuvvetin etkisi olmaksızın ortaya çıkabilmesini istememektedir (çünkü onun bir izlenimin sonucu ortaya çıkması zorunludur). Bu konuda o silindir ve kirman örneğine başvurmaktadır. Bunlar dıştan bir itme olmaksızın harekete geçemezler. Ancak Krizippos&rsquo;a göre bir silindir bir kez harekete geçti mi, kendi doğası gereği yuvarlanmaya ve kirman da yine kendi doğası gereği dönmeye devam eder. Böylece bir silindiri önünde iten bir kişi nasıl ki ona bu hareketinin başlangıcını vermekle birlikte yuvarlanma gücünü vermezse, aynı şekilde zihne gelen bir izlenim de onun üzerine etkide bulunur ve deyim yerindeyse ona damgasını vurur, ama</span> <span class="t14">bu izlenimi tasdik, zihnin kendi elindedir</span> <span class="t13">ve böylece bu tasdik dışardan harekete geçirilmekle birlikte, söz konusu ilk etkiden sonra kendi gücüyle ve kendi doğası gereği hareket eder. Şimdi eğer daha önceki bir neden olmaksızın bir şeyin meydana gelmesi mümkünse, her şeyin kaderin sonucu olarak meydana geldiği tezi doğru olmayacaktır. Ancak öte yandan her şeyin daha önce gelen bir nedeni olduğu akla uygunsa, her şeyin kaderin etkisiyle meydana geldiği görüşünü reddetmek için ne neden vardır? Bunun için sadece nedenler arasındaki sözü edilen farklılığı anlamak yeterlidir&rdquo; (LS, 62 C)</span></p>

  <p class="p0">Cicero&rsquo;nun burada &lsquo;her şeyin kader tarafından belirlenmiş olarak meydana geldiğini savunan eski düşünürler&rsquo;le kastettiği Demokritos, Herakleitos ve Empedokles&rsquo;tir. O, bunlara ilginç bir şekilde Aristoteles&rsquo;i de eklemektedir. Cicero bunların karşıtlarıyla kimi kastettiğini ise belirtmemektedir. Ancak onların içinde Epikurosçuların bulunduğunu düşünmemiz için her türlü nedenimiz vardır. Çünkü daha önce gördüğümüz gibi Epikuros, <span class="t12">Doğa Filozoflarının</span> Kader&rsquo;lerine boyun eğmektense eski hikâyelere inanmanın daha iyi olduğunu savunmuş ve insanda özgür iradenin, özgür seçimin varlığını kesin olarak tasdik etmişti.</p>

  <p class="p0">Fakat Cicero&rsquo;nun bu ikinci grupla kastettiği kişilerin, Akademik Septikler ve onların belli başlı temsilcileri olan Arkesilaos ve Karneades olması daha muhtemeldir. Çünkü Cicero&rsquo;nun burada sözünü ettiği Stoacıların bilgi kuramına esas olarak itiraz edenler bunlardır. Cicero tarafından sergilendiği şekilde bu itiraz şudur: Stoacıların kader hakkındaki görüşleri veya evrensel determinizmleri ile bilgi kuramlarında varlığını savundukları insanın algılarını onaylama konusunda belli bir özgürlüğe sahip olduğu şeklindeki görüşleri arasında bir çelişki vardır. Çünkü Stoacı evrensel, mutlak determinizmde izlenimlerle onlara verilen tepkiler demek olan içtepiler arasındaki ilişkide de söz konusu evrensel zorunluluğun geçerli olması gerekir. Bunun nedeni Stoacıların izlenimin akıl-dışı olduğunu ve onun öznenin dıştan gelen bir uyarıyı zorunlu olarak alması sonucu ortaya çıktığını söylemeleridir. Eğer izlenim böyleyse ona gösterilen tepki yani içtepi ve bu içtepinin sonucu olarak ortaya çıkan tasdik veya reddetme fiili de öyle olmalıdır. Kısaca bu süreç zorunlu olarak, öznenin veya zihnin herhangi bir iradi fiil ve seçiminden bağımsız olarak meydana gelmeli veya işlemelidir. Ancak bunun sonucu, tüm pratik ahlâkî hayatın temelinin ortadan kalkması olacaktır. Çünkü ahlâkî sorumluluk, insanın yapmış olduğu eylemlerinde özgür olmasını, özgür bir iradeye sahip olmasını gerektirir. Stoacı evrensel nedensellik kuramı ve bu kuramın sonucu olarak her şeyin kaderin zorunluluğu altında cereyan ettiğine ilişkin görüşleri özgür seçimi ve iradi davranışları imkânsız kılmaktadır. Bu durumda insanlara öğüt vermenin veya onları azarlamanın, onlara yapmış oldukları eylemlerinden ötürü şeref veya ceza dağıtmanın ne anlamı olabilir?</p>

  <p class="p0">Cicero bu görüşü savunanların bu nedenle insan zihninde iradi hareketler olduğunu, bu hareketlerin veya fiillerin kaderin veya zorunluluğun etkisi altında bulunmadığını ileri sürdüklerini söylemektedir. Ancak bu insanlar değindiğimiz gibi Septik filozoflar ise onların bu konudaki itirazlarının metodolojik, diyalektik bir itiraz olduğunu belirtmemiz gerekir. Çünkü ilerde Septikler kısmında geniş olarak göreceğimiz gibi Arkesilaos veya Karneades gibi Şüpheciler her konuda, her iddia veya tezle ilgili olarak lehte ve aleyhte deliller getirmenin mümkün olmadığı ana tezlerinden hareketle yargıyı askıda bırakmanın gerekli olduğunu savunurlar. O halde geliştirdikleri bu görüşü onların bu konudaki gerçek, pozitif görüşleri olmaktan çok Stoacıları kendi kendileriyle çelişkiye düşürerek reddetme amaçlarının ürünü olan bir şey olarak görmemiz gerekir. Septiklerin bu akıl yürütmeleriyle yapmak istedikleri şey, Stoacıların bir yandan evrensel, mutlak de terminizmi savunup öbür yandan insan davranışlarında özgürlüğe yer vermediklerini ortaya koymaktır.</p>

  <h3 class="h30"><a id="ncx1163"></a><a id="a135"></a>Kendini Belirleme (Self-Determination) Olarak Özgürlük</h3>

  <p class="p0">Cicero, bu vesileyle, Krizippos&rsquo;un her şeyin mutlak zorunluluğun etkisi altında meydana geldiğini ileri süren ve böylece insan özgürlüğünü reddeden insanlarla, buna karşı çıkan ve insan zihninin iradi hareketlerin ve fiillerin kaynağı olduğunu savunanlar arasında ara bir yerde bulunduğunu ve bu iki görüş arasında sanki bir çeşit hakem rolü oynamak istediğini söylemektedir. Onun açıklamasına göre Krizippos bir yandan tam veya mutlak bir determinizmi savunmakta, bu determinizmden veya kaderden herhangi bir ödün vermek istememekte, diğer yandan insan davranışlarında özgür bir seçimin, isteğe bağlı eylemlerin var olabileceğini ortaya koymak istemektedir. Bunun için bulduğu çözüm şudur: Evet, evrende her şey belirlenmiştir. İnsan davranışları da bu belirlemenin dışında yer alamaz. Evet, evrende nedeni olmayan hiçbir olay mevcut değildir; dolayısıyla insanın iradi denen davranışlarının da bir nedeni vardır. Ancak insan davranışlarının belirleyici nedeni <span class="t12">insan iradesinin, insan zihninin kendisidir.</span> iradi davranışlar, özgür denilen davranışlar, nedeni olmayan veya belirlenmemiş davranışlar değildirler, onlar insanın kendi dışındaki bir neden tarafından değil de <span class="t12">bizzat kendisi tarafından belirlenmesinin</span> (self-determinated) sonucu olarak ortaya çıkan davranışlardır.</p>

  <p class="p0">Buradan Krizippos&rsquo;un bu tartışmanın üzerinde cereyan ettiği Stoacıların izlenim-tepki-tasdik öğretilerine karşı yöneltilen itirazı, tam veya asli nedenle yardımcı veya yakın neden ayrımıyla aşmaya çalıştığı anlaşılmaktadır. Krizippos&rsquo;a göre dış bir kuvvetin etkisi olmasa içtepinin ve bunun sonucu olarak ortaya çıkan tasdik veya reddetmenin ortaya çıkamayacağı doğrudur. Ancak bu dış etki, içtepinin ve onun sonucu olarak ortaya çıkan tasdik veya reddetmenin sadece bir <span class="t12">hareket ettiricisidir, onun belirleyicisi değildir.</span> Bu belirleyiciliğin kendisi söz konusu tepkiyi gösteren, tasdiki yapan veya onu reddeden öznenin kendisine, onun zihnine aittir. Asıl belirleyici olan, zihnin kendi doğasıdır. Bunun sonucu olarak söz konusu tepkinin, tasdik veya reddetmenin insan zihninin özgür bir fiili olarak açıklanması mümkündür.</p>

  <p class="p0">Görüldüğü gibi Krizippos&rsquo;un bu akıl yürütmesi, son derecede incedir. Eğer doğru anlıyorsak, evrensel determinizmle özgürlük arası ilişkiler problemi sorunu üzerine önerilecek tek mümkün çözümü, daha sonra aynı sorunlu ilgili olarak Spinoza tarafından ayrıntılı bir şekilde geliştirilecek çözümü temsil etmektedir. Bu çözüm felsefe tarihinde &lsquo;kendini belirleme olarak özgürlük&rsquo; adıyla bilinen çözümdür.</p>

  <p class="p0">Ancak bu çözümün Stoacı ilkelerle ne kadar tutarlı olduğu veya bu ilkelere dayanarak ne kadar ikna edici bir şekilde savunulabileceği şüphelidir. Çünkü bilindiği gibi Stoacı ontoloji içinde <span class="t12">asıl neden, Tanrt&rsquo;dtr</span> ve <span class="t12">Tanrt</span>&rsquo;nın <span class="t12">iradesi değişmez.</span> Dolayısıyla olayların bu tanrısal iradenin nedenselliğine uygun olarak zorunlu bir tarzda meydana gelmesi gerekir. Aynı biçimde Stoacı ontoloji içinde nedensellik mutlaktır ve evrendeki <span class="t12">bütün</span> varlıkları ve olayları içine alır. Bu varlıklar içinde <span class="t12">insana</span> ayrı bir yer tanımak, insan iradesinin veya aklının insani olayları veya eylemleri belirlemede kendine özgü bir yapısı veya farklı, özel bir düzeni olduğunu kabul etmek son derecede zordur. Çünkü söz konusu nedensellik ve determinizmin, Stoacı doğa tasarımı içinde, insan iradesi, seçimleri ve eylemlerini de içine almaması için hiçbir neden yoktur. Eğer her şey tanrısal akıl tarafından ve zorunlu olarak belirlenmiş ise insanın düşünce, arzu ve seçimleriyle, ve bunların ürünü olan eylemlerinin de aynı şekilde belirlenmiş olduğunu kabul etmekten başka bir yol yok gibi görünmektedir. İnsani eylemlerin de belirlenmiş olduğunu, ancak onların belirleyici nedeninin insanın dışındaki şeyler değil, insanın kendi aklı, kendi iradesi veya isteği olduğunu söylemek en azından Stoacı öğreti içinde sorunun çözümünde ciddi bir ilerleme meydana getirmemektedir.</p>

  <p class="p0">Sonuç olarak evrensel determinizm ile insan özgürlüğü arasındaki ilişkiler konusunda Stoacıların getirmiş oldukları çözümü şu şekilde özetlememiz mümkündür: Evren belirlenmiştir. Onda olaylar arasında sıkı ve zorunlu ilişkiler vardır. Her olay bir önceki olayın sonucu ve bir sonraki olayın nedeni olarak ortaya çıkar ve evrende nedensiz veya rastlantısal olarak meydana gelen hiçbir şey yoktur.</p>

  <p class="p0">İnsan da evrenin bir parçası olup, evrensel nedenselliğin, nedensel zorunlu bağlantıların içinde yer alır. Bu bakımdan insanın özel bir yeri yoktur. Kısaca onun davranışları da benzer şekilde belirlenmiştir.</p>

  <p class="p0">Bununla birlikte insanda onu diğer hayvanlardan ayıran bir şey vardır. Hayvanların dışardan aldıkları izlenimlere mekanik ve otomatik olarak tepki göstermelerine karşılık, insanlarda izlenimler ile içtepiler arasına insanın <span class="t12">zihni, kişiliği</span> veya <span class="t12">beni</span> dediğimiz ve onun özgür eyleminin kaynağı ve ilkesi olarak kabul edilmesi gereken üçüncü bir unsur veya güç girmektedir. Bu güç esas olarak akıl, bilgi ve yargılama yetisidir yani tek kelime ile bilinçtir.</p>

  <p class="p0">Bu yeti, değindiğimiz gibi doğuştan değildir; zamanla ve deney sonucu ortaya çıkmaktadır. Bundan dolayı bütün insanlarda eşit olarak kendini göstermez. Böylece çocukların yetişkin insanlar kadar özgür olduklarından söz etmek mümkün olmadığı gibi bütün yetişkin insanların da kendi eylemlerinin aynı ölçüde veya aynı anlamda özgür faili olduklarından söz edilemez. Bunun nedeni onların farklı çevrelerde yetişmeleri, farklı eğitim almaları, farklı deneyler yaşamaları ve bu deneylerin farklılığının sonucu olarak da deyim yerindeyse farklı akıllara, farklı kişiliklere, farklı benlere sahip olmalarıdır.</p>

  <p class="p0">Stoacılar evrenin genel yapısı veya insanın genel özü gibi bu farklı deneylerin ve onların sonucu olarak oluşmuş olan farklı zihinlerin, kişiliklerin, benlerin kendilerinin de belirlenmiş olduğu görüşüne itiraz etmemektedir. Çünkü dış dünyada olup bitenler, dış nesnelerin insan üzerinde yarattığı dış izlenimler gibi insanların iç dünyaları, kişilikleri, kendileri (selves) diye işaret ettiğimiz benleri veya benlikleri de son tahlilde belirlenmiş olmak zorundadır. Hatta onların evrensel belirlenim ilkesi olan aynı güç, aynı Logos tarafından belirlenmiş olduklarını kabul etmek durumundayız..</p>

  <p class="p0">Ama bu, bu olaya, Stoacılara göre, <span class="t12">genel açıdan, evrenin açısından bakmaktır.</span> Öte yandan, <span class="t12">öznel açıdan, bireylerin kendileri açısından</span> olaya bakarsak her bireyin özel yapısını belirleyen bir logos&rsquo;tan, sözünü ettiğimiz bütün bu gelişmelerin sonucu olarak ortaya çıkan, daha doğrusu çıkması mümkün ve gerekli olan bireyin <span class="t12">kendi</span> logos&rsquo;undan da söz etmemiz mümkündür. İnsanların bu farklı logos&rsquo;ları zamanla ve dış dünyadan gelen etkilere verdikleri tepkilerin birikimi sonucu ortaya çıkarlar. Çocuklarda bu tepkilerin otomatik ve mekanik olarak gerçekleşmesine karşılık, akıl yaşına erişen yetişkinlerin sahip oldukları deney ve birikimleri sonucu kendi özel benlerinin teşekkül etmesine paralel olarak bu tepkiler, karmaşıklaşmakta ve söz konusu kişilerin artık kendi farklılık ve bireyselliklerinin damgasını taşımaya başlamaktadır. Bireyler bu safhada artık kendilerine mahsus ve diğer bireylerınkinden ayrı olan logos&rsquo;ları olan insanlar olarak görülebilirler. Özgür insanlar işte bu anlamda kendi logos&rsquo;ları olan veya evrensel logos&rsquo;a kendi logos&rsquo;ları ile tepki gösterebilen insanlardır. Dolayısıyla bunların fiillerinin de kendi logos&rsquo;larının fiilleri, bu anlamda &lsquo;özgür fiiller&rsquo; olarak nitelendirilmesi mümkündür.</p>

  <p class="p0">Ancak burada Stoacıların ahlak felsefeleri bakımından önemli olan bir noktaya değinmemiz gerekmektedir: Stoacılar bu görüşleriyle insanın kendi özgürlüğü ile evrensel Logos veya evrensel belirleme arasında herhangi bir çatışmayı önermek veya insanın özgürlüğünün değerinin ancak böyle bir çatışmayla ortaya çıkabileceğini söylemek istememektedirler. Tam tersine onların ahlâkî alanda arzu ettikleri şey, insanın sözünü ettiğimiz evrensel determinizmi, Tanrı&rsquo;nın işlerini ve yasalarını bilmesi, onları kabul etmesi <span class="t12">ve iradi olarak kendini onlara uydurması, bilinçli bir şekilde onlara itaat etmesidir.</span> Başka bir ifadeyle Stoacılar için gerçek veya doğru anlamında özgürlük, insanın kendi logos&rsquo;unu evrensel Logos&rsquo;a, kendi iradesini evrensel İradeye teslim etmesidir. Böylece özgürlük, son tahlilde Stocılar için aslında bir <span class="t12">güç</span> değil, bir bilgeliktir. Bu, insanın <span class="t12">Tanrı</span>&rsquo;nın <span class="t12">fiillerini bilinçli ve iradi olarak kabul etme, onları benimseme ve kendi fiilleri kılma bilgeliğidir.</span> Böylece özgürlük, ilerde aynı görüşün daha işlenmiş bir versiyonunu ortaya koyacak olan Spinoza için olduğu gibi Stoacılar için de kesinlikle bir belirlenmeme (indetermination) değildir; o, sadece insanın kendine dıştan olan bir güç tarafından değil de kendisi tarafından belirlenmesidir (self-determination), <span class="t12">insanın evrensel, tanrısal yasayı kendi yasası olarak benimsemesi, kendi yasası kılmasıdır.</span> Bu tür bir özgürlük anlayışının, metafizik veya ontolojik olarak savunulması ne kadar zor veya sorunlu ise öte yandan konuyla ilgili mümkün tek çözüm olduğuna ve ahlâkî bakımdan son derece değerli ve derin bazı unsurlar içerdiğine tekrar işaret edelim.</p>

  <p class="p0">&nbsp;</p>
</body>
</html>
