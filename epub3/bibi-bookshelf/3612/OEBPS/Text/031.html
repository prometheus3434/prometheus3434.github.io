<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p0">Platonculuk gibi Stoacılık da kendine özgü görüşleriyle büyük ölçüde orijinal olmasının yanı sıra aynı zamanda yüksek düzeyde eklektik bir felsefe hareketidir. Bu ikinci özelliği bakımından arkasında sırasıyla Herakleitos&rsquo;tan, Sokrates&rsquo;ten, Kiniklerden, Megara okulundan, Platon&rsquo;dan ve nihayet Aristoteles&rsquo;ten gelen bazı unsurlar bulunmaktadır. Bu unsurlar içinde özellikle Herakleitos, Sokrates ve Kiniklerden gelenler diğerlerinden daha ağır basmaktadır.</p>

  <p class="p0">Epikuros fiziğinin temel tezlerini Demokritos-Leukipposçu atomculuktan alması gibi, Stoacılar da fiziklerinin veya doğa felsefelerinin temel tezlerinin hemen hepsini Sokrates öncesi bir başka büyük doğa filozofundan, Herakleitos&rsquo;tan almışlardır. Bunların başında evrenin ana maddesinin ateş olduğu tezleri gelmektedir. Stoacılar da evrenin temelinde bulunan ilkenin, arkenin maddi-cisimsel bir şey olduğunu savunur ve onu ateşe veya sıcak nefese (pneuma) özdeş kılarlar.</p>

  <p class="p0">Herakleitos, doğa felsefesinde her şeyin ateşten geldiğini ve sonunda yine ateşe döneceğini ileri sürmüştü. Stoacılar da bu görüşü benimser ve ona Herakleitos&rsquo;ta olup olmadığı tam olarak kesin olmayan bir görüşü, &lsquo;evrensel yangın&rsquo; (conflagration) öğretisini eklerler. Bu öğretiye göre evrenin, içindeki her şeyle birlikte ateşten gelme ve sonunda yine ateşe dönme süreci, zaman içinde, sürekli olarak tekrarlanmaktadır:</p>

  <p class="p0">Herakleitos, daha önce gördüğümüz gibi, evrenin ilkesi olan ateşin belli bir yasaya göre diğer varlıkları meydana getirdiğini söylemekte ve bu yasayı Akıl veya Logos olarak adlandırmaktaydı. Stoacılar, bir yandan bu ilkeyi yani ateş veya sıcak nefesi, Akıl veya Logos olarak adlandırırken diğer yandan oluşu yöneten bu yasa veya düzenlilikleri önüne geçilmez bir olgu olarak Kader (Fatum) diye nitelendirirler. Bunun sonucunda Stoacılar, Herakleitos&rsquo;da varlığını gördüğümüz evrensel determinizm fikrini daha ileri ve açık olarak kadercilik (fatalizm) diye adlandırılabilecek bir noktaya götürürler. Sonuç olarak, her şeyin sürekli olarak değiştiği, aktığı yönündeki ünlü Herakleitosçu tez de Stoacılar tarafından da paylaşılır. Marcus Aurelius gibi son dönem Stoacıları bu tezden, insan hayatının gelip geçiciliği yönünde Herakleitos&rsquo;ta olmayan ve daha çok Hıristiyansı olarak nitelendirilmesi mümkün olan önemli bir ahlâkî sonuç da çıkarırlar.</p>

  <p class="p0">Doğa felsefelerinin tüm ilkelerini Herakleitos&rsquo;tan alan Stoacıların ahlâk konusundaki modelleri ise hem hayatı, kişiliği, hem de ahlâk felsefesi alanındaki görüşleri bakımından Sokrates&rsquo;tir. Onlar, Sokrates&rsquo;i hem en yüksek ahlâkî bir davranış örneği ve ideali olarak alır hem de onun erdem, erdemlilik, mutluluk ile ilgili ana tezlerini tümüyle, hatta ondan daha ileri ölçüde, daha katı bir tarzda benimserler. Bu konuda özellikle ilk dönem Stoacılığı içinde yer alan Zenon ve Krizippos&rsquo;un daha fazla Sokratesçi oldukları bilinmektedir.</p>

  <p class="p0">Stoacılar bu bağlamda, Sokrates&rsquo;in erdemle mutluluk arasında kurduğu sıkı bağlantıyı kabul ederler. Sokrates&rsquo;in ahlâk felsefesinin bir başka önemli görüşünü, insan ruhunun özünü teşkil eden şeyin akıl olduğu tezini de paylaşırlar. Bunun en önemli sonucu olan erdemin esas itibariyle bilgi olduğu yolundaki tezi Stoacılar tarafından tümüyle kabul edilir. Krizippos bu tezden hareketle kötülüğü veya tutkuları bir bilgi eksikliğine, yanlış görüşe veya yargı kusurlarına indirger. Buna bağlı olarak, İlk Stoacılar, özellikle Zenon ve Krizippos, erdemle erdemsizlik arasında kesin bir ayrım yaparlar ve erdem ile erdemsizliğin kendi içlerinde farklı dereceleri barındırabileceğini kabul etmezler. Bunun sonucunda da, insanlığı çok az sayıda erdemli insanlar ve bilgelerle geri kalan erdemsiz insanlar, deliler veya aptallardan oluşan iki ana gruba ayırırlar.</p>

  <p class="p0">Sokrates&rsquo;in erdemin bilgi olduğu tezinin bir diğer önemli sonucunun, kimsenin bilerek kötülük yapmayacağı görüşü olduğunu biliyoruz. Bu görüş Sokrates&rsquo;i kötü insanları iyileştirilmeleri gereken hastalar olarak görmeye itmişti ki, bu tezin bir benzeri özellikle son dönem Stoacılarından Marcus Aurelius&rsquo;ta da bulunmaktadır. Marcus Aurelius bu tezden erdemsiz, kötü insanlara öfkelenmemek, hoşgörü göstermek, onları düşman olarak görmeyip affetmek gerektiği yönünde olumlu bir sonuç çıkarır.</p>

  <p class="p0">Stoacıların kendilerinden önce gelen filozof ve felsefe okulları içinde etkisi altında bulundukları üçüncü grubu, küçük Sokratesçi okullar içinde yer alan Kinikler oluşturur. Diogenes Laertius&rsquo;un verdiği bilgiye göre Stoacılığın kurucusu olan Zenon&rsquo;u felsefeye sevkeden en önemli olay, Sokrates&rsquo;in hayatı ve kişiliğine duyduğu hayranlık yanında, Kinik okula mensup bir filozof olan Krates&rsquo;i tanıması olmuştur. Kiniklerin Sokrates&rsquo;ten hareketle geliştirdikleri önemli bir ayrım, Stoacılar tarafından da tümüyle benimsenmiştir. Bu, Kiniklerin insan mutluluğu için önemli olan iç özgürlük, bağımsızlık, özerklik gibi temel iyilerle, zenginlik, sağlık, iyi ün gibi dışsal iyiler arasındaki yaptıkları ayrımdır Bu ayrım, Stoacıların ikinci gruba giren iyilerle ilgili olarak geliştirdikleri ve ilerde geniş olarak inceleyeceğimiz özel bir öğretinin, &lsquo;kayıtsızlar&rsquo; veya &lsquo;farksızlar&rsquo; (indifferents) öğretisinin temelini oluşturur.</p>

  <p class="p0">Bunun yanı sıra Stoacıların ahlak felsefelerinin ana ilkesi olarak sundukları &lsquo;doğaya uygun yaşama&rsquo; öğretilerinin de Kinik kaynaklı olduğuna şüphe yoktur. Kiniklerin doğa-yasa, doğal olanla-yasal olan arasında yaptıkları ayrım ve buna dayanarak yasal olana, uylaşımlara veya geleneklere dayandığını ileri sürdükleri kurumlar ve değerleri reddetmiş olmaları, Stoacılar tarafından da büyük ölçüde benimsenmiş ve geliştirilmiştir. Bu bağlamda olmak üzere Stoacılar ortak bir insan doğasına inandıkları gibi, bu doğa bakımından fazla bir anlam ifade etmeyen, onun kurallarını veya taleplerini değiştirmeyen cinsiyet, ırk, ulus gibi farklılıkları önemsiz görmüşlerdir. Bu görüşlerinin doğal ve tutarlı bir sonucu olarak da, Platon ve Aristoteles&rsquo;in siyaset felsefelerinin temel ilkesini ve hedefini oluşturan Yunan tipi site toplumu ve devleti anlayışına karşı çıkarak bütün toplumları içine alacak evrensel bir dünya toplumu, bir dünya devleti (kozmopolis) projesini ortaya atmışlardır.</p>

  <p class="p0">Stoacılar, buraya kadar saydığımız bu filozoflar ve okullarla aynı ölçüde veya önemde olmamakla birlikte Megaralılardan da etkilenmişlerdir. Zenon&rsquo;un hocaları arasında Krates&rsquo;ten başka Megara okuluna mensup Stilpon, Diodoros Kronos&rsquo;un adları geçmektedir. Gerçekten onun mantık ve dil konusuna gösterdiği ilginin gerisinde Megaracı bazı etkilerin bulunması ihtimali yüksektir. Öte yandan bu Megaracı etki özellikle Krizippos&rsquo;ta doruğuna ulaşmıştır. Krizippos, Stoacı okulun büyük mantıkçısı ve bilgi kuramcısı olarak sivrilmiştir. Megara okulunun kurucusu olan Euklides ilk olarak Parmenides ve Elealı Zenon tarafından geliştirilmiş olan akıl yürütme yöntemleri, paradokslar, saçmaya indirgeme usulüyle yakından ilgilenmişti. Krizippos&rsquo;ta da bu ilginin yoğun bir şekilde devam ettiği görülmektedir.</p>

  <p class="p0">Euklides&rsquo;in Elea okulundan aldığı varlığın birliği görüşü de Stoacılar tarafından paylaşılmıştır: Stoacıların kozmoloji veya doğa felsefeleri, evrenin temelinde tek bir ilkenin, ateşin bulunduğu, onun varlığın hem etkin, hem edilgin ilkesi olarak iki ana f<span class="t15">a</span>rklı görünümde kendini gösterdiği tezine dayanmaktadır.</p>

  <p class="p0">Stoacılar metafizikleri veya ontolojileri bakımından Platon&rsquo;a tamamen ters düşmekle birlikte &ndash;çünkü onlar da Helenistik dönemin diğer büyük okulu olan Epikurosçular gibi tümüyle materyalisttirler&ndash; bazı başka temel görüşleri bakımından açık bir şekilde Platon&rsquo;un etkisi altında bulunmaktadırlar. Bunlardan en önemlisi, belki, içinde yaşadığımız dünyanın bütün var olan dünyaların en mükemmeli olduğu yönünde başlangıcının Platon&rsquo;da olduğunu gördüğümüz görüştür.</p>

  <p class="p0">Platon&rsquo;un Timaios&rsquo;ta ortaya koyduğu evrenin, belirli bir amacı güden sanatkâr bir Tanrı&rsquo;nın yani Demiorgos&rsquo;un eseri olduğu, bundan dolayı iyi, mükemmel, uyumlu bir bütün, bir kozmos olduğu görüşü Stoacıların da temel tezlerinden biridir. Yalnız onlar bu sanatkâr Tanrı&rsquo;yı Platon gibi <span class="t12">kişisel</span> ve <span class="t12">evrene aşkın</span> bir varlık olarak tanımlamaz; onun <span class="t12">evrene içkin</span> bir ilke, Akıl veya Logos olduğunu söylerler.</p>

  <p class="p0">Stoacılara Platon&rsquo;dan intikal eden bir başka önemli düşünce de, yine teoloji alanına ait olan evrende tanrısal bir öngörünün veya inayetin bulunduğu düşüncesidir. Nihayet bu temel tezleri Stoacıları bir başka önemli Platoncu girişime, evrende kötünün olmadığını kanıtlama yönündeki girişime ve bunun için ortaya attıkları son derece ince &lsquo;tanrı savunması&rsquo;na götürür. <span class="t12">Timaios&rsquo;un</span> dokuzuncu kitabında kendisiyle karşılaştığımız Platoncu tanrı savunması, Stoacılar &ndash;ve Yeni Platoncular&ndash; tarafından önemli ölçüde geliştirilerek Hıristiyan Ortaçağ&rsquo;ına nakledilir Bu çerçevede özellikle son dönem Stoacılığı daha büyük bir önem taşır.</p>

  <p class="p0">Stoacıların Platon&rsquo;dan etkilenmelerinin bir başka önemli örneğini de, psikolojiyle ilgili öğretileri temsil eder. Aşağıda geniş olarak üzerinde duracağımız gibi ilk dönem Stoacılarının, özellikle Krizippos&rsquo;un Platon&rsquo;un ruhu biri akıllı diğerleri akıl dışı üç kısımdan meydana gelen bir varlık olarak ele alan kuramını reddetmesine karşılık Orta Dönem Stoacılığının iki önemli temsilcisi Panaitios ve Poseidonios, Platoncu psikolojinin bu öğretisini büyük ölçüde benimserler.</p>

  <p class="p0">Son olarak Aristoteles&rsquo;in de Stoacılar üzerinde belli bir etkisinden söz etmemiz doğru olacaktır. Stoacıların felsefeyi mantık, doğa felsefesi ve ahlak felsefesi olarak üçe ayırmaları Aristoteles kaynaklı değildir. Ancak Poseidonios&rsquo;un bu üçlü ayrım yerine, onu esas olarak teorik ve pratik felsefe olarak ikiye ayırmasının gerisinde, Aristoteles&rsquo;in bu konudaki öğretisi bulunmaktadır. Aristoteles&rsquo;in insan hayatının ereğinin mutluluk (eudamonia) olduğu genel formülü diğer Helenistik okullar gibi Stoacılık tarafından da üzerinde herhangi bir tartışma yapılmaksızın kabul edilir. Aristoteles&rsquo;in ethik alanında ortaya koyduğu bazı temel ayrımlar, örneğin ahlakta araçlar-amaçlar, entelektüel erdemler-ahlâkî erdemler ayrımları yine bütün Stoacılar tarafından tartışılmaksızın kabul edilmiş görünmektedir. Stoacılar doğa felsefelerinin aktif ilkesi olan sıcak nefes&rsquo;i ve onun bireysel varlıklardaki iş görme tarzını, Aristoteles&rsquo;in Form&rsquo;una ve onun maddede iş görme tarzına benzer bir şekilde tasarlarlar. Nihayet Stoacıların dört unsur öğretilerinin de, bazı noktalarda Aristoteles&rsquo;inkinden farklı olmakla birlikte özü itibariyle Aristotelesçi bir karaktere sahip olduğu görülmektedir Stoacılığın düşünsel kökenleri hakkında bu kısa açıklamalardan sonra okulun belli başlı filozoflarının hayatları ve kişiliklerine, eserlerine, Stoacılık tarihi içindeki yerleri ve konumlarına geçelim. Bu çerçevede vereceğimiz bilgiler, Stoacılığın belli başlı üç dönemi hakkında biraz daha fazla bilgi sahibi olmamızı ve bu dönemleri birbirinden ayıran ana özelliklerin neler olduklarını biraz daha yakından görmemizi sağlayacaktır.</p>

  <p class="p0"><span class="t12">&nbsp;</span></p>
</body>
</html>
