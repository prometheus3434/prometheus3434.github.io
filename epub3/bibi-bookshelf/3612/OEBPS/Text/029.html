<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p0">Stoacılık, Helenistik daha sonra Roma döneminin en önemli ve en uzun ömürlü felsefe hareketi veya okulu olmakla kalmaz. Etkisi ilk kilise babaları Clemens, Tertulianus ve Aziz Augustinus üzerinden Geç Rönesans dönemine kadar uzanır. Bu etki modern Batı felsefesinde Spinoza, Kant, Nietszche gibi çok önemli filozofların bazı temel öğretilerinde de kendini gösterir. Nihayet, Batı ahlak geleneğinin Hıristiyanlık yanında ikinci en önemli parçasını teşkil etmesine, hatta gündelik hayata kadar inip felsefecilerin dünya nimetlerine karşı kayıtsızlıklarını, insanın başına gelen felaketleri soğukkanlılıkla karşılamasını ifade etmek üzere &lsquo;Stoacı tutum, Stoacı davranış&rsquo; gibi deyimlerin kullanılmasına rağmen Stoacılık hakkında kaynaklarımız sınırlı ve hatta bir ölçüde yetersizdir.</p>

  <p class="p0">Bunun başlıca nedeni, yukarda işaret ettiğimiz gibi, Stoacı okulun ilk iki dönemi yani erken dönemiyle bunu takip eden orta dönemine mensup önemli temsilcilerinin, örneğin Zenon, Kleanthes, Krizippos&rsquo;la Panaitios ve Poseidonios&rsquo;un eserlerinin hemen hemen hiçbirinin tam olarak zamanımıza intikal etmemiş olmasıdır. Öte yandan bu filozofların, özellikle, Zenon, Krizippos ve Poseidonios&rsquo;un çok üretken yazarlar oldukları da söylenmektedir (Örneğin bunlar arasında Krizippos&rsquo;a 700&rsquo;den fazla eser mal edilmektedir).</p>

  <p class="p0">Stoacı okula mensup olan yazarlar arasında tam bir eserine veya eserlerine sahip olduğumuz filozoflar, ancak Stoacılığın geç döneminin, Roma&rsquo;nın İmparatorluk döneminin temsilcileri olan Seneca, Epiktetos ve Marcus Aurelius&rsquo;tur. Bunların eserleri ise ne yazık ki özel olarak ahlak konusunda yoğunlaşmışlardır. Bu eserler daha önce gelen diğer Stoacı filozofların bunun dışında kalan görüşleri yani ahlak felsefelerinin temelini oluşturan kuramsal felsefeleri veya bilgi kuramları, mantık, doğa veya varlık felsefeleri konusunda çok az bilgi içermektedirler. Özellikle Epiktetos ve Marcus Aurelius için önemli olan, Stoacı evren çerçevesi içinde ahlâkî öğütler vermek olduğu için, bu yazarlar Stoacılığın sözünü ettiğimiz diğer alanları hakkında fazla açıklama yapma ihtiyacını duymamışlardır.</p>

  <p class="p0">Üstelik bu eserlerde savunulan bazı görüşlerin Stoacıların Zenon, Kleanthes ve Krizippos gibi kurucu babalarının savundukları görüşler olmayıp, daha çok Stoacılığın Orta Dönemine mensup olan Panaitios ve Poseidonios gibi Platoncu ve Aristotelesçi görüşlere yakınlık duyan ve Stoacılıkla bunlar arasında bir uzlaştırma, bir sentez gerçekleştirmek isteyen yazarların savundukları görüşler oldukları anlaşılmaktadır. Bu durum ilk dönem Stoacıları ile ilgili olarak elimizde çok az sayıda bilginin bulunması sonucunu doğurmaktadır.</p>

  <p class="p0">Böylece Stoacılığın ilk ve orta dönemiyle ilgili olarak elimizde esas olarak bu döneme ait filozofların hayatları ve görüşlerinden söz eden geleneksel doksografiler yani filozofların çeşitli konulardaki görüşlerinden söz eden eserler veya kendi amaçlarıyla ilgili olarak yeri geldiğinde bu filozofların görüşlerini ele alan, onların eserlerinden alıntılar yapan diğer antik yazarların eserleri kalmaktadır.</p>

  <p class="p0">Bu doksografik eserler içinde en önemlisi antik çağ filozoflarının hayatları ve görüşleriyle ilgili olarak şimdiye kadar sık sık başvurduğumuz Diogenes Laertius&rsquo;un eseridir. Diogenes, <span class="t12">Ünlü Filozofların Hayatları ve Öğretileri</span>''nin VII. Kitap&rsquo;ını tümüyle Stoacı yazarlara, bu arada Zenon, Kleanthes, Krizippos&rsquo;a ve bunların bazı öğrencilerine ayırmıştır. Aynı gruba giren diğer önemli iki kaynak, Sahte-Plutarkhos&rsquo;un <span class="t12">Filozofların Görüşleri Üzerine</span> adlı eseriyle John (veya Yuhanna) Stobaios&rsquo;un (İS. 5-6. yüzyıl) <span class="t12">Fizikçi ve Ahlâkçılardan Seçmeleredir.</span> Bu son eserin ise aslında İÖ. 1. yüzyılda yaşamış olan bir başka derlemecinin, Arius Didymus&rsquo;nın eserinde yer alan bilgilere dayandığı anlaşılmaktadır.</p>

  <p class="p0">İkinci yani kendi amaçları doğrultusunda Stoacıları ele alan, onların görüşlerinden söz eden yazarlar grubu içinde en önemli kaynak ise bir önceki kısımda Epikurosçuları ele alırken kendisinden sık sık söz ettiğimiz ve eserlerine dayandığımız Cicero&rsquo;dur. Cicero, yine daha önce işaret ettiğimiz gibi aslında meslekten bir filozof değildir. Kendisiyle aynı yüzyılda yaşamış diğer Romalı aydınlar gibi onun da asıl ilgilendiği şey hitabet ve siyasettir. Bununla birlikte gençliğinde tanıdığı döneminin belli başlı Stoacı, Septik ve Epikurosçu filozofları onda felsefeye karşı belli bir merak ve ilgi uyandırmıştır. Uğradığı siyasi hayal kırıklıkları (Roma Cumhuriyetinin sonunu getiren iç savaşlar) ve kişisel mutsuzluklar (çok sevdiği kızı Tulia&rsquo;nın ölümü) altmışını aştığı hayatının son döneminde, onu edebiyat ve felsefede bir teselli aramaya götürmüş ve bunun sonucunda Cicero iki yıl gibi kısa bir süre içinde Stoacıların da içinde bulunduğu döneminin başlıca felsefe okulları ve onların çeşitli konulardaki görüşleri hakkında son derece değerli bilgiler veren bazı kitaplar yazmıştır.</p>

  <p class="p0">Bu kitaplar arasında önemli olan üçünden yani <span class="t12">İyiler ve Kötülerin Sınırları Üzerine</span> (De Finibus Bonorum et Malorum), <span class="t12">Tanrıların Doğası Üzerine</span> (De Natura Deorum) ve <span class="t12">Academica&rsquo;dan</span> daha önce söz ettik. Bu üç kitapta Hellenistik döneme ait felsefe okullarından Epikuros ve Septik okullar yanında Stoacıların görüşlerine de önemli yer verilmektedir. Cicero bunlar dışında özellikle Stoacılara ayırdığı ve <span class="t12">Stoacıların Paradoksları</span> (Paradoxa Stoicorum) <span class="t12">Kader Üzerine</span> (De Fato) ve <span class="t12">Ödevler Üzerine</span> (De Officiis) adını taşıyan bazı eserler de kaleme almıştır. Kendisi bir Stoacı olmamakla birlikte <span class="t12">Ödevler Üzerine</span> adlı eserinde Stoacılara mal ettiği fikirlerin çoğunu paylaşır. <span class="t12">Devlet Üzerine</span> (De Republica) ve <span class="t12">Yasalar Üzerine</span> (De Legibus) gibi siyasi eserlerinde de Stoacıların doğa yasası ve adalet üzerine görüşlerinden etkilendiği görülmektedir. Bu son iki eser Stoacıların siyaset felsefelerine ayırdığımız bölümde kendilerinden yararlanacağımız başlıca kaynaklar olacaktır.</p>

  <p class="p0">Stoacılarla ilgili bilgi veren diğer kaynaklar esas olarak Stoacılığa düşman bazı yazar ve filozofların eserlerinden oluşmaktadır. Bu yazar ve filozoflar içinde de <span class="t12">Karışım Üzerine</span> ve <span class="t12">Kader Üzerine</span> adlı eserlerinde Stoacıları eleştiren ünlü Aristoteles yorumcusu Afrodisyaslı Aleksandros&rsquo;u (İS. 2-3. yüzyıl); <span class="t12">Stoacıların Çelişkileri Üzerine</span> ve <span class="t12">Stoacılara Karşı Ortak Anlayışlar Üzerine</span> adlı eserlerinde Stoacılığı eleştiren, ama bu vesileyle onlardan geniş alıntılar yapan ünlü <span class="t12">Paralel Hayatların</span> yazarı Platoncu Plutarkhos&rsquo;u (İS. 50-125); yine bir Platoncu olan ve kendilerine karşı çıkmak amacıyla Stoacılardan görüşler zikreden Antik dünyanın Hipokrates&rsquo;ten sonra ikinci ünlü hekim veya tıp bilgini Bergamalı Galenos&rsquo;u (İS. 2. yüzyıl) zikredebiliriz.</p>

  <p class="p0">Stoacılarla ilgili bilgi kaynakları arasında, Epikuros ve Epikurosçulara ayırdığımız bir önceki kısımda kendisinden söz ettiğimiz Sextus Empiricus&rsquo;un da önemli bir yeri vardır. Onun Epikuros&rsquo;a ayırdığımız kısımda belirttiğimiz üç eseri, <span class="t12">Pironculuğun Ana Görüşleri, Dogmatiklere Karşı</span> ve <span class="t12">Bilginlere Karşı,</span> Stoacılarla ilgili olarak da temel kaynak niteliğindedir. Bunlardan özellikle ikincisi, Sextus Empiricus tarafından bir dogmacılık olarak görülen Stoacılığın belli başlı tezleri hakkında geniş bilgi vermekte ve bu tezlerin kapsamlı bir eleştirisini içermektedir.</p>

  <p class="p0">Bu listeye nihayet Antik felsefenin son büyük filozofu Plotinos&rsquo;u (İS. 3. yüzyıl), Plotinos&rsquo;tan sonra yaşamış ve Stoacılık hakkında yine olumsuz görüşler sergilemiş olan iki Hıristiyan piskoposu Eusebios (İS. 3-4. yüzyıl) ile Nemesius&rsquo;u (İS. 4. yüzyıl) ve Aristoteles&rsquo;in bir diğer önemli yorumcusu olan Simplikios&rsquo;u (İS.6. yüzyıl) ekleyebiliriz.</p>

  <p class="p0">Zenon&rsquo;dan Tarsuslu Antipatros&rsquo;a kadar Erken Stoacılık dönemiyle ilgili standart metinler H. Von Arnim tarafından kaleme alınmış olan dört ciltlik bir eserde bir araya getirilmiştir (<span class="t12">Stoicorum Veterum Fragmenta,</span> 1903-24; yeni baskısı Stuttgart, 1964). Bu eser Stoacılar hakkında yukarda sözünü ettiğimiz kaynaklarda bulunan bütün malzemeyi içermektedir. Daha önce de belirttiğimiz gibi A. A. Long ve D.N. Sedley ilk kez 1987 yılında yayınlamış oldukları <span class="t12">The Hellenistic Philosophers</span> adlı eserlerinde Helenistik felsefe dönemine ait çok sayıda önemli metnin İngilizceye çevrilerini yapmışlardır. Bu metinler içinde de Stoacılarla ilgili olanlar en büyük kesimi oluşturmaktadır.</p>

  <p class="p0">Bunun yanı sıra Brad Inwood ve L. P. Gerson bundan kısa bir süre sonra, 1988&rsquo;de Helenistik döneme ait üç felsefe okuluna, Epikurosçular, Stoacılar ve Septiklere ait yine çok sayıda metnin veya metin parçalarının İngilizce çevirilerini içeren kendi eserlerini yayınlamışlardır.</p>

  <p class="p0">Bu son eserin Stoacı metinlerle ilgili bazı önemli özellikleri vardır: Long-Sedley&rsquo;de kısa ve seçilen temalara yoğunlaşmış metinlerin bulunmasına karşılık, Inwood-Gerson orijinal kaynaklardan daha uzun metinleri bütün olarak vermeyi tercih etmektedirler. İkinci olarak Inwood-Gerson&rsquo;da, John Stobaios&rsquo;un eserlerinde muhafaza edilmiş olan Arius Didymus&rsquo;un Stoacı ahlaka ilişkin doksografisinin ilk kez tam metin İngilizce çevirisi bulunmaktadır. Ayrıca Inwood-Gerson&rsquo;da Plutarkhos, Galenos ve Seneca&rsquo;dan seçilen Stoacılıkla ilgili metinler yine Long-Sedley&rsquo;de olduklarından daha uzun bir şekilde verilmektedir.</p>

  <p class="p0">Bu metinleri kullanırken veya atıflarda bulunurken Epikurosçuluğa ayırmış olduğumuz kısımda gösterdiğimiz aynı kısaltmaları kullanacağız. Bunlar dışında yararlandığımız ikinci dereceden eserlerin tam listesi ise Kaynakça&rsquo;da yer almaktadır.</p>

  <p class="p0">&nbsp;</p>
</body>
</html>
