<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p0">Stoacılık, Helenistik ve Roma döneminde ikinci önemli felsefe okulunu oluşturur. Kendisiyle aynı dönemde ve aynı yerde ortaya çıkmış olmakla birlikte Stoacılık, Epikurosçuluktan hem zaman bakımından daha uzun ömürlü olmuş hem de daha çok sayıda önemli Yunan-Romalı aydın ve düşünürü kendi saflarına çekmiştir. Kıbrıslı Zenon tarafından kurulan Stoacılık yaklaşık beş yüz yıl boyunca canlı bir biçimde varlığını sürdürmüş ve bu süre içinde de üç dönemden geçmiştir.</p>

  <p class="p0">Stoacılığın bu üç dönemi ı) İlk veya Erken Dönem Stoacılığı, ıı) Orta veya Geçiş Dönemi Stoacılığı, ııı) Son veya Geç Dönem Stoacılığı olarak adlandırılır. Stoacılığın erken dönemi İÖ. 3. yüzyılın başlarından 2. yüzyılın ortalarına kadar uzanan yaklaşık yüz elli yıllık bir süreyi içine alır ve bu süre içinde tarih sahnesine üç önemli filozofu çıkarır. Bunlar okulun kurucusu ve Stoacılığın ana görüşlerini ilk ortaya atan Zenon (İÖ. 344-262), Zenon&rsquo;un ölümünden sonra okulun başına geçen öğrencisi Kleanthes (İÖ. 331-233) ve Kleanthes&rsquo;ten başkanlığı devralan ve okulun öğretilerini yeniden ortaya koyan, sistemleştiren, bundan dolayı da haklı olarak okulun ikinci kurucusu olarak kabul edilen Krizippos&rsquo;tur (İÖ. 281-208).</p>

  <p class="p0">Orta Dönem Stoacılığına gelince, bu dönem Stoacılığının da başlıca iki önemli temsilcisi vardır: Panaitios (İÖ.185-110) ve Poseidonios (İÖ. 135-51). Bu dönem Stoacılığı ilk veya erken dönem Stoacılığından bazı özelliklerle ayrılır: İlk Dönem Stoacılığının felsefeyi bilgi kuramı veya mantık, varlık veya doğa felsefesi ve pratik felsefe ya da ahlak felsefesinden meydana gelen bir bütün, bir sistem olarak kabul etmesine ve bunlardan hiçbirine diğeri karşısında belli bir üstünlük veya öncelik tanımamasına karşın, Orta Dönem Stoacılığı pratik felsefeye veya ahlak felsefesine daha fazla önem verir. Hatta Poseidonios ile birlikte okulun öğretisinin dini çizgileri de yavaş yavaş ortaya çıkmaya başlar.</p>

  <p class="p0">İkinci olarak İlk Dönem Stoacılığının kendi başına veya kendi tarzında bağımsız düşüncelerden oluşan bir felsefe veya dünya görüşü meydana getirmeyi amaçlamasına karşılık Orta Dönem Stoacılığı, Platoncu ve Aristotelesçi okullar tarafından zaman içinde Stoacılığa yönelttilen eleştirileri dikkate alarak, daha eklektik bir bakış açısını benimser. Nitekim Atina&rsquo;da dönemin iki önemli Stoacısı olan Seleukialı Diogenes ile Tarsuslu Antipatros&rsquo;un derslerini takip eden Panaitios ayrıca Platon ve Aristotelesçi okulları da ziyaret eder ve onların öğretilerini yakından inceler.</p>

  <p class="p0">Üçüncü olarak, bu döneme kadar esas olarak Helenistik-Yunan özelliği taşıyan Stoa okulu Panaitios ve onun öğrencisi olan Poseidonios ile birlikte Roma&rsquo;ya taşınır ve ortadan kalkıncaya kadar Roma dünyasının bir anlamda resmi felsefesi haline gelir.</p>

  <p class="p0">Stoacılığın son dönemi ise tümüyle Roma&rsquo;nın imparatorluk dönemine denk düşer. Bu dönemde Stoacılığının en önemli temsilcileri olarak karşımıza Seneca (İÖ. 4-İS. 65), Epiktetos (yaklaşık olarak İS. 55-135) ve Marcus Aurelius (İS. 121-180) çıkar. Ayrıca bu dönem, Stoacı yazarlar hakkında elimizde en bol malzemenin bulunduğu dönemdir. İlk ve Orta Dönem Stoacılarının kendi eserlerinden günümüze çok az sayıda metin parçaları kalmış olmasına karşılık, Seneca&rsquo;nın çok sayıda inceleme ve mektubu, Epiktetos ve Marcus Aurelius&rsquo;un kendi düşüncelerini içeren iki eseri -Epiktetos&rsquo;un <span class="t12">Söyleşileri</span> ve Marcus Aurelius&rsquo;un <span class="t12">Düşünceleri</span>elimizde bulunmaktadır. Nihayet bu dönemde Stoacılıkta dini ilgiler doruk noktasına çıkmıştır. Öyle ki artık Stoacılık, bu son dönemde bir yandan bir ahlak felsefesi, yaşama sanatına ilişkin kural ve öğütler içeren hayat kılavuzu olma özelliğini korurken diğer yandan bir tür kurtuluş öğretisi, bir çeşit felsefi din olma niteliğine bürünmüştür.</p>

  <p class="p0">&nbsp;</p>
</body>
</html>
