<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p0">Epikuros&rsquo;un hayatı ve eserleri hakkında ana bilgi kaynağımız İS. 3. yüzyılda yaşamış olan Diogenes Laertius&rsquo;tur. Diogenes, Ü<span class="t12">nlü Filozofların Hayatları ve Öğretileri</span> adlı eserinin onuncu ve sonuncu kitabının tümünü Epikuros&rsquo;un hayatı ve eserlerine ayırır. Bu eserde kendisine ayrı bir kitap ayrılan ikinci filozof Platon&rsquo;dur, ama Diogenes tarafından Epikuros&rsquo;a tahsis edilen bölüm Platon&rsquo;a ayrılan bölümden daha uzundur. Bunu Diogenes tarafından Epikuros&rsquo;a verilen daha büyük önemin bir işareti olarak yorumlamak mümkündür.</p>

  <p class="p0">Diogenes&rsquo;in bu kitapta verdiği bilgilere göre Epikuros, Atina tarafından yerleşmeci olarak Sisam (Samos) adasına gönderilen aslen Atinalı bir aileden İÖ. 342-1 yılında doğmuş ve çocukluğuyla gençliğinin büyük kısmını bu adada geçirmiştir. Felsefeyle ilk kez on dört yaşındayken tanıştığını bizzat Epikuros söylemektedir. Kendisi de Epikurosçu okula mensup olan Apollodoros, <span class="t12">Epikuros&rsquo;un Hayatı</span> adlı eserinde onu felsefeye yönelten olayın, Hesiodos&rsquo;ta Khaos&rsquo;un anlamının ne olduğunu kendisine açıklamakta yetersiz bulduğu okul hocaları olduğunu ileri sürmektedir. Bir başka rivayet ise Epikuros&rsquo;ta felsefeye karşı ilgiyi yaratan olayın onun Demokritos&rsquo;un eserleriyle tanışması olduğunu söylemektedir. Epikuros&rsquo;un Demokritos&rsquo;un düşünceleriyle Teos&rsquo;ta (bugün İzmir&rsquo;de Seferihisar civarı) ve Demokritos&rsquo;un bir izleyicisi olan Nausiphanes aracılığıyla tanıştığı anlaşılmaktadır. Öte yandan onun Nausiphanes&rsquo;ten önce bir Platoncu olan Pamphilius&rsquo;un da öğrencisi olduğu söylenmektedir. Ancak bunun Epikuros üzerinde önemli bir etki bırakmamış olduğu veya Nausiphanes&rsquo;in Demokritosçu etkileri tarafından kısa zamanda aşılmış olduğu anlaşılmaktadır.</p>

  <p class="p0">Epikuros Atina&rsquo;ya ilk kez 18 yaşındayken ve iki yıllık askerlik görevini yerine getirmek üzere gelmiştir. Yine Diogenes&rsquo;in verdiği bilgiye göre bu sırada Atina&rsquo;da Akademi&rsquo;nin başında Platon&rsquo;un ölümünden sonra yerine geçmiş olan Ksenokrates bulunmaktadır. Aristoteles de İskender&rsquo;in kısa bir süre önce ölümünü izleyen günlerde Atina&rsquo;da patlak veren Makedonya düşmanı havadan kaçarak Khalkis&rsquo;e dönmüş, burada hayatının son günlerini geçirmektedir. İskender&rsquo;in ölümü Epikuros&rsquo;un doğduğu yer olan Sisam&rsquo;da da bazı olaylara yol açar. Bu olayların biri Atinalı yerleşmecilerin Perdikkas tarafından adadan kovulmasıdır. Epikuros, bu yerleşmeciler arasında bulunan ve Sisam&rsquo;dan kovulduktan sonra Kolophon&rsquo;a yerleşen babasıyla buluşmak üzere Atina&rsquo;yı terk eder.</p>

  <p class="p0">Apollodoros, Epikuros&rsquo;un bundan yaklaşık on üç yıl sonra yani İÖ. 310&rsquo;da ve otuz bir yaşında iken önce Midilli&rsquo;de, daha sonra Lapseki&rsquo;de (Lampsakos) bir felsefe okulu kurduğunu ve bundan beş yıl sonra da ikinci kez ve artık temelli olarak yerleşmek üzere Atina&rsquo;ya geldiğini söylemektedir. Epikuros Atina&rsquo;nın dış mahallelerinin birinde bahçe içinde bir ev satın alacak ve bundan böyle dostları ve öğrencileriyle burada sakin ve huzurlu bir hayat sürecektir. Bir rivayete göre onun bu bahçeli evi satın almasını mümkün kılan şey; Lapseki&rsquo;de geçirdiği süre içinde fikirleri ve kişiliğinden çok etkilenen Lapseki halkının onu Yunan entelektüel dünyasının bu kadar uzak bir bölgesinde tutmaya gönüllerinin razı olmaması, kendi aralarında topladıkları paralarla onun için bir fon oluşturmaları, bu fonla söz konusu evi ve bahçeyi satın alarak ona olan minnet borçlarını ödemeleri olmuştur. Öte yandan Epikuros&rsquo;un Kolophon ve Lapseki&rsquo;de geçirdiği süre içinde, verdiği dersler sonucunda Atina&rsquo;da yeni bir felsefe okulu kurmak için gerekli olan kendine güveni kazanmış olması da mümkündür.</p>

  <p class="p0">Epikuros&rsquo;un kurduğu okul, Platon&rsquo;un Akademi&rsquo;si veya Aristoteles&rsquo;in Lise&rsquo;sinden farklı bir yapıya sahiptir. Bu okulların resmî birer yükseköğretim kurumu oldukları ve yine farklı alanlarda farklı hocalar tarafından verilen derslerden meydana gelen resmi bir öğretim programına sahip olduklarını biliyoruz. Oysa Epikuros&rsquo;un okulu, aynı hayat tarzını, aynı görüşleri paylaşan bir dostlar topluluğundan oluşmaktadır. Bu okulun ne resmî bir statüsü ne de resmî bir ders programı vardır. Buraya kabul edilenler arasında &ndash;Platon&rsquo;un Akademi&rsquo;si ve Aristoteles&rsquo;in Lise&rsquo;sinden farklı olarak&ndash; kadınlar ve köleler de bulunmaktadır. Bunlar öğrenci olmalarının yanı sıra bizzat Epikuros&rsquo;un dostları olarak nitelediği insanlardır. Bunlar okula belli bir ders programını izlemek için değil, üstada yakın olmak, onun hayat tarzını paylaşmak için gelmişlerdir. Kuşkusuz onlar burada hem üstadın eserlerini okumakta hem de onun görüşleri üzerinde kendi aralarında konuşup tartışmaktadırlar. Bu çerçevede onların bazılarının üstadın düşüncelerini yazıya geçirmiş olmaları ve daha sonra Yunanistan&rsquo;ın başka bölgelerine, kendi yurtlarına gittiklerinde bu görüşleri kendi çevrelerine yaymaya çalışmış olmaları da muhtemeldir. Ayrıca Epikuros&rsquo;un Atina dışında bulunan bu öğrenci-dostlarıyla mektuplaştığını da biliyoruz. Nitekim onun görüşleri hakkında bugün elimizde bulunan en önemli üç belge bu öğrenci dostlarına yazmış olduğu üç mektubudur.</p>

  <p class="p0">Epikuros yine rivayete göre üzerinde &ldquo;Yabancı, burada kendini iyi hissedeceksin. Burada en yüce iyi olan haz vardır&rdquo; yazısının bulunduğu bu bahçede ölümüne kadar &ldquo;bir aile havası içinde öğrencileriyle çevrilmiş olarak, tam bir uyum ve dostluktan yararlanarak basit ve ölçülü bir hayat sürmüştür&rdquo; (Lange, 1, 102). Vasiyetinde bu ev ve bahçeyi öğrencilerine bırakmış, onlar da daha uzun bir süre orada toplanmaya devam etmişlerdir. Bu arada Epikuros&rsquo;un hatırasını her ayın on ikinci günü düzenledikleri bir şölenle anmayı sürdürmüşlerdir.</p>

  <p class="p0">Epikurosçuluk kendisiyle aynı zamanda ortaya çıkan Stoacılığın şiddetli saldırılarına uğramakla birlikte birçok yerde taraftar bulmuş ve Stoacılık kadar olmasa da zamanla bütün Akdeniz bölgesine yayılmıştır. İÖ. 2. yüzyılda Philonides adında biri Antakya&rsquo;da Epikuros&rsquo;un öğretisini açıklayan bir okul kurmuş, buna benzer bir başka okul da İskenderiye&rsquo;de açılmıştır. Roma&rsquo;da da Epikuros&rsquo;un felsefesini açıklamaya çalışan bir okul açmayı İÖ. 154 yılında Alkios ve Philiskos adında pek tanınmamış iki Yunan denemiş ve Napoli zamanla Roma Epikurosçuluğunun merkezi haline gelmiştir. İÖ. 1. yüzyılda Cicero&rsquo;nun bu öğretiyi Roma&rsquo;da Philodemos ve Paidros&rsquo;tan dinlemiş olduğu görülmektedir. Ancak Epikurosçuluğun daha sonraki döneminin en önemli ismi <span class="t12">De Rerum Natura</span> (<span class="t12">Şeylerin Doğası Üzerine</span>) adlı eserinde Epikuros&rsquo;un görüşlerini büyük bir ustalık ve şiirsellikle yeniden ortaya koyup savunacak büyük Latin şairi Titus Lucretius Carus (İÖ. 9955) olacaktır (Sarıgöllü, 14) .</p>

  <p class="p0">Epikuros çok sayıda düşmanının yanı sıra kendisini tam bir bağlılıkla seven ve tanrılaştıran dostları olan bir insandır. Düşmanları arasında yukarda söylediğimiz gibi başta Stoacılar olmak üzere rakip felsefe okullarının mensupları vardır. Onlara daha sonraki dönemde gerek onun materyalist fiziğine gerekse hazcı ahlak görüşüne karşı çıkacak olan bazı Hıristiyan kilise babaları eklenecektir. Diogenes ilk gruba giren muhaliflerinin Epikuros&rsquo;un kişiliğine ve hayat tarzına yönelttikleri kötü niyetli suçlamalarının bazı ilginç örneklerini vermektedir. Bu suçlamalar anne ve babasının ahlâksızlıklarından, kardeşlerinden birinin muhabbet tellallığından başlayıp, başkalarının görüşlerini kendi görüşleri gibi ileri sürmesine, güzel gençlere sulanmasına, zevk hayatına düşkünlüğünden ötürü günde iki kere kusup tekrar yemesi; mükellef sofralar kurmak için inanılmaz paralar harcamasından geçerek, bilimsel alanda çok cahil bir adam olduğuna, kıskançlığına, ağzı bozukluğuna, kendisinden başka hiçbir filozofu beğenmeyip her birine çirkin lakaplar takmasına kadar uzanmaktadır. Bu suçlamalara Hıristiyan kilise babaları da kendi paylarınca katkıda bulunarak, Epikurosçuları pislik içinde yaşamaktan ve her türlü ahlâksızca önerilerde bulunmaktan çekinmeyen bir &ldquo;domuzlar sürüsü&rdquo; olarak nitelemekten hoşlanacaklardır.</p>

  <p class="p0">Epikuros&rsquo;un düşmanlarının ona yönelttikleri kişisel, ahlâkî suçlamaların doğruluğu ve değeri hakkında bir şey söyleyebilecek durumda değiliz. Ama aşağıda ayrıntılı olarak ortaya koyup tartışacağımız ahlâkla ilgili öğretisinin kendisinden hareket edersek bu suçlamalar arasında en önemlisinin; onu duyusal, cinsel hazzı savunan biri olarak takdim eden suçlamanın kesinlikle haklı olmadığını teslim etmek zorundayız. Çünkü bu ahlâk öğretisinde Epikuros canlı ve taşkın hazları, özellikle bedensel, şehevi hazları kutsayan Kinik Aristippos&rsquo;un tersine, doğal ve zorunlu ihtiyaçların tatmininden ibaret olan basit, doğal ve zorunlu hazları savunan bir insan olarak karşımıza çıkmaktadır.</p>

  <p class="p0">Öte yandan Diogenes&rsquo;in kendisi Epikuros&rsquo;un önerdiği bu hayat tarzına uygun bir yaşayış sürdüğü konusunda da bizi temin etmektedir: Diogenes, hazzın hayatın amacı olduğunu ileri süren Epikuros&rsquo;un mektuplarında yalnızca su ve basit ekmekle yetindiğini ve gene bir dostuna &ldquo;Bana bir kap peynir yolla ki canım çektiğinde sefa süreyim&rdquo; dediğini belirtirken onun hazdan anladığı şeyin ne kadar sınırlı ve kendisini suçlayan insanların suçlamalarının temelini oluşturan hazdan ne kadar farklı olduğunu belirtmeye özen göstermektedir.</p>

  <p class="p0">O halde bugün bir felsefe okuyucusunun Epikuros&rsquo;u belki de düşmanlarının suçladığı şeyden tamamen başka bir şeyle, Diogenes&rsquo;in de paradoksal bir şekilde ortaya koyar gibi göründüğü şu eleştiriyle suçlaması mümkündür: Hazzı en yüksek iyi olarak kabul eden bir insanın, hazzın alanını bu kadar daraltması veya onun şiddetini, yoğunluğunu bu kadar azaltması, sonuçta kendisinin de açık bir şekilde söylediği gibi onu salt bir acı yokluğuna indirgemesi durumunda hâlâ meşru olarak hazdan ve hazcılıktan (hedonizm) bahsetmek mümkün müdür?</p>

  <p class="p0">Diogenes&rsquo;in yine bu kitapta verdiği bilgilerden, Epikuros&rsquo;un anne babasına vefalı, kardeşlerine cömert, hizmetkârlarına nazik, dostlarına ve öğrencilerine şefkatli ve sorumlu bir insan olduğunu da öğreniyoruz. Seneca öğrencilerinin ona insanlar arasında yaşayan bir Tanrı gibi baktıklarını ve ölümünden sonra sloganlarının &ldquo;Epikuros&rsquo;un gözü senin üzerindeymiş gibi yaşa!&rdquo; sloganı olduğunu söylemektedir.</p>

  <p class="p0">Epikuros&rsquo;un hayatı ve kişiliği üzerine çizmeye çalıştığımız bu portreye eklememiz gereken iki şey daha vardır: Bunlardan birincisi onun içinde yaşadığı sitenin kamusal hayatına katılma ve onda görev alma yönünde herhangi bir heves ve ilgi göstermemiş olmasıdır. İkincisi ise onun dinle ilgili görüşleri ve zamanının dinsel pratikleri ve merasimlerine karşı gösterdiği gereğinden fazla hoşgörülü tutumudur.</p>

  <p class="p0">Diogenes, ilk noktayı özel olarak belirtmeye özen göstermekte ve bunu onun alçakgönüllülüğünün olmasını aşırılığının bir işareti olarak takdim etmektedir. Bu, gerçekten böyle olabilir ve onun alçakgönüllü olması, ün arzusuna sahip olmayıp basit ve mütevazı bir hayat sürme idealinin bir parçası olabilir. Öte yandan bu olguyu daha önce değindiğimiz gibi, Yunan dünyasında değişen şartların, İskender&rsquo;den itibaren site hayatının geçirdiği değişmenin, başta filozof olmak üzere yurttaşların içinde yaşadıkları sitenin politik hayatında aktif rol oynama imkânlarının ortadan kalkmasının bir sonucu olarak da açıklayabiliriz. Epikuros&rsquo;un dostları ve öğrencileri ile birlikte kurduğu ve devam ettirdiği küçük filozoflar topluluğu, büyük toplum idealinin artık &lsquo;gerçekleşemez olması&rsquo; olgusunun bir tür telafisi olarak da işlev görmüş olabilir.</p>

  <p class="p0">Epikuros, en parlak örneğini Platon&rsquo;da gördüğümüz yasa koyucu, yönetici, siyasal filozof örneğinden topluluk kurucusu, ahlâk kuramcısı ve uygulayıcısı filozof örneğine geçişin ilk ve açık örneğini temsil etmektedir. Siyaset felsefesinden ahlâk felsefesine, siyaset filozofundan bir ahlâkî topluluğun kurucusu ve ahlâk modeli olarak ahlâk filozofuna olan bu geçişi; Roma döneminin sonuna doğru yalnızca bir ahlâk topluluğunun önderi olmakla kalmayıp, aynı zamanda dinî ilgi ve kaygıları da olan bir dinî topluluğun kurucusu ve doyurucu bir dinsel hayatın, kurtuluş öğretisinin temsilcisi ve önderi olan filozof figürü takip edecektir.</p>

  <p class="p0">İkinci noktaya, Epikuros&rsquo;un dini görüşleri ve zamanının dinsel pratikleri ve merasimlerine karşı gösterdiği fazla hoşgörülü tutumuna gelince; onun siyasete karşı herhangi bir ilgisi, siyasi hayatta herhangi bir rol alma isteği ve girişimi olmadığı gibi zamanının mevcut dinsel görüş ve geleneklerine, tapınma biçimlerine karşı ciddi bir eleştiri veya itirazı da olmamıştır.</p>

  <p class="p0">Bütünüyle materyalist ve mekanist bir doğa sistemi içinde Epikuros&rsquo;un, sıradan yurttaşın inandığı geleneksel Yunan çoktanrıcılığının tanrılarına nasıl yer bulabilmiş olduğu ve onlara karşı gösterilen geleneksel saygı ve tapınma biçimlerini, merasimlerini nasıl kabul etmiş ve onaylamış olduğunu anlamak gerçekten zordur. Nitekim bundan dolayı, Sokrates öncesi <span class="t12">Doğa Filozoflarının</span> büyük ölçüde doğadan kovduğu, Sofistlerin ise toplum, siyaset ve din içindeki yerlerini büyük ölçüde tehlikeye soktuğu, Sokrates, Platon ve Aristoteles&rsquo;in ancak ahlâkî ve felsefî bakımdan tinselleştirerek korumaya çalıştığı Yunan çok tanrıcılığının geleneksel anlayış ve formlarına Epikuros&rsquo;un gösterdiği bu saygı ve hoşgörüyü samimi bulmayanlar, onun bu tavrını ikiyüzlülük olarak görmektedir. Hatta Epikuros&rsquo;u sırf halkın çoğunluğu ve rahipler sınıfıyla ilişkilerini kötüleştirmemek için bu şekilde davranmakla yani bir &lsquo;konformist&rsquo; veya &ldquo;eyyamcı&rdquo; olmakla suçlayanlar da olmuştur. Epikuros&rsquo;un Menoikeus&rsquo;a mektubunda, &ldquo;tanrıtanımazların çoğunluğun inandığı tanrıları inkâr edenler değil, tersine onların tanrılar hakkındaki görüşlerini paylaşanlar olduğu&rdquo; yönündeki açık ifadesini göz önüne alınca bu itirazı ileri sürenlere doğrusu bir ölçüde hak vermemiz de gerekmektedir. Bununla birlikte Epikuros&rsquo;un Yunan çok tanrıcılığıyla ilgili bu tutumu bir olgu olduğu gibi onun bu tavrını belki farklı bir perspektif içine yerleştirerek anlamak da mümkündür.</p>

  <p class="p0">Bu farklı perspektifi Lange şu şekilde ortaya koymaktadır: Epikuros için tanrılar nesnel bir gerçeğe işaret eden varlıklar olmaktan ziyade, <span class="t12">mükemmelliklerinden ötürü ahlâk ideallerimiz için bir model ödevi görmeleri mümkün olan varlıklarda.</span> Başka bir deyişle Epikuros, geleneksel Yunan çok tanrıcılığının kabul ettiği tanrıları bizim dışımızda nesnel bir varlığı olan gerçeklikler olarak almaktan çok ölümsüz, öncesiz ve sonrasız, sonsuz mutluluklarından dolayı herhangi bir arzu ve kaygıları olması imkânsız, kendi kendilerine yeterli olma özellikleriyle kendilerini taklit etmemiz mümkün olan doğru ahlâkî davranış modelleri olarak kabul etmektedir.</p>

  <p class="p0">Gerçekten de, Epikuros&rsquo;un felsefî sisteminde tanrılar, ezelî ve ebedî yasalar tarafından tümüyle mekanik ve zorunlu bir tarzda cereyan eden, doğal ve insani olaylar dünyasına herhangi bir şekilde müdahaleleri mümkün olmayan, ayrıca sahip oldukları mükemmellik, mutluluk ve kendi kendilerine yeterliliklerinden dolayı böyle bir şeye ihtiyaçları da olmayan, hatta böyle bir müdahalenin doğalarına uygun düşmediği varlıklardır. Böylece onlar, kendilerine karşı göstermeleri mümkün öfke veya intikam duygularıyla insanların gereksiz korkularının kaynakları olmadıkları gibi insanların doğalarına uygun olarak yaşayabilecekleri uyumlu bir hayatın akışını bozabilecek bir biçimde onların boş beklenti ve umutlarının besleyicisi de değildirler. Bunun sonucunda tanrılarla ilgili boş korkularından ve temelsiz umutlarından sıyrılarak kendi başına kalan insan, sağlıklı bir ruh durumuna erişme, kendi imkân ve ilgileri, kendi yeti ve bilgileriyle kendi hayatını kendi doğasına uygun bir şekilde akıllıca ve bilgece düzenleme imkânına sahip olacaktır. Öte yandan Epikuros tarafından tasvir edildiği biçimde tanrıların hayatı, insanlara bu çabalarında yardımcı olabilecek bir özelliğe sahiptir; kendi dünyalarında ve kendi aralarında düşünülmesi mümkün olan en büyük ve sonsuz bir mutluluk içinde yaşayan tanrılar, insanları kendi hayatlarını taklit etmeye özendirici bir rol de oynayabilirler. Sonuç olarak, Epikuros&rsquo;un kendi çağındaki geleneksel Yunan çok tanrıcılığına ve onun pratik uygulamalarına karşı gösterdiği hoşgörülü tutumunu, konformist veya eyyamcı bir insan olmasından çok, böylece söz konusu tanrıları ahlâkî bakımdan taklit edilmeleri uygun olan bir hayat idealinin temsilcileri biçiminde görmesiyle açıklamanın belki daha doğru olduğunu söyleyebiliriz.</p>

  <p class="p0">Bunun doğru olabileceğini gösteren bir başka unsur Epikuros&rsquo;un doğa felsefesiyle ahlak felsefesi arasında varlığına işaret edeceğimiz benzeri bir çelişki veya tutarsızlıktır. Epikuros&rsquo;un ahlak felsefesine ayıracağımız bölümde, doğa felsefesinde ortaya attığı ilkelerle uyuşmazlığını kendisinin de görerek, kabul ettiği özgürlük konusundaki düşüncelerini ele alacağız. Epikuros, bir yandan evrende meydana gelen her şeyin mekanik bir nedenselliğin sonucu olarak zorunlu bir biçimde ortaya çıktığını savunurken; diğer yandan insanda bu zorunluluğun dışında yer alan özgür bir iradenin varlığını savunmaktadır. Bu konudaki öğretisini oluştururken de ilginç bir biçimde &lsquo;eylemlerin zorunlu bir biçimde meydana geldiklerini <span class="t12">kabul etmektense, eski hikâyelere inanmanın daha doğru</span> olacağını&rsquo; söylemektedir. Onun bu eski hikâyelerden kastettiği hiç şüphesiz Yunan çok tanrıcılığının tanrıları hakkındaki geleneksel efsanelerdir. O halde Epikuros, bu efsanelerin doğru olmamakla birlikte ahlâkî bakımından <span class="t12">Doğa Filozoflarının</span> zorunluluklarından daha değerli olduğunu düşünmektedir. Böylece o, tanrılar ve onlara gösterilen tapınma tarzlarına gösterdiği tutuma paralel olarak, olaya tümüyle ahlâkî açıdan bakarak hiç şüphesiz doğru olmadıklarını düşündüğü bu efsaneleri belli ölçüde hoşgörü veya anlayışla karşılamaktadır.</p>

  <p class="p0">&nbsp;</p>
</body>
</html>
