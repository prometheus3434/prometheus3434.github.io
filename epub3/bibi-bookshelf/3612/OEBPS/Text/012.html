<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>Felsefenin Kısımları</title>
</head>

<body>
  <h3 class="h30"><a id="a9"></a>Felsefenin Kısımları</h3>

  <p class="p0">Diogenes, Epikuros&rsquo;un felsefeyi kanonik (mantık), fizik (doğa felsefesi) ve ethik (ahlak felsefesi) olmak üzere üç kısma ayırmış olduğunu söylemektedir.</p>

  <p class="p0">Yine Diogenes&rsquo;in verdiği bilgiye göre kanonik veya mantık, Epikuros&rsquo;un sisteminde kullanılan yöntemleri sağlamaktadır ve Epikurosçular ona ölçüt veya ilke bilimi ya da felsefenin temel bölümü demektedirler. Epikuros&rsquo;un mantık hakkındaki görüşleri <span class="t12">Ölçüt Üzerine</span> (Canon) adlı tek bir eserinde toplu olarak sergilenmiş bulunmaktadır.</p>

  <p class="p0">Felsefenin ikinci ana bölümüne, fiziğe gelince, o tüm doğa incelemesini, oluş ve yokoluşla ilgili konuları ele almakta ve Epikuros&rsquo;un <span class="t12">Doğa Üzerine</span> adını taşıyan otuz yedi eseriyle özet bir tarzda olmak üzere iki mektubunda, <span class="t12">Herodotos&rsquo;a Mektup</span>&rsquo;la <span class="t12">Pythokles&rsquo;e Mektup</span>&rsquo;ta sergilenmektedir.</p>

  <p class="p0">Ethiğe veya ahlak felsefesine gelince o, peşinde koşulacak ve kaçınılacak şeyleri, hayatın amacı ve çeşitli hayat tarzlarıyla ilgili incelemeyi kapsamakta ve Epikuros&rsquo;un <span class="t12">Hayatın Amacı Üzerine, Hayat Tarzları Üzerine</span> adlı eserleriyle yine mektuplarında, özel olarak <span class="t12">Menoikeus&rsquo;a Mektup&rsquo;ta</span> ele alınmaktadır (DL, X 29-30).</p>

  <p class="p0">Epikuros&rsquo;un doğa felsefesi ve ahlak felsefesi hakkında elimizde yeterli bilgi olmasına karşılık bilgi kuramı hakkında fazla bilgi yoktur. Yukarda sözü edilen bilginin kaynağı ve doğrunun ölçütü üzerine ana eseri olan <span class="t12">Ölçüt</span> (Canon) veya <span class="t12">Ölçü Değneği Üzerine</span> adlı eseri kaybolmuştur. Bu konudaki görüşlerini esas olarak Diogenes&rsquo;in sözü edilen kitabında verdiği bilgilerle aynı konu hakkında daha sonraki yazarların, özellikle Sextus Empiricus&rsquo;un yaptığı açıklamalardan öğrenmekteyiz.</p>

  <h3 class="h30"><a id="ncx161"></a><a id="a10"></a>Doğrunun Ölçütü: Duyumlar, Duygular ve Kavramlar</h3>

  <p class="p0">Epikuros&rsquo;un Aristoteles tarafından oluşturulduğu biçimiyle formel mantıkla yani tanım, önermeler, önermeler arası ilişkiler, kıyas, kanıtlama, diyalektik vb. gibi dedüktif akıl yürütme ile ilgili konularla hiç ilgilenmediği (İKÜ, 1, 22), buna karşılık bilgi kuramına ilişkin bazı özel problemleri ele aldığı görülmektedir. Bunların başında bilginin kaynağı, nasıl elde edildiği, doğrunun ölçütü gibi konular gelmektedir. Böylece onun endüktif veya tümevarımsal bir bilim mantığını ortaya koyma yönünde belli bir çaba içinde bulunduğunu ve bu alanda değerli bazı görüşler ortaya attığını görmekteyiz.</p>

  <p class="p0">Diogenes Laertius&rsquo;a göre Epikuros, <span class="t12">Ölçüt Üzerine&rsquo;de</span> doğrunun veya hakikatin ölçütü olarak üç şeyi ileri sürmüştür. Bunlar ı) Duyumlar veya duyusal algılar, ıı) Fikirler veya kavramlar, ııı) Duygular veya iç duyumlardır. Diogenes Laertius Epikurosçuların bunlara daha sonraları &lsquo;düşünceyi bir algı üzerinde yoğunlaştırma&rsquo;yı da eklediklerini söylemektedir.</p>

  <p class="p0">&lsquo;Duyumlar&rsquo; veya &lsquo;duyusal algılar&rsquo;ın ne olduğunu biliyoruz. Bunlar duyu organları aracılığıyla dışımızda bulunan nesneler hakkında sahip olduğumuz duyusal izlenimlerdir. Epikuros &lsquo;Duygular&rsquo; derken ise insanın kendi iç halleri ile ilgili olarak sahip olduğu izlenimleri kastetmektedir. Örneğin, benim şu anda aç olduğuma veya üşüdüğüme dair izlenimlerim bu gruba girmektedir. Epikuros, duygular arasında en önemli veya en temel olanlarının, haz ve acı duyguları olduğunu söylemektedir. Epikuros&rsquo;a göre, <span class="t12">dış dünyada bulunan nesneler hakkında bize bilgi veren şeylerin duyumlar</span> olmasına karşılık <span class="t12">kendi doğamız hakkında bize bilgi veren şeyler duygularımızdır.</span> Bunlar arasında da haz ve acı duyguları neyin peşinde koşmamız, neden kaçınmamız konusunda temel ölçütü sağlarlar.</p>

  <p class="p0">Doğrunun ölçütü olan ikinci şeye, fikirler veya kavramlara gelince, Epikuros onları &lsquo;prolepsis&rsquo; diye adlandırmaktadır: &lsquo;Prolepsis&rsquo; Epikuros&rsquo;un bilgi kuramında çeşitli anlamlara gelmektedir. Ancak onu esas olarak <span class="t12">tekrarlanan duyu izlenimlerinden meydana gelen genel kavramlar veya fikirler</span> olarak tanımlayabiliriz. Öte yandan prolepsis&rsquo;in, duruma göre &lsquo;ön fikir&rsquo;, &lsquo;ön kavram&rsquo; (preconception) olarak da karşılanması gerekmektedir.</p>

  <p class="p0">Epikuros &lsquo;prolepsis&rsquo;in aslında duyusal izlenimlere dayandığını söylemektedir. Ancak duyumlar tikel olup, nedenleri olan nesnelerin aktüel varlığı ve etkisi sonucu ortaya çıkarlar. Bu etkilerin sonucu meydana gelen duyusal izlenimler ise etki kaynakları ortadan kalktığında da zihinde varlıklarını sürdürür ve böylece hatıralar oluşur. Tekrarlanan duyumların eseri olarak ortaya çıkan hatıraların birikmesi, deneyi meydana getirir ve deney de zihinde sözünü ettiğimiz ön fikirlere, kavramlara yol açar. Böylece örneğin tikel, bireysel insanlara ait tekrarlanan ve hatırlanan deneyden zihnimizde genel insan fikri veya insan kavramı meydana gelir.</p>

  <p class="p0">O halde Epikuros&rsquo;un bilgi kuramı, çok açık bir şekilde deneycidir (empirist). Epikuros, Platon&rsquo;a kesin bir şekilde karşı çıkarak, bütün bilgilerimizin kaynağında duyumlarımızın bulunduğunu ileri sürer ve sahip olduğumuz fikir veya kavramlarımızın kendilerini de temelde duyu algılarına indirger. Bununla da kalmaz, duyumlarımız veya algılarımızın <span class="t12">kendileri bakımından yanılmaz</span> olduklarını söyler. Epikuros&rsquo;a göre bizi çevreleyen dünya, bu dünyadaki varlıklar, olaylar, doğanın kendisi ve nihayet kendimiz hakkında bilgi edinmek için elimizde duyularımızdan (dış ve iç duyularımızdan) başka bir bilgi kaynağımız olmadığı gibi bizatihi duyumlarımız da bizi asla yanıltmazlar.</p>

  <p class="p0">Nitekim Epikuros daha önce Demokritos&rsquo;un, duyuların yanlış bilgi verdiğini ileri süren akla karşı &ldquo;Zavallı akıl, beni yere sermek için delillerini yine benden alıyorsun&rdquo; diyen ünlü sözünü bir başka şekilde tekrarlayarak aynen şunları söyler:</p>

  <p class="p4"><span class="t13">&ldquo;Eğer bütün duyumlarına karşı çıkarsan, elinde kendisine dayanarak bu yanlış olduğunu ileri sürdüğün duyumlarının yanlış olduğuna hükmedebileceğin hiçbir şeyin kalmaz&rdquo; (LS, 16 D).</span></p>

  <h3 class="h30"><a id="ncx170"></a><a id="a11"></a>Duyumlar Yanılmazdır</h3>

  <p class="p0">Duyu algıları neden yanlış değildir? Bununla ilgili olarak Diogenes Laertius, Epikuros&rsquo;un şu açıklamasını vermektedir:</p>

  <p class="p4"><span class="t13">&ldquo;Çünkü her duyum akıldan yoksundur (irrational), hatırlama gücüne sahip değildir; çünkü duyular ne kendi kendilerini harekete geçirirler ne de dış bir nedenin etkisiyle hareket ettiklerinde bu dış nedene herhangi bir şey ekleyebilir veya ondan bir şey eksiltebilirler. Ayrıca bir duyu algısını çürütebilecek veya onun yanlış olduğunu gösterecek hiçbir şey yoktur: Bir duyu algısını, aynı türden bir başka duyu algısı çürütemez, çünkü her ikisi aynı güce sahiptirler; bir duyu algısını başka bir duyunun ürünü olan bir algı çürütemez, çünkü onlar aynı nesne hakkında değildirler; nihayet duyu algısı akıl yürütme tarafından da çürütülemez, çünkü her türlü akıl yürütme duyu algısına bağlıdır&rdquo; (DL, X, 31-32).</span></p>

  <p class="p0">Epikuros&rsquo;un bu sözlerinde, duyumların kendileri bakımından yanılmaz olmalarının temelinde onlara hiçbir şekilde akıl yürütme veya hatırlamanın karışmamış olması olgusunun yattığı anlaşılmaktadır: Duyumlar, duyuların nesneyle doğrudan teması sonucu ortaya çıkar ve böylece nesneyi uygun bir şekilde yansıtmalarına engel olan hiçbir şeyin etkisine maruz kalmazlar. Bu durumda, onların nesneyi kendinde olmadığı bir şekilde yansıtmaları için hiçbir neden mevcut değildir. Duyumu sadece nesnenin kendisi harekete geçirir ve duyu organının kendisi nesne hakkındaki algıya hiçbir şey eklemez, ondan hiçbir şey çıkarmaz. Böylelikle ortaya çıkan duyum, otomatik olarak veya kendiliğinden doğru olmak zorundadır.</p>

  <p class="p0">Ancak eğer bilginin kaynağı sadece duyumlarsa ve yine eğer duyusal izlenimler kendileri bakımından hiçbir zaman yanlış değillerse, o zaman yanlış nedir? Yanlışın kaynağı veya açıklaması nedir? Duyu yanılgıları diye bir şey yok mudur? Örneğin ben uzaktan bir kuleye bakıyorum ve onun bir silindir şeklinde olduğunu görüyorum. Sonra bu kuleye yaklaşıyorum ve bir önceki izlenimimin veya görüşümün yanlış olduğunu, çünkü onun bir silindir değil de kare prizma şeklinde olduğunu anlıyorum. Aynı şekilde suya batırılmış bir küreğe bakıyorum ve onun kırık olduğunu görüyorum. Elimle dokunduğumda veya küreği sudan çıkardığımda ise onun kırık olmadığını görüyorum. Bu durumlarda nasıl olur da ilk izlenimlerimin veya duyumlarımın yanlış olmadıklarını söylemeye devam edebilirim?</p>

  <p class="p0">Sonra eğer bütün duyumlar doğruysa, rüyalarımda sahip olduğum duyusal izlenimlerimle, gerçek diye nitelediğim hayatta sahip olduğum duyumlarım arasında nasıl bir fark vardır? Rüyalarımda gördüğüm hayallerin ikincilerden farklı oldukları, çünkü nesnel bir şeye karşılık olmadıkları, dolayısıyla doğru olmadıkları açık değil midir?</p>

  <p class="p0">Aynı şekilde normal, sağlıklı insanların duyumlarıyla delilerin, akıl hastalarının hayalleri, sanrıları arasında bir fark olmadığını, onların birincilerle aynı ölçüde doğru olduklarını nasıl ileri sürebiliriz?</p>

  <h3 class="h30"><a id="ncx177"></a><a id="a12"></a>Duyusal Algının Konusu Dış Nesne Değil, İmgedir</h3>

  <p class="p0">Epikuros kendisine yöneltilebilecek olan bütün bu itirazların farkındadır. Bunlara rağmen savını öne sürmesinin nedeni Epikuros&rsquo;un duyum ve onun yanılmazlığıyla ilgili olarak özel ve bu itirazların geçerliliğini ortadan kaldıracağını düşündüğü ince bir görüşe sahip olmasıdır. Bu görüş, esas olarak duyusal algıda normal bir biçimde algıladığımız şeyin bir &lsquo;dış nesne&rsquo; değil de ona ilişkin &lsquo;imge&rsquo; olduğu tezine dayanmaktadır. Bu tezin sonucunda, tüm duyumların veya algıların, konuları olan &lsquo;imgeler&rsquo;i doğru olarak yansıtmaları nedeniyle aynı değerde yani doğru oldukları anlaşılmaktadır. Bu imgelerin, nedenleri veya kaynakları olan nesnelerle ilişkilerine, onlara uyup uymadıklarına gelince; bu Epikuros&rsquo;a göre duyumla değil, &lsquo;yargı&rsquo;yla ilgili bir konudur. Böylece duyumların, duyum olarak asla yanlış olmamalarına karşılık, duyu algılarını nesnelerin kendileriyle özdeşleştiren fikirler, kanılar, yargılar doğru ya da yanlış olabilir.</p>

  <p class="p0">Long-Sedley, Epikuros&rsquo;un bu tezini açıklamak için isabetli bir şekilde fotoğraf benzetmesinden yararlanmaktadır: Bir fotoğrafın dış bir nesneye ilişkin olduğu, onun fotoğrafı olduğunu düşünür; bu nesnenin kendisini, biçim ve rengini, &lsquo;sadık&rsquo; bir şekilde yansıttığını kabul ederiz. Öte yandan fotoğrafta gördüğümüzden veya fotoğrafın bize gösterdiğinden hareketle fotoğrafın konusu olan şeyin kendisi hakkında yanlış bir şey söylersek; örneğin fotoğrafın bir yerinde görünen küçük bir karaltının bir insan olduğu şeklinde bir yargıda bulunup da, bir şekilde bu yargımızın yanlış olduğunu öğrenirsek, bundan fotoğrafın kendisini değil, bu yanlış yargıda bulunan, oradaki karaltıyı yanlış olarak bir insan diye yorumlayan kendimizi veya kendimizdeki bir başka şeyi sorumlu tutarız (LS, 16 vd).</p>

  <p class="p0">Epikuros duyusal algılarla ilgili olarak, gerçekten bu şekilde düşünüyor gibi görünmektedir. Ona göre, bir şey hakkında görmeyle ilgili bir izlenime sahip olduğumuzda, bu izlenimin dış bir nesneye ilişkin olduğunu düşünürüz ama, diğer yandan bu izlenimimizin &lsquo;doğru&rsquo; olduğunu da kabul ederiz. Ancak bunun, nesnenin kendisini, onun biçim veya rengini doğru olarak yansıtması anlamında değil de, görme duyusunun nesneye ait olan, nesneden kendisine gelen bir imgeyi doğru olarak ifade etmesi anlamında &ldquo;doğru&rdquo; olduğunu söyleriz. Birinci anlamda yani nesne hakkındaki duyumumuzun, nesnenin kendisine, onun nesnel niteliklerine uyması anlamında doğru olmadığını kabul ederiz; çünkü suya batırılan bir küreğin nesnel olarak kırık olmadığını biliriz. İkinci anlamda onun doğru olduğunu söyleriz; çünkü kürek hakkında, <span class="t12">tamamen doğru olarak,</span> onun kırık olduğuna ilişkin bir imgeye sahip olduğumuzu biliriz.</p>

  <p class="p0">Sextus Empiricus da Epikuros&rsquo;un bu görüşünü açıklamak için son derece ilginç bir örnek vermektedir. Bu örnek, Yunan mitolojisinde veya edebiyatında Orestes&rsquo;in babasını öldürdükten sonra suçluluk duygusu içinde gerçekte olmadıkları halde kendisini her yanda takip ettiklerine inandığı intikam perilerine (Eriny&rsquo;ler) ilişkin algısıyla ilgilidir. Epikuros&rsquo;a göre, Orestes&rsquo;in bu algısının &lsquo;yanlış&rsquo; olduğunu söyleyebiliriz. Ancak öte yandan Orestes&rsquo;in gerçekten intikam perilerini &lsquo;gördüğü&rsquo;nü de söyleyebiliriz. Orestes, Epikuros&rsquo;a göre, eğer gördüğü şeyin &lsquo;intikam perilerinin imgeleri&rsquo; olduğunu söylerse, doğru bir şey söylemiş olacaktır. Ama eğer bu imgelerden hareketle, dışarda kendisini takip eden intikam perilerinin nesnel olarak var olduğu görüşüne yani yargısına varırsa, şüphesiz bu yargısı yanlıştır:</p>

  <p class="p4"><span class="t13">&ldquo;Epikuros bütün duyusal izlenimlerin doğru olduğunu ve her duyusal izlenimin var olan bir şeyin ürünü olduğunu, onun duyuyu harekete geçiren şeye benzer bir şey olduğunu, bazı izlenimlerin doğru bazılarının yanlış olduğunu ileri sürenlerin yanılgı içinde olduklarını, çünkü onların kanıyı apaçıklıktan ayırt edemediklerini söyleyip durmaktaydı. Her halükarda Orestes&rsquo;in intikam perilerini gördüğünü sanması meselesinde onun bu duyumu doğru idi, çünkü bu duyumun gerisinde onlarla ilgili imgeler bulunmaktaydı ve bu imgeler gerçekten vardı. Bununla birlikte o bu imgelerin gerçek nesnelere karşılık olduğunu düşünmekte yanılgı içindeydi&rdquo; (MK, II, 63).</span></p>

  <h3 class="h30"><a id="ncx183"></a><a id="a13"></a>İmgeler Doğruluk Değerleri Bakımından Birbirlerinden Farklı Olabilirler</h3>

  <p class="p0">Epikuros&rsquo;un &ndash;veya Empiricus&rsquo;un&ndash; bu açıklaması ilginç olmakla birlikte yukarda sorduğumuz soruların işaret ettiği ciddi problemleri hâlâ ve bütünüyle çözmemektedir: İster nesneler hakkında, isterse onlara ilişkin imgeler hakkında olsun, sonuç olarak duyusal izlenimlerimiz birbirlerinden farklıdır ve neden ileri gelirse gelsinler, sonuçta &lsquo;duyu yanılgıları&rsquo; diye adlandırılan olaylar vardır. Öte yandan rüyalarda görülen şeylere ait duyumlarla, gerçek hayatı meydana getiren varlık ve olaylara ilişkin duyumlar; hastaların, delilerin duyumlarıyla normal insanların duyumları arasında da farklar vardır. Bu farklılıkları kabul etmemek, duyumlar arasında çelişkileri reddetmek Epikuros&rsquo;un kendisinin de kabul ettiği gibi &lsquo;her şeyi birbirine karıştırmak&rsquo; olacaktır (HM, 52). O halde duyumlar arasında bir ayrım yaparak, bazı duyumların imgelerine uygunlukları açısından değil &ndash;çünkü imgelerine uygunluk bakımından bütün duyumlar aynı ölçüde doğrudur&ndash; bu imgelerin kaynakları olan nesnelerine uygun olmaları bakımından diğerlerinden farklı olduğunu yani &lsquo;doğru&rsquo; olduklarını kabul etmek gerekir.</p>

  <p class="p0">Epikuros&rsquo;un kendisi de buna itiraz etmemekte, bir yandan yukarda değindiğimiz tezi yani bütün duyumların konuları olan imgelerine uygunlukları bakımından aynı ölçüde yanılmaz oldukları şeklindeki görüşünü devam ettirirken, bir yandan duyumlar arasında doğruluk değerleri bakımından bir farklılığın olduğunu kabul etmekte ve bu farklılığın açıklamasını verme yönünde bir çabada da bulunmaktadır. Bunun için geliştirdiği öğreti ise onun bir yandan duyumları <span class="t12">açık seçiklik</span> veya <span class="t12">canlılık</span> bakımından birbirlerinden ayırmaya, öbür yandan onların bu farklılıklarının kaynağı olarak duyu organının duyumun nesnesine yakınlığı-uzaklığı, bu nesnenin küçüklük-büyüklüğü, duyu organıyla duyumun nesnesi olan şey arasındaki ortamın özellikleri gibi bazı kavramlardan veya ayrımlardan yararlanmasına dayanmaktadır.</p>

  <h3 class="h30"><a id="ncx186"></a><a id="a14"></a>Ama Açık, Seçik ve Canlı Duyumlar Daha Doğrudurlar</h3>

  <p class="p0">Genel olarak ifade etmemiz gerekirse, Epikuros&rsquo;a göre <span class="t12">açık seçik ve canlı duyumlar, böyle olmayan duyumlara göre nesnelerine daha sadıktır.</span> Duyu organıyla duyumun nesnesi arasındaki uzaklık ne kadar azsa, duyusal nesne ne kadar büyükse, ikisi arasındaki ortam ne kadar az farklıysa, duyum o kadar belirli, canlı, ikinci anlamda yani imgesine değil de imgenin konusu olan nesnenin kendisine sadık olması anlamında &lsquo;doğru&rsquo; olacaktır.</p>

  <p class="p0">Öte yandan &lsquo;ideal&rsquo; bir duyum için uygun şartların olmaması durumunda yargıya varmamak, yargıyı bu şartların ortaya çıkacağı bir zamana kadar bekletmek de, Epikuros&rsquo;a göre bir seçenek, en iyi seçenektir. Diogenes Laertius bu konuyla yani Epikurosçuların, hakkında karar vermedikleri, karar vermek için uygun şartların olmasını bekledikleri doğrularla ilgili olarak &lsquo;bekleyen doğrular&rsquo; kavramını ortaya attıklarını belirtmektedir. Örneğin, bir kulenin ne olduğu, hangi şekle sahip olduğunu anlamak için onun yakınına gelmek ve yakından nasıl göründüğüne bakmak gerekir. Bu noktaya gelinceye kadar yapmamız gereken şey ise kule hakkında karar vermemek, ona ilişkin sahip olduğumuz izlenimimizi &lsquo;bekletmek&rsquo; olacaktır (DL, X 34).</p>

  <p class="p0">Sonuç olarak Epikuros bize şunu söylemektedir: Uzakta bulunan bir kuleyi yuvarlak görürüz ama, onunla aramızdaki uzaklık azaldıkça ona ilişkin duyumumuz daha elverişli şartlar içine girdiği veya iyileştiği için imgemiz de değişir ve iyileşir. Suyun içindeki bir küreği kırık görürüz, ama onu içinde bulunduğu ortamdan çıkarıp bizimle aynı ortama yani hava ortamına koyduğumuzda yine aynı nedenle duyumumuz daha açık ve nesnesine daha uygun bir şekle bürünür. Karanlıkta veya az ışıkta gördüğümüz bir kişinin Sokrates olduğunu zannedebiliriz, ama yeterli ışıkta ve yeterli yakınlıkta baktığımızda onun Platon olduğuna ilişkin duyumumuzun daha doğru bir duyum olacağına şüphe yoktur.</p>

  <p class="p0">Böylece ikinci durumda olan duyularımızın daha doğru duyumlar olacağını, bu durumda olmayan duyumlarımız hakkında ise bu özelliğe sahip duyumlar oluncaya kadar beklememiz, onları bu süre içinde &lsquo;bekleyen doğrular&rsquo; olarak görmemiz uygun olacaktır.</p>

  <h3 class="h30"><a id="ncx191"></a><a id="a15"></a>Duyumlar Mekanizması</h3>

  <p class="p0">Epikuros&rsquo;un, bu görüşünün arkasına ise duyumun fiziksel olarak meydana geliş süreci veya mekanizmasıyla ilgili daha özel, yine ilginç bir başka öğretisini yerleştirdiği anlaşılmaktadır. Bu öğretiye göre duyumlar, konuları olan nesnelerin dışarıya kendilerine benzeyen son derecede küçük imgeler veya resimler, akıntılar fırlatmaları sonucu meydana gelirler. Bu imgeler son derece incedirler ve her yönde hareket ederler. Onlar duyu organları üzerinde bulunan aynı derecede ince gözeneklerden girerek zihne ulaşırlar ve böylece duyumu meydana getirirler. Duyumu meydana getiren imgenin sürekliliği ise nesnelerden dışarıya bu imgelerin sürekli olarak fırlatılmaları sonucudur. Eğer bu imgeler sürekli olarak dışarıya fırlatılmamış ve duyu organlarımıza sürekli olarak gelmemiş olsaydı, bizim bu imgeleri kesikli olarak algılamamız veya bir süre sonra hiç algılamamamız gerekirdi (DL, X 49-50).</p>

  <p class="p0">Şimdi bu imgeler duyu organına ne kadar uzaksalar, kendilerini duyu organına taşıyan ortamın yani havanın (veya suyun) etkisine o kadar maruz kalırlar. Böylece fiziksel bir yapıda olan imgelerin kenarları aşınır ve duyu organına ulaştıklarında ortaya çıkan şey, örneğin uzaktan görülen dikdörtgen prizma şeklindeki kule ile ilgili olarak, artık kenarları aşınmış yuvarlak kule imgesidir. Böylece bizim uzaktaki bir kuleyi yuvarlak olarak görmemizin kaynağı, aslında bizim duyu organımızda bulunan bir özellik değildir, bizzat söz konusu <span class="t12">imgenin kendisinde</span> bulunan bir şeydir; söz konusu imgenin kendisinin köşeli değil, yuvarlak bir kule imgesi olmasıdır.</p>

  <p class="p0">Açıkça görüldüğü gibi Epikuros&rsquo;un bu açıklamasına karşı &lsquo;Ama kulenin yanına yaklaştığımızda onu köşeli olarak görmekteyiz&rsquo; demenin fazla bir anlamı yoktur. Çünkü Epikuros kenarları aşınan, yıpranan şeyin zaten &lsquo;nesne olarak kule&rsquo; değil, ona ilişkin &lsquo;imge-kule&rsquo; olduğunu söylemektedir. Kulenin yakınında bulunan bir insanın görme duyusuna gelen imgeler hava tarafından aşınmaya maruz kalmadıkları için onunla ilgili görsel duyum, hiç şüphesiz köşeli kule imgeleri olacak, böylece söz konusu duyum da köşeli kule duyumu olacaktır.</p>

  <p class="p0">Buraya kadar sergilemeye çalıştığımız bütün bu görüşleri Sextus Empiricus tek bir pasaj içinde ve son derece etkili bir biçimde şöyle özetlemektedir:</p>

  <p class="p4"><span class="t13">&ldquo;Bazı insanları bir aynı duyu nesnesinden, örneğin görmenin konusu olan bir nesneden kaynaklanır gibi görünen izlenimler arasındaki farklılıklar yanıltmaktadır… Onlar izlenimler kendi aralarında bu şekilde farklı olduklarında ve birbirleriyle çatıştıklarında bu izlenimlerden birinin doğru, diğerinin yanlış olmasının zorunlu olduğunu düşünmektedirler. Ancak bu yanlış bir düşünmedir ve şeylerin gerçek doğasını tam olarak göz önüne almayan insanların sahip olduğu bir görüştür. Çünkü argümanımızı görmenin konusu olan şeylere dayandırırsak, görülen şey tüm cisim değildir, onun rengidir. Renge gelince, yakından veya makul bir mesafeden görülen şeylerde olduğu gibi onun bir kısmı cismin kendisi üzerindedir, bir kısmı ise uzak mesafeden görülen şeylerde olduğu gibi cismin</span> <span class="t14">dışında,</span> <span class="t13">nesnel olarak</span> <span class="t14">cisme bitişik olan uzaydadır.</span> <span class="t13">Bu renk, bu aradaki uzayda değiştiği ve özel bir biçim aldığı için kendi gerçek doğasına benzer olan farklı bir izlenim meydana getirir. Nasıl ki, bizim gerçekte duyduğumuz üflemeli bir çalgı içindeki ses veya bağıran bir insanın ağzındaki ses olmayıp</span> <span class="t14">kulağımıza erişen ses ise</span> <span class="t13">ve nasıl uzak bir mesafeden zayıf bir ses duyan bir insanın, yaklaştıkça onu daha yüksek olarak duymasından dolayı [ilk sesi] yanlış duymuş olduğunu söylemezsek; uzak bir mesafeden bir kuleyi küçük ve yuvarlak gören birinin, yakın mesafeden onu köşeli ve daha büyük görmesinden dolayı yanlış bir görmeye sahip olduğunu söylemememiz, tersine duyu nesnesi ona [algılayan kişiye] küçük ve belli bir şekilde göründüğünde, bu nesnenin gerçekten küçük ve belli bir şekilde olmasından dolayı onun doğru bir şey söylediğini belirtmemiz gerekir. Bunun nedeni havada yaptığı yolculuğun sonucu olarak sözü edilen</span> <span class="t14">imgelerin kenarlarının aşınmış olmasıdır.</span> <span class="t13">Aynı şekilde o büyük ve farklı bir biçimde göründüğünde gerçekten de büyük ve farklı bir biçimdedir. Çünkü bu iki durumda söz konusu olan şey, artık</span> <span class="t14">aynı şey, aynı nesne değildir.</span> <span class="t13">Yakından görünen şeyle uzaktan görünen şeye ilişkin izlenimlerin nesnesinin</span> <span class="t14">bir ve aynı nesne olduğunu varsayan</span> <span class="t13">[duyum değil],</span> <span class="t14">çarpık kanıdır.</span> <span class="t13">Duyumun kendine özgü işlevi sadece örneğin renk gibi var olan ve kendisini harekete geçiren şeyi algılamak olup, buradaki nesnenin oradaki nesneden farklı bir nesne olduğu yönünde bir hüküm vermek değildir. Bundan dolayı</span> <span class="t14">bütün duyumlar doğrudur,</span> <span class="t13">[buna karşılık</span> <span class="t14">bütün fikirler doğru değildir]</span> <span class="t13">onlar kendi aralarında bazı ayrımları kabul ederler. İzlenimlerimize dayanarak verdiğimiz hükümler olmalarından ötürü onların bazısı doğru, bazısı yanlıştır ve biz ya izlenimlerimize bir şey ekleyerek veya onlardan bir şey çıkararak, genel olarak akıldan yoksun (irrational) olan duyumu çarpıtarak bazı şeyleri doğru, bazılarını yanlış diye değerlendiririz&rdquo; (MK, 1, 206-210).</span></p>

  <h3 class="h30"><a id="ncx197"></a><a id="a16"></a>Yargı veya Kavram</h3>

  <p class="p0">Epikuros&rsquo;a göre, duyusal algılar böylece veya bu anlamda yanılmaz olmakla ve doğrunun üç ölçütünden birini oluşturmakla birlikte, gene de bilgiyi oluşturmazlar. Onlar bilginin elde edilmesindeki ilk aşamayı, malzeme sağlama aşamasını temsil ederler; çünkü onlar bize bir şeyin <span class="t12">ne olduğunu</span> söylemezler. Çünkü <span class="t12">bir şeyin ne olduğunu söylemek onun hakkında bir yargıda bulunmaktır.</span> Yargılamanın ortaya çıkması için ise doğrunun ikinci ölçütüne, Epikuros&rsquo;un &lsquo;prolepsis&rsquo; olarak adlandırdığı şeye ihtiyacımız vardır.</p>

  <p class="p0">&lsquo;Prolepsis&rsquo;, daha önce de değindiğimiz gibi, geniş bir alanı içine almaktadır. O, Epikuros&rsquo;ta kavramlar, tümeller, fikirler, ön kavramlar, ön fikirler (prolepsis, preconceptions) anlamına gelmektedir. Öte yandan Epikuros&rsquo;un bu ön kavramlardan veya fikirlerden neyi kastettiği son derece açıktır. Diogenes, onun bunlardan &lsquo;bir tür kavrayış&rsquo;, &lsquo;doğru sanı&rsquo;, &lsquo;genel kavram&rsquo;, kısaca &lsquo;zihinde bulunan her türlü tümel fikirler&rsquo;i kastettiğini söylemektedir. Diogenes&rsquo;in bununla ilgili verdiği örnek de aynı ölçüde açıklayıcıdır:</p>

  <p class="p4"><span class="t13">&ldquo;İnsan&rdquo; kelimesi telaffuz edilir edilmez bir tür ön fikirle, bir ön kavrayış fiili ile gözümüzün önünde genel bir kavram olarak insanın biçimi canlanır. Eğer daha önceden insan denilen şeyle ilgili bir ön fikrimiz veya kavramımız olmasaydı, &lsquo;insan&rsquo; kelimesi bizim için bir anlam ifade etmezdi. Aynı şekilde &ldquo;Şu uzakta duran şey ya bir at veya sığırdır&rdquo; demek için daha önce at veya sığır hakkında bir ön fikrimizin olması gerekir. Çünkü daha önce at veya sığır hakkında böyle bir ön fikrimiz, kavramımız veya kavrayışımız olmasaydı, onu bu şekilde adlandıramazdık. O halde kavramlar, yargıların ve dolayısıyla dilin temelinde olan şeylerdir (DL, X 33).</span></p>

  <p class="p0">Öte yandan Epikuros, bu ön fikirlerin kendilerinin duyusal kaynaklı olduğunu, çünkü duyusal algılardan türediğini düşündüğü gibi, deneysel kaynağı olmayan Tanrı, adalet, iyilik vs. gibi fikirler de içinde olmak üzere bütün diğer fikirlerimizin de bu ön fikirlerden türemiş olduklarını düşünür gibidir. Diogenes Laertius, Epikuros&rsquo;un ön fikirlerden diğer fikirleri türetmek için bazı yöntemler kullandığımızı söylediğini ve bu yöntemleri <span class="t12">karşılaştırma, benzetme, birleştirme</span> olarak saydığını belirtmektedir:</p>

  <p class="p4"><span class="t13">İnsan böylece duyusal algılar sonucu oluşmuş olan ön fikirleri kendi aralarında birbirleriyle ilişkiye sokarak, yeni fikirler oluşturma imkânına kavuşmaktadır (DL, X 32).</span></p>

  <p class="p0">Böylece Epikuros&rsquo;un, son derece sıkı deneyci bir bilgi kuramı geliştirdiğini görmekteyiz. Epikuros&rsquo;ta, Platon&rsquo;un doğuştan fikirleri veya İdeaların akılsal sezgisi diye bir şey yoktur. Hatta Aristoteles&rsquo;in kavramlar arasındaki ilişkilerden bilimsel doğruya geçme yöntemi yani akıl yürütmeleri ve kıyası bile görülmez. Epikurosçu bilgi kuramı bütün bilgilerimizin temeline duyusal deneyi yerleştirmekte, genel kavramları bu duyusal deneyden türetmekte veya ona indirgemektedir. Öte yandan Tanrı veya özgürlük, iyi gibi hiçbir duyusal deneysel içeriği olmadığı ileri sürülebilecek &lsquo;saf&rsquo; kavramların, saf fikirlerin bile son tahlilde duyusal içerikli bu ön kavramlara ve fikirlere indirgenebileceğini söylemekte ve böylece insan zihnini, bütün bu kavram, süreç ve yöntemlerin toplamından ibaret görmektedir. Epikuros, insan zihninin veya aklın kendisine mahsus bazı işlemleri veya yöntemleri olduğunu kabul etmektedir, ama onların bilginin ana malzemesine herhangi bir yeni şey eklemeyen benzetme, karşılaştırma, birleştirme gibi yalnızca teknik işlemler, yöntemler olduğunu savunmaktadır.</p>

  <h3 class="h30"><a id="ncx204"></a><a id="a17"></a>Çıkarsama veya Apaçık Olandan Öyle Olmayana Geçiş</h3>

  <p class="p0">Bununla birlikte Epikuros&rsquo;un insan zihninin veya aklın özel bir yöntemine veya işlevine daha özel bir önem verdiği anlaşılmaktadır. Bu, <span class="t12">çıkarsama</span> veya Epikuros&rsquo;un kendi ifadesiyle &lsquo;belirli, apaçık olandan belirli olmayana veya apaçık olmayana geçme&rsquo; (inference) yöntemidir. Epikuros&rsquo;un kendi fiziği veya metafiziğini kurmasına, onun atom başta olmak üzere temel varsayımlarını ileri sürmesine imkân veren bu çıkarsama yöntemi olacaktır. Öte yandan bu yöntemin kendisinin de çeşitli kullanım usulleri olduğu anlaşılmaktadır. Şimdi bu konuda bilgi verelim: Epikuros&rsquo;un duyu algılarını doğrunun üç ana ölçütünden biri olarak kabul ettiğini söyledik. Öte yandan duyu algıları arasında bir ayrım yaptığını ve açık seçik veya apaçık duyu algıları ile öyle olmayanları birbirlerinden ayırdığını gördük. Nihayet bilginin veya bilimin mümkün olabilmesi için yargılara ihtiyacımızın olduğunu biliyoruz. Bilginin veya bilimin yani doğru nesnel yargıların temelinde esas olarak yalnızca bu açık seçik veya apaçık algıların bulunacağı tabiidir. Bununla birlikte sadece bu tür algılara dayanacak yargıların bizi fazla ileri götürmeyeceği de açıktır. Çünkü bu durumda bilim, sadece duyusal nesneler hakkında bu tür yargılardan meydana gelecek, başka deyişle duyusal nesnelerin tasvirinden ileri gidemeyecektir. Ancak bu durumda <span class="t12">dar anlamda duyusal olmayan,</span> açık seçik duyusal algılara indirgenemeyen şeyler veya olaylar hakkında nasıl bir ifadede bulunabilir, onlar hakkında nasıl bilgi sahibi olabiliriz? Örneğin bu durumda atomlar, onların varlığı ve özellikleri hakkında ne diyebiliriz? Çünkü ne atomların kendilerinin ne de onların ana özelliklerinin duyularla algılanamayan şeyler oldukları açıktır. Öyleyse Epikuros&rsquo;ta doğa bilimi için, ahlak felsefesi için daha geniş bir bilgi kuramına ihtiyacımız vardır. Bu bilgi kuramı duyusal-deneysel olarak tahkik edilmesi, doğrulanması mümkün olmayan bazı ilke veya kabulleri, postüla veya aksiyomları da içine almak zorundadır. Örneğin <span class="t12">&lsquo;apaçık olan duyusal izlenimlere ters düşmedikleri takdirde apaçık olmayan nesnelerle ilgili yargılar da doğrudur&rsquo;</span> ilkesi böyle bir ilkedir. Bu ilkeye dayanarak doğrudan duyusal-deneysel olmayan, duyusal izlenimlere indirgenemeyen atom kuramını savunmak mümkün olacaktır.</p>

  <p class="p0">Sextus Empiricus Epikurosçularda bu ilkenin nasıl kullanıldığının bazı örneklerini vermektedir. Bunlardan en açık olanı Epikuros&rsquo;un boşluğun varlığını kanıtlamak için getirdiği akıl yürütmedir. Epikuros boşluğun var olduğunu söylemektedir. Ancak <span class="t12">boşluk bir cisim değildir ve onun hakkında hiçbir duyusal izlenimimizin olmadığı</span> açıktır. Başka deyişle boşluk, &lsquo;apaçık olmayan&rsquo; bir şeydir. Bundan dolayı Epikuros onun varlığını göstermek için apaçık olan bir başka şeye yani hareketin varlığına başvurmakta ve şöyle demektedir:</p>

  <p class="p4"><span class="t13">Eğer boşluk yoksa, hareket de olamaz. Çünkü bu durumda her şey dolu ve birbirine bitişik olacağı için hareket eden cismin içinde hareket edeceği bir yer olamaz. Ancak hareket vardır, çünkü onun hakkında apaçık duyu algısına sahibiz. O halde boşluk da olmak zorundadır. Böylece burada apaçık olan bir şey, apaçık olmadığı düşünülen bir şeyle çelişki içinde bulunmamaktadır (MK, 1, 213-214).</span></p>

  <p class="p0">Epikuros&rsquo;un kendisi bu ilkeyi &lsquo;duyulardan kalkarak duyularla algılanamayan şeylerin varlığına geçmek&rsquo; olarak tanımlamaktadır ve Herodotos&rsquo;a yazmış olduğu mektupta onu şöyle ortaya koymaktadır:</p>

  <p class="p4"><span class="t13">&ldquo;Sonra varlığın tümü cisimler ve uzaydan meydana gelir. Çünkü cisimlerin varlığına her tarafta duyunun kendisi tanıklık etmektedir ve akıl görünenden görünmeyeni çıkarsamaya yöneldiğinde duyuma dayanmak zorundadır. Ve eğer (aynı zamanda boşluk, yer veya elle tutulmaz, gözle görünmez (intangible) doğa diye adlandırdığımız) uzay olmasaydı cisimlerin içinde bulunacakları ve hareket edecekleri bir şey olmazdı. Ancak onların hareket halinde oldukları açıkça görülmektedir&rdquo;(HM, 39-40).</span></p>

  <h3 class="h30"><a id="ncx210"></a><a id="a18"></a>Doğal Olaylar Açıklama Modeli</h3>

  <p class="p0">Epikuros duyulardan, görünenden veya apaçık olandan kalkarak duyusal olmayana, görünür olmayana veya apaçık olmayana geçme ilkesini daha genel olarak da ortaya koyar. Bu durumda bu ilke daha genel olarak &lsquo;duyular tarafından reddedilmeyen, apaçık olana aykırı düşmeyen, onunla çelişki oluşturmayan her açıklama doğrudur &lsquo;şeklinde ifade edilir.</p>

  <p class="p0">Böylece Epikuros doğa ve insanla ilgili olayların açıklanmasında, tanrıların veya tesadüflerin işe karıştırılmaması ve duyuların apaçık tanıklıklarıyla ters düşmemeleri şartıyla <span class="t12">doğal olan bütün açıklamaların aynı ölçüde makul ve kabul edilebilir olduğu</span> görüşünü ileri sürer. Ancak bununla da kalmaz, ayrıca olayların açıklanmasında <span class="t12">çok nedenci</span> yani çeşitli ve farklı alternatifleri göz önüne alan bir modelin doğacı görüş için vazgeçilmez olduğu üzerinde ısrar eder. Onun bu ünlü ve önemli görüşünü de en iyi biçimde <span class="t12">Pythokles&rsquo;e Mektubunda</span> ortaya koyduğunu görmekteyiz.</p>

  <p class="p0">Epikuros bu mektupta, güneş ve ay tutulmaları, ayın safhaları, bulutlar, kasırgalar, depremler, dolu, kar, çiğ, gök kuşağı, yıldız kaymaları gibi yeryüzünde ve atmosferde, gökte meydana gelen çeşitli olaylar hakkında özel açıklamalar getirmektedir. Bütün bu özel doğa olayları veya göksel olaylar hakkındaki açıklamalarının gerisinde veya altında bulunan genel bakış açısını şu şekilde özetlemektedir:</p>

  <p class="p4"><span class="t13">Bütün bu olayların tek bir nedenle veya tek bir biçimde açıklanması ne zorunlu ne de doğru olacaktır.</span></p>

  <p class="p4"><span class="t13">Örneğin bir ay veya güneş tutulmasını ele alalım. Onun bu cisimlerin ışığının birdenbire sönmesinden ileri geldiği söylenebileceği gibi bu olayların nedeninin Dünya ile Güneş veya Ay arasına başka bir görünmez cismin girmesi ve böylece Güneş&rsquo;in veya Ay&rsquo;ın ışıklarının dünya üzerine gelmesine engel olması olduğu da söylenebilir (PM, 96).</span></p>

  <p class="p4"><span class="t13">Benzeri şekilde ayın safhaları veya ayın büyüyüp küçülmesinin onun kendi kütlesinin rotasyon hareketinden ileri geldiği söylenebileceği gibi bu olayın havanın aldığı biçimin veya araya başka cisimlerin girmesinin sonucu olarak ortaya çıktığı da söylenebilir (PM, 94).</span></p>

  <p class="p4"><span class="t13">Aynı yönde olmak üzere bulutların, rüzgârların etkisi altında havanın yoğunlaşması sonucu meydana geldiğini söyleyebileceğimiz gibi onların atomların bir araya gelmesi veya yerden ve sulardan gelen akıntıların toplanmasıyla ortaya çıktığını da söyleyebiliriz (PM, 99).</span></p>

  <p class="p4"><span class="t13">Nihayet depremler yerin altında sıkışmış rüzgâr yüzünden meydana gelebileceği gibi bir sürü yer katmanının çökmesinden kaynaklanan hareketin yayılması ve yerin daha sert bölümlerine rastladığı zaman çarpıp geri dönmesi sonucu da ortaya çıkmış olabilir (PM, 105).</span></p>

  <p class="p0">Epikuros&rsquo;a göre bütün bu açıklamalardan hangisinin doğru olduğunu aramak veya bulmak ihtiyacında olmadığımız gibi, önemli olan da bunu bilmek değildir. Bütün bu alternatif açıklamaların sadece içinde yaşadığımız dünyada gözlemlediğimiz olgular tarafından yalanlanmaması yeterlidir.</p>

  <p class="p0">Ancak Epikuros bu sözlerle de kalmamakta, aynı zamanda bu açıklamalardan herhangi birini fazla benimseyip, diğerlerini reddetmenin bir filozofa uygun düşmeyen zararlı bir tutum olduğunu söylemektedir. Çünkü ona göre bu, insanın bilme gücüne sahip olmadığı bir şeyi istemesi, keşfedilemez olanı keşfetmeyi istemesi anlamına gelmektedir. Göksel olayların açıklanmasında çoğulcu bir açıklama yöntemini terk etmek, tutarlı ve makul olan birden fazla açıklama ve nedenler yerine tek bir açıklama ve neden üzerinde ısrar etmek, haksız bir gurur, sahte bir bilgiçlik, yanlış bir gayretkeşliktir. Bütün bu olayların ancak tek bir doğru tarzda açıklanabileceklerini iddia etmek, mümkün olan bütün diğer açıklamaları reddetmek bir tür delilik olup imkânsız olanı istemek veya anlamsız konuşmak demektir (PM, 87-88, 94-95, 113).</p>

  <p class="p0">Epikuros&rsquo;un bu sözleri çok ilginçtir. Onun bu sözleri bugün bizim doğa bilimi veya genel olarak bilim yaparken peşinden koştuğumuz amaç ve değerlerden oldukça farklı bir şeyi hedeflediğini göstermektedir. Epikuros&rsquo;un bu sözlerinin gerisinde bizimkinden farklı bazı epistemolojik düşünceler ve bilimsel bir araştırmayla ilgili yine bizimkinden farklı ahlâkî gerekçelerin varlığını görmekteyiz. Öyle anlaşılmaktadır ki, Epikuros için <span class="t12">doğa araştırmasında önemli olan gerçekten doğru olacak bilimsel bir açıklama değildir, ahlâkî hayatımız ve mutluluğumuz için uygun veya yararlı olacak herhangi bir mümkün doğal açıklamadır.</span> Böylece olayların açıklamasıyla ilgili olarak teolojik veya mitolojik varlıkları işin içine karıştırmayan her açıklama kabul edilebilir bir açıklama olacaktır. Epikuros için mümkün, kabul edilebilir veya uygun açıklamalardan hangisinin doğru açıklama olduğu, hangisinin bilimsel standartları daha fazla yerine getirdiği ise kesinlikle önemli değildir.</p>

  <p class="p0">Kuşkusuz Epikuros, ay veya güneş tutulması olayıyla ilgili olarak, dünyayla Güneş veya Ay arasına bir başka cismin girmesi sonucu Güneşin veya Ayın ışığının yeryüzüne düşmesinin engellenmesinin, onların ışıklarının birdenbire ve hiçbir nedeni olmaksızın sönmesine göre daha bilimsel bir açıklama olduğunu, daha doğrusu doğru olan tek açıklama olduğunu bilmektedir. Çünkü Epikuros&rsquo;un zamanında bu, astronominin artık herkes tarafından bilinen sıradan bilimsel bir doğrusunu oluşturmaktaydı. Ama Epikuros buna rağmen diğer açıklamanın da kabul edilebilir olduğunu söylemekte, hatta daha da ileri giderek herhangi bir doğa olayı ile ilgili olarak ancak bu türden birden fazla doğal mümkün açıklamayı kabul etmenin sağlıklı olacağını ileri sürmektedir.</p>

  <p class="p0">Epikuros&rsquo;un görüşünün bu ikinci kısmını nasıl yorumlamamız gerekir? Herhangi bir doğa olayıyla ilgili olarak, neden birden fazla doğal açıklama, aynı konuyla ilgili tek açıklamaya tercih edilmelidir? Bunu anlamak için galiba bir önceki paragrafta sözünü ettiğimiz &ldquo;bir insanın bilme gücüne sahip olmadığı bir şeyi istemesinin, keşfedilemez olanı keşfetmeyi arzu etme anlamına geldiği&rdquo; yönündeki sözlerine bakmamız gerekmektedir. Eğer yanılmıyorsak Epikuros duyumculuğunun veya deneyciliğinin sonucu olarak olayların kendileriyle yetinmeyen, onlardan ileri gitmek isteyen çabaların verimli ve sağlıklı olmadığını düşünmektedir. Örneğin bulutların meydana gelmesiyle ilgili açıklamayı ele alalım: Bazıları onların rüzgârların sıkışması sonucu ortaya çıktıklarını söylemektedirler. Bazıları hava atomlarının bir araya gelmesi, yine başka bazıları yerden ve sulardan yükselen akıntıların toplanması sonucu meydana geldiğini söylemektedirler. Şimdi bu açıklamalardan hangisi doğru açıklamadır? Epikuros bunların hangisinin doğru açıklama olduğunu bilmek için elimizde olayların kendisinden hareketle oluşturacağımız kesin bir model olmadığını düşünmektedir. Çünkü olayların kendilerinde bu üç açıklamaya da ters düşmeyen veriler vardır veya olaylardan hareketle yapılacak akıl yürütmeler bu üç varsayımı da mümkün kılmaktadır. Bu tür bir durumda Epikuros, takınmamız gereken doğru tutumun şu olması gerektiğini düşünmektedir:</p>

  <p class="p4"><span class="t13">&ldquo;İnsan insani bilgi bakımından neyin mümkün olduğunu, neyin olmadığını bilmediği ve dolayısıyla keşfedilemez olanı keşfetmek istediği için bütün diğer açıklamaları yanlış olarak reddedeceği tarzda olayları tek bir yönde açıklamaya fazla düşkün olmamalıdır&rdquo; (PM, 94).</span></p>

  <p class="p0">Lange&rsquo;nin haklı olarak belirttiği gibi, Epikuros&rsquo;un fiziği, ahlâkın hizmetine koşmasının, fizik araştırmalarına ana amaç olarak insanı her türlü kaygı ve korkudan kurtarma görevini yüklemesinin olumsuz bir sonucu olmuştur: Bu anlayışta olayları herhangi bir şekilde doğal nedenlere bağladığında, fizik görevini yerine getirmekte ve onun bu noktadan sonra incelemelerini sürdürmesinin fazla bir anlamı kalmamaktadır. Ancak bu durumda, olayların gerçek nedenlerini gösterip gösteremeyeceğimiz ve nasıl göstereceğimiz konusu bir yana bırakıldığı gibi, bilim veya bilimsel açıklama da bu değildir. Öte yandan yine Lange&rsquo;nin haklı olarak işaret ettiği gibi,</p>

  <p class="p4"><span class="t13">&ldquo;zaman ancak sistemli bir biçimde birbirlerine ve tek bir ilkeye bağlanmış açıklamalara saygı gösterir&rdquo; (</span><span class="t14">Materyalizmin Tarihi,</span> <span class="t13">1, 105).</span></p>

  <p class="p0">Böylece Epikuros fiziği, doğa bilimine karşı gösterdiği bu ilgisizliği veya umursamazlığını, zaman içinde haklı olarak unutulmuş olmakla ödemiştir.</p>

  <p class="p0">Buna karşılık Epikuros fiziğinden kesinlikle çok daha az bilimsel olan veya olgusal ilkelere dayanan bir Aristoteles&rsquo;in, hatta Platon&rsquo;un fiziği bu özelliğinden yani ciddiliğinden ve bilimin kendisi hakkında daha doğru bir anlayışa sahip olmasından ötürü Ortaçağ&rsquo;ın sonlarına kadar varlığını sürdürmeyi başarmıştır.</p>

  <p class="p0">&nbsp;</p>
</body>
</html>
