<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>Septik Teriminin İki Anlamı</title>
</head>

<body>
  <h3 class="h30"><a id="a153"></a>Septik Teriminin İki Anlamı</h3>

  <p class="p0">Bugün biz Septiklik (şüphecilik) ve Septik (şüpheci) terimlerinden &ldquo;felsefede veya metafizikte insanın duyularının veya aklının yetersizliğinden dolayı gerçekliğin bilgisine erişemeyeceğini, görünüşün gerisindeki gerçekliğe ulaşmanın hiçbir şekilde mümkün olmadığını ileri süren bir öğreti&rdquo;yi ve bu öğretiyi savunan kişileri anlarız (Cevizci, <span class="t12">Felsefe Sözlüğü,</span> 583). Ancak Antik çağda, Helenistik dönemde ortaya çıkan ve kendilerini Septikler (skeptikoi) olarak adlandıran bir grup insanın &lsquo;Septiklik&rsquo;le kastettikleri şey belli ölçüde bundan farklı bir şey olmuştur.</p>

  <p class="p0">Yunanca &lsquo;skepsis&rsquo; kelimesi normal kullanımında &lsquo;bir şeyi ele alma, inceleme, bir şey üzerinde düşünme&rsquo; anlamına gelmektedir. Kelime bu genel anlamından hareketle aynı zamanda ve daha özel olarak insanın herhangi bir konuyu araştırma ve incelemesini ifade etmek üzere kullanılmaya başlamıştır. Bunun sonucu olarak bir süre sonra &lsquo;filozof ve bilim adamlarının herhangi bir konu üzerindeki yöntemli soruşturması&rsquo;na işaret etmeye başlamıştır. Böylece &lsquo;Septik&rsquo; kelimesinin kendisi özel olarak &lsquo;felsefi araştırıcı, soruşturmacı&rsquo; anlamını kazanmıştır.</p>

  <p class="p0">Nitekim İS. 2. yüzyılda yaşamış ve Septikliğin tarihiyle ilgili bilgilerimizin büyük bir kısmını kendisine borçlu olduğumuz Sextus Empiricus <span class="t12">Pironculuğun Ana Görüşleri</span> adlı kitabında &lsquo;Septiklik&rsquo;ten söz etmemizin nedeninin, Septiklerin &lsquo;araştırıcılar&rsquo; (inquirers) olmasından kaynaklandığını söylemektedir. Sextus&rsquo;a göre herhangi bir şeyi araştıranlar başlıca üç gruba ayrılır: İlk grup, araştırmanın bir noktasında cevabı bulduklarını düşünenlerden meydana gelir (Sextus&rsquo;a göre bunlar hiç olmazsa bazı sorunlara cevap bulmuş olduklarını düşünen Aristoteles, Epikuros, Stoacılar ve başkalarıdır ve Sextus bunları &lsquo;dogmatikler&rsquo; olarak adlandırır) İkinci grubu, araştırılan problem veya konunun çözülemez olduğunu ileri sürerek araştırmadan vazgeçenler oluşturur. (Sextus bu gruba da Kleitomakhos, Karneades ve diğer Orta Akademi dönemi filozoflarını sokmaktadır. Ona göre bunlar da dogmatiktirler, ama tersinden dogmatiktirler; çünkü onlar dogmatik olarak hiçbir şeyin bilinemeyeceğini savunurlar). Ancak üçüncü bir grup daha vardır ki, bunlar problemin o ana kadar çözülmemiş olduğunu düşünürler; ama bundan dolayı araştırmayı bırakmazlar, soruşturmalarına devam ederler (İşte Sextus kendisi de dahil olmak üzere bu grup içine giren filozofları Pironcular veya Pironcu Septikler olarak adlandırmaktadır).</p>

  <p class="p0">Sextus ilk iki grup içine giren insanların Septikler olmadığı için bu adla yani &lsquo;araştırıcılar&rsquo; olarak adlandırılmamaları gerektiğini söylemektedir. Çünkü ilk gruptaki insanlar ele aldıkları soruna bir çözüm, cevap bulmakta o kadar isteklidirler ki, o zamana kadar sürdürdükleri araştırmanın kendilerine meşru olarak izin vermediği bir şeye, araştırmanın bir safhasında sonuca, cevap olarak kabul ettikleri bir şeye birden atlamaktadırlar.</p>

  <p class="p0">İkinci gruptaki insanlar ise bunun tersi bir tutum göstererek, o zamana kadar sürdürülen araştırmanın yine kendilerine meşru olarak izin vermediği bir şeyi benimseyip, acele verilmiş bir kararla söz konusu sorunun çözülemez olduğunu ileri sürmektedirler. Konu hakkında söylenmesi gereken her şeyin henüz söylenmemiş veya yapılması gereken araştırmanın henüz bütünüyle yapılmamış olduğunu göz önüne almaksızın sorunun çözülemez olduğuna karar vermektedirler.</p>

  <p class="p0">Ancak üçüncü gruba giren insanlar ki, bir yandan bu ikinci grup gibi üzerinde konuştukları sorunun henüz çözülmemiş olduğunu kabul ederken, öte yandan nihai yargıda bulunmaktan kaçınıp onu herhangi bir karara bağlamaktan çekinirler. İşte asıl anlamda Septikler bunlardır ve bu kişiler hakkında Septik kelimesini kullanmanın veya onların kendilerini Septikler yani araştırıcılar olarak adlandırmalarının haklı nedeni budur (PAG, 1, 1-4).</p>

  <p class="p0">Bununla birlikte Sextus Empiricus&rsquo;un Septiklik ve Septikler hakkında verdiği bu açıklamayı pek de olduğu gibi ele almamak gerekir. Çünkü Sextus&rsquo;un yaptığı bu ayrımda ilk grupla diğer iki grup arasındaki ayrım açık olmasına rağmen, ikinci grupla üçüncü grup arasındaki ayrım aynı ölçüde açık değildir. Sextus ikinci gruba giren insanların acele verilmiş bir kararla, ele aldıkları sorunun çözülemez olduğu sonucuna varmalarına karşılık, üçüncü gruptaki insanların araştırmayı sürdürdüklerini ve ele alınan sorunu bir karara bağlamaktan kaçındıklarını söylemektedir. Ancak Sextus&rsquo;un kendisinin aynı eserde Septikler hakkında verdiği bilgiler durumun pek de böyle olmadığını göstermektedir.</p>

  <p class="p0">Çünkü bu bilgiler, Septiklerin herhangi bir konuda araştırmayı sürdürme yönünde çaba göstermekten çok, <span class="t12">bilgi değeri olan herhangi bir sonuca varmanın neden ötürü mümkün olmadığını savunma yönünde ısrar eden kişiler</span> olduğunu göstermektedir. Gerçi ilerde göreceğimiz gibi Sextus, Septiklik tarihi içinde bir ayrım yaparak Orta Akademi dönemi içinde yer alan Karneades, Kleitomakhos gibi Septiklerin yukardaki sınıflamada ikinci gruba giren insanlar olarak adlandırılmaları gerektiğini, çünkü onların <span class="t12">hiçbir şeyin bilinemeyeceği</span> yönünde, bir bakıma dogmatik olan bir tutumu temsil ettiklerini, buna karşılık, kendisinin içinde olduğu son dönem Septiklerinin böyle bir iddiada bulunmayıp, sadece yargıları askıda tutmak gerektiği görüşüyle yetindiklerini söylemektedir. Ancak herhangi bir konuda yargıyı askıda tutma gibi bir tutumun şeylerin bilinemeyeceği görüşünden pratikte ne kadar farklı olduğu bir yana, Sextus&rsquo;un da içinde bulunduğu bu grubun herhangi bir şeyin herhangi bir şekilde bilinebileceği görüşüne ne kadar açık olduğu da belli değildir.</p>

  <p class="p0">Çünkü ilerde göreceğimiz gibi bu döneme mensup Septikler, onun başlatıcısı olan Ainesidemos&rsquo;un görüşlerini takip ederek <span class="t12">şeylerin doğası hakkında güvenilir bir bilgiye erişmenin neden dolayı mümkün olmadığı</span> hakkında çok sayıda argüman sıralamaktadırlar. Böylece onların bilgiyi elde etme konusunda şimdiye kadar girişilmiş olan çabaların bir sonuç vermediğinden hareketle, bu çabaları devam ettirmek gerektiği görüşünde olmaktan çok insanın <span class="t12">bilgi yetilerinin yetersizliğinden ötürü güvenilir bir sonuca varmanın imkânsız olduğu görüşünü savundukları</span> anlaşılmaktadır.</p>

  <p class="p0">Böylece kelime anlamı bakımından bir şeyi ele alma, inceleme, soruşturma anlamına gelse de, Septikliğin daha sonra tarih içinde &lsquo;felsefede veya metafizikte insanın duyularının veya aklının yetersizliğinden dolayı gerçekliğin bilgisine erişemeyeceğini, görünüşün gerisindeki gerçekliğe ulaşmanın hiçbir şekilde mümkün olmadığını ileri süren görüş&rsquo; olarak kazandığı anlamın doğru veya haklı olduğu anlaşılmaktadır.</p>

  <h3 class="h30"><a id="ncx1438"></a><a id="a154"></a>Septikliğin Kaynakları</h3>

  <p class="p0">Yunan felsefesinde şüpheci eğilimler Septiklerle birlikte ortaya çıkmamıştır. Ksenophanes&rsquo;in, Yunanların genel tanrı anlayışlarındaki insan biçimci öğelere karşı çıktığını görmüştük. Onun Homeros-Hesiodosçu Tanrı anlayışına yönelttiği eleştirilerini temsil eden olumsuz öğretisinin dinsel anlamda şüpheciliğin bir ilk örneğini teşkil ettiğini söyleyebiliriz.</p>

  <p class="p0">Herakleitos&rsquo;un hiçbir şeyin var olmadığı, çünkü sabit veya değişmez olmadığı, tersine her şeyin sürekli bir akış ve oluş içinde olduğuna ilişkin ünlü öğretisini de, şüpheci bir kuram olarak okumamız veya değerlendirmemiz mümkündür. Çünkü Herakleitos böylece dünyanın bize göründüğü gibi olmadığını söylemekte ve görünüşle gerçeklik arasında ayrım yapmaktaydı. Ona göre görünüşte sabit ve değişmez olan nesneler dünyası gerçekte sürekli bir oluş ve değişme halindeydi ve bu dünyayı bize sabit ve değişmez gibi gösteren duyu organlarımız yanılmakta, dünya veya nesneler hakkında güvenilmez, yanlış bir bilgi vermekteydi.</p>

  <p class="p0">Parmenides&rsquo;in de bu aynı düşünce doğrultusunda ilerlediğini görmüştük. Gerçi Parmenides Herakleitos&rsquo;un oluşu tanrılaştırmasına şiddetle karşı çıkmakta ve sabit ve değişmez bir varlığa, gerçekliğe olan kesin inancını en kararlı bir biçimde savunmaktaydı. Ama o görünüş ve gerçeklik arasında Herakleitos&rsquo;tan daha keskin bir ayrım yapmakta ve görünüşün arkasında yatan gerçekliğe ulaşma konusunda. duyularımızın yetersizliğini daha kesin bir şekilde vurgulamaktaydı. Hatta bununla da kalmayarak &lsquo;sanılara göre dünya&rsquo; ile &lsquo;akla göre dünya&rsquo; arasında kategorik bir ayrım yapmayı zorunlu görmekteydi. Böylece Parmenides duyuların tanıklığını reddetmesi ve fenomenler dünyasına olan genel inancı eleştirmesi bakımından şüphecilere oldukça yakın bir bakış açısını temsil etmekteydi.</p>

  <p class="p0">Parmenides&rsquo;in öğrencisi olan Zenon&rsquo;un, hocasının görüşlerini savunmak için ortaya attığı aporiler veya paradoksları yine şüpheci bir bakış açısının ürünleri olarak okuyabileceğimizi görmüştük. Bilindiği gibi Zenon&rsquo;un eşyave bilgi ü zerine pozitif biröğretisi yoktu. Zenon bize dünyanın ne olduğu, ne şekilde oluştuğu hakkında herhangi bir şey söylememekteydi. Bütün amacı Parmenides&rsquo;in varlık öğretisine veya metafiziğine karşı çıkanların tezlerinin bizi götürdüğü saçma veya kabul edilemez sonuçlara işaret etmekti. Zenon şöyle demekteydi: Parmenides&rsquo;in varlığın bir olduğunu ve hareket ve değişmenin, çokluğun olmadığını söyleyen tezini saçma mı buluyorsunuz? Peki sizin bunun tersini savunan görüşünüz daha mı az saçma ya da daha mı az çelişiktir? Bu tutum ise varlık hakkında konuşmanın, onun ne olduğunu veya nasıl bir yapıya sahip olduğunu söylemenin, onun hakkında bir yargıda bulunmanın karşılaştığı güçlükleri göstermesi bakımından yine son derece şüpheci bir bakış açısına işaret etmekteydi.</p>

  <p class="p0">Öte yandan Zenon, bütün paradokslarını üzerine dayandırdığı genel tezi bakımından da şüpheci bir görüşü temsil etmekteydi. Bu tez maddeyi ne sonsuza kadar bölünemez ne de sonsuza kadar bölünebilir bir şey olarak düşünmenin mümkün olmadığı teziydi. Zenon&rsquo;a göre maddenin sonsuza kadar bölünemez olduğunu ileri sürmek mümkün değildi, çünkü bir nicelik olan veya bir niceliğe sahip olan her şeyin bölünmemesi için mantıklı bir neden ileri sürülemezdi. Öte yandan onun sonsuza kadar bölünebileceğini ileri sürmek de maddenin kendisini ortadan kaldırmak ve eşyayı var olmayan şeylerden meydana getirmek tehlikesini içermekteydi. Böylece Zenon&rsquo;un ana tezi madde veya eşya, üzerinde konuşmanın, bir yargıda bulunmanın mümkün olmadığı şeklindeydi.</p>

  <p class="p0">Demokritos, benzeri bir şüpheci tutumu daha da açık ve daha pozitif bir şekilde ortaya koymuştu. Görünüş-gerçeklik ayrımı, nesnelerin aslında göründükleri gibi olmadıkları, duyularımızın eşyanın yapısı hakkında bize güvenilir bilgiler vermedikleri yönündeki şüpheci temalar, Demokritos&rsquo;da daha işlenmiş bir şekilde ortaya konmakta ve bazı yeni unsurlarla desteklenmekteydi. Onun birincil niteliklerle ikincil nitelikler arasında yaptığı ayrım bu yeni unsurların başında gelmekteydi. Buna göre, biçim ve büyüklük gibi birincil niteliklerin nesnelerin kendilerinde olmalarına karşılık renk, ses, tad gibi nitelikler özneden, öznenin yapısından ileri gelen öznel şeylerdi, Demokritos&rsquo;un deyişiyle onlar ancak birer &lsquo;sanı, varsayım veya ad&rsquo; olarak vardılar. Bu çerçevede olmak üzere Demokritos &ldquo;Bir şey acı olmaktan çok tatlı değildir&rdquo; (DK B 156) demekteydi. Bu, onun için bir şeyin en azından bazı niteliklerinin ne olduklarının herhangi bir biçimde bilinemeyeceği anlamına gelmekteydi.</p>

  <p class="p0">Demokritos&rsquo;ta akıl duyulara dayanmamakta, tersine onları reddetmekteydi, ama öte yandan aklı veya Demokritos&rsquo;u atomlar ve boşluk varsayımına götüren yine duyulardı. Çünkü Demokritos Parmenides&rsquo;ten farklı olarak evrende hareket ve değişmenin varlığını kabul etmekte ve onu açıklamak için gözle görülmeyen veya daha genel olarak duyularla algılanamayacak kadar küçük olan atomların ve boşluğun varlığını ileri sürmekteydi. Başka deyişle Demokritos atomcu öğretisini ortaya atmak için yine duyuların bize verdiği biçimde bir evrenden, Parmenides&rsquo;in varlığını reddettiği evrenden hareket etmekteydi. Demokritos&rsquo;ta duyuların akla yönelttiği &lsquo;Bizi yıkmak için delillerini yine bizden alıyorsun&rdquo; suçlamasının gerisinde yatan sitemin önemli bir boyutu buydu. O halde Demokritos bir yandan duyuları reddederken, aynı zamanda onları kabul etmekte; öte yandan aklı duyuların dışında bir şey olarak tanımlarken aynı zamanda onu duyulara dayandırmaktaydı. Bunun yine oldukça şüpheci bir unsur içerdiği açıktı.</p>

  <p class="p0">Sokrates öncesi felsefede şüphecilik, en geniş ve sistemli biçimde Sofistlerde ortaya çıkmıştı. Protagoras, birey insanı onun bireysel algılarını hakikatin ölçütü kılmıştı. Bu, Platon ve Aristoteles&rsquo;in haklı olarak işaret ettikleri üzere ortada evrensel, tümel bir hakikatin olmadığı veya böyle bir hakikat olsa bile bizim onu kesinlikle bilemeyeceğimiz anlamına gelmekteydi. Çünkü Protagoras, her bireyin bireysel algılarının kendisi için doğru olduğunu, ancak bunun zorunlu olarak başkaları için de doğru olması anlamına gelmediğini söylemekteydi. Böylece bütün algılar, aralarında bir fark olmaksızın aynı ölçüde doğru idiler veya doğruluk ve yanlışlık evrensel olarak bir anlam ifade etmemekteydi. Protagoras bu görüşüyle, tutarlı olarak çelişik veya birbirine tümüyle aykırı iddiaların aynı ölçüde güvenilir olduklarını ileri sürmüştü. Evrensel bir doğrunun varlığını inkâr etmek ise hiç şüphesiz bilginin imkânını ortadan kaldırmak anlamına gelmekteydi. Protagoras&rsquo;ın bu şüpheciliğinin sadece fizik doğayla sınırlı kalmadığını, insan hayatının, insani kurumların, insani değerlerin, inançların bütününü içine aldığını da görmüştük. Başta Gorgias olmak üzere daha sonraki Sofistler bu şüpheciliği daha ileri noktalara, nihilizme kadar götürmüşlerdi.</p>

  <p class="p0">Sokrates&rsquo;in kendisi de en azından bazı bakımlardan bu şüpheci akım içinde yer almaktaydı. Onun, doğa felsefesiyle, doğayla ilgili sorunlarla ilgilenmemesinin bir nedeni ancak insanla ilgili sorunlara önem vermesi idiyse bir başka nedeni de kendisinden önceki <span class="t12">Doğa</span> Filozoflarının doğa hakkında verdiği açıklamaları yeterli veya ikna edici bulmamasıydı. Bu, Sokrates&rsquo;in söz konusu filozofların doğa kuramlarının ciddi bir bilgi değeri olduğunu düşünmediği anlamına gelmekteydi. Öte yandan onun insan, erdem, mutluluk hakkında Yunan dünyasında var olan veya savunulan geleneksel tezler hakkında nasıl şüpheci bir tutumu temsil ettiğini biliyoruz. Sokrates&rsquo;in bildiği tek şey, diğerlerinden farklı olarak kendisinin bu konularda da ciddi veya güvenilir bir bilgiye sahip olmadığıydı. Platon&rsquo;un Sokratik diyaloglarının Sokrates&rsquo;i, en azından bu aşamada yani felsefi soruşturma aşamasının başlangıçlarında kesinlikle şüpheci olarak adlandırılabilecek bir tutumu temsil etmekteydi.</p>

  <p class="p0">Hatta Platon&rsquo;un kendisi bile bir anlamda şüpheci sayılabilir veya Platon&rsquo;un bizzat kendisinde de şüpheci bazı unsurların varlığına işaret edilebilirdi. Platon kendisine gelinceye kadarki dönemde Yunan dünyasının, Yunan aydınlarının içinde bulunduğu ruh veya zihin ortamını entelektüel bir anarşi ortamı olarak görmekte ve bu ortamdan bir çıkış yolu aramaktaydı. Bu nedenle gerek varlık gerekse bilgi kuramını bu şüpheci ortamdan bir çıkış yolu olarak ortaya atmıştı. Platon&rsquo;un daha önce üzerinde durduğumuz büyük bahsini, kumarını ve varsayımını şüpheciliğe karşı güçlü bir reddiye olarak tasarlamış olduğunda kuşku yoktur. Platon, duyusal dünyanın varlığı ve gerçekliği konusunda Herakleitos&rsquo;un şüpheciliğini paylaşmaktaydı. Bu dünyanının bilinebilirliği, gerçek bilginin konusunu oluşturması konusunda da yine Herakleitos, Demokritos ve Protagoras&rsquo;la aynı düşüncelere sahipti. Tanrıların insan biçimci olarak tasarlanması konusunda da Ksenophanes&rsquo;in şüphelerine ve eleştirilerine katılmaktaydı. Ancak Sokrates gibi o da, şüpheci veya septik tutumun, içinde kalınması mümkün veya doğru olan bir tutum olmadığını düşünmekteydi. Bu şüphecilikten kurtulmak için idealist varlık kuramını veya İdealar metafiziğini, rasyonalist bilgi kuramını veya aklın yanılmazlığına dayanan öğretisini, öznelci ve görelici olmayan nesnelci, mutlakçı ahlak ve siyaset görüşünü ortaya atmıştı. Ancak bu pozitif kuramlarında bile kararlılık göstermemiş, hayatı boyunca onlar üzerinde oynamak ve onları şu veya bu yönde değiştirmek ihtiyacını duymuştu. Bu çerçevede olmak üzere İdealar metafiziğinin üç farklı versiyonunu geliştirmiş, daha önce varlığını tanımak istemediği duyusal dünyanın, doğanın varlığını kabul etmiş ve nihayet siyaset kuramı üzerinde de bazı önemli değişikliklere gitmişti.</p>

  <p class="p0">İşte Yunan felsefesinin ta başlangıçlarından beri içinde bulundurduğu bu şüpheci unsurlar, itirazlar ve eleştiriler sonunda farklı ve bağımsız bir okul veya akım olarak Septik okulu meydana getirmiştir. Bu Septik okula mensup düşünürlerin daha öncekilerden temel farkı, sözünü ettiğimiz bütün bu şüpheci unsur, itiraz ve eleştirileri felsefi bakımdan tutarlı işlenmiş bir sisteme dönüştürmüş olmalarıdır.</p>

  <p class="p0">Bu düşünürlerin bazı önde gelenleri geliştirdikleri şüpheci öğretilerinde kendilerinden evvel gelen ve yukarda adlarını belirttiğimiz filozoflara, onların şüpheci yönde yorumlanması mümkün görüş ve düşüncelerine neler borçlu olduklarının bilinci içinde olmuş, onları açık olarak belirtmişlerdir. Bu bağlamda olmak üzere, üzerinde duracağımız Orta Akademi dönemi Septikleri kendilerini açık olarak Sokrates&rsquo;in ve Platon&rsquo;un varisleri olarak tanımlamışlardır.</p>

  <p class="p0">Bunun yanı sıra onlar, kendilerini daha önceki &lsquo;şüpheci&rsquo; filozoflardan ve onların şüpheci görüşlerinden ayıran ve farklılaştıran özgün yanlarının ve özelliklerinin de bilincinde olmuş ve bu yönlerini de açık bir şekilde vurgulamışlardır. Bu bağlamda olmak üzere son dönem Septikliğinin iki önemli temsilcisinden biri olan Sextus Empiricus, kendileriyle diğer şüpheci okullar ve filozoflar arasındaki farklılıkları ayrıntılı bir şekilde ortaya koymaya çalışmıştır. Sextus bu farklılıkların en önemlisi olarak, <span class="t12">daha öncekilerin şüpheciliklerinden özgün bir pratik, bir davranış kuramı çıkarmamalarına karşılık kendilerinin bu yönde bir mutluluk kuramı geliştirmiş oldukları konusunda ısrar etmiştir.</span></p>

  <p class="p0">Son olarak Ainesidemos ve Sextus Empiricus gibi büyük süpheci yazarlar veya filozoflar, antik çağ şüpheciliğinin bütün tezlerini ve argümanlarını bir araya toplayarak daha sonraki çağlarda gerek Doğu&rsquo;da gerekse Batı&rsquo;da ortaya çıkacak olan benzeri şüpheci akımlara ve düşünürlere (Gazali, Montaigne, Hume, Kant vb.) çok zengin bir şüpheci argümanlar malzemesi sağlamışlardır.</p>

  <h3 class="h30"><a id="ncx1453"></a><a id="a155"></a>Septikligin Üç Dönemi</h3>

  <p class="p0">Stoacılık gibi Septikliğin de üç -veya dörtdönemden geçtiği görülmektedir. Bunlardan ilki Piron ve onun öğrencisi Timon tarafından temsil edilen ve genel olarak Pironculuk veya Eski Şüphecilik diye adlandırılan dönemdir.</p>

  <p class="p0">İkinci dönem ise İÖ. 3. yüzyılda Platon&rsquo;un Akademi&rsquo;sinin başına geçen ve Piron ile Timon&rsquo;un adını anmaksızın ortaya attığı metodolojinin kurucuları olarak Sokrates ve Platon&rsquo;u zikreden ve onlara dayandığını ileri süren Arkesilaos&rsquo;un başlattığı ve Akademi&rsquo;nin bünyesi içinde ortaya çıktığından ötürü Akademi Şüpheciliği veya Akademik Şüphecilik diye adlandırılan dönemdir. Bu dönem, Platon&rsquo;un ve hemen onu takip eden ilk yöneticilerin meydana getirdiği Eski Akademi dönemine nispetle Orta Akademi dönemi olarak da adlandırılır.</p>

  <p class="p0">Bu arada Orta Akademi dönemi içinde ikinci bir ayrım yaparak, Arkesilaos&rsquo;un temsil ettiği dönemi Orta Akademi dönemi diye adlandırıp Arkesilaos&rsquo;tan sonra okulun başına geçen Karneades ve onu izleyen diğer bazı Septik filozofların dönemini üçüncü veya Yeni Akademi dönemi olarak adlandıranlar da vardır.</p>

  <p class="p0">Üçüncü dönem, hakkında fazla bir şey bilinmeyen, ancak İÖ. 1. yüzyılda yaşamış ve Yeni Akademi dönemi şüpheciliğinin &lsquo;dogmatik&rsquo; diye nitelendirdiği bilinemezci tutumundan rahatsızlık duyduğu için kendi bağımsız felsefi şüpheciliğini ortaya atmış olan Ainesidemos&rsquo;la başlayan ve Sextus Empiricus&rsquo;un da dahil olduğu son dönemdir.</p>

  <p class="p0">Ainesidemos, Yeni Akademi döneminin yani Karneades ve onu izleyenlerin şüpheciliğini redderek veya atlayarak kendisini Pironculuğun bir yeniden canlandırılması olarak takdim eder. Bu dönemin bir başka önemli ismi olarak Agrippa da (İÖ. 1 yüzyıl) zikredilir. Öte yandan bazı felsefe tarihçileri bu son dönemi de Pironculuğun Ainesidemos tarafından yeniden canlandırıldığı, sistemleştirildiği ve diyalektik olarak geliştirildiği bir ilk dönemle, Sextus Empiricus&rsquo;ta zirve noktasını bulan Empirik Septiklik dönemi olarak iki ayrı alt döneme de ayırırlar.</p>

  <p class="p0">Her halükarda bu son dönem, Sextus Empiricus&rsquo;un eserleri sayesinde hakkında en çok bilgi sahibi olduğumuz Septiklik dönemidir. Sextus Empiricus, İlkçağ şüpheciliğinin en olgun, en zengin versiyonunu temsil etmektedir. Bu dönemin bir başka özelliği Ainesidemos ve Sextus Empiricus gibi şüphecilerin, antik çağ şüpheciliğinin bütün tezlerini ve argümanlarını bir araya toplayarak daha sonraki çağların şüphecilerinin kendisinden yararlanacakları zengin bir şüpheci argümanlar deposunu meydana getirmiş olmalarıdır.</p>

  <p class="p0">&nbsp;</p>
</body>
</html>
