<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_40"><span class="calibre4">- 9 - Tanis yakalanıyor</span></h2>

    <p class="MsoNormal"><span class="calibre1">Ee Tanis! Bir subay, hem de benim emrim altında. Birliklerimi daha sık gözden geçirmeliyim!” diye güldü Kitiara, Tanis'in koluna girerek. “Titriyorsun. Çok kötü düştün. Haydi. Odalarım buradan pek uzakta değil. Bir şey içip o yaraya bir bakalım, sonra...konuşuruz.”</span></p>

    <p class="MsoNormal"><span class="calibre1">Yarasından olmasa da sersemleyen Tanis, Kitiara'nın kendisini dar sokaktan kaldırıma çıkartmasına izin verdi. Çok fazla şey, çok büyük bir hızla gelişmişti. Bir dakika önce erzak alıyordu, şimdi ise biraz önce hayatını kurtaran, aynı zamandır yıllardır sevdiği kadın olan bir Ejderha Yüceefendisi ile kol kola yürüyordu. Ona bakmaktan kendini alamıyordu ve Kitiara – onun gözlerinin üzerinde olduğunu bildiğinden– onun bakışlarına uzun, is karası kirpiklerinin altından karşılık veriyordu.</span></p>

    <p class="MsoNormal"><span class="calibre1">Yüceefendilerinin gece mavisi ejderha pulundan zırhı ona çok yakışıyor, diye düşünürken buldu kendini Tanis. Zırh üzerine tam oturuyor, uzun bacaklarının kavislerini ortaya çıkartıyordu.</span></p>

    <p class="MsoNormal"><span class="calibre1">Ejderanlar etraflarında koşuşturuyor, Yüceefendi'den hafif bir baş işareti olsun almayı umuyorlardı. Fakat Kitiara onları görmezlikten geliyor, sanki Tanis'le beş yıl önce değil de bir önceki akşamüstü ayrılmışlar gibi canlı canlı sohbet ediyordu. Tanis kadının sözlerini algılayamıyordu; bedeni –bir kez daha– onun yakınlığına tepki vermeye başlarken beyni hâlâ bu olanlara anlam yüklemeye çalışıyordu.</span></p>

    <p class="MsoNormal"><span class="calibre1">Maske, saçını biraz ıslak bırakmış, bukleleri yüzüne ve alnına yapışmıştı. Dikkat bile etmeden eldivenli elini saçları arasında gezdirerek saçlarını silkeledi. Bu eski bir alışkanlığıydı ve bu minik hareket hatıraları canlandırdı...</span></p>

    <p class="MsoNormal"><span class="calibre1">Tanis, parçalanmış dünyasını tüm gücüyle bir araya toplayıp kadının sözlerini yakalayabilmek için uğraş vererek başını salladı. Arkadaşlarının hayatları şimdi yapacaklarına bağlıydı.</span></p>

    <p class="MsoNormal"><span class="calibre1">“O ejderha miğferinin altı sıcak!” diyordu kadın. “Adanlarımı hizaya sokmak için o korkunç şeye ihtiyacım yok. Var mı?” diye sordu göz kırparak.</span></p>

    <p class="MsoNormal"><span class="calibre1">“H-hayır,” diye kekeledi Tanis, kızardığını hissederek.</span></p>

    <p class="MsoNormal"><span class="calibre1">“Aynı bildik Tanis,” diye mırıldandı kız, adama iyice yaslanarak. “Hâlâ bir okul çocuğu gibi kızarıyorsun.” Ama sen hiçbir zaman diğerlerine benzememiştin, hiçbir zaman...” diye ekledi yavaşça. Tanis'i kendine doğru çekerek sarıldı. Gözlerini kapattı, ıslak dudakları onunkilere değmişti...</span></p>

    <p class="MsoNormal"><span class="calibre1">“Kit...” dedi Tanis boğuk bir sesle, kendini geri çekerek. “Burada olmaz!” Sokakta olmaz,” diye ekledi, aksayarak.</span></p>

    <p class="MsoNormal"><span class="calibre1">Bir an için Kitiara ona hiddetle baktıktan sonra – omuzlarını silkti ve kolunu yeniden onun koluna girecek şekilde indirdi. Birlikte caddeden aşağıya doğru ilerlemeye başladılar, ejderanlar yan yan bakıp şakalaşıyordu.</span></p>

    <p class="MsoNormal"><span class="calibre1">“Aynı Tanis,” dedi tekrar kadın; bu kez ufak, ömürsüz bir ahla. “Neden sana müsaade ettim bilmiyorum. Beni öyle reddedecek başka bir adam, kılıcımla ölürdü. A, evet geldik işte.”</span></p>

    <p class="MsoNormal"><span class="calibre1">Flotsam'deki en iyi han olan Tuzlumeltem'e girdi. Bir uçurumun tepesine kurulmuş olan han, dalgaları aşağıdaki kayalara çarpan İstar'ın Kan Denizi'ne hakimdi. Hancı telaşla ilerledi.</span></p>

    <p class="MsoNormal"><span class="calibre1">“Odam hazırlandı mı?” diye sordu Kit soğuk bir edayla.</span></p>

    <p class="MsoNormal"><span class="calibre1">"Evet, Yüceefendi," dedi hancı, tekrar ve tekrar eğilerek. Merdivenleri çıkarken, hancı önden koşarak herşeyin muntazam olup olmadığını denetliyordu.</span></p>

    <p class="MsoNormal"><span class="calibre1">Kit etrafına bakındı. Herşeyi tatmin edici bulunca, rahat edayla ejderha miğferini masanın üzerine atarak eldivenlerini çıkartmaya başladı. Bir sandalyeye oturarak bacağını şehvani kasti bir teslimiyetle uzattı.</span></p>

    <p class="MsoNormal"><span class="calibre1">"Çizmelerim," dedi Tanis'e gülümseyerek.</span></p>

    <p class="MsoNormal"><span class="calibre1">Yutkunup, ona zayıf bir tebessümle karşılık veren Tanis kadının bacağını tuttu. Bu –onun kadının çizmelerini çıkartması– aralarındaki eski bir oyundu. Bunun sonu hep... Tanis bunu düşünmemeye çalıştı.</span></p>

    <p class="MsoNormal"><span class="calibre1">"Bize en iyi şaraplarından bir şişe getir," dedi Kitiara etrafında dolaşıp duran hancıya, "ve iki de bardak." Kahverengi gözleri Tanis'in üzerinde, öbür ayağını da kaldırdı. "Sonra bizi yalnız bırak."</span></p>

    <p class="MsoNormal"><span class="calibre1">"Fakat – lordum..." dedi hancı tereddütle, "Ejderha Yüceefendisi Ariakus'tan bir mesaj vardı..."</span></p>

    <p class="MsoNormal"><span class="calibre1">"Şarabı getirdikten sonra, bu odada yüzünü gösterecek olursan – kulaklarını keserim," dedi Kitiara rahat bir ifadeyle. Bir yandan konuşurken bir yandan da kemerinden parlak bir hançer çıkartmıştı.</span></p>

    <p class="MsoNormal"><span class="calibre1">Hancının rengi attı, başını sallayarak aceleyle ayrıldı.</span></p>

    <p class="MsoNormal"><span class="calibre1">Kit güldü. "İşte!" dedi ayak parmaklarını mavi ipek çorapları içinde oynatarak. "Şimdi ben senin çizmelerini çıkartacağım..."</span></p>

    <p class="MsoNormal"><span class="calibre1">"Ben-benim gitmem gerekiyor aslında," dedi Tanis, zırhının altında terler dökerek. "B-bölük kumandanım beni merak eder..."</span></p>

    <p class="MsoNormal"><span class="calibre1">"Ama senin bölük kumandanın benim!" dedi Kit neşeyle. "Yarın sen bölük kumandanı olursun. Ya da daha yüksek bir rütbe eğer istersen. Şimdi, otur bakalım."</span></p>

    <p class="MsoNormal"><span class="calibre1">Tanis itaat etmekten başka bir şey yapamazdı; öte yandan içinden, zaten itaat etmekten başka birşey istemediğini de biliyordu.</span></p>

    <p class="MsoNormal"><span class="calibre1">"Seni görmek çok hoş," dedi Kit, önünde diz çöküp çizmelerini çekerken. "Solace'taki randevuya gelemediğim için çok üzüldüm. Millet nasıl? Sturm nasıl? Her halde Şövalyeler'le birlikte savaşıyordur. İkinizin ayrılmasına şaşırmadım. Zaten o, hiç anlayamadığım bir dostluktu..."</span></p>

    <p class="MsoNormal"><span class="calibre1">Kitiara konuşmaya devam etse de Tanis dinlemeyi bırakmıştı. Sadece bakabiliyordu. Ne kadar tatlı olduğunu unutmuştu; ne kadar şehvetli, ne kadar davetkar olduğunu. Çaresizlikle kendi içinde bulunduğu tehlikeye yoğunlaşmaya çalıştı. Ama bütün düşünebildiği Kitiara ile geçen gecelerin saadeti idi.</span></p>

    <p class="MsoNormal"><span class="calibre1">Tam o anda Kit bakışlarını ona kaldırdı. Gözlerde gördüğü tutku ile tutuşan kadının ellerinden çizmeler kayıp düştü. Gayri ihtiyari uzanan Tanis, kadını yanına yaklaştırdı. Kitiara elini onun boyuna dolayarak dudaklarını dudaklarına yapıştırdı.</span></p>

    <p class="MsoNormal"><span class="calibre1">Beş yıldır Tanis'e işkence eden arzuları ve özlemleri, kadının temasıyla bedeninde yükseldi. Sıcak ve kadınsı kokusu, deri ve çelik kokusuna karışmıştı. Busesi alev gibiydi. Eziyet dayanılacak gibi değildi. Tanis bunu durdurmanın tek bir yolunu biliyordu.</span></p>

    <p class="MsoNormal"><span class="calibre1">Hancı kapıyı çaldığında bir cevap alamadı. Takdirle başını sallayarak –bu üç günde, üçüncü erkekti– şarabı yere koydu ve ayrıldı.</span></p>

    <p class="MsoNormal"><span class="calibre1">"Ve şimdi," diye mırıldandı Kitiara uykulu uykulu, Tanis'in kollarında uzanmışken. "Ufak kardeşlerimden söz et. Senin yanındalar mı? Onları son gördüğümde, yanınızda o elf kadınla birlikte Tarsis'ten kaçıyordunuz."</span></p>

    <p class="MsoNormal"><span class="calibre1">"O sendin!" dedi Tanis, mavi ejderhaları hatırlayarak.</span></p>

    <p class="MsoNormal"><span class="calibre1">"Elbette!" Kit daha da sarıldı Tanis'e. "Sakalı sevdim," dedi yüzünü okşayarak. "O zayıf elf yüz hatlarını gizliyor. Orduya nasıl katıldın?"</span></p>

    <p class="MsoNormal"><span class="calibre1">“Nasıl ya?” diye düşündü Tanis deliler gibi. "Silvanesti'de...yakalanmıştık. Subaylardan biri benim K-karanlık Kraliçe'ye karşı savaştığım için ahmak olduğumu söyledi." "Ya küçük kardeşlerim?"</span></p>

    <p class="MsoNormal"><span class="calibre1">"Biz...biz ayrıldık," dedi Tanis zayıf bir sesle.</span></p>

    <p class="MsoNormal"><span class="calibre1">"Ne fena," dedi Kit iç geçirerek. "Onları görmek isterdim. Caramon bir dev olmuştur herhalde. Ve Raistlin – duyduğuma göre yetenekli bir büyücü olmuş. Hâlâ Kırmızı Cüppe mi giyiyor?"</span></p>

    <p class="MsoNormal"><span class="calibre1">"S-sanırım," diye mırıldandı Tanis. "Onu görmeyeli..."</span></p>

    <p class="MsoNormal"><span class="calibre1">"Bu pek uzun sürmez," dedi Kit kendini beğenmişçe. "O bana benzer. Raist her zaman güce özlem duymuştu..."</span></p>

    <p class="MsoNormal"><span class="calibre1">"Ya sen?" diye sözünü kesti Tanis aceleyle. "Sen burada, hareketten bu kadar uzaklarda, ne yapıyorsun? Savaş kuzeyde..."</span></p>

    <p class="MsoNormal"><span class="calibre1">"Niye olsun, seninle aynı nedenden," diye cevap verdi Kit, gözlerini fal taşı gibi açarak. "Yeşil Ziynetli Adam'ı arıyorum elbette."</span></p>

    <p class="MsoNormal"><span class="calibre1">"Onu daha önce orada görmüştüm!" dedi Tanis, hatıralar aklına koşuşurken. Perechon'daki adam! Zavallı Eben ile kaçan, Pax Tharkas'taki adam. Göğsünün ortasına yeşil ziynet gömülü olan adam.</span></p>

    <p class="MsoNormal"><span class="calibre1">"Onu bulmuşsun!" dedi Kitiara heyecanla doğrularak. "Nerede Tanis? Nerede?" Kahverengi gözleri pırıldıyordu.</span></p>

    <p class="MsoNormal"><span class="calibre1">"Emin değilim," dedi Tanis kekeleyerek. "O olduğuna emin değilim. Ben...bize kaba taslak bir tarif verilmişti..."</span></p>

    <p class="MsoNormal"><span class="calibre1">"İnsan yaşlarına göre elli yaşında gibi duruyor," dedi Kitiara heyecanla, "ama garip, genç gözleri var ve elleri en az seninkiler kadar genç. Ve göğsünün tam ortasında yeşil bir taş var. Flotsam'de görüldüğüne dair elimizde raporlar bulunmakta. Karanlık Kraliçe o yüzden beni buraya yolladı. O, anahtar Tanis. Eğer onu bulursan Krynn'deki hiç bir güç bizi durduramaz!"</span></p>

    <p class="MsoNormal"><span class="calibre1">"Neden?" diye sordu Tanis kendini zorlayarak serinkanlılıkla. "Savaşı...bizim tarafın kazanması için elinde bu kadar önemli neyi var?"</span></p>

    <p class="MsoNormal"><span class="calibre1">"Kim bilir?" İnce omuzlarını silken Kit, Tanis'in kollarına bıraktı kendini. "Titriyorsun. Al, bu seni ısıtır." Elini bedeninde gezdirirken boynundan öptü. "Tek bir seri hareketle savaşı bitirebilmemiz için bu adamı bulmamız gerektiği söylendi."</span></p>

    <p class="MsoNormal"><span class="calibre1">Tanis, kadının temasıyla ısınmaya başladığını hisseterek yutkundu.</span></p>

    <p class="MsoNormal"><span class="calibre1">"Düşünsene," diye fısıldadı Kitiara onun kulağına, nefesi tenine sıcak ve nemli geliyordu, "eğer onu bulursak –seninle birlikte– bütün Krynn'i dize getiririz! Karanlık Kraliçe hayal bile edemeyeceğimiz şeylerle ödüllendirir bizi! Seninle hep birlikte oluruz Tanis. Haydi hemen gidelim!"</span></p>

    <p class="MsoNormal"><span class="calibre1">Kadının sözleri kafasının içinde yankılanıyordu. İkisi, sonsuza kadar birlikte. Savaşı bitirmek. Krynn'i yönetmek. Hayır, diye düşündü, boğazı kasılarak. Bu çılgınlık! Delilik! Halkım, dostlarım... Ama yeterince uğraşmadım mı? Onlara, hem insanlara, hem elflere ne borcum var? Hiç! Beni inciten, benimle alay eden onlardı! Bütün bu yıllar boyunca dışlanmış biriydim. Neden onları düşünüyorum? Ben! Artık kendimi düşünsem fena olmayacak! İşte, o kadar uzun zamandır hayalini kurduğum kadın. Ve benim olabilir! Kitiara...çok güzel, çok çekici...</span></p>

    <p class="MsoNormal"><span class="calibre1">"Hayır!" dedi sonra Tanis sertçe, "Hayır," dedi daha kibarca. Uzanarak kadını yanına çekti. "Yarın olsun. Eğer oyduysa bir yere gitmiyor zaten. Biliyorum..."</span></p>

    <p class="MsoNormal"><span class="calibre1">Kitiara gülümseyip iç çekerek kendini bıraktı. Üzerine eğilen Tanis onu arzuyla öptü. Uzaklarda İstar'ın Kan Denizi'nin dalgalarının sahilde patlayışını duyabiliyordu.</span></p>
  </div>
</body>
</html>
