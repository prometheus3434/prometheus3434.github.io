<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_17"><span class="calibre4">- 9 - Silvanesti. Rüyaya girmek.</span></h2>

    <p class="MsoNormal"><span class="calibre1">Üçüncü gün, gün doğumuna doğru ilerleyerek yolculuklarına devam ettiler. Görünüşe göre ejderhalar onları kaybetmişti; gerçi Tika, arkaya doğru bakarken ufukta kara noktalar gördüğünü düşünüyordu. Ve o akşamüstü, güneş arkalarında kavuşurken, Silvanesti'yi dış dünyadan ayıran Thon-Thalas –Hükümdar'ın Nehri– diye bilinen nehire yaklaşmışlardı.</span></p>

    <p class="MsoNormal"><span class="calibre1">Bütün yaşamı boyunca Tanis, her ne kadar Qualinesti'deki elfler buradan pişmanlık duymadan bahsetseler de, kadim Elf Yurdu hakkındaki harikaları ve güzelliğini dinlemiş durmuştu. Onlar kaybettikleri Silvanesti harikalarını özlemiyorlardı, çünkü bu harikalar iki elf soyu arasında gelişen ayrılıkların bir sembolü haline gelmişti.</span></p>

    <p class="MsoNormal"><span class="calibre1">Qualinesti'deki elfler doğa ile uyum içinde yaşıyor; doğanın güzelliğini geliştirip çoğaltıyorlardı. Yuvalarını toz ağaçları arasına kurmuşlar, ağaçların gövdelerine büyüyle gümüş ve altın kakmışlardı. Evlerini pırıl pırıl gül rengi kuvarstan yapmışlar ve doğanın da onlarla birlikte yaşamasını sağlamışlardı.</span></p>

    <p class="MsoNormal"><span class="calibre1">Öte yandan Silvanesti, tüm nesnelerin benzersizliğini ve çeşitliliğini takdir ediyordu. Bu benzersizliğin doğal olarak var olmadığını fark ederek doğayı kendi ideallerine uyması için yeniden biçimlendirmişlerdi. Hem sabırları, hem de zamanları vardı; çünkü yaşamları yüzyıllarla ölçülen elfler için asırlar neydi ki? Böylece bütün ormanı budayarak ve kazarak yeniden biçimlendirmişler, ağaçları ve çiçekleri inanılmayacak güzellikte mükemmel bahçeler olmaya zorlamışlardı.</span></p>

    <p class="MsoNormal"><span class="calibre1">Onlar evlerini "inşa" etmiyorlar, doğal olarak toprakta bulunan mermer kayalarını oyarak öyle garip ve harika şekillerde biçimlendiriyorlardı ki –ırklar birbirlerine yabancılaşmadan önce– cüce ustalar bunları seyretmek için millerce yol katediyorlar ve bu nadir güzellik karşısında ellerinden ağlamaktan başka bir şey gelmiyordu. Ve dendiğine göre Silvanesti bahçelerine dalan bir insan buradan ayrılamaz, güzel bir rüyaya yakalanıp kendinden geçerek sonsuza kadar burada avare avare dolaşırdı.</span></p>

    <p class="MsoNormal"><span class="calibre1">Tanis bütün bunları bir efsane gibi duymuştu tabii ki, çünkü Soykıyımı Savaşları'ndan beri hiç bir Qualinestili kadim yurtlarına ayak basmamıştı. Bilindiği kadarıyla bundan önceki yıllardan beri de hiçbir insanın buraya girmesine izin verilmemişti.</span></p>

    <p class="MsoNormal"><span class="calibre1">"Peki ya anlatılanlar," diye sordu Tanis, Alhana'ya, grifonların sırtında toz ağaçlarının üzerinden uçarlarken, "insanların Silvanesti'nin güzelliğine kapılmalarıyla ve bir daha terk edememeleriyle ilgi anlatılanlara ne demeli? Arkadaşlarım bu topraklara girmeye cesaret etmeliler mi?" Alhana dönüp ona baktı.</span></p>

    <p class="MsoNormal"><span class="calibre1">"İnsanların zayıf olduklarını bilirdim," dedi soğuk soğuk, "ama onların o kadar da zayıf olduklarını zannetmem. İnsanların Silvanesti'ye gelmedikleri doğru, ama bunun nedeni bizim onları içeri almamamız. Kesinlikle onları içeri almak istemeyiz. Eğer böyle bir tehlike olduğunu düşünseydim sizi yurduma sokmazdım."</span></p>

    <p class="MsoNormal"><span class="calibre1">"Sturm'ü de mi?" diye alayla sormaktan kendini alamadı Tanis, kızın iğneleyici tonuna takılarak.</span></p>

    <p class="MsoNormal"><span class="calibre1">Fakat cevaba hazırlıklı değildi. Alhana onun yüzüne bakmak için olduğu yerde o kadar hızlı döndü ki kara saçları bir kırbaç gibi tenini dövdü. Yüzü hiddetten öylesine beyazlaşmıştı ki, yarı şeffaf gibi görünüyordu ve Tanis kızın derisi altında atan nabzını görebiliyordu. Kara gözleri onu kara derinliklerine yutacak gibiydi.</span></p>

    <p class="MsoNormal"><span class="calibre1">"Bu konuda bana konuşayım deme!" dedi kenetlediği dişleri ve bembeyaz dudakları arasından. "Bir daha onun hakkında konuşma!"</span></p>

    <p class="MsoNormal"><span class="calibre1">"Ama dün gece..." diye kekeledi Tanis, elini yanan yanağına götürerek.</span></p>

    <p class="MsoNormal"><span class="calibre1">"Dün gece hiç yaşanmadı," dedi Alhana. "Zayıftım, yorgundum, korkmuştum. Aynı o zaman olduğu gibi... Stur– şövalyeyle karşılaştığım zaman olduğu gibi. Sana Yıldızziyneti'nden söz ettiğim için çok pişmanım."</span></p>

    <p class="MsoNormal"><span class="calibre1">"Ona verdiğine de pişman mısın?" diye sordu Tanis.</span></p>

    <p class="MsoNormal"><span class="calibre1">"Tarsis'e adım attığım güne pişmanım," dedi Alhana alçak, öfkeli bir sesle. "Keşke oraya hiç gitmeseydim! Hiç!" Aniden önüne dönüp Tanis'i karanlık düşünceler içinde bıraktı.</span></p>

    <p class="MsoNormal"><span class="calibre1">Yolarkadaşları güneşe doğru döne döne yükselen bir dizi inci gibi duran yüksek Yıldızlar Kule'sinin görüş sahasındaki nehire tam varmışlardı ki, grifonlar aniden durdular. İleri doğru bakan Tanis bir tehlike işareti göremiyordu. Ama grifonlar hızla alçalmaya devam ediyorlardı.</span></p>

    <p class="MsoNormal"><span class="calibre1">Gerçekten de Silvanesti'nin bir hücum altında olduğuna inanmak zordu. Eğer ejderanlar ülkeyi istila etmiş olsalardı, havaya yükselecek olan ince kamp ateşleri yoktu görünürlerde. Topraklar kararmamış, harap olmamıştı. Altında, gün ışığı altında pırıldayan toz ağaçlarının yeşillerini görebiliyordu. Orada burada, mermer binalar ormanı beyaz bir ihtişam ile beneklendiriyordu.</span></p>

    <p class="MsoNormal"><span class="calibre1">"Hayır!" Alhana grifonlara elf dilinde konuşuyordu. "Size emrediyorum! Yolunuza devam edin! Kule'ye ulaşmak zorundayım!"</span></p>

    <p class="MsoNormal"><span class="calibre1">Fakat grifonlar onu duymazlığa gelerek gittikçe alçalan halkalar çiziyorlardı.</span></p>

    <p class="MsoNormal"><span class="calibre1">"Ne var?" diye sordu Tanis. "Neden duruyoruz? Kule göründü. Sorun nedir?" Etrafına bakındı. "Etrafta endişe edilecek bir şey göremiyorum."</span></p>

    <p class="MsoNormal"><span class="calibre1">"Yollarına devam etmeyi reddediyorlar," dedi Alhana, yüzü endişeyle asılmıştı. "Nedenini bana söylemiyorlar, sadece burdan sonra kendi başımıza yolculuk etmemiz gerektiğini söylüyorlar. Olanları anlayamıyorum."</span></p>

    <p class="MsoNormal"><span class="calibre1">Bu Tanis'in hoşuna gitmemişti. Grifonlar hiddetli, kendi başlarına buyruk yaratıklar olarak bilinirlerdi, ama birkez sadakatleri kazanıldığında, efendilerine ölmeyen bir bağlılıkla hizmet ederlerdi. Silvanestili elf soyluları grifonları her zaman kendi hizmetleri için evcilleştirirlerdi. Ejderhalardan daha küçük olmalarına rağmen şimşek gibi hızları, yırtıcı pençeleri, parçalayıcı gagaları ve aslan pençeli arka ayakları onların saygı uyandıran birer düşman olmasına neden oluyordu. Krynn'de korktukları çok az şey olduğunu duymuştu Tanis. Hatırladığına göre bu grifonlar, Tarsis, ejderhalarla arı oğulu gibi kaynarken korkmadan şehrin içine uçmuşlardı.</span></p>

    <p class="MsoNormal"><span class="calibre1">Yine de grifonların şimdi korktukları apaçık ortadaydı. Alhana'nın uçmaya devam etmeleri gerektiğine dair kızgın, mütehakkim emirlerine karşı koyarak nehrin kıyısına konmuşlardı. Sözünü dinleyeceklerine, karamsarca gagalarıyla tüylerini düzelterek inatla itaat etmeyi reddetmişlerdi.</span></p>

    <p class="MsoNormal"><span class="calibre1">Sonuç olarak yolarkadaşlarına grifonların sırtından inip eşyalarını boşaltmaktan başka yapacak bir şey kalmamıştı. Sonra kuşaslan yaratıklar, af dilercesine hiddetli bir asaletle kanatlannı gerip süzülerek uzaklaştılar.</span></p>

    <p class="MsoNormal"><span class="calibre1">"Evet, işte böyle," dedi Alhana sertçe, kendine çevrilen kızgın bakışları görmezlikten gelerek. "Yürümemiz gerek o kadar. Gideceğimiz yer uzak değil."</span></p>

    <p class="MsoNormal"><span class="calibre1">Yolda kalan yolarkadaşları nehir kenarında durup pırıl pırıl akan suyun gerisindeki ormana baktılar. Hiç biri konuşmuyordu. Hepsi gergin, tetikte, bir sorun beklentisi içindeydi. Fakat bütün görebildikleri, kavuşan günün son ışınlarıyla oynaşan toz ağaçlarıydı. Kıyıyı yalayan nehir mırıldanıyordu. Toz ağaçları hâlâ yeşil olmasına rağmen kışın sessizliği toprakları örtmüştü.</span></p>

    <p class="MsoNormal"><span class="calibre1">"Halkının istila altında olduğu için kaçmış olduğunu söylememiş miydin?" diye sordu sonunda Tanis, Alhana'ya.</span></p>

    <p class="MsoNormal"><span class="calibre1">"Eğer bu topraklar ejderhaların yönetimi altındaysa, ben de bir lağım cücesiyim!" diye homurdandı Caramon.</span></p>

    <p class="MsoNormal"><span class="calibre1">"Öyleydik!" diye cevap verdi Alhana, gözleri güneşle aydınlanmış ormanı tararken. "Ejderhalar gökleri doldurmuştu – aynı Tarsis'teki gibi! Ejderhaadamlar bizim canım ormanlarımıza girmiş yakıyor, yıkıyordu..." Sesi kesildi.</span></p>

    <p class="MsoNormal"><span class="calibre1">Caramon, Nehiryeli'ne yaklaşarak eğildi ve mırıldandı, "Olmayacak şeye amin demek!"</span></p>

    <p class="MsoNormal"><span class="calibre1">Bozkırlı adam kaşlarını çattı. "Eğer, başka bir şey varsa şanslı sayılırız," dedi, gözleri elf kızı üzerinde. "Neden bizi buraya getirdi? Belki de bu bir tuzaktır."</span></p>

    <p class="MsoNormal"><span class="calibre1">Caramon bir an için bunu düşündü, sonra huzursuzca, grifonlar gittiğinden beri hiç konuşmayan, kıpırdamayan ve garip gözlerini ormandan ayırmayan kardeşine baktı. Koca dövüşçü kılıcının kınını açtı ve Tika'ya yaklaştı. Sanki kazara, elleri birleşivermişti. Tika korku dolu bir bakışla Raistlin'e baktı ama Caramon'a da sıkı sıkı sarıldı.</span></p>

    <p class="MsoNormal"><span class="calibre1">Büyücü gözlerini kaçırmadan vahşi doğaya bakıyordu sadece. "Tanis!" dedi Alhana aniden; neşesinden ne yaptığını unutmuş, adamın kolunu tutmuştu. "Belki de işe yaramıştır! Belki de babam onları yenmiştir ve biz de yurdumuza geri dönebiliriz! Ah Tanis..." Heyecanla tir tir titriyordu. "Bütün yapacağımız nehri geçip gerçeği öğrenmek! Haydi! Sal, şu dönemecin hemen ardında duruyor..."</span></p>

    <p class="MsoNormal"><span class="calibre1">"Alhana bekle!" diye seslendi Tanis, ama kız düzgün, çimenlik kıyıdan koşuyor, etekleri bilekleri etrafında oynaşıyordu bile. "Alhana! Tüh be. Caramon, Nehiryeli peşinden gidin. Altınay, konuşarak onun biraz sağduyulu davranmasını sağla."</span></p>

    <p class="MsoNormal"><span class="calibre1">Nehiryeli ile Caramon huzursuzca birbirlerine baktılar, ama Tanis'in emrettiği gibi davranıp nehir kıyısı boyunca Alhana'nın peşinden koştular. Altınay ile Tika daha yavaşça izledi onları.</span></p>

    <p class="MsoNormal"><span class="calibre1">"Bu ormanda neler olduğunu kim bilebilir?" diye mırıldandı Tanis. "Raistlin..."</span></p>

    <p class="MsoNormal"><span class="calibre1">Büyücü sanki duymuyordu bile. Tanis ona daha çok yaklaştı. "Raistlin?" diye tekrarladı, büyücünün dalgın bakışını görürerek.</span></p>

    <p class="MsoNormal"><span class="calibre1">Raistlin ona boş boş bakıyordu, sanki bir rüyadan uyanmış gibi. Sonra büyücü birisinin kendisiyle konuşmakta olduğunu fark etti. Bakışlarını indirdi.</span></p>

    <p class="MsoNormal"><span class="calibre1">"Ne var Raistlin?" diye sordu Tanis. "Neler hissediyorsun?" "Hiçbir şey Tanis," diye cevapladı büyücü.</span></p>

    <p class="MsoNormal"><span class="calibre1">Tanis gözlerini kırpıştırdı. "Hiçbir şey mi?" diye terarladı.</span></p>

    <p class="MsoNormal"><span class="calibre1">"Sanki delinmez bir sis var, boş bir duvar var," diye fısıldadı Raistlin. "Hiçbir şey görmüyorum, hiç birsey hissetmiyorum."</span></p>

    <p class="MsoNormal"><span class="calibre1">Tanis ısrarla ona baktı ve aniden Raistlin'in yalan söylediğini anladı. Ama neden? Büyücü yarımelfin bakışlarını sükunla karşıladı; hatta dudaklarında minik, çarpık bir tebessüm bile vardı, sanki Tanis'in ona inanmadığını bildiği halde umursamıyormuş gibi..</span></p>

    <p class="MsoNormal"><span class="calibre1">"Raistlin," dedi Tanis yavaşça, "diyelim ki elf kral Lorac ejderha küresini kullanmaya kalkmış olsun – ne olurdu?"</span></p>

    <p class="MsoNormal"><span class="calibre1">Büyücü gözlerini kaldırarak ormana baktı. "Sence bu mümkün mü?" diye sordu.</span></p>

    <p class="MsoNormal"><span class="calibre1">"Evet," dedi Tanis, "Alhana'nın bana anlattığı kadarıyla İstar'daki Yüksek Büyücülük Kulesi'ndeki Sınav sırasında bir ejderha küresi Lorac'a konuşmuş, ondan kendisini yaklaşan felaketten kurtarmasını rica etmiş."</span></p>

    <p class="MsoNormal"><span class="calibre1">"Peki o bu sözlere uymuş mu?" diye sordu Raistlin, sesi en az kadim nehrin mırıldanan suları kadar yavaştı.</span></p>

    <p class="MsoNormal"><span class="calibre1">"Evet. Onu Silvanesti'ye getirmiş."</span></p>

    <p class="MsoNormal"><span class="calibre1">"Demek ki buradaki İstar'ın ejderha küresi," diye fısıldadı Raistlin. Gözlerini kıstıktan sonra içini çekti, özlem dolu bir ah edişti bu. "Ejderha küreleri hakkında hiçbir şey bilmiyorum," dedi soğuk bir edayla, "senin anlattıkların hariç. Fakat şunu gayet iyi biliyorum Yarımelf: Hiçbirimiz Silvanesti'den yara almadan çıkamıyacağız, tabii o da çıkabilirsek."</span></p>

    <p class="MsoNormal"><span class="calibre1">"Ne demek istiyorsun? Orada ne gibi bir tehlike var?"</span></p>

    <p class="MsoNormal"><span class="calibre1">"Benim ne gibi bir tehlike gördüğüm neyi değiştirir ki?" diye sordu Raistlin, ellerini kırmızı cübbesinin kolları içine sokup kavuşturarak. "Silvanesti'ye girmek zorundayız. Bunu en az sen de benim kadar bilirsin. Yoksa bir ejderha küresi bulma şansını geri mi çevireceksin?"</span></p>

    <p class="MsoNormal"><span class="calibre1">"Ama eğer bir tehlike görüyorsan söyle bize! En azından hazırlıklı gireriz..." diye başladı Tanis kızgınlıkla.</span></p>

    <p class="MsoNormal"><span class="calibre1">"O zaman hazırlanın," diye fısıldadı Raistlin usulca ve dönerek kardeşinin ardından, kumlu nehir kıyısından yürümeye başladı yavaş yavaş.</span></p>

    <p class="MsoNormal"><span class="calibre1">Yolarkadaşları, güneşin son ışınları nehrin diğer yanındaki toz ağaçları arasında oynaşırken nehiri geçtiler. Ve sonra Silvanesti'nin efsanevi ormanı yavaş yavaş bir karanlık tarafından boğuldu. Gecenin gölgeleri, salın omurgasının altına dolan karanlık sular misali, ağaçların dibine aktılar.</span></p>

    <p class="MsoNormal"><span class="calibre1">Yolculukları yavaş ilerliyordu. Sal –nehrin her iki kıyısına da ipler ve makaralardan oluşmuş ayrıntılı bir sistemle bağlanmış altı düz, süslemeli oyma bir tekne– ilk bakışta sağlam görünüyordu. Fakat bir kez sala adım atıp kadim nehri geçmeye başladıklarında iplerin çürümeye başlamış olduğunu gördüler. Sal gözleri önünde çürümeye başlamıştı. Sanki nehrin kendisi de değişmeye başlamıştı. Sala, hafif bir kan kokusu bulaşmış kiremit rengi sular doluyordu.</span></p>

    <p class="MsoNormal"><span class="calibre1">Diğer kıyıda tam saldan inmişler yüklerini boşaltıyorlardı ki yıpranmış ipler sarkarak boşaldı. Nehir, bir an içinde salı sürükleyip götürdü. Aynı anda alacakaranlık da yok oldu; gece onları yuttu. Gökyüzü tek bir bulutun dahi göğün karanlık yüzünü bozamayacak şekilde açık olduğu halde, görünürde hiç yıldız yoktu. Ne al, ne gümüş ay yükselmemişti. Tek ışık, bir hayalet gibi, pek de tekin görülmeyen bir parlaklıkla pırıldamakta olan nehirden geliyordu.</span></p>

    <p class="MsoNormal"><span class="calibre1">"Raistlin asan," dedi Tanis. Sesi sessiz orman içinde çok yüksek bir perdeden yankılanmıştı. Caramon bile sindi.</span></p>

    <p class="MsoNormal"><span class="calibre1">"Shirak." Raistlin emir sözünü söyledi ve bedeninden ayrılmış ejderha pençesinin içindeki kristal küre ışıkla alevlendi. Fakat bu soğuk ve soluk bir ışıktı. Sanki tek aydınlattığı şey büyücünün o garip, kumsaati gözleriydi.</span></p>

    <p class="MsoNormal"><span class="calibre1">"Ormana girmeliyiz," dedi Raistlin titreyen bir sesle. Döndü ve karanlık vahşi doğaya doğru ilerledi tökezlenerek.</span></p>

    <p class="MsoNormal"><span class="calibre1">Başka konuşan veya kıpırdayan olmadı. Kıyıda durmuşlardı; korku her yanlarını kaplamıştı. Bunun için bir neden yoktu ve bunun mantıksız bir korku oluşu, daha da korku vericiydi. Korku, onlara topraktan tırmanıp geliyordu. Korku elleri ve ayaklarından akıyor, içlerini eritiyor, kalplerinin ve kaslarının gücünü emiyor, beyinlerini yiyordu.</span></p>

    <p class="MsoNormal"><span class="calibre1">Neyin korkusu? Hiç ama hiçbir şey yoktu ortada! Korkacak bir şey yoktu; yine de hepsi, bu hiçbir şeyden hayatları boyunca karşılaştıkları en korkunç şeyden de daha çok korkuyorlardı.</span></p>

    <p class="MsoNormal"><span class="calibre1">"Raistlin haklı. Bizim...de...ormana girip...bir sığınak bulmamız gerek..." diye konuştu Tanis kendini zorlayarak, dişleri titriyordu. "R-raistlin'i izleyin."</span></p>

    <p class="MsoNormal"><span class="calibre1">Titreye titreye ileri doğru hamle yaptı, kendisini izleyen olup olmadığını bilmeden ve umursamadan. Arkasında Tika'nın zırladığını, Altınay'ın da sözcükleri biçimlendiremeyen dudakları arasından dua etmeye çalıştığını duyabiliyordu. Caramon'un kardeşine durması için seslendiğini, Nehiryeli'nin dehşetle bağırdığını duydu ama bunların hiç önemi yoktu. Onun koşması, buradan kurtulması gerekiyordu! Tek rehberi Raistlin'in asasındaki ışıktı.</span></p>

    <p class="MsoNormal"><span class="calibre1">Çaresizlik içinde, büyücünün peşinden ormanın içine doğru ilerledi düşe kalka. Fakat ağaçlara vardığında, gücünün tükendiğini hissetti. Hareket edemeyecek kadar korkuyordu. Titreyerek dizleri üzerine çöktükten sonra ileri doğru düştü, elleriyle yeri tuttu.</span></p>

    <p class="MsoNormal"><span class="calibre1">"Raistlin!" Boğazı düzensiz bir çığlıkla yırtılmıştı.</span></p>

    <p class="MsoNormal"><span class="calibre1">Ama büyücü yardım edemezdi. Tanis'in son gördüğü şey Raistlin'in yavaş yavaş yere düşüşüydü ve yavaşça, çok daha yavaşça, büyücünün gevşek ve anlaşıldığı kadarıyla da cansız elinden asa kayıp gitmişti.</span></p>

    <p class="MsoNormal"><span class="calibre1">Ağaçlar. Silvanesti'nin güzelim ağaçları. Asırlar boyunca harikalar dolu, büyüleyici korular oluşturmak için tasarlanan, diller dökülen ağaçlar. Tanis'in etrafı ağaçlarla kaplıydı. Ama ağaçlar artık efendilerine yüz çevirmiş, canlı bir dehşet korusu oluşturmuşlardı. Titreşen yaprakların arasından zararlı yeşil bir ışık süzülüyordu.</span></p>

    <p class="MsoNormal"><span class="calibre1">Tânis etrafına dehşetle bakındı. Hayatı boyunca bir sürü garip ve korkunç şey görmüştü, ama böylesini hiç görmemişti. Bu, diye düşündü, onu çıldırtabilirdi. Deliler gibi bir o yana, bir bu yana döndü ama hiç kaçış yoktu. Her yanında ağaçlar vardı – Silvanesti ağaçları. Korkunç bir şekilde değişmişlerdi.</span></p>

    <p class="MsoNormal"><span class="calibre1">Etrafındaki bütün ağaçların ruhları sanki bir işkence içinde kendi gövdesi içine hapsolmuştu. Ağacın eğrilip bükülmüş dalları ruhunun can çekişirken bükülmüş kollarıydı. Aç gözlü kökleri, kaçıp kurtulmak için toprağı boşu boşuna avuçluyordu. Canlı ağaçların özleri gövdelerindeki koca yaralardan akıyordu. Yaprakların hışırtısı, acı ve dehşet içindeki çığlıklardı. Silvanesti ağaçları kan ağlıyordu.</span></p>

    <p class="MsoNormal"><span class="calibre1">Tanis'in, ne kadar zamandır orada kaldığı ve nerede bululunduğu hakkında bir fikri yoktu. Toz ağaçlarının tepesinden gördüğü Yıldızlar Kulesi'ne doğru yürümeye başladığını hatırlıyordu. Yürümüş, yürümüş, yürümüştü ve hiçbir şey onu durdurmamıştı. Sonra kenderin dehşetle ayakladığını duymuştu, aynı işkence altındaki minik vahşi bir hayvan gibi. Dönünce Tasslehoff'un ağaçları işaret ettiğini görmüştü. Dehşetle ağaçlara bakakalan Tanis, ancak bir zaman sonra Tasslehoff'un burada olmaması gerektiğini anlayabilmişti. Sonra Sturm de oradaydı; korkuyla kül gibi olmuştu; Laurana da vardı, yeisle ağlıyordu; Flint'in gözleri de fal taşı gibi açılmış bakıyordu.</span></p>

    <p class="MsoNormal"><span class="calibre1">Tanis, Laurana'ya sarıldı; kolları etten kandan bir bedeni sarıyordu ama yine de kızın orada olmadığını biliyordu – daha onu sararken bunu bilmek dehşet vericiydi.</span></p>

    <p class="MsoNormal"><span class="calibre1">Derken lanetlenmişlerin hapishanesine benzeyen koruda dururken dehşet artmaya başladı. İşkence içindeki ağaçlar arasından hayvanlar fırlayarak yolarkadaşlarının üzerine çullandı.</span></p>

    <p class="MsoNormal"><span class="calibre1">Tanis karşılık verip saldırmak için kılıcını çekti ama silah titreyen elinde sallanıp duruyordu ve başını başka tarafa çevirmek zorunda kalmıştı, çünkü canlı hayvanlar bile çarpılıp biçimlerini yitirmiş, ölmeyen ölümün korkunç suretlerine dönüşmüşlerdi.</span></p>

    <p class="MsoNormal"><span class="calibre1">Çarpılmış hayvanlar arasında elf savaşçıları atlarını sürüyordu, kuru kelleye benzeyen hatları bakılmayacak kadar korkunçtu.</span></p>

    <p class="MsoNormal"><span class="calibre1">Yüzlerindeki göz çukurlarında parlayan bir göz yoktu, ellerinin narin kemiklerini kaplayan derileri yoktu. Kan çıkartan, parlak parlak yanan silahlarla birlikte yolarkadaşlarının arasında geziniyorlardı. Ama onlara bir silah isabet ettiğinde, yok oluveriyorlardı.</span></p>

    <p class="MsoNormal"><span class="calibre1">Öte yandan onların açtıkları yaralar gerçekti. Bedeninden yılanlar çıkan bir kurtla savaşmakta olan Caramon başını kaldırıp bakınca elf savaşçılardan birinin, derisiz elinde parlayan bir mızrakla üzerine yürüdüğü gördü. Kardeşine yardım için haykırdı.</span></p>

    <p class="MsoNormal"><span class="calibre1">Raistlin konuştu, "Ast kiranann kair Soth-aran/Suh kali Jalaran." Büyücünün elinden bir alev topu fırlayarak doğrudan elfin üzerinde patladı – hiç etki yaratmadan. İnanılmayan bir güçle ittirilen mızrağı, Caramon'un zırhını delerek bedenine saplandı ve onu gerisindeki ağaca çiviledi.</span></p>

    <p class="MsoNormal"><span class="calibre1">Elf savaşçı silahını koca adamın omuzundan kuvvetle çekti. Caramon yere yığıldı, ona yaşam veren kanı ağacın kanıyla karışmaya başladı. Raistlin onu hayrette bırakan bir hiddetle kolları arasında gizli gizli tuttuğu bir hançeri çıkartarak elfe fırlattı. Hançer elfin ölmemiş ruhuna battı ve elf savaşçı atıyla birlikte hava oldu kayboldu. Ama Caramon yine de yerde yatıyor, sarkmış kolunu sadece ince bir deri parçası bedenine bağlı tutuyordu.</span></p>

    <p class="MsoNormal"><span class="calibre1">Altınay onu iyileştirmek için diz çöktü ama dualarını karıştırdı, korkusu nedeniyle inancı bozuluyordu.</span></p>

    <p class="MsoNormal"><span class="calibre1">"Yardım et bana Mishakal," diye dua etti Altınay. "Dostlarıma yardım edebilmem için bana yardım et."</span></p>

    <p class="MsoNormal"><span class="calibre1">Korkunç yara kapandı. Hâlâ yaradan kan sızdığı, Caramon'un kolundan aşağı süzüldüğü halde ölüm elini savaşçıdan çekmişti. Raistlin kardeşinin yanında diz çökerek ona konuşmaya başladı. Sonra aniden sessizleşti. Bakışları Caramon'u geçerek ağaçlara kaydı; garip gözleri hayretle açılmıştı.</span></p>

    <p class="MsoNormal"><span class="calibre1">"Sen!" diye fısıldadı Raistlin.</span></p>

    <p class="MsoNormal"><span class="calibre1">"Kim o?" diye sordu Caramon zayıf bir sesle, Raistlin'in sesindeki dehşet ve korku tınısını duyarak. "Kimi kastediyorsun?"</span></p>

    <p class="MsoNormal"><span class="calibre1">Fakat başka bir muhabbete dalmış olan Raistlin onu duymadı bile.</span></p>

    <p class="MsoNormal"><span class="calibre1">"Senin yardımına ihtiyacım var," dedi büyücü ciddiyetle. "Daha önce olduğu gibi şimdi de."</span></p>

    <p class="MsoNormal"><span class="calibre1">Caramon kardeşinin sanki büyük bir açıklığa doğru uzanırmış gibi elini uzattığını gördü ve nedenini bilemeden korkunç bir kor-kapıldı.</span></p>

    <p class="MsoNormal"><span class="calibre1">"Hayır Raist!" diye bağırdı, panik halinde kardeşine yapışarak. Raistlin'in eli düştü.</span></p>

    <p class="MsoNormal"><span class="calibre1">"Pazarlığımız devam ediyor. Ne? Daha çoğunu mu istiyorsun?" Raistlin bir an sessizleştikten sonra içini çekti. "Söyle o halde!"</span></p>

    <p class="MsoNormal"><span class="calibre1">Uzun bir süre büyücü, düşünceli düşünceli dinledi. Onu sevgi dolu bir endişeyle izleyen Caramon, kardeşinin ince metalik renkli teninin ölü gibi solduğunu gördü. Raistlin gözlerini kapattı ve o acı şifalı çayını içermiş gibi yutkundu. Sonunda başını eğdi.</span></p>

    <p class="MsoNormal"><span class="calibre1">"Kabul ediyorum."</span></p>

    <p class="MsoNormal"><span class="calibre1">Raistlin'in cübbesini gören Caramon dehşetle bağırdı; dünyadaki nötrlüğü temsil eden kırmızı cübbesinin kırmızısı koyulaşmaya başladı, kan kırmızısı oldu sonra daha da koyulaştı – kara oldu.</span></p>

    <p class="MsoNormal"><span class="calibre1">"Bunu kabul ediyorum," diye tekrarladı Raistlin sakince, "geleceğin değiştirilebileceğini anlayarak. Ne yapmamız gerek?"</span></p>

    <p class="MsoNormal"><span class="calibre1">Dinledi. Caramon ıstırapla inleyerek koluna yapıştı.</span></p>

    <p class="MsoNormal"><span class="calibre1">"Kule'den ölmeden nasıl geçebiliriz?" diye sordu Raistlin görünmeyen hocasına. Bir kez daha başını sallaya sallaya dikkatle dinledi. "Ve ihtiyacım olan şey bana verilecek mi? Pekala. Hoşçakal o halde, tabii karanlık yolculuğunda böyle bir şey mümkünse."</span></p>

    <p class="MsoNormal"><span class="calibre1">Raistlin ayağa kalktı, kara cübbesi etrafında hışırdıyordu. Caramon'un hıçkırıklarını, Altınay'ın onu görünce çıkarttığı dehşet dolu iç çekişlerini duymamazlığa gelen büyücü Tanis'i aramaya başladı. Yarımelfi buldu; sırtını bir ağaca vermiş bir ordu dolusu elf savaşçıyla dövüşüyordu.</span></p>

    <p class="MsoNormal"><span class="calibre1">Raistlin sakin sakin kesesine uzandı ve bir parça tavşan kürkü ve küçük kehribar bir çubuk çıkarttı. Bunları sol elinin avuç içinde birbirine sürterken sağ elini uzatarak konuştu. "Ast kirananann kair Gadurm Soth-arn/Suh kali Jalaran."</span></p>

    <p class="MsoNormal"><span class="calibre1">Parmak uçlarından şimşekler çakıp yeşil renkli havadan hızla geçerek elf savaşçılara saplandı. Her zamanki gibi savaşçılar yok oldu. Tanis, yorgun argın kendini geriye bıraktı.</span></p>

    <p class="MsoNormal"><span class="calibre1">Raistlin eciş bücüş olmuş, eziyet içindeki ağaçların ortasında boş bir alanda durdu.</span></p>

    <p class="MsoNormal"><span class="calibre1">"Etrafıma toplanın!" diye emretti büyücü yolarkadaşlarına.</span></p>

    <p class="MsoNormal"><span class="calibre1">Tanis tereddüt etti. Elf savaşçılar bu boş alanın kenarında kıpırdanıp duruyorlardı. Saldırmak için ileri hamle yaptılar ama Raistlin elini kaldırarak onları sanki görünmeyen bir duvara çarpmışlar gibi durdurdu.</span></p>

    <p class="MsoNormal"><span class="calibre1">"Yakınımda durmak için yaklaşın." Yolarkadaşları Raistlin'in – Sınav'dan bu yana konuşmadığı– normal sesiyle konuştuğu için hayrete düşmüşlerdi. "Çabuk olun," diye ekledi, "şimdi saldırmayacaklar. Benden korkuyorlar. Ama onları uzun süre geri tutamam."</span></p>

    <p class="MsoNormal"><span class="calibre1">Tanis ilerledi; yüzü kızıl sakalı altında soluktu, başındaki yaradan kan damlıyordu. Altınay, Caramon'un düşe kalka ilerlemesine yardımcı oldu. Yüzü acıyla çarpılan adam kanayan kolunu sıkı sıkı tutuyordu. Yavaş yavaş, teker teker yolarkadaşları ilerlemeye başladı. Sonunda sadece Sturm halkanın dışında kalmıştı.</span></p>

    <p class="MsoNormal"><span class="calibre1">"Her zaman işin buraya varacağını biliyordum," dedi şövalye yavaş yavaş. "Senin korumana girmektense ölürüm Raistlin."</span></p>

    <p class="MsoNormal"><span class="calibre1">Ve bu sözle birlikte, şövalye dönerek ormanın derinliklerine doğru yürüdü. Tanis ölmemiş elflerin liderinin başıyla bir hareket yaptığını, hayaletimsi takımın izlemesini belirttiğini gördü. Yarımelf onların arkasından davrandı, sonra hayret verici kuvvette bir elin kolunu kavradığını fark ederek durdu.</span></p>

    <p class="MsoNormal"><span class="calibre1">"Bırak gitsin," dedi büyücü ciddiyetle, "yoksa hepimiz kayboluruz. Vermem gereken bir bilgi var ve zamanım azalıyor. Bu ormandan geçip Yıldızlar Kulesi'ne varmamız gerek. Ölülerin yolundan gitmeliyiz, çünkü ölümlülerin çarpık ve eziyet dolu rüyalarında yaratılmış olan bütün korkunç yaratıklar bizi durdurmak için ayaklanacak. Fakat şunu unutmayın – bir rüyada yürüyoruz, Lorac'ın kabusunda. Ve aynı zamanda kendi kabuslarımızda. Gelecek ile ilgili görüntüler önümüze çıkıp bize yardımcı olabilir – ya da bizi alıkoyabilir. Unutmayın, bedenlerimiz uyanık ama zihinlerimiz uyuyor. Ölüm sadece zihnimizde var – tabii aksine inanmazsak."</span></p>

    <p class="MsoNormal"><span class="calibre1">"O halde neden uyanamıyoruz?" diye sorguladı Tanis kızgınlıkla.</span></p>

    <p class="MsoNormal"><span class="calibre1">"Çünkü Lorac'ın rüyaya olan inancı çok güçlü ve senin inancın zayıf. Bunun bir rüya olmadığına kesin olarak ikna olduğunda, hiç kuşku duymadığında gerçeğe geri dönebilirsin."</span></p>

    <p class="MsoNormal"><span class="calibre1">"Eğer bu gerçekse," dedi Tanis, "ve sen bunun bir rüya olduğuna ikna olduysan, neden sen uyanmıyorsun?"</span></p>

    <p class="MsoNormal"><span class="calibre1">"Belki de," dedi Raistlin gülümseyerek, "uyanmamayı tercih ediyorumdur."</span></p>

    <p class="MsoNormal"><span class="calibre1">"Anlamıyorum!" diye bağırdı Tanis acı bir sıkıntıyla. "Anlayacaksın," diye tahminde bulundu Raistlin ciddiyetle, yoksa ölürsün. Her iki durumda da bir şey farketmez."</span></p>
  </div>
</body>
</html>
