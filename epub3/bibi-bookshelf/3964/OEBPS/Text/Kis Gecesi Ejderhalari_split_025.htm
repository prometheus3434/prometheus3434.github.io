<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_29"><span class="calibre4">- 8 - Huma'nın mezarı</span></h2>

    <p class="MsoNormal"><span class="calibre1">"Geçebiliriz," dedi Silvara. "Çünkü buraya çağırıldık." "Çağırıldık mı?" diye tekrarladı Laurana hiddetlenerek. "Ne tarafından? Nereye?"</span></p>

    <p class="MsoNormal"><span class="calibre1">"Bekleyin," diye emretti Silvara.</span></p>

    <p class="MsoNormal"><span class="calibre1">Beklediler. Yapabilecekleri hiçbir şey kalmamıştı. Hepsi meşale ışığında etrafa bakınarak, ama sıcak su nehirlerinden yükselen sislerden başka hiçbir şey göremeyip sadece aşağıdaki fokurtu sesini duyarak, durdular.</span></p>

    <p class="MsoNormal"><span class="calibre1">"Solinari vakti," dedi Silvara aniden ve –kolunu savurarak– meşaleyi fokurdayan sulara fırlattı. Karanlık yutuverdi onları. Gayri ihtiyari birbirlerine yanaştılar; sanki Silvara da ışıkla birlikte yok olmuştu. Gilthanas ona seslendi ama kız cevap vermedi.</span></p>

    <p class="MsoNormal"><span class="calibre1">Sonra sis parılıtılı bir gümüşe dönüştü. Bir kez daha görmeye başladılar; artık Silvara'yı görebiliyorlardı: gümüşsü bir sisin önünde kara, gölgemsi bir siluet. Köprünün ayağında durmuş, gökyüzüne bakıyordu. Yavaş yavaş ellerini kaldırdı ve sis aralandı. Başını kaldıran yolarkadaşları sisin uzun, zarif parmaklar gibi aralanarak, yıldızlı bir gökte gümüş ayı tüm haşmetiyle dolunayken gözler önüne serdiğini gördü. Silvara garip sözler söyledi ve ayın ışıkları üzerinden dökülmeye, onu ışığıyla yıkamaya başladı. Ayın ışınları fokurdayan sular üzerinde parlıyor, suları canlandırıp gümüş renginde oynaşmalarına neden oluyordu. Ay mermer köprü üzerine parlayıp sonsuza kadar dereden geçmekte olan şövalyelere hayat verdi.</span></p>

    <p class="MsoNormal"><span class="calibre1">Fakat yolarkadaşlarının birbirlerine titreyen ellerle tutunup sarmaş dolaş olmalarına neden olan bu güzel manzara değildi. Flint'in Reorx'un adını en hürmetli dualar içinde durmadan tekrarlamasına veya gözleri ani gözyaşlarıyla körleşen Laurana'nın başını kardeşinin omuzuna yaslanmasına veya korku, huşu ve saygıyla nefesi kesilen Gilthanas'ın kıza sıkı sıkı sarılmasına neden olan, ayın sular üzerindeki ışığı değildi.</span></p>

    <p class="MsoNormal"><span class="calibre1">Üzerlerinde, başı neredeyse gökyüzündeki ayı ikiye ayıracakmış gibi uzun boylu olan dağın kendisine oyulmuş, ayın ışığıyla gümüş renginde parlayan bir ejderha sureti yükseliyordu.</span></p>

    <p class="MsoNormal"><span class="calibre1">"Neredeyiz?" diye sordu Laurana kısık bir sesle. "Burası neresi?"</span></p>

    <p class="MsoNormal"><span class="calibre1">"Geçit Köprüsü'nü geçince Gümüş Ejderha Abidesi'nin önünde olacaksınız," diye cevap verdi Silvara yavaşça. "Abide, Solamniya Şövalyesi Huma'nın Mezarı'nı korur."</span></p>

    <p class="MsoNormal"><span class="calibre1">Solinari'nin ışığında Sissığınağı Vadisi'nin fokurdaya fokurdaya akan dereleri üzeniden aşan Geçit Köprüsü, gümüş zincirlere dizilmiş parlak inciler gibi parlıyordu.</span></p>

    <p class="MsoNormal"><span class="calibre1">"Korkmayın," dedi Silvara tekrar. "Geçiş sadece Mezar'a kötü niyetle girmek isteyenler için tehlikelidir."</span></p>

    <p class="MsoNormal"><span class="calibre1">Fakat yolarkadaşları hâlâ pek ikna olmamışlardı. Onları köprünün tepesine götüren birkaç basamağı korkuyla tırmandılar. Sonra, tereddütle üzerlerinde yükselen, kaynaklardan tüten buharla kayganlaşmış mermer kemere attılar adımlarını. Önce Silvara geçti, hafif adımlarla kolaycacık ilerleyerek. Diğerleri onu daha dikkatle, mermer zeminin en ortasında kalmaya gayret göstererek izledi.</span></p>

    <p class="MsoNormal"><span class="calibre1">Karşıda, köprünün diğer tarafında Ejderha Abidesi yükseliyordu. Adımlarına dikkat etmeleri gerektiğini bildikleri halde, gözleri hep ona kayıyordu. Birçok kez altlarındaki sıcak su kaynakları kaynayıp dumanları tüterken durup huşu içinde abideye bakmaya zorlanmışlardı.</span></p>

    <p class="MsoNormal"><span class="calibre1">"Hale bakın – eminim su o kadar sıcaktır ki, içinde et bile haşlayabilirsiniz!" dedi Tasslehoff. Karın üstü uzanarak kemer şeklindeki köprünün en yüksek yerinden eğildi ve aşağıya baktı.</span></p>

    <p class="MsoNormal"><span class="calibre1">"Seni ha-haşlayabileceğine e-emin o-olabilirsin," diye kekeledi dehşete düşmüş cüce, elleri ve ayakları üzerinde emeklerken.</span></p>

    <p class="MsoNormal"><span class="calibre1">"Baksana Flint! Seyret. Torbamda bir parça et vardı. Dur bir parça ip bulayım da aşağıya bir uzatıverelim, suyun içine..."</span></p>

    <p class="MsoNormal"><span class="calibre1">"Yürü!" diye gürledi Flint. Tas içini çekerek kesesini kapattı. "Seninle gezinmek hiç de eğlenceli değil," diye şikayet etti ve popo üstü oturmuş, köprünün geri kalan kısmından kayarak indi. Fakat yolarkadaşlarının geriye kalanları için bu dehşet verici bir yoldu ve hepsi de mermer köprüden aşağıdaki yere indiklerinde rahat bir oh çektiler.</span></p>

    <p class="MsoNormal"><span class="calibre1">Akılları fikirleri Geçit Köprüsü'nden sağ salim geçmek olduğundan, hiçbiri köprüden geçerken Silvara ile konuşmamıştı. Fakat diğer tarafa geçtikten sonra ilk soru soran Laurana oldu.</span></p>

    <p class="MsoNormal"><span class="calibre1">"Neden bizi buraya getirdin?"</span></p>

    <p class="MsoNormal"><span class="calibre1">"Hâlâ bana güvenmiyor musun?" diye sordu Silvara hüzünle. Laurana tereddüt etti. Bakışları bir kez daha başı yıldızlarla taçlanmış devasa taştan ejderhaya gitti. Taştan ağzı sessiz bir çığlıkla açılmıştı; taştan gözleri ise hiddetle bakıyordu. Dağın her iki yanından taştan iki kanat oyulmuştu. En az yüz vallenağacı gövdesi kalınlığındaki taştan pençesi ileri uzanmıştı.</span></p>

    <p class="MsoNormal"><span class="calibre1">"Önce ejderha küresini yolladın, sonra bizi ejderhaya adanmış bir abideye getirdin!" dedi Laurana biraz sonra, sesi titreyerek. "Ne düşünmemi beklerdin? Bizi Huma'nın Mezarı olduğunu söylediğin bu yere getirdin. Daha Huma gerçekten yaşadı mı, yoksa bir efsane miydi onu bile bilmiyoruz. Burasının onun ebedi istirahatgahı olduğu nereden belli? Naaşı içeride mi?"</span></p>

    <p class="MsoNormal"><span class="calibre1">"H-hayır," diye kekeledi Silvara. "Naaşı yok oldu tıpkı..." "Tıpkı ne gibi?"</span></p>

    <p class="MsoNormal"><span class="calibre1">"Tıpkı taşıdığı mızrak, Tüm Renklerden Ejderhalar ve Renksiz Ejderhalar'ı yok etmesini sağlayan Ejderhamızrağı gibi." Silvara içini çekerek başını eğdi. "İçeri gelin," diye yalvardı, "ve bu gece dinlenin. Sabah herşey açıklığa kavuşacak, söz veririm."</span></p>

    <p class="MsoNormal"><span class="calibre1">"Zannetmem..." diye başladı Laurana.</span></p>

    <p class="MsoNormal"><span class="calibre1">"İçeri giriyoruz!" dedi Gilthanas ciddiyetle. "Şımarık bir çocuk gibi davranıyorsun Laurana! Silvara neden bizi tehlikeye atsın? Belli ki, burada yaşayan bir ejderha olsaydı, Ergoth'da yaşayan herkes bililrdi bunu! Adadaki herşeyi çok önceleri niahvedebilirdi. Bu yer hakkında kötü bir his yok içimde; sadece büyük ve kadim bir huzur hissi var. Ayrıca saklanmak için de harika bir yer! Kısa bir süre sonra elfler kürenin emniyet içinde Sancrist'e vardığı haberini alırlar. Aramaktan vaz geçerler ve biz ayrılabiliriz. Öyle değil mi Silvara? Bizi buraya getirmenin sebebi bu değil miydi?"</span></p>

    <p class="MsoNormal"><span class="calibre1">"Evet," dedi Silvara yavaşça. "Be-benim planım da buydu. Şimdi haydi, haydi gümüş ay parladığı sürece çabuk olun. Çünkü ancak o zaman girebiliriz içeriye."</span></p>

    <p class="MsoNormal"><span class="calibre1">Silvara ile el ele olan Gilthanas parıldayan gümüş sisin içine doğru yürüdü. Tas onların önünden hoplayıp sıçrıyor, keseleri zıplayıp duruyordu. Flint ile Theros daha yavaş, Laurana ise daha da yavaş izliyordu. Korkularını ne Gilthanas'ın fazla düşünmeden yaptığı açıklamaları, ne de Silvara'nın onun sözlerine gönülsüzce katılması rahatlatamamıştı. Fakat gidilebilecek başka yer yoktu ve –kendi de itiraf ettiği gibi– son derece meraklanmıştı.</span></p>

    <p class="MsoNormal"><span class="calibre1">Köprünün diğer tarafındaki çimenler buhar bulutları nedeniyle pürüzsüz ve dümdüzdü ama onlar uçurumun sırtına oyulmuş ejderhanın bedenine yaklaştıkça zemin yükselmeye başlamıştı. Aniden Tasslehoff'un sesi geldi kulaklarına, önden koşup girdiği sisin içinden.</span></p>

    <p class="MsoNormal"><span class="calibre1">"Raistlin!" diye boğuk bir çığlık attığını duydular. "Bir dev olmuş!"</span></p>

    <p class="MsoNormal"><span class="calibre1">"Kender delirdi," dedi Flint kasvetli bir tatminle. "Bunu hep biliyordum..."</span></p>

    <p class="MsoNormal"><span class="calibre1">İleri doğru koşan yolarkadaşları Tas'ın yukarı aşağı zıpladığını ve eliyle işaret ettiğini gördüler. Yan yana durup soluklanmaya çalıştılar.</span></p>

    <p class="MsoNormal"><span class="calibre1">"Reorx'un sakalı adına," diye nefesi kesildi Flint'in korkudan. "Raistlin bu."</span></p>

    <p class="MsoNormal"><span class="calibre1">Dönmekte olan sisin ortasında, dokuz ayak boyunda, genç büyücüye inanılmaz bir surette benzetilerek yontulmuş bir heykel yükseliyordu. Her detayı tamı tamına gerçek olan heykel Raistlin'in imalı, acı tebessümünü bile yakalamıştı; gözleri bile kum saati şeklindeydi.</span></p>

    <p class="MsoNormal"><span class="calibre1">"Ve işte Caramon!" diye bağırdı Tas.</span></p>

    <p class="MsoNormal"><span class="calibre1">Birkaç metre ötede başka bir heykel duruyordu; bu ise büyücünün ikiz kardeşi savaşçı suretindeydi.</span></p>

    <p class="MsoNormal"><span class="calibre1">"Ve Tanis..." diye fısıldadı Laurana korkuyla. "Ne tür kötü biri büyü bu?"</span></p>

    <p class="MsoNormal"><span class="calibre1">"Kötü değil," dedi Silvara, "kötülüğü buraya kendiniz getirdiyseniz başka. O zaman bu taş heykellerde en korkunç düşmanlaranızın yüzlerini görürdünüz. Onların yayacakları korku ve dehşet sizin geçmenizi engellerdi. Ama siz sadece dostlarınızı görüyorsunuz, o yüzden emniyet içinde geçebilirsiniz."</span></p>

    <p class="MsoNormal"><span class="calibre1">"Ben Raistlin'i tam olarak dostlarımdan biri saymazdım," diye mırıldlandı Flint.</span></p>

    <p class="MsoNormal"><span class="calibre1">"Ben de," dedi Laurana. Titreyerek büyücünün soğuk suretinin yanından tereddütle geçti. Büyücünün obsidiyen cüppesi mehtapta kapkara parıldıyordu. Laurana açık bir şekilde Silvanesti kabusunu hatırlayıp titreyerek, artık taştan heykellerin oluşturduğu bir halka olduğunu anladığı yere girdi – her biri arkadaşlarına hayret verici, hatta neredeyse korkutucu bir biçimde benziyordu. Bu sessiz taş halkanın ortasında küçük bir tapınak vardı.</span></p>

    <p class="MsoNormal"><span class="calibre1">Sade, dikdörtgen prizması şeklindeki bina, parlak basamaklardan oluşan sekiz kenarlı bir kaide üzerinde sisden fırlıyordu. O da obsidiyenden yapılmıştı ve kara yapı, sürekli siste ıslak ıslak parlıyordu. Her şekil sanki birkaç gün önce yontulmuş gibi duruyordu; yontuların keskin, temiz hatlarını bozan bir yıpranmışlık yoktu. Her biri bir ejderhamızrağı taşıyan mabedin şövalyeleri hâlâ koca canavarlara saldırıyordu. Uzun ve narin kargılarla parçalanmış ejderhalar donmuş bir ölümle sessizce çığlıklar atıyordu.</span></p>

    <p class="MsoNormal"><span class="calibre1">"Bu mabedin içine Huma'nın naaşını koydular," dedi Silvara yavaşça, onları merdivenlerden yukarı çıkartırken. Silvara'nın dokunmasıyla soğuk bronz kapılar sessiz menteşeleri üzerinde açılıverdiler. Yolarkadaşları sütunlu mabedi çevreleyen basamaklarda tereddüt içinde kalmışlardı. Fakat Gilthanas'ın da söylemiş olduğu gibi, kimse buradan bir kötülük hissi yayıldığını hissetmiyordu. Laurana belirgin bir şekilde, Sla-Mori'deki Kraliyet Muhafızları'nın Mezarı'nı ve ölmüş kralları Kith- Kanan'ı sonsuza kadar korumaları için bırakılmış ölmeyen muhafızların yaydığı dehşeti hatırladı. Öte yandan bu mabette sadece büyük bir zaferle –korkunç bir bedelle kazanılan ama, yanı sıra sonsuz bir huzur ve tatlı bir istirahat getiren bir savaşla– hafifleyen hüzün ve kayıp hissi vardı.</span></p>

    <p class="MsoNormal"><span class="calibre1">Laurana yükünün hafiflediğini, kalbinin rahatladığını hissetti. Kendi hüznü ve kaybı burada azalmıştı sanki. Kendi zaferlerini ve başarılarını hatırlamıştı. Yolarkadaşları birer birer mezara girdiler. Bronz kapılar arkalarından kapanarak onları mutlak bir karanlıkta bıraktı.</span></p>

    <p class="MsoNormal"><span class="calibre1">Sonra bir ışık alevlendi. Silvara, elinde belli ki duvardan almış olduğu bir meşale tutuyordu. Laurana bir an için onu nasıl yaktığını merak etti. Fakat durmuş mezarın çevresini huşuyla seyrederken bu önemsiz soru aklından gitmişti.</span></p>

    <p class="MsoNormal"><span class="calibre1">Odanın ortasında duran, obsidiyenden oyulmuş bir tabut hariç mabet boştu. Kesin hatlı şövalye suretleri tabutu destekliyorlardı, ama burada yatıyor olması gereken şövalyenin naaşı yerinde yoktu. Ayak ucunda kadim bir kalkan ve kalkanın yakınında Sturm'ünkine benzeyen bir kılıç uzanmıştı. Yolarkadaşları insan eliyle yapılmış bu şeylere sessizce baktılar. Bu yerin hüzünlü sükunetinde konuşmak bir hürmetsizlik gibi geliyordu; kimse bunlara dokunmadı, Tasslehoff bile.</span></p>

    <p class="MsoNormal"><span class="calibre1">"Keşke Sturm burada olsaydı," diye mırıldandı Laurana etrafına bakarak; gözleri yaşarmıştı. "Burası Huma'nın istirahatgahı olmalı...yine de..." Üzerine yayılmakta ve gitgide artmakta olan huzursuzluk hissini bir türlü açıklayamıyordu. Bu korku değildi; bu vadiye girdiklerinde hissetikleri şey gibiydi – bir aciliyet hissi.</span></p>

    <p class="MsoNormal"><span class="calibre1">Silvara duvar boyunca başka meşaleler de yaktı; yolarkadaşları taburu geçerek mezarın etrafına merakla bakınmaya başladılar. Mezar pek büyük değildi. Tabut tam ortadaydı ve taş sıralar duvarlar boyunca sıralanmıştı; büyük bir ihtimalle bunlar ziyarete gelen yaşlı kişilerin dua ederken dinlenmeleri için yapılmış sıralardı. En uç köşede küçük taştan bir sunak vardı. Bunun yüzeyine Şövalyelerin rütbeleri yontulmuştu: Taç, gül ve yalıçapkını. Üzerine, kurumuş gül yaprakları ile kokulu bitkiler serpilmişti, kokuları yüzlerce yıl sonra bile tatlı tatlı etrafta dolanıyordu. Sunağın altında taş zemine gömülmüş kocaman demir bir levha vardı.</span></p>

    <p class="MsoNormal"><span class="calibre1">Laurana merakla bu levhaya bakarken Theros onun yanına ilerledi.</span></p>

    <p class="MsoNormal"><span class="calibre1">"Sence bu ne?" diye merakla sordu kız. "Bir kuyu mu?" "Bakalım," diye homurdandı demirci. Eğilerek levhanın üzerindeki halkayı koca, gümüş eliyle kaldırıp asıldı. İlk başta hiçbir şey olmadı. Theros her iki elini de halka üzerine koyarak bütün gücüyle asıldı. Demir levha büyük bir homurtu çıkardıktan sonra zemin boyunca iç gıcıklayan tiz bir sesle kaydı.</span></p>

    <p class="MsoNormal"><span class="calibre1">"Ne yaptınız?" Mezann yanında durmuş hüzünle mezara bakan Silvara onlara doğru savrulurcasına döndü.</span></p>

    <p class="MsoNormal"><span class="calibre1">Theros kızın tiz sesi karşısında hayretle doğruldu. Laurana gayri ihtiyari yerde açılmış delikten geri geri gitti. Her ikisi de Silvara'ya bakıyordu.</span></p>

    <p class="MsoNormal"><span class="calibre1">"Onun yakınına gitmeyin!" diye ikaz etti Silvara, sesi titreyerek. "Uzak durun! Tehlikelidir!"</span></p>

    <p class="MsoNormal"><span class="calibre1">"Ne biliyorsun?" dedi Laurana serinkanlılıkla, kendine gelerek. "Yüzlerce yıldır buraya kimse gelmiyormuş. Yoksa geliyor muydu?"</span></p>

    <p class="MsoNormal"><span class="calibre1">"Hayır!" dedi Silvara, dudaklarını ısırarak. "Ben... ben bunu... halkımın efsanelerinden biliyorum..."</span></p>

    <p class="MsoNormal"><span class="calibre1">Kızı duymazlıktan gelen Laurana, deliğin kenarına doğru bir adım atarak içine baktı. Karanlıktı. Hatta Flint'in ona duvardan getirdiği meşaleyi tutunca bile aşağıda bir şey göremiyordu. Delikten hafif küflü bir koku çıkmaya başlamıştı ama hepsi buydu.</span></p>

    <p class="MsoNormal"><span class="calibre1">"Burasının bir kuyu olduğunu zannetmiyorum," dedi Tas, görebilmek için sokularak.</span></p>

    <p class="MsoNormal"><span class="calibre1">"Oradan uzak durun! Lütfen!" diye yalvardı Silvara.</span></p>

    <p class="MsoNormal"><span class="calibre1">"Haklı, minik hırsız!" diye yakaladı Tas'ı Theros ve onu delikten uzaklaştırdı. "Eğer oraya düşersen, yuvarlana yuvarlana dünyanın öbür tarafından çıkabilirsin."</span></p>

    <p class="MsoNormal"><span class="calibre1">"Gerçekten mi?" diye sordu Tasslehoff nefesi kesilerek. "Gerçekten diğer tarafa düşer miyim Theros? Acaba bu nasıl olurdu? Orada da insanlar var mıdır acaba? Bizim gibi?"</span></p>

    <p class="MsoNormal"><span class="calibre1">"Umarım kenderler gibisi yoktur!" diye homurdandı Flint. "Yoksa hepsi bu vakte kadar ahmaklıktan ölmüştür. Ayrıca herkes dünyanın Reorx'un Örsü üzerinde durduğunu bilir. Diğer tarafa düşenler onun çekiç darbelerine yakalanır; dünya hâlâ dövülmekte olduğuna göre. Öbür taraftakilermişmiş!" Theros'un levhayı başarısızca yerine yerleştirmeye çalışmasını seyrederken burnundan homurdanıp duruyordu. Tasslehoff hâlâ deliğe merakla bakıyordu. Sonunda Theros vaz geçmek zorunda kaldı ama Tas içini çekip kalkan ile kılıca özlem dolu gözlerle bakmak için taş tabuta doğru gidinceye kadar ona dik dik baktı.</span></p>

    <p class="MsoNormal"><span class="calibre1">Flint, Laurana'mn kolunu çekiştirdi.</span></p>

    <p class="MsoNormal"><span class="calibre1">"Ne var?" diye sordu kız, aklı başka yerlerde.</span></p>

    <p class="MsoNormal"><span class="calibre1">"Ben taş işçiliğinden anlarım," dedi cüce yavaşça, "ama bütün burada garip bir şey var." Durup Laurana'nın kendisine gülüp gülmediğine baktı. Fakat kız onu ciddiye alıyordu. "Diğer taraftaki mezar ve heykeller insan elinden çıkmış. Eski..."</span></p>

    <p class="MsoNormal"><span class="calibre1">"Huma'nın mezarı olabilecek kadar eski mi?" diye söze karıştı Laurana.</span></p>

    <p class="MsoNormal"><span class="calibre1">"Her bir parçası hem de." Cüce büyük bir katiyetle başını salladı. "Ama ötedeki koca yaratık" –devasa taş ejderhaya doğru işaret etti– "ne insan, ne elf, ne de cüce eliyle yapılmamış."</span></p>

    <p class="MsoNormal"><span class="calibre1">Laurana bir şey anlıyamadan gözlerini kırpıştırdı.</span></p>

    <p class="MsoNormal"><span class="calibre1">"Ve daha da eski," dedi cüce, sesi boğuk çıkmaya başlamıştı. "O kadar eski ki" –eliyle bütün mezarı işaret etti– "bunun hepsi yanında modern kalıyor."</span></p>

    <p class="MsoNormal"><span class="calibre1">Laurana anlamaya başlamıştı. Flint kızın gözlerinin açıldığını fark ederek yavaş yavaş ve ciddiyetle başını salladı.</span></p>

    <p class="MsoNormal"><span class="calibre1">"Krynn üzerinde iki ayağı üzerinde yürüyen hiçbir varlık bu heykeli dağın yamacına oymamış," dedi cüce.</span></p>

    <p class="MsoNormal"><span class="calibre1">"Bu korkunç bir güce sahip bir yaratık olmalı..." diye mırıldandı Laurana. "Kocaman bir yaratık..." "Kanatları olan..."</span></p>

    <p class="MsoNormal"><span class="calibre1">"Kanatlan olan," diye mırıldandı Laurana.</span></p>

    <p class="MsoNormal"><span class="calibre1">Tam konuşmasının ortasında duyduğu bazı sözler, büyü dilinin garip ve örümceğimsi sözlerini duyunca, kanı donarak duruverdi.</span></p>

    <p class="MsoNormal"><span class="calibre1">"Hayır!" Dönerek gayri ihtiyari büyüyü uzaklaştırmak için elini kaldırdı; daha bunu yaparken bile bir yararı olmadığını biliyordu.</span></p>

    <p class="MsoNormal"><span class="calibre1">Silvara sunağın yanında durmuş gül yapraklarını elinde ufalıyor, yavaş yavaş birşeyler söylüyordu.</span></p>

    <p class="MsoNormal"><span class="calibre1">Laurana üzerine düşen büyülü uyuşuklukla savaşmaya çalışıyordu. Aptallığı yüzünden kendi kendine küfrederek dizleri üzerine düştü, taş sıraya tutunmaya çalıştı. Fakat bir yararı olmadı. Uykulu gözlerini kaldırarak Theros'un yuvarlandığını, Gilthanas'ın da yere çöktüğünü gördü. Yanında cüce, başı daha yere değmeden horlamaya başlamıştı.</span></p>

    <p class="MsoNormal"><span class="calibre1">Laurana bir takırtı sesi, yere yuvalanan bir kalkan sesi duyduktan sonra hava gül kokusuyla doldu.</span></p>
  </div>
</body>
</html>
