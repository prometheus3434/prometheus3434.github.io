<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_19"><span class="calibre4">- 11 - Rüya sona eriyor. Kabus başlıyor.</span></h2>

    <p class="MsoNormal"><span class="calibre1">Yarımelf holün etrafına bakındı. Hol de eli gibi bomboştu. Arkadaşlarının cesetleri gitmişti. Ejderha gitmişti. Parçalanmış duvarlardan rüzgar esiyor, Raistlin'in kırmızı cübbesinin dalgalanmasına neden oluyor, ölü toz ağacı yapraklarını yere dağıtıyordu. Yarımelf Raistlin'e doğru yürüdü ve genç büyücü yığılırken onu yakaladı.</span></p>

    <p class="MsoNormal"><span class="calibre1">"Neredeler?" diye sordu Tanis, Raistlin'i sallayarak. "Laurana? Sturm? Ve diğerleri, kardeşin? Öldüler mi?" Etrafına bakındı. "Ya ejderha..."</span></p>

    <p class="MsoNormal"><span class="calibre1">"Ejderha gitti. Beni yenemeyeceğini anlayınca küre ejderhayı başka yere yolladı." Kendini Tanis'in ellerinden kurtaran Raistlin, cübbesine sarılmış mermer duvara yaslanarak tek başına durdu. "O halimle beni yenemedi. Şimdi ise bir çocuk bile beni yenebilir!” dedi acı acı. "Diğerlerine gelince" –omuzlarını silkti– "bilmiyorum.</span></p>

    <p class="MsoNormal"><span class="calibre1">Garip gözlerini Tanis'e çevirdi. "Sen yarımelf, sevgin çok güçlü olduğu için yaşadın. Ben de ihtirasımdan yaşadım. Biz kabusun ortasında gerçeğe sarıldık. Diğerleri için kim bir şey söyleyebilir?"</span></p>

    <p class="MsoNormal"><span class="calibre1">"O halde Caramon da hayatta," dedi Tanis. "Sevgisinden dolayı. Son nefesinde bile senin hayatını korumaya çalışıyordu. Söyle bana büyücü, gördüğümüz bu gelecek değiştirilemez mi?"</span></p>

    <p class="MsoNormal"><span class="calibre1">"Neden soruyorsun?" dedi Raistlin yorgun bir edayla. "Beni öldürecek misin Tanis? Şimdi mi?"</span></p>

    <p class="MsoNormal"><span class="calibre1">"Bilmiyorum," dedi Tanis yavaşça, Caramon'un ölürken söylediği sözleri düşünerek. "Belki de."</span></p>

    <p class="MsoNormal"><span class="calibre1">Raistlin acı acı gülümsedi. "Enerjini sakla," dedi. "Daha biz burada dururken bile gelecek değişiyor, yoksa tanrıların oyuncağı olurduk, onların varisleri değil, bize vaad edildiği gibi. Fakat" – büyücü iterek kendini duvardan uzaklaştırdı– "bu iş daha bitmedi. Lorac'ı ve ejderha küresini bulmamız gerek."</span></p>

    <p class="MsoNormal"><span class="calibre1">Raistlin bütün gücüyle Büyücülük Asası'na yaslanarak hışırtılarla koridordan aşağıya yürüdü; asanın kristali, yeşil ışık gittiği için artık karanlık olan çevresini aydınlatıyordu.</span></p>

    <p class="MsoNormal"><span class="calibre1">Yeşil ışık. Tanis, aklı karışıp uyanmaya, gerçek ile rüyayı birbirinden ayırmaya çalışarak holde durdu –çünkü rüya şu andakilerden çok daha gerçek duruyordu. Parçalanmış duvara baktı. Demek ki bir ejderha vardı? Ve koridorun sonunda gözleri kör eden yeşil bir ışık? Fakat hol karanlıktı. Gece çökmüştü. Başladıklarında sabahtı. Aylar çıkmamıştı ama şimdi dolunaydılar. Kaç gece geçmişti? Kaç gün?</span></p>

    <p class="MsoNormal"><span class="calibre1">Sonra Tanis koridorun diğer ucunda gür bir ses duydu, kapının yakınında.</span></p>

    <p class="MsoNormal"><span class="calibre1">"Raist!"</span></p>

    <p class="MsoNormal"><span class="calibre1">Omuzları çökmüş olan büyücü durdu. Sonra yavaş yavaş döndü. "Kardeşim," diye fısıldadı.</span></p>

    <p class="MsoNormal"><span class="calibre1">Kanlı canlı ve görünüşe göre de hiç yara almamış gibi görünen Caramon kapıda durmuştu, silueti yıldızlı gece önünde belirgindi, ikizine baktı.</span></p>

    <p class="MsoNormal"><span class="calibre1">Sonra Tanis, Raistlin'in hafifçe iç çektiğini duydu.</span></p>

    <p class="MsoNormal"><span class="calibre1">"Yorgunum Caramon." Büyücü öksürdükten sonra öten bir nefes aldı. "Ve kabus bitmeden, üç ay batmadan önce hâlâ yapılması gereken dünya kadar şey var." Raistlin ince kolunu uzattı. Senin yardımına ihtiyacım var kardeşim."</span></p>

    <p class="MsoNormal"><span class="calibre1">Tanis, Caramon'un titreyerek hıçkırdığını duydu. Koca adam, kılıcı bacaklarına çarpıp tangırdarken odanın içine koştu. Kardeşine varınca kollarını ona doladı.</span></p>

    <p class="MsoNormal"><span class="calibre1">Raistlin, Caramon'un güçlü koluna abandı. İkizler birlikte soğuk holden aşağı gidip parçalanmış duvardan geçerek Tanis'in yeşil ışığı ve ejderhayı gördüğü odaya doğru yürüdüler. Yüreği önseziyle ağırlaşan Tanis onları izledi.</span></p>

    <p class="MsoNormal"><span class="calibre1">Üçü birlikte Yıldızlar Kulesi'nin toplantı odasına girdi. Tanis etrafına merakla bakındı. Bütün hayatı boyunca buranın güzelliğini duymuştu. Qualinost'taki Güneş Kulesi bu Kule'ye –Yıldızlar Kulesi'ne– öykünülerek yapılmıştı. İkisi hem birbirine benziyor, hem benzemiyordu. Biri ışıkla doluydu, diğeri karanlıkla. Etrafına bakındı. İncimsi bir parlaklıkla parıldayan mermer spiraller önünde yükseliyordu. Bunlar ay ışıklarını toplamak için yapılmıştı, aynı Güneş Kulesi'nin güneş ışınlarını topladığı gibi. Kule'ye oyulmuş pencereler iki ayın yani Solinari ile Lunitari'nin ışıklarını zaptederek bunları büyütüp kırmızı ve gümüş renkli ay ışınlarının oda içinde oynaşmasına neden olan kıymetli taşlarla bezenmişti. Ama artık kıymetli taşlar kırılmıştı. Süzülüp içeri giren ay ışıkları kırılmış; gümüş, ceset rengine, kırmızı da kan rengine dönüşmüştü.</span></p>

    <p class="MsoNormal"><span class="calibre1">Ürperen Tanis başını kaldırıp doğrudan yukarı baktı. Qualinost'ta tavanda güneşi, takım yıldızları ve iki ayı tasvir eden duvar resimleri vardı. Fakat burada, Kule'nin tepesinde bir delikten başka bir şey yoktu. Delikten bakınca sadece boş bir siyahlık görebiliyordu. Yıldızlar parlamıyordu. Sanki yıldızlı karanlık içinde noksansız bir yuvarlakta kara bir küre oluşmuştu. Daha bunun ne anlama gelebileceğini düşünmeden Raistlin'in yavaş yavaş konuştuğunu duydu ve döndü.</span></p>

    <p class="MsoNormal"><span class="calibre1">Orada, toplantı odasının önünde, gölgeler içinde, Alhana'nın babası, elf kralı Lorac duruyordu. Küçülmüş ve kadavraya dönmüş bedeni, neredeyse büyük bir yaratıcılıkla kuşlar ve hayvan suretleri oyulmuş olan o koca taştan taht içinde kaybolmuştu. Herhalde taht bir zamanlar çok güzeldi, ama artık hayvanların başları iskelet haline dönüşmüştü.</span></p>

    <p class="MsoNormal"><span class="calibre1">Lorac, başı arkaya düşmüş, ağzı sessiz bir çığlıkla açılmış, hiç kıpırdamadan oturuyordu. Eli yuvarlak kristal bir küre üzerindeydi.</span></p>

    <p class="MsoNormal"><span class="calibre1">"Yaşıyor mu?" diye sordu Tanis dehşet içinde.</span></p>

    <p class="MsoNormal"><span class="calibre1">"Evet," diye cevap verdi Raistlin, "kuşkusuz buna çok üzüldüğü halde."</span></p>

    <p class="MsoNormal"><span class="calibre1">"Nesi var?"</span></p>

    <p class="MsoNormal"><span class="calibre1">"Bir kabusu yaşıyor," diye cevap verdi, Lorac'ın elini işaret ederek. "İşte ejderha küresi. Belli ki küreyi denetimi altına almaya çalışmış. Yeterince güçlü olmadığı için küre ona hakim olmuş. Küre, Silvanesti'yi korusun diye Cyan Kanfelaketi'ni çağırmış ve ejderha da Silvanesti'yi Lorac'ın kulağına kabuslar fısıldayarak yoketmeye karar vermiş. Lorac kabusa o kadar inanmış, topraklarına olan anlayışı o kadar derinmiş ki kabus gerçek olmuş. Böylece, girdiğimizde bizim yaşadığımız bir rüyaydı. Onun rüyası – ve bizimki. Çünkü Silvanesti'ye adım attığımızda biz de ejderhanın denetimi altına girdik."</span></p>

    <p class="MsoNormal"><span class="calibre1">"Bununla karşı karşıya olduğumuzu biliyordun!" diye suçladı Tanis, Raistlin'i omuzundan kavrayıp savururcasına kendisine doğru çevirerek. "Neye gittiğimizi biliyordun, orada, nehrin kıyısında..."</span></p>

    <p class="MsoNormal"><span class="calibre1">"Tanis," dedi Caramon uyarırcasına, yarımelfin elini çekerek. "Onu rahat bırak."</span></p>

    <p class="MsoNormal"><span class="calibre1">"Belki," dedi Raistlin, gözleri kısılmış omuzunu ovuşturarak. "Belki de değil. Ne bilgimi, ne de kaynağını sana açıklamak zorunda değilim!"</span></p>

    <p class="MsoNormal"><span class="calibre1">Daha cevap veremeden Tanis bir homurtu duydu. Ses sanki tahtın dibinden geliyordu. Raistlin'e kızgın bir bakış atan Tanis çabucak ondan uzaklaşarak karanlıklara doğru baktı. Dikkatle ilerledi, kılıcını çekerek.</span></p>

    <p class="MsoNormal"><span class="calibre1">"Alhana!" Elf kızı babasının ayaklarının dibine çömelmişti; başı babasının kucağında ağlıyordu. Tanis'i duymuyor gibiydi. Tanis kızın yanına gitti. "Alhana," dedi kibarca.</span></p>

    <p class="MsoNormal"><span class="calibre1">Kız, tanımadan baktı ona. "Alhana," dedi tekrar.</span></p>

    <p class="MsoNormal"><span class="calibre1">Kız gözlerini kırpıştırıp omuzlarını silktikten sonra sanki gerçeğe yapışırcasına adamın eline yapıştı.</span></p>

    <p class="MsoNormal"><span class="calibre1">"Yarımelf!" diye fısıldadı.</span></p>

    <p class="MsoNormal"><span class="calibre1">"Buraya nasıl geldin? Neler oldu?"</span></p>

    <p class="MsoNormal"><span class="calibre1">"Büyücünün bunun bir rüya olduğunu söylediğini duymuştum," diye cevap verdi Alhana hatırladıklarıyla titreyerek, "ve ben– ben rüyaya inanmayı reddettim. Uyandım ama sadece kabusun gerçek olduğunu gördüm! Güzelim yurdum dehşetle dolmuştu!"</span></p>

    <p class="MsoNormal"><span class="calibre1">Yüzünü elleriyle kapattı. Tanis kızın yanına diz çökerek ona sarıldı.</span></p>

    <p class="MsoNormal"><span class="calibre1">"Buraya doğru ilerledim. Günler...sürdü. Kabusun içinden." Tanis'e sıkı sıkı sarıldı. "Kule'ye girdiğimde ejderha beni yakaladı.</span></p>

    <p class="MsoNormal"><span class="calibre1">Beni buraya, babama getirdi; aklından Lorac'ın beni öldürmesi geçiyordu. Fakat kabusunda bile olsa, babam kendi çocuğuna zarar veremezdi. Böylece Cyan görüntülerle ona işkence etmeye başladı – bana yapabileceği şeylerin görüntüleriyle."</span></p>

    <p class="MsoNormal"><span class="calibre1">"Peki ya sen? Sen de o görüntüleri gördün mü?" diye fısıldadı Tanis kadının uzun kara saçlarını okşayarak.</span></p>

    <p class="MsoNormal"><span class="calibre1">Bir süre sonra Alhana konuştu. "O kadar kötü değildi. Bunların bir rüyadan başka bir şey olmadığını biliyordum. Fakat zavallı babam için bunlar gerçekti..." Hıçkırmaya başladı.</span></p>

    <p class="MsoNormal"><span class="calibre1">Yarımelf, Caramon'a işaret etti. "Alhana'yı uzanabileceği bir odaya götür. Babası için ne gerekirse yapacağız."</span></p>

    <p class="MsoNormal"><span class="calibre1">"Bana bir şey olmaz kardeşim," dedi Raistlin, Caramon'un endişeli bakışlarına karşılık. "Tanis'in dediğini yap."</span></p>

    <p class="MsoNormal"><span class="calibre1">"Haydi Alhana," diye ısrar etti Tanis, kızın ayağa kalkmasına yardımcı olarak. Kız yorgunluktan sendeliyordu. "Dinlenebileceğin bir yer var mı? Gücüne ihtiyacın olacak."</span></p>

    <p class="MsoNormal"><span class="calibre1">İlk başta kız tartışmaya başladı, sonra ne kadar zayıf olduğunu farketti. "Beni babamın odasına götürün," dedi. "Yolu size gösteririm." Caramon kolunu kıza attı ve birlikte odadan çıktılar.</span></p>

    <p class="MsoNormal"><span class="calibre1">Tanis tekrar Lorac'a döndü. Raistlin elf kralın önünde duruyordu. Tanis, büyücünün alçak sesle kendi kendine konuştuğunu duyuyordu.</span></p>

    <p class="MsoNormal"><span class="calibre1">"Ne var?" dedi yarımelf sessizce. "Öldü mü?"</span></p>

    <p class="MsoNormal"><span class="calibre1">"Kim?" diye irkildi Raistlin gözlerini kırpıştırarak. Tanis'in Lorac'a baktığını gördü. "Ha, Lorac mı? Hayır, öyle olduğunu zannetmiyorum. Henüz değil."</span></p>

    <p class="MsoNormal"><span class="calibre1">Tanis büyücünün ejderha küresine bakmakta olduğunu fark etti. "Küre hâlâ hakim mi?" diye sordu Tanis sinirli sinirli; gözleri, bulmak için bu kadar çok şeye katlandıkları şeyin üzerinde.</span></p>

    <p class="MsoNormal"><span class="calibre1">Ejderha küresi, bir uçtan bir uca en az altmış santim, kocaman kristalden bir küreydi. Silvanesti'nin çarpılmış, işkence altındaki yaşamını yansıtan korkunç, çarpık desenler işlenmiş altından bir ayak üzerinde duruyordu. Küre, parlak yeşil ışığın kaynağı olmuş olsa bile, o anda tam ortasında soluk, yanardöner, nabız gibi zonklayan bir parlaklık vardı sadece.</span></p>

    <p class="MsoNormal"><span class="calibre1">Raistlin'in eli kürenin üzerinde geziniyordu ama Tanis onun büyünün örümceğimsi sözlerini mırıldanırken küreye dokunmamak için özen gösterdiğini fark etti. Küreyi hafif bir kırmızı aura sarmaya başladı. Tanis geriledi.</span></p>

    <p class="MsoNormal"><span class="calibre1">"Korkma," diye fısıldadı Raistlin auranın geçişini seyrederek. "Bu benim büyüm. Küre tılsımlı – hâlâ. Benim tahmin ettiğim gibi büyüsü ejderhanın göçüp gitmesiyle yok olmadı. Malesef hâlâ denetim onda."</span></p>

    <p class="MsoNormal"><span class="calibre1">"Lorac'ın denetimi mi?"</span></p>

    <p class="MsoNormal"><span class="calibre1">"Kendi kendinin denetimi. Lorac'ı bıraktı."</span></p>

    <p class="MsoNormal"><span class="calibre1">"Bunu sen mi becerdin?" diye mırıldandı Tanis. "Onu sen mi yendin?"</span></p>

    <p class="MsoNormal"><span class="calibre1">"Küre yenilmedi!" dedi Raistlin sert bir ifadeyle. "Yardım ile ben ejderhayı yenmeyi başardım. Cyan Kanfelaketi'nin yenilmeye başladığını fark eden küre onu uzaklaştırdı. Lorac'ı bıraktı çünkü artık onu kullanamaz. Fakat küre hâlâ çok güçlü."</span></p>

    <p class="MsoNormal"><span class="calibre1">"Raistlin, söyle bana..."</span></p>

    <p class="MsoNormal"><span class="calibre1">"Söyleyecek başka bir şeyim yok Tanis." Genç büyücü öksürdü. "Enerjimi toplamam lazım."</span></p>

    <p class="MsoNormal"><span class="calibre1">Raistlin kimin yardımını almıştı? Bu küre hakkında başka neler biliyordu? Tanis konunun peşini bırakmamak için ağzını açtı, ama sonra Raistlin'in altın gözlerinin parıldadığını gördü. Yarımelf sustu.</span></p>

    <p class="MsoNormal"><span class="calibre1">"Artık Lorac'ı serbest bırakabiliriz," diye ekledi Raistlin. Elf krala doğru yürüdü, kibarca Lorac'ın elini ejderha küresinin üzerinden çektikten sonra ince parmaklarını Lorac'ın boynuna koydu. "Yaşıyor. Şimdilik. Nabzı zayıf. Daha yakına gelebilirsin."</span></p>

    <p class="MsoNormal"><span class="calibre1">Fakat gözleri ejderha küresinde olan Tanis geri duruyordu. Raistlin eğlenerek yarımelfe baktıktan sonra onu eliyle çağırdı.</span></p>

    <p class="MsoNormal"><span class="calibre1">Tanis gönülsüzce yaklaştı. "Bana bir şey daha söyle – küre hâlâ bizim işimize yarayabilir mi?"</span></p>

    <p class="MsoNormal"><span class="calibre1">Uzun süre sessiz kaldı Raistlin. Sonra, hafifçe cevap verdi. "Evet, eğer cesaret edebilirsek."</span></p>

    <p class="MsoNormal"><span class="calibre1">Lorac titreyen bir nefes aldıktan sonra çığlık attı – ince, ulur gibi, kulaklara korkunç gelen bir çığlık. Elleri –yaşayan bir iskelet elleri gibi olan elleri– bükülmüş ve kurumuştu. Gözleri sıkı sıkı kapalıydı. Boşu boşuna avutmaya çalıştı Tanis onu. Lorac nefessiz kalıncaya kadar haykırdıktan sonra sessizce çığlık atmaya devam etti.</span></p>

    <p class="MsoNormal"><span class="calibre1">"Baba!" diye haykırdığını duydu Tanis, Alhana'nın. Toplantı odasının kapısında belirdi tekrar kız ve Caramon'u yana ittirdi. Babasına doğru koşarak adamın kemikli ellerini elleri arasına aldı. Ellerini öperek ağladı, susması için yalvararak.</span></p>

    <p class="MsoNormal"><span class="calibre1">"Dinlen baba," diye tekrarlayıp durdu. "Kabus sona erdi. Ejderha gitti. Uyuyabilirsin baba!"</span></p>

    <p class="MsoNormal"><span class="calibre1">Fakat adamın çığlığı devam etti.</span></p>

    <p class="MsoNormal"><span class="calibre1">"Tanrılar adına!" dedi Caramon onlara doğru gelirken, yüzü kül olmuştu. "Buna daha fazla katlanamayacağım."</span></p>

    <p class="MsoNormal"><span class="calibre1">"Baba!" diye yalvardı Alhana, tekrar ve tekrar ona seslenerek. Yavaş yavaş kızının sevgi dolu sesi Lorac'ın işkence altındaki zihninde oynaşan çarpık rüyalara nüfuz etmeye başladı. Yavaş yavaş çığlıkları dehşet dolu sızlanmalara dönüşmüştü. Sonra, sanki görebileceği şeyden korkarmış gibi gözlerini açtı.</span></p>

    <p class="MsoNormal"><span class="calibre1">"Alhana, yavrum. Hayatta!" Kızın yanağına dokunmak için titreyen elini kaldırdı. "Olamaz! Senin öldüğünü gördüm Alhana. Yüzlerce kere öldüğünü gördüm, her seferi bir öncekinden daha korkunçtu. Seni öldürdü Alhana. Seni, benim öldürmemi istedi. Ama bunu yapamadım. Gerçi o kadar çok insanı öldürdüm ki neden seni öldürmedim bilmiyorum." Sonra Tanis'i farketti. Gözleri parlayarak açıldı, nefretle parlıyordu.</span></p>

    <p class="MsoNormal"><span class="calibre1">"Sen!" diye hırladı Lorac, çarpılmış elleri tahtının iki yanını kavramıştı. "Sen, yarımelf! Seni öldürmüştüm – ya da öldürmeye çalıştım. Silvanesti'yi korumam lazım! Seni öldürdüm! Yanındakileri öldürdüm!" Sonra gözleri Raistlin'e kaydı. Nefret ifadesi yerini korkuya bıraktı. Titreyerek büyücünün önünde sindi. "Ama sen, seni öldüremedim!"</span></p>

    <p class="MsoNormal"><span class="calibre1">Lorac'ın dehşet dolu ifadesi değişti, kafası karışmış gibiydi. "Hayır," diye bağırdı. "Sen o değilsin! Senin cüppen siyah değil! Sen kimsin?" Gözleri yeniden Tanis'e kaydı. "Ve sen? Sen tehditkar değilsin? Ben neler yaptım?" Homurdandı.</span></p>

    <p class="MsoNormal"><span class="calibre1">"Yapma babacığım," diye yalvardı Alhana, ateşler içindeki yüzünü okşayıp onu avutarak. "Artık dinlenmelisin. Kabus bitti. Silvanesti kurtuldu."</span></p>

    <p class="MsoNormal"><span class="calibre1">Caramon güçlü kollarıyla Lorac'ı kaldırarak onu odasına taşıdı. Alhana babasının yanında yürüyor, babasının elini sıkı sıkı tutuyordu.</span></p>

    <p class="MsoNormal"><span class="calibre1">Tehlikesiz, diye düşündü Tanis, pencereden eziyet çeken ağaçlara bakarak. Artık ölmeyen elf savaşçılar ormanda dolaşmadıkları halde, Lorac'ın kabusunda yarattığı işkence görmüş biçimler hâlâ yaşıyordu. Istırap içinde bükülmüş ağaçlar hâlâ kan ağlıyorlardı. “Artık burada kim yaşar?” diye düşündü hüzünle Tanis. Elfler geri dönmez. Karanlık ormanlara kötü şeyler girecek ve Lorac'ın kabusu gerçek olacaktı.</span></p>

    <p class="MsoNormal"><span class="calibre1">Kabusumsu ormanı düşünen Tanis, aniden diğer arkadaşlarının nerede olduklarını merak etti. İyi miydiler acaba? Ya kabusa inandılarsa – Raistlin'in söylemiş olduğu gibi? O zaman gerçekten ölürler miydi? İçi sıkılarak, o çıldırmış ormana geri dönüp arkadaşlarını araması gerektiğini kabullendi.</span></p>

    <p class="MsoNormal"><span class="calibre1">Tam yarımelf yorgun bedenini harekete geçirmeye çalışırken arkadaşları Kule odasına girdi.</span></p>

    <p class="MsoNormal"><span class="calibre1">"Onu öldürdüm!" diye bağırdı Tika, Tanis'i görerek. Gözleri keder ve dehşetle açılmıştı. "Hayır! Bana dokunma Tanis. Yaptığımı bilmiyorsun. Flint'i öldürdüm. Böyle bir şey yapmak istememiştim Tanis, yemin ederim!"</span></p>

    <p class="MsoNormal"><span class="calibre1">Caramon odaya girerken Tika hıçkırıklar içinde ona döndü. "Flint'i öldürdüm Caramon. Bana yaklaşma!"</span></p>

    <p class="MsoNormal"><span class="calibre1">"Şist!" dedi Caramon kızı koca kollarıyla sararak. "Bir rüyaydı Tika. Raist öyle diyor. Cüce buraya hiç gelmemişti. Şışşşt." Tika'nın kızıl buklelelerini okşayarak kızı öptü. Tika ona, Caramon da kıza sarıldı; birbirleriyle teselli buluyorlardı. Tika'nın hıçkırıkları yavaş yavaş azaldı.</span></p>

    <p class="MsoNormal"><span class="calibre1">"Dostum," dedi Altınay, Tanis'e sarılmak için uzanırken.</span></p>

    <p class="MsoNormal"><span class="calibre1">Kadının yüzündeki ciddi, sıkıntılı ifadeyi gören yarımelf, Nehiryeli'ne sorgulayan bakışlarla bakıp kadına sıkı sıkı sarıldı. Neler görmüşlerdi acaba rüyalarında? Fakat Bozkırlı adam sadece başını salladı, kendi yüzü de solgun ve hüzünlüydü.</span></p>

    <p class="MsoNormal"><span class="calibre1">Sonra aniden, Tanis'in aklına herkesin kendi rüyasını yaşadığı geldi ve aniden Kitiara'yı hatırladı! Ne kadar da canlı duruyordu! Ve ölen Laurana. Gözlerini kapatarak başını Altınay'ın başına yasladı. Nehiryeli'nin güçlü kollarının her ikisini birden sardığını hissetti. Sevgileri onu kutsamıştı. Rüyanın dehşeti çekilmeye başladı.</span></p>

    <p class="MsoNormal"><span class="calibre1">Sonra Tanis'in aklına korkunç bir düşünce geldi. Lorac'ın rüyası gerçek olmuştu! Yoksa onlarınki de olacak mıydı?</span></p>

    <p class="MsoNormal"><span class="calibre1">Tanis arkasında Raistlin'in öksürmeye başladığını duydu. Göğsünü tutan büyücü Lorac'ın tahtına çıkan merdivenlere çökmüştü. Tanis, hâlâ Tika'ya sarılmış duran Caramon'un kardeşine endişeyle baktığını gördü. Fakat Raistlin kardeşini görmezlikten geldi. Cübbesine sarınan büyücü, soğuk zemin üzerine uzandı ve yorgun argın gözlerini kapattı.</span></p>

    <p class="MsoNormal"><span class="calibre1">İçini çeken Caramon, Tika'yı kendine doğru daha da çekti. Tanis, onlar kırılmış gümüş ve al ay ışınlarında siluetleri görünecek Şekilde birlikte dururken kızın minik gölgesinin, Caramon'un daha iri gölgesine karışışını seyretti.</span></p>

    <p class="MsoNormal"><span class="calibre1">Hepimizin uyuması lazım, diye düşündü Tanis; gözlerinin yandığını hissederek. Ama nasıl uyuyacağız? Bir daha nasıl uyuyacağız?</span></p>
  </div>
</body>
</html>
