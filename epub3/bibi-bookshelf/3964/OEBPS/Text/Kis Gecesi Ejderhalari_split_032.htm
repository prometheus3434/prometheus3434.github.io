<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_36"><span class="calibre4">- 5 - Gnom mancınıkları</span></h2>

    <p class="MsoNormal"><span class="calibre1">Şimdi unutma. Gelmiş geçmiş hiçbir gnom, hayatında başladığı bir cümleyi tamamlamamıştır. Ancak onların kesersen bir yere varabilirsin. Kaba olacaksın diye endişelenme. Bunu beklerler."</span></p>

    <p class="MsoNormal"><span class="calibre1">Onlara doğru gelip yerlere kadar eğilerek saygıyla selam veren uzun kahverengi cüppelere bürünmüş gnomların görünmesiyle, yaşlı büyücünün kendi sözü yarım kalmıştı.</span></p>

    <p class="MsoNormal"><span class="calibre1">Tasslehoff gnomu heyecanlı bir merakla inceledi – Gargath Boz taşı ile ilgili efsaneler iki ırkın arasında uzak bir akrabalık olduğunu ima etse de, kender daha önce hayatında hiç gnom görmemişti! Bu genç gnomda kendervari birşey olduğu kesindi: İnce eller, hevesli bir yüz ifadesi, herşeyi incelemeye kararlı, keskin, parlak gözler. Fakat benzerlik burada bitiyordu. Onda kenderlerin o rahat tavırları yoktu. Gnom sinirli, ciddi, işadamı tavırlı biriydi.</span></p>

    <p class="MsoNormal"><span class="calibre1">"Tasslehoff Burrfoot," dedi kender kibarca, elini uzatarak. Gnom, Tas'ın elini eline alarak dikkatlice baktıktan sonra –ilginç bir şey bulamayarak– hafifçe bir salladı. "Ve bu da..." Tas Fizban'ı takdim etmeye başlamıştı fakat gnom uzanıp gayet sakin bir hareketle hoopakını alınca sustu.</span></p>

    <p class="MsoNormal"><span class="calibre1">"A..." dedi gnom, silaha bakan gözleri parlamıştı. "SilahLoncası'ndan biriniçağırıngelsin..."</span></p>

    <p class="MsoNormal"><span class="calibre1">Büyük dağın zemin katında bulunan nöbetçi, gnomun cümlesini bitirmesini beklemedi. Elini kaldırarak bir manivela koluna asıldı ve bir viyaklama duyuldu. Bir ejderhanın yanına konduğunu zanneden Tas, kendini savunmaya hazır, savrularak arkasına döndü.</span></p>

    <p class="MsoNormal"><span class="calibre1">"Düdük," dedi Fizban. "Alışsan iyi olacak."</span></p>

    <p class="MsoNormal"><span class="calibre1">"Düdük mü?" diye tekrarladı Tas şaşırarak. "Şimdiye kadar hiç böyle bir düdük sesi duyumamıştım. İçinden duman çıkıyor! Nasıl çalışıyor b....Hey! Geri gel! Hoopakımı geri getir!" diye bağırdı asası üç hevesli gnom tarafından koridor boyunca hızla taşınırken.</span></p>

    <p class="MsoNormal"><span class="calibre1">"İncelemeodası," dedi gnom, "Skimboshdabulunan..." "Ne?"</span></p>

    <p class="MsoNormal"><span class="calibre1">"İnceleme Odası," diye tercüme etti Fizban. "Gerisini kaçırdım. Gerçekten de daha yavaş konuşmanız lazım gelir," dedi asasını gnoma doğru sallayarak.</span></p>

    <p class="MsoNormal"><span class="calibre1">Gnom başını evet anlamında salladı fakat parlak gözleri Fizban'ın asasına dikilmişti. Sonra bunun sade, biraz hırpalanmış ahşap bir asa olduğunu gören gnom dikkatini yeniden büyücü ile kendere verdi.</span></p>

    <p class="MsoNormal"><span class="calibre1">"Yabancılar," dedi. "Unutmamayaçalışacağım...Elimden geleni yapıp unutmamaya çalışacağım, o yüzden üzülmenize gerek yok çünkü" –şimdi yavaş yavaş ve açık açık konuşuyordu– "sadece bir resmini yapacağımızdan silahına birşey olmaz..."</span></p>

    <p class="MsoNormal"><span class="calibre1">"Gerçekten mi," diye kesti sözünü Tas, oldukça gurur duymuştu. "Eğer isterseniz size nasıl çalıştığını da gösteririm."</span></p>

    <p class="MsoNormal"><span class="calibre1">Gnomun gözleri parladı. "Bunekadariyiolur..."</span></p>

    <p class="MsoNormal"><span class="calibre1">"Ve şimdi," diye kesti yine sözünü kender; iletişim kurmayı öğrendiği için kendinden pek memnundu," adın ne?"</span></p>

    <p class="MsoNormal"><span class="calibre1">Fizban hemen kaş göz işareti yaptı ama çok geç kalmıştı. "Gnoshoshallamarionininillisyylphanitdisdisslishxdie..." Gnom nefes almak için durdu.</span></p>

    <p class="MsoNormal"><span class="calibre1">"Bu senin adın mı?" diye sordu Tas, hayretler içinde kalmıştı.</span></p>

    <p class="MsoNormal"><span class="calibre1">Gnom nefesini verdi. "Evet," diye cevapladı, biraz yerini şaşırarak. "Bu benim ilk adım, şimdi izin verirseniz devamını..."</span></p>

    <p class="MsoNormal"><span class="calibre1">"Bir dakika!" diye bağırdı Fizban. "Dostların sana ne diyor?" Gnom yeniden derin bir nefes aldı. "Gnoshoshallamarioninillis..."</span></p>

    <p class="MsoNormal"><span class="calibre1">"Şövalyeler sana ne diyor?"</span></p>

    <p class="MsoNormal"><span class="calibre1">"Hu" –gnom üzülmüş görünüyordu– "Gnosh, eğer siz..." "Teşekkür ederiz," diye kestirip attı Fizban. "Şimdi Gnosh, bizim biraz acelemiz var. Savaş mavaş falan var. Lord Gunthar resmi bildirisinde bizim bu ejderha küresini görmemiz gerektiğini söyledi."</span></p>

    <p class="MsoNormal"><span class="calibre1">Gnosh'un minik, kara gözleri pırıldadı. Elleri sinirle kasıldı. "Tabii, madem ki Lord Gunthar rica etmiş ejderha küresini görebilirsiniz, ama –izninizle sorabilir miyim– küreyi merak etmenizin meraktan başka bir nedeni var mı...?"</span></p>

    <p class="MsoNormal"><span class="calibre1">"Ben bir büyü kullamcısıyım," diye başladı Fizban. "Büyükullanıcısı!" dedi gnom, heyecanından yavaş konuşması gerektiğini unutarak. "Ejderhaküresibüyükullanıcılarıtarafındanyapılmışolduğundanhemenbutaraftanİncelemeodasınadoğrugeln.</span></p>

    <p class="MsoNormal"><span class="calibre1">...” Hem Tas, hem de Fizban anlamadan gözlerini kırpıştırdı. "Aman gelin işte..." dedi gnom sabırsızca.</span></p>

    <p class="MsoNormal"><span class="calibre1">Daha tam olarak ne olduğunu anlayamadan, yeraltıcücesi onları –hala bir yandan konuşarak– haddinden fazla bir miktarda çıngırak ve düdüğü harekete geçirerek dağın girişinden itiverdi.</span></p>

    <p class="MsoNormal"><span class="calibre1">Gnosh'un peşinden aceleyle giderken "İnceleme Odası mı?" dedi Tas fısıltıyla Fizban'a. "Bunun anlamı ne? Ona bir zarar vermezler, değil mi?"</span></p>

    <p class="MsoNormal"><span class="calibre1">"Zannetmiyorum," diye mırıldandı Fizban, orman gibi ak kaşları burnunun üzerinde meşum bir V şeklinde birleşirken. "Gunthar küreyi korusun diye muhafızlar yollamıştı, unuttun mu?"</span></p>

    <p class="MsoNormal"><span class="calibre1">"O halde sen neden endişeleniyorsun?" diye sordu Tas.</span></p>

    <p class="MsoNormal"><span class="calibre1">"Ejderha küreleri garip şeylerdir. Çok güçlüdürler. Benim korkum," dedi Fizban, Tas'tan çok kendi kendine, "onu kullanmaya kalkabilirler!"</span></p>

    <p class="MsoNormal"><span class="calibre1">"Ama Tarsis'te okuduğum kitapta kürenin ejderhaları denetimi altına alabileceği yazıyordu!" diye fısıldadı Tas. "Bu iyi birşey değil mi? Yani küreler kötü değil, değil mi?"</span></p>

    <p class="MsoNormal"><span class="calibre1">"Kötü mü? Yok canım! Kötü değil." Fizban başını salladı – "Tehlikede burada ya. Ne iyiler, ne de kötüler. Hiç birşey değiller! Ya da belki de herşeyler demem gerekir."</span></p>

    <p class="MsoNormal"><span class="calibre1">Tas, aklı uzaklarda bir yerlerde olan Fizban'dan doğru dürüst bir cevap alamayacağını anladı. Eğlenecek birşeylere gereksinimi olan kender dikkatini ev sahibine yöneltti.</span></p>

    <p class="MsoNormal"><span class="calibre1">"Adının anlamı ne?" diye sordu Tas.</span></p>

    <p class="MsoNormal"><span class="calibre1">Gnosh mutlulukla gülümsedi. "İlk Başlarda, Tanrılar Yercüceleri'ni Yaratmışlardı ve İlk Yarattıklarından Birinin İsmi Gnosh İdi ve Onun Hayatında Başına Gelen En Soylu Olaylar Şunlardı: Evlendiği Kız Marioninillis...."</span></p>

    <p class="MsoNormal"><span class="calibre1">Tas bayılacak gibi olmuştu. "Dur..."diye sözünü kesti. "İsminin uzunluğu ne kadar?"</span></p>

    <p class="MsoNormal"><span class="calibre1">"Kütüphanede bu büyüklükte bir kitabı dolduruyor," dedi Gnosh gururla, ellerini uzatarak, "çünkü devam ettiğimde senin de anlayacağın gibi biz çok eski bir sülaleyi..."</span></p>

    <p class="MsoNormal"><span class="calibre1">"Tamam tamam," dedi Tas aceleyle. Nereye gittiğine bakmadığından bir ipe takılıp düştü. Gnosh onun ayağa kalkmasına yardımcı oldu. Başını kaldırıp bakan Tas, ipin her yöne doğru yılan gibi uzanan, biribirine bağlı bir ip kümesine bağlı olduğunu gördü. İplerin nereye gittiğini merak etti. "Belki başka bir zaman."</span></p>

    <p class="MsoNormal"><span class="calibre1">"Ama çok güzel bölümleri var," dedi Gnosh, birlikte kocaman çelik kapıya doğru yürürlerken, "eğer istersen atlar onları söylerim; büyük büyük büyük büyük anne Gnosh'un kaynar suyu icat ettiği yere..."</span></p>

    <p class="MsoNormal"><span class="calibre1">"Dinlemeyi çok isterdim." diye yutkundu Tas. "Ama hiç zaman..."</span></p>

    <p class="MsoNormal"><span class="calibre1">"Evet, sanırım öyle," dedi Gnosh, "zaten ana bölümün kapısına da geldik, o yüzden müsade ederseniz..."</span></p>

    <p class="MsoNormal"><span class="calibre1">Bir yandan konuşurken bir yandan da uzanıp bir sicime asıldı. Bir düdük sesi duyuldu. İki çıngırak çaldıktan sonra bir gong sesi işitildi. Sonra, neredeyse hepsini haşlayacak şiddette bir buhar akımı ile dağın içine yerleştirilmiş kocaman iki çelik kapı yana kayarak açılmaya başladı. Neredeyse kapılar hemen takıldı ve her yan, bunun kimin suçu olduğunu bağıran, oraya buraya işaret eden gnomlarla doldu.</span></p>

    <p class="MsoNormal"><span class="calibre1">Tasslehoff Burrfoot, aklının gizli bir köşesinde, bu macera sona erdikten, bütün ejderhalar öldürüldükten (kender olumlu bir manzara canlandırmaya çalışıyordu) sonra ne yapabileceğinin planlarını kurup dururdu. Yapmayı ilk planladığı şey, gidip Pax Tharkas'taki eski dostu lağım cücesi Sestun ile birkaç gün geçirmekti.</span></p>

    <p class="MsoNormal"><span class="calibre1">Lağım cücelerinin ilginç bir yaşam biçimleri vardı ve Tas – onların pişirdikleri yiyecekleri yemediği sürece– oraya yerleşirse mutlu olacağını biliyordu.</span></p>

    <p class="MsoNormal"><span class="calibre1">Fakat Tas, Boşver Dağı'na girdiği andan itibaren yapacağı ilk şeyin gelip gnomlarla birlikte yaşamak olacağına karar verdi. Kender bütün ömrü boyunca böylesine harika birşeyle karşılaşmamıştı. Neredeyse olduğu yerde kalakalacaktı.</span></p>

    <p class="MsoNormal"><span class="calibre1">Gnosh ona baktı. "Etkileyici, değil mi?..." diye sordu.</span></p>

    <p class="MsoNormal"><span class="calibre1">"Benim kullanacağım sözcük bu olmazdı," diye mırıldandı Fizban.</span></p>

    <p class="MsoNormal"><span class="calibre1">Gnomların şehrinin tam ortasında duruyorlardı. Eski bir volkanın bacasına inşa edilmiş olan şehrin genişliği yüzlerce metre, yüksekliği ise millerceydi. Şehir, bacanın içine, kademe kademe inşa edilmişti. Tas yukarı... daha da yukarı ve daha da yukarı baktı....</span></p>

    <p class="MsoNormal"><span class="calibre1">"Kaç kat var?" diye sordu kender, görebilmek için başını geri atayım derken neredeyse arka üstü düşecekti.</span></p>

    <p class="MsoNormal"><span class="calibre1">"Otuz beş ve..."</span></p>

    <p class="MsoNormal"><span class="calibre1">"Otuz beş!" diye tekrarladı Tas dehşetle. "Otuz beşinci katta oturmak hiç hoşuma gitmezdi. Kaç basamak tırmanmak zorunda kalıyorsun?"</span></p>

    <p class="MsoNormal"><span class="calibre1">Gnosh burnunu kıvırdı. "İlkel aletleri çok uzun zaman önce geliştirmiştik zaten ve artık" –eliyle işaret etti– "şuçalıştırdığımızharikateknolojiyebirbakar..."</span></p>

    <p class="MsoNormal"><span class="calibre1">"Görebiliyorum," dedi Tas, gözlerini zemine indirerek. "Büyük bir savaşa hazırlanıyor olmalısınız. Hayatımda hiç bu kadar çok mancınık görmemiştim..."</span></p>

    <p class="MsoNormal"><span class="calibre1">Kenderin sesi kesildi. Daha o seyrederken bir düdük öttü ve mancınıkların biri gerilen bir yay sesiyle salıverildi ve bir gnom havada uçmaya başladı. Tas savaş aletlerine değil de merdiven yerine kullanılan bazı aletlere bakıyordu! Bölmenin zemini mancınıklarla doluydu; gnomlar tarafından: tasarlanmış her çeşit mancınıkla: Sapan şeklinde mancınıklar, yay şeklinde mancınıklar, zemberekli mancınıklar, buhar güçlü mancınıklar (hala deneme safhasındaydı – su derecesini ayarlı tutma işiyle uğraşıyorlardı).</span></p>

    <p class="MsoNormal"><span class="calibre1">Mancınıkların etrafında, mancınıkların üzerinde, mancınıkların altında ve mancınıkların içinden geçen, hepsi dönen, gıcırdıyan, çatırdıyan her çeşit çılgın dişliyi, tekerleği, makarayı harekete geçiren miller ve miller uzunluğunda ipler vardı. Yerlerden, makinaların kendilerinden ve yanlardaki duvarlardan çıkan, bir miktar gnomun ittiği, çektiği veya hem çekip hem ittiği koca kollar vardı.</span></p>

    <p class="MsoNormal"><span class="calibre1">"Herhalde," diye sordu Fizban ümitsiz bir tonda, "İnceleme Odası zemin katında değildir?"</span></p>

    <p class="MsoNormal"><span class="calibre1">Gnosh başını hayır anlamında salladı. "İnceleme Odası on beşinci katta..."</span></p>

    <p class="MsoNormal"><span class="calibre1">Yaşlı büyücü iç parçalayan bir ah etti.</span></p>

    <p class="MsoNormal"><span class="calibre1">Aniden, Tas'ın tüylerini diken diken eden korkunç bir sürtünme sesi duyuldu.</span></p>

    <p class="MsoNormal"><span class="calibre1">"Hıh, bizim için hazırlanmışlar. Haydi gelin..." dedi Gnosh. Devasa mancınığa doğru ilerlerken Tas onun arkasından neşeyle gidiyordu. Gnomlardan biri, beklemekte olan uzun gnom sırasını göstererek rahatsız olmuş bir şekilde onları işaret etti. Tas kocaman bir sapan şeklindeki mancınığın koltuğuna oturarak bacadan yukarı bakmaya başladı. Tepesinde, hepsi de büyük makinalar, düdükler, duvarlardan sarkan yarasa gibi kocaman biçimsiz şeylerle dolu bir sürü balkondan ona doğru bakan gnomları görebiliyordu. Gnosh kaşlarını çatarak onun yanında durdu.</span></p>

    <p class="MsoNormal"><span class="calibre1">"Önce büyükler, genç adam o yüzdenhemenşimdiburadankalkarakbırak" –hatırısayılır bir güçle Tasslehoff'u yerinden sürükledi– "daöncebüyükullanıcısıgitsin..."</span></p>

    <p class="MsoNormal"><span class="calibre1">"A, ziyanı yok canım," diye itiraz etti Fizban geri geri giderken bir ip yığınına takılarak. "Be-ben beni yukarıya çıkartacak büyülerimden birini hatırlayıverdim. Havaya yükselme. Nasıldı o bakayım? Bana biraz zaman tanıyın."</span></p>

    <p class="MsoNormal"><span class="calibre1">"Acelesi olan sizdiniz..." dedi Gnosh haşince, Fizban'a hiddetle bakarak. Sıradaki gnomlar kabaca bağırıp itişip kakışmaya başladılar.</span></p>

    <p class="MsoNormal"><span class="calibre1">"Eh pekala," diye homurdandı yaşlı büyücü ve Gnosh'un yardımıyla tırmanıp koltuğa oturdu. Mancınığı harekete geçirmek için manivela kolunu işleten gnom Gnosh'a, "kaçcıncıkat?" gibi birşeyler bağırdı.</span></p>

    <p class="MsoNormal"><span class="calibre1">Gnosh de işaret ederek bağırdı, "Skimbosh!"</span></p>

    <p class="MsoNormal"><span class="calibre1">Şef, beş manivela kolundan oluşan bir serinin önünde durdu. Düzensiz bir sürü ip yukarı, sanki sonsuzluğa uzanıyordu. Fizban bedbaht bir halde mancınığın sandalyesinde oturmuş büyüsünü hatırlamaya çalışıyordu.</span></p>

    <p class="MsoNormal"><span class="calibre1">"Şimdi," diye bağırdı Gnosh; daha iyi seyredebilsin diye Tas'ı yakına çekmişti, "şef hemen sinyali verecek, evet – işte..."</span></p>

    <p class="MsoNormal"><span class="calibre1">Şef iplerden birini çekti.</span></p>

    <p class="MsoNormal"><span class="calibre1">"O ne işe yarıyor?" diye atıldı Tas.</span></p>

    <p class="MsoNormal"><span class="calibre1">"İp Skimbosh'da –ııı– on beşinci katta bir zili çalıyor ve onlara birinin gelmekte olduğunu haber veriyor..."</span></p>

    <p class="MsoNormal"><span class="calibre1">"Eğer zil çalmazsa ne olur?" diye sordu Fizban yüksek sesle. "O zaman ilk zilin çalmadığını belirten ikinci bir zil çalar..." "Eğer zil çalmazsa burada ne olur?"</span></p>

    <p class="MsoNormal"><span class="calibre1">"Hiç. Bu Skimbosh'unsorunusenindeğil..."</span></p>

    <p class="MsoNormal"><span class="calibre1">"Eğer gelmekte olduğumu bilmezlerse bu benim sorunumdur!” diye bağırdı Fizban. "Yoksa öylece düşüp onları hayretler içinde mi bırakacağım!"</span></p>

    <p class="MsoNormal"><span class="calibre1">"A," dedi Gnosh gururla, "bakınşimdi..." "Ben iniyorum..." diye belirtti Fizban.</span></p>

    <p class="MsoNormal"><span class="calibre1">"Hayır, bekle," dedi Gnosh keder içinde, daha da hızlı konuşmaya başlayarak, "artıkhazırlandılar...</span></p>

    <p class="MsoNormal"><span class="calibre1">"Kim hazır?" diye sordu Fizban kuşkuyla. "Skimbosh! Seniyakalayacakolan ağıhazırladılar..."</span></p>

    <p class="MsoNormal"><span class="calibre1">"Ağ!" Fizban sarardı. "Bu son damlaydı!" Ayağını kenara koydu.</span></p>

    <p class="MsoNormal"><span class="calibre1">Ama daha kıpırdıyamadan şef uzanıp ilk manivela kolunu çekti. Mancınık bağlandığı yerde dönmeye başlarken sürtünme sesi yeniden duyuldu. Bu ani hareket Fizban'ı geriye yapıştırdı, şapkası gözlerine düştü.</span></p>

    <p class="MsoNormal"><span class="calibre1">"Neler oluyor?" diye bağırdı Tas.</span></p>

    <p class="MsoNormal"><span class="calibre1">"Onu hazırlıyorlar," diye bağırdı Gnosh. "Enlem ve boylam daha önce hesaplanmıştı, mancınık yolcuyu doğru yere atabilmek için yerleşiyor..."</span></p>

    <p class="MsoNormal"><span class="calibre1">"Peki o ağ neyin nesi?" diye haykırdı Tas.</span></p>

    <p class="MsoNormal"><span class="calibre1">"Büyücü Skimbosh'a uçacak –emniyet içinde, emin olabilirsin– bir sürü çalışma yaptık; aslında uçmanın yürümekten daha emniyetli olduğunu ispat da ettik – tam eğrisinin en üst noktası - na gelince biraz düşmeye başlayacak, o zaman Skimboş altına bir ağ atıp onu aynen böyle yakalayıverecek" –Gnosh eliyle bir sinek yakalama hareketi yaparak nasıl olacağını gösterdi– "ve çekecek..."</span></p>

    <p class="MsoNormal"><span class="calibre1">"Çok mükemmel bir zamanlama olsa gerek!"</span></p>

    <p class="MsoNormal"><span class="calibre1">"Herşey geliştirmiş olduğumuz bir manivela koluna bağlı olduğu için zamanlama büyük bir ustalık işi, gerçi" –Gnosh kaşlarını çatarak ağzını büzdü– "birşey zamanlamanın biraz aksamasına neden oluyor ama bu konuda bir komite..."</span></p>

    <p class="MsoNormal"><span class="calibre1">Gnom manivela kolunu aşağıya indirdi ve Fizban –viyaklayarak– havaya fırladı.</span></p>

    <p class="MsoNormal"><span class="calibre1">"Tüh," dedi Gnosh bir yandan seyrederken, "görünüşe göre...</span></p>

    <p class="MsoNormal"><span class="calibre1">"Ne? Ne?" diye bağırdı Tas görmeye çalışarak.</span></p>

    <p class="MsoNormal"><span class="calibre1">"Yine ağ çok erken açıldı" –Gnosh başını salladı– "ve bugün bu ikidir oluyor, Skimbosh'a üstelik ve kesinliklebirsonrakiAğLoncasıtoplantısındabukonudabazıkararlar..."</span></p>

    <p class="MsoNormal"><span class="calibre1">Tas ağzı bir kanş açık kalmış bakıyordu: önce Fizban mancınığın muazzam gücüyle yukan fırlatılmış, havada vızıldıyarak uzaklaşmıştı; derken kender aniden Gnosh'un neden söz etmiş olduğunu gördü. On beşinci kattaki ağ –büyücü geçtikten sonra açılıp, tekrar alçalmaya başladığında onu tutacağına– büyücü on beşinci kata gelmeden açılmıştı. Ağa çarpan Fizban ezilmiş bir örümcek gibi yassılaşmıştı. Bir an için tehlikeli bir biçimde – elleri böğründe– orada asılı kaldıktan sonra düşmeye başladı. Hemen çıngıraklar ve gonglar çaldı.</span></p>

    <p class="MsoNormal"><span class="calibre1">"Dur, söyleme," diye tahminde bulundu Tas yeisle. "Bu, ağın başarısız olduğunu bildiren tehlike işareti."</span></p>

    <p class="MsoNormal"><span class="calibre1">"Öyle, ama o kadar telaşlanma," diye kıkırdadı Gnosh, "çünkü bu tehlike işareti on üçüncü kattaki bir ağın tam zamanında açılmasını sağlayan bir mekanizmayı harekete geçiriyor –ay, biraz geç kaldı ama daha on ikinci kat var..."</span></p>

    <p class="MsoNormal"><span class="calibre1">"Birşeyler yap!" diye viyakladı Tas.</span></p>

    <p class="MsoNormal"><span class="calibre1">"Bu kadar heyecanlanma!" dedi Gnosh kızarak. "Durdabirazöncesöyleyecekolduğumşeyibitireyim biraciltedbirsistemidahavar veoda...a, işteaçıldıbile..."</span></p>

    <p class="MsoNormal"><span class="calibre1">Tas, üçüncü katın duvarlarından sarkan, altı adet devasa varilin altı açılıp, orta bölümün zeminine binlerce süngerin dökülmesini hayretler içinde seyretti. Bu –belli ki– eğer bütün ağlar başarısız olursa diye alınmış bir tedbirdi. Allahtan dokuzuncu kattaki ağ çalışmış, tam zamanında büyücünün altında açılıvermişti. Sonra ağ büyücünün etrafına sarılarak onu gnomların bulunduğu balkona fırlattı; içinden büyücünün küfredip lanetler yağdırdığını duyan gnomlar onu dışarı çıkartma konusunda biraz gönülsüz gibiydi.</span></p>

    <p class="MsoNormal"><span class="calibre1">"Evetherşeyyolunagirdiğinegöreartıksırasende," dedi Gnosh. "Son bir soru!" diye bağırdı Tas, Gnosh'a, yerine yerleşirken.</span></p>

    <p class="MsoNormal"><span class="calibre1">"Eğer o süngerli son acil tedbiri de çalışmazsa ne olur?"</span></p>

    <p class="MsoNormal"><span class="calibre1">"Çok ustaca birşey..." dedi Gnosh neşeyle, "çünkü, eğer süngerler geç çıkarsa bir alarm çalar ve koca bir varil suyu tam ortaya boşaltır ve –zaten süngerler ortada olduğundan– pisliği temizlemek çok kısa zaman alır..."</span></p>

    <p class="MsoNormal"><span class="calibre1">Şef manivela kolunu çekti.</span></p>

    <p class="MsoNormal"><span class="calibre1">* * * * *</span></p>

    <p class="MsoNormal"><span class="calibre1">Tas, İnceleme Odası'nda her türlü büyüleyici şeyle karşılaşacağını zannediyordu ama –hayretler içinde– neredeyse bomboş olduğunu gördü. İçeriye güneş ışığı girmesini sağlayan, dağın yüzeyine açılmış bir delikten aydınlatılıyordu içerisi. (Bu, gezgin bir cüce tarafından, ziyareti sırasında onlara gösterdiği "pencere" adını verdiği basit ve dahice bir buluştu; gnomlar bundan büyük gurur duyuyordu). İçeride üç masadan başka da pek birşey yoktu. Gnomların etrafını almış olduğu orta masada ejderha küresi ile Tas'ın hoopakı duruyordu.</span></p>

    <p class="MsoNormal"><span class="calibre1">Tas kürenin eskisi gibi, orijinal büyüklüklüğünde olduğunu farketti ilgiyle. Aynı görünüyordu – hala, ortasında süt renkli bir pusun döndüğü, yuvarlak bir parça kristaldi. Genç bir Solamniya Şövalyesi, yüzünde son derece bıkkın bir ifadeyle kürenin yanında durmuş nöbet tutuyordu. Yüzündeki bıkkınlık ifadesi yabancıların yaklaşmasıyla hemen değişivermişti.</span></p>

    <p class="MsoNormal"><span class="calibre1">"Herşeyyolunda," dedi Gnosh şövalyelere, yatıştıran bir edayla "bunlar Lord Gunthar'ın haberini yolladığı o iki kişi..."</span></p>

    <p class="MsoNormal"><span class="calibre1">Bir yandan konuşan Gnosh bir yandan da onları ortadaki masaya doğru itiyordu. Küreye bakan gnomun gözleri parıldıyordu. "Bir ejderha küresi," diye mırıldandı neşeyle, "bunca yıldan sonra..."</span></p>

    <p class="MsoNormal"><span class="calibre1">"Ne yılları?" diye sordu Fizban, masadan biraz uzakta durarak. "Şimdi," diye açıkladı Gnosh, "her gnoma doğuştan bir Yaşam Araştırması verilir; o andan itibaren onun bütün amacı, bu Yaşam Araştırması'nı yerine getirmektir ve benim Yaşam Araştırmam da ejderha kürelerini araştırmaktı, ta..."</span></p>

    <p class="MsoNormal"><span class="calibre1">"Fakat ejderha küreleri yüzlerce yıldır ortalıkta yoktu!" dedi Tas kulaklarına inanamayarak. "Onları kimse bilmiyordu! Nasıl olur da bu senin Yaşam Araştırman olur?"</span></p>

    <p class="MsoNormal"><span class="calibre1">"Oo, biz onları biliyorduk," diye cevap verdi Gnosh, "çünkü bu benim dedemin Yaşam Aratırması'ymış, sonra babamınki olmuş. Her ikisi de bir ejderha küresi göremeden ölmüşlerdi. Ben de göremeden ölmekten korkuyordum; ama sonunda bir tanesi ortaya çıktı; artık sülalemin yerini ölümden sonra da garanti altına alabileceğim..."</span></p>

    <p class="MsoNormal"><span class="calibre1">"Yani eğer Yaşam Araştırmanı tamamlayamazsan –ııı– öbür yaşama başlayamayacağınızı mı söylemek istiyorsun?" diye sordu Tas. "Ama deden ve baban..."</span></p>

    <p class="MsoNormal"><span class="calibre1">"Büyük bir ihtimalle çok rahatsızdırlar," dedi Gnosh üzgün bir edayla, "her nerede iseler... Aman allahım!"</span></p>

    <p class="MsoNormal"><span class="calibre1">Ejderha küresinde dikkate değer bir değişiklik yaşanıyordu. Bir sürü değişik renk dönmeye ve titreşmeye başlamıştı. Sanki heyecanlanmış gibi.</span></p>

    <p class="MsoNormal"><span class="calibre1">Garip sözler mırıldanan Fizban küreye doğru yürüyerek elini kürenin üzerine koydu. Küre hemen kapkara oluverdi. Fizban odanın etrafına baktı; yüzündeki ifade o kadar haşin ve korkutucuydu ki Tas bile onun önünde geriledi. Şövalye öne doğru atıldı.</span></p>

    <p class="MsoNormal"><span class="calibre1">"Dışarı çıkın!" diye patladı büyücünün sesi. "Hepiniz!"</span></p>

    <p class="MsoNormal"><span class="calibre1">"Bana ayrılmamam emredildi ve ben de..." Şövalye kılıcına davrandı ama Fizban birkaç kelime fısıldadı. Şövalye yere çöküverdi.</span></p>

    <p class="MsoNormal"><span class="calibre1">Gnomlar, yüzü acıyla burulmuş Gnosh ellerini ovuştururken onu odada bırakarak hemen dışarı çıktılar.</span></p>

    <p class="MsoNormal"><span class="calibre1">"Haydi Gnosh!" diye ısrar etti Tas. "Onu hiç böyle görmemiştim. Dediğini yapsak fena olmayacak. Eğer yapmazsak bizi bir lağım cücesine veya şöyle tuhaf birşeye çevirebilir!"</span></p>

    <p class="MsoNormal"><span class="calibre1">Zırlayan Gnosh, Tas'ın kendisini dışarı çıkarmasına izin verdi. Dönüp ejderha küresine bakarken kapı çarparak kapandı.</span></p>

    <p class="MsoNormal"><span class="calibre1">"Yaşam Araştırmam..." diye inledi gnom.</span></p>

    <p class="MsoNormal"><span class="calibre1">"Eminim herşey yoluna girecek," dedi Tas; gerçi kendi de emin değildi, hem de hiç. Fizban'ın yüz ifadesini hiç beğenmemişti. Aslında gördüğü hiç de Fizban'ın yüzüne –ya da Tas'ın tanımak isteyebileceği her hangi birine– benzemiyordu!</span></p>

    <p class="MsoNormal"><span class="calibre1">Tas ürperdiğini hissetti; midesinde de bir düğüm vardı sanki. Gnomlar kendi aralarında mırıldanıyorlar, ona meşum bakışlar fırlatıyorlardı. Tas ağzındaki acı tattan kurtulabilmek için yutkundu. Sonra Gnosh'u bir kenara çekti.</span></p>

    <p class="MsoNormal"><span class="calibre1">"Gnosh, incelediğin zaman küre hakkında bir şeyler fark etmiş miydin?" diye sordu Tas alçak sesle.</span></p>

    <p class="MsoNormal"><span class="calibre1">"Şey," Gnosh düşünceli görünüyordu, "içinde birşeyin olduğunu buldum –ya da var gibi görünüyor– çünkü küreye baktım, hiç birşey görmeden çok uzun bir süre baktım, tam bakmaktan vazgeçecektim ki, pusun içinde dönen kelimeler gördüm..."</span></p>

    <p class="MsoNormal"><span class="calibre1">"Kelimeler mi?" diye kesti sözünü Tas heyecanla. "Ne diyorlardı?"</span></p>

    <p class="MsoNormal"><span class="calibre1">Gnosh başını salladı. "Bilmiyorum," dedi ciddiyetle, "çünkü okuyamıyordum; kimse okuyamadı. Yabancı Diller Loncası üyeleri bile..."</span></p>

    <p class="MsoNormal"><span class="calibre1">"Büyü, büyük bir ihtimalle," diye mırıldandı Tas kendi kendine. "Evet," dedi Gnosh ümitsizlikle, "ben de öyle olduğuna karar vermiştim..."</span></p>

    <p class="MsoNormal"><span class="calibre1">Kapı savrularak açıldı, sanki birşey patlamış gibi. Gnosh dehşet içinde arkasına döndü. Fizban, bir elinde küçük siyah bir torba, diğer elinde de asası ve Tasslehoff'un hoopakıyla kapıda duruyordu. Gnosh onun yanından koşup geçti.</span></p>

    <p class="MsoNormal"><span class="calibre1">"Küre!" diye ciyakladı, o kadar üzülmüştü ki cümlesini bile tamamladı. "Almışsın!"</span></p>

    <p class="MsoNormal"><span class="calibre1">"Evet Gnosh," dedi Fizban.</span></p>

    <p class="MsoNormal"><span class="calibre1">Büyücünün sesi yorgun çıkıyordu ve Tas –ona yakından bakınca– yorgunluktan yıkılmak üzere olduğunu fark etti. Teni kül rengi olmuş, göz kapakları sarkmıştı. Bütün yükünü asasına veriyordu.</span></p>

    <p class="MsoNormal"><span class="calibre1">"Benimle gel oğul," dedi gnoma. "Ve merak etme. Yaşam Araştırmanı tamamlayacaksın. Fakat şimdi kürenin Aktaş Divanı önüne çıkartılması gerek."</span></p>

    <p class="MsoNormal"><span class="calibre1">"Seninle gelmek mi," dedi Gnosh hayretle tekrar ederek, "Divan'a" –heyecanla ellerini birleştirdi– "belki de bir bildiri sunabileceğim Divan'a, sence..."</span></p>

    <p class="MsoNormal"><span class="calibre1">"Bu konuda hiç kuşkun olmasın," diye cevap verdi Fizban. "Hemen geliyorum, toplanacak kadar zaman tanı bana, kağıtlarım nerede..."</span></p>

    <p class="MsoNormal"><span class="calibre1">Gnosh hızla ayrıldı. Fizban, arkasından yaklaşmaya çalışan, hevesle asasına uzanan diğer gnomlara doğru döndü. Kaşlarını o kadar korkutarak çattı ki geri geri giden gnomlar birbirlerine takılarak Araştırma Odası'na girip gözden kayboldular.</span></p>

    <p class="MsoNormal"><span class="calibre1">"Ne buldun?" diye sordu Tas, tereddütle Fizban'ın yanına yaklaşarak. Yaşlı büyücü karanlıklara bürünmüş gibiydi. "Gnomlar birşey yapmamışlar değil mi?"</span></p>

    <p class="MsoNormal"><span class="calibre1">"Yok, yok canım." Fizban iç geçirdi. "Şansları varmış ki yapmamışlar. Çünkü hâlâ aktif ve çok güçlü. Birçok şey, birkaç kişinin vereceği karara bağlı – belki de bütün dünyanın kaderi buna bağlı."</span></p>

    <p class="MsoNormal"><span class="calibre1">"Ne demek istiyorsun? Kararı, Divan vermeyecek mi?" "Anlayamıyorsun oğlum," dedi Fizban yavaşça. "Bir dakika dur, dinlenmem gerek." Büyücü bir duvara yaslanarak yere oturdu. Başını sallayarak devam etti. "Bütün irademi kürede topladım Tas. Yo, ejderhaları denetim altına almak için değil," diye ekledi, kenderin gözlerinin açıldığını görünce. "Geleceğe baktım."</span></p>

    <p class="MsoNormal"><span class="calibre1">"Ne gördün?" diye sordu Tas tereddüt ederek; büyücünün ciddi görünüşünden dolayı, aslında gerçekten bilmek isteyip istemediğinden emin değildi.</span></p>

    <p class="MsoNormal"><span class="calibre1">"Önümüzde uzanan iki yol gördüm. Eğer kolay olanını seçersek ilk başlarda en iyisiymiş gibi görünecek fakat sonunda karanlık çökecek; bir daha kalkmamak üzere. Eğer diğer yolu seçersek, bunda ilerlemesi zorlu ve güç olacak. Çok sevdiğimiz bazı kişilerin hayatlarına mal olabilecek oğlum. Daha da kötüsü, bazılarının ruhlarına mal olacak. Fakat ancak bu büyük fedakarlıklar sonucu bir umut bulabiliriz." Fizban gözlerini kapattı.</span></p>

    <p class="MsoNormal"><span class="calibre1">"Ve bunun küreyle bir ilgisi mi var?" diye sordu Tas titreyerek. "Evet."</span></p>

    <p class="MsoNormal"><span class="calibre1">"Ne yapılması gerektiğini biliyor musun... k-karanlık yolu seçmek için yani?" Tas cevaptan korkuyordu.</span></p>

    <p class="MsoNormal"><span class="calibre1">"Biliyorum," diye cevap verdi Fizban alçak bir sesle. "Fakat karar bana bırakılmadı. Karar başkalarının elinde."</span></p>

    <p class="MsoNormal"><span class="calibre1">"Anlıyorum," diye içini çekti Tas. "Önemli insanlardır her halde. Krallar gibi, elf lordları gibi, şövalyeler gibi." Derken Fizban'ın sözleri aklında yankılandı. Çok sevdiğimiz bazı kişilerin hayatları...</span></p>

    <p class="MsoNormal"><span class="calibre1">Aniden Tas'ın boğazına birşeyler takıldı, boğulur gibi oldu. Başını elleri arasına aldı. Bu macera yanlış bir yöne gidiyordu! Tanis neredeydi? Ve sevgili Caramon? Ya o güzel Tika? Onları düşünmemeye çalışıyordu, özellikle de o rüyadan sonra.</span></p>

    <p class="MsoNormal"><span class="calibre1">Ve Flint – onsuz ayrılmamalıydım, diye düşündü Tas ümitsizce. Ölebilir, hatta şu anda bile ölmüş olabilir! Çok sevdiğimiz bazı kişilerin hayatları! Hiç, içimizden birinin ciddi ciddi öleceğini düşünmemiştim. Hep bir arada olursak herşeyi yenebiliriz gibi geliyordu bana! Ama şimdi, her nasıl olduysa dağıldık. Ve herşey de ters gidiyor!</span></p>

    <p class="MsoNormal"><span class="calibre1">Tas, Fizban'ın, tepesindeki medarı iftiharı olan kuyruğu okşadığını fark etti. Ve kender hayatında ilk kez kendini kaybolmuş, yalnız ve korkmuş hissetti. Büyücü ona daha büyük bir şefkatle sarıldı. Yüzünü Fizban'ın koluna gömen Tas ağlamaya başladı.</span></p>

    <p class="MsoNormal"><span class="calibre1">Fizban onu tatlı tatlı okşuyordu. "Evet," diye tekrar etti büyücü, "önemli kişiler."</span></p>
  </div>
</body>
</html>
