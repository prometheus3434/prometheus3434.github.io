<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_20"><span class="calibre4">- 12 - Paylaşılan görüntüler. Lorac'ın ölümü.</span></h2>

    <p class="MsoNormal"><span class="calibre1">Yine de sonunda uyudular. Yıldızlar Kulesi'nin taş zemini üzerinde, birbirlerine sokularak, mümkün olduğu kadar birbirlerine yakın durdular. Onlar uyurken, soğuk ve düşmanca topraklar, Silvanesti'den uzak topraklar üzerinde olan diğerleri uyandı.</span></p>

    <p class="MsoNormal"><span class="calibre1">Önce Laurana uyandı. Derin bir uykudan, çığlıkla irkilip kalktığında, ilk olarak nerede olduğunu anlayamadı. Tek bir söz söyledi, "Silvanesti!"</span></p>

    <p class="MsoNormal"><span class="calibre1">Flint titreyerek uyandığında parmaklarının hâlâ kıpırdadığını fark etti, bacaklarındaki ağrılar her zamankinden daha fazlaydı.</span></p>

    <p class="MsoNormal"><span class="calibre1">Sturm panik içinde uyandı. Dehşetle titreyerek, bir süre bütün yaptığı sadece battaniyeleri altında büzüşüp zangırdamak oldu. Sonra çadırının dışında bir şeyler duydu. Eli kılıcında doğrularak ileri doğru emekledi ve çadırının bez kapısını açtı.</span></p>

    <p class="MsoNormal"><span class="calibre1">"Ay!" Laurana'nın onun yabani görünüşlü yüzü karşısında nefesi tıkanmıştı.</span></p>

    <p class="MsoNormal"><span class="calibre1">"Özür dilerim," dedi Sturm. "Niyetim..." Sonra kızın elindeki mumu tutamayacak kadar zangır zangır titrediğini gördü. "Ne var?" diye sordu telaşlanarak, kızı soğuktan çekip alarak.</span></p>

    <p class="MsoNormal"><span class="calibre1">"Bil–biliyorum, çok–saçma gelecek," dedi Laurana kızararak, "ama o kadar korkunç bir rüya gördüm ki uyuyamıyorum."</span></p>

    <p class="MsoNormal"><span class="calibre1">Titreyerek, Sturm'ün onu çadırına almasına izin verdi. Mumundan çıkan alev, çadırın etrafına sıçrayan gölgeler yolluyordu. Mumu düşürmesinden korkan Sturm, onu kızın elinden aldı.</span></p>

    <p class="MsoNormal"><span class="calibre1">"Seni uyandırmak niyetinde değildim ama seslendiğini duydum. Ve benim rüyam da o kadar gerçek gibiydi ki! Sen de rüyamın içindeydin –seni gördüm–"</span></p>

    <p class="MsoNormal"><span class="calibre1">"Silvanesti gibi bir yer miydi?" diye kesti sözünü birden Sturm. Laurana ona bakakaldı. "Ama rüyamda bizi gördüğüm yer orasıydı! Neden sordun? Yoksa...sen de mi Silvanesti'yi gördün rüyanda!"</span></p>

    <p class="MsoNormal"><span class="calibre1">Sturm pelerinine sıkı sıkı sarılarak başını evet anlamında salladı. "Ben..." diye başladı, sonra çadırın dışında başka bir ses duydu. Bu kez, sadece çadırın bez kapısını açtı. "Gel içeri Flint," dedi bezginlikle.</span></p>

    <p class="MsoNormal"><span class="calibre1">Cüce içeriye girdi sert adımlarla, yüzü kızarmıştı. Laurana'nın orada olduğunu görünce utanmıştı, yine de Laurana ona gülümseyinceye kadar kekeleyerek dolandı.</span></p>

    <p class="MsoNormal"><span class="calibre1">"Biliyoruz," dedi kız. "Bir rüya gördün, Silvanesti miydi?"</span></p>

    <p class="MsoNormal"><span class="calibre1">Flint boğazını temizleyerek öksürdü, yüzünü eliyle sıvazladı. "Galiba tek gören ben değilim?" diye sordu, orman gibi kaşlarının altından diğer ikisine gözlerini kısıp bakarak. "Galiba ne gör–gördüğümü size anlatmamı istiyorsunuz?"</span></p>

    <p class="MsoNormal"><span class="calibre1">"Hayır!" dedi Sturm yüzü solarak aceleyle. "Hayır, bu konuda konuşmak istemiyorum – hiç bir zaman hem de!"</span></p>

    <p class="MsoNormal"><span class="calibre1">"Ben de," dedi Laurana yavaşça.</span></p>

    <p class="MsoNormal"><span class="calibre1">Flint tereddütle kızın omuzunu okşadı. "Memnun oldum" dedi terslikle. "Ben de kendiminki hakkında konuşacak halde değildim. Sadece bunun gerçekten bir rüya olup olmadığını merak etmiştim. O kadar gerçek görünüyordu ki, ikinizi de..."</span></p>

    <p class="MsoNormal"><span class="calibre1">Cüce durdu. Dışarıda bir hışırtı sesi vardı, sonra Tasslehoff heyecanla çadırın bez kapısını yana savurdu.</span></p>

    <p class="MsoNormal"><span class="calibre1">Bir rüya hakkında konuştuğunuzu mu duydum? Ben hiç rüya görmem – en azından gördüklerimi hatırlamam. Kenderler rüya görmez, pek görmez. Aman herhalde görüyoruzdur. Hayvanlar bile rüya görür ama..." Flint'in gözlerini görerek aceleyle esas konuya geri döndü. "Şey! Hayatımdaki en müthiş rüyayı gördüm! Ağaçlar kan ağlıyordu. Korkunç elf ölüleri etrafta dolanıp insanları öldürüyordu! Raistlin kara cüppeler giymişti! Bu en inanılmaz şeydi! Sen de ordaydın Sturm. Laurana da, Flint de. Ve herkes öldü! Yani hemen hemen herkes. Raistlin ölmedi. Sonra yeşil bir ejderha vardı..."</span></p>

    <p class="MsoNormal"><span class="calibre1">Tasslehoff durdu. Arkadaşların nesi vardı? Yüzleri ölü gibi beyaz, gözleri fal taşı gibi açıktı. "Y-yeşil ejderha," diye kekeledi. "Raistlin karalar giymişti. Bunu söylemiş miydim? O– oldukça uygun aslında. Kırmızı hep onu sarı gösterir aslında, bilmem ne demek istediğimi anlatabildim mi. Anlamadınız. Şey sa–sanırım ben tekrar yatsam iyi olacak. Tabii daha fazlasını dinlemek istemiyorsanız?" Etrafına ümitle baktı. Kimse cevap vermedi.</span></p>

    <p class="MsoNormal"><span class="calibre1">"Eh, iy-geceler," diye mırıldandı. Aceleyle geri geri çadırdan çıkarak yatağına gitti, aklı karışmış başını sallaya sallaya. Milletin nesi vardı öyle? Alt tarafı bir rüya...</span></p>

    <p class="MsoNormal"><span class="calibre1">Uzun bir süre kimse konuşmadı. Sonra Flint içini çekti.</span></p>

    <p class="MsoNormal"><span class="calibre1">"Bir kabus görmüş olmak değil benim kafama takılan," dedi cüce aksi aksi. "Ama bunu bir kenderle paylaşmaya karşıyım. Nasıl oldu da hepimiz aynı rüyayı gördük dersiniz? Ve bu ne anlama geliyor?"</span></p>

    <p class="MsoNormal"><span class="calibre1">"Tuhaf bir ülkedir Silvanesti," dedi Laurana. Mumunu alarak ayrılmak için davrandı. Sonra dönüp arkasına baktı. "Sizce-– sizce gerçek miydi? Gördüğümüz şekilde öldüler mi gerçekten?" Tanis o insan kadınla mıydı? diye düşündü ama yüksek sesle sormadı.</span></p>

    <p class="MsoNormal"><span class="calibre1">"Biz buradayız," dedi Sturm. "Ölmedik. Diğerlerinin de ölmemiş olduklarına inanmaktan başka bir şey yapamayız. Ve..." – durdu– "bu komik gelebilir ama her nasılsa onların iyi olduklarını biliyorum."</span></p>

    <p class="MsoNormal"><span class="calibre1">Laurana bir an için şövalyeye dikkatle bakarak ciddi yüzünün o ilk şok ve dehşet geçtikten sonra sakinleştiğini gördü. Kendisinin de rahatladığını hissetti. Uzanarak Sturm'ün uzun, düzgün elini kendi eline alarak biraz sıktı. Sonra dönüp yıldızların aydınlattığı geceye kayarak, çıktı.</span></p>

    <p class="MsoNormal"><span class="calibre1">Cüce ayağa kalktı. "Eh bu kadar uyku yeter. Nöbet sırasını ben alayım."</span></p>

    <p class="MsoNormal"><span class="calibre1">"Ben de sana katılırım," dedi Sturm ayağa kalkıp kılıç kayışını kuşanarak.</span></p>

    <p class="MsoNormal"><span class="calibre1">"Galiba hiç bilemeyeceğiz," dedi Flint, "neden ve nasıl hepimizin aynı rüyayı gördüğünü."</span></p>

    <p class="MsoNormal"><span class="calibre1">"Sanırım öyle," diye katıldı fikrine Sturm.</span></p>

    <p class="MsoNormal"><span class="calibre1">Cüce çadırdan dışarı çıktı. Sturm onu izlemeye başladıktan sonra gözleri bir ışığa takılınca durdu. Belki de Laurana'nın mumundan bir parça fitil düşmüş olabilir diye düşünen Sturm söndürmek için eğildiğinde Alhana'nın ona vermiş olduğu mücevherin kemerinden kayıp düşmüş olduğunu ve yerde durduğunu gördü. Mücevheri eline alınca kendi iç ışığıyla parıldadığını fark etti, daha önce bunu hiç görmemişti.</span></p>

    <p class="MsoNormal"><span class="calibre1">"Sanırım öyle değil," diye tekrarladı Sturm düşünceli düşünceli, mücevheri elinde döndürüp durarak.</span></p>

    <p class="MsoNormal"><span class="calibre1">Uzun, korkunç aylardan sonra ilk kez Silvanesti'de şafak atmıştı. Fakat sadece bir kişi gördü bunu. Yatak odasının penceresinden bakınan Lorac, güneşin pırıltılı toz ağaçlarının üzerinden yükseldiğini gördü. Yorgunluktan bitmiş olan diğerleri derin bir uyku içindeydi.</span></p>

    <p class="MsoNormal"><span class="calibre1">Alhana bütün gece boyunca babasının yanından ayrılmamıştı. Fakat yorgunluk galip gelmiş ve oturduğu sandalye üzerinde uykuya dalmıştı. Lorac soluk güneş ışığının kızın yüzünü aydınlattığını gördü. Uzun siyah saçları yüzüne, ak mermerdeki çatlaklar gibi dökülmüştü. Teni dikenlerden yırtılmış, kuru kanla sıvanmıştı. Lorac güzellik gördü ama o güzellik kibirle bozulmuştu. O, halkının bir timsaliydi. Dönerek yeniden dışarıya, Silvanesti'ye baktı ama orada da onu teselli edecek bir şey yoktu. Yeşil, pis bir pus hâlâ Silvanesti üzerinde asılı duyordu, sanki toprağın kendi çürürmüş gibi.</span></p>

    <p class="MsoNormal"><span class="calibre1">"Bunları ben yaptım," dedi kendi kendine; gözleri bükülmüş, işkence içindeki ağaçlar, buralarda acılarına bir son arayarak dolanan acınacak durumdaki biçimsiz yaratıklar üzerinde gezindi.</span></p>

    <p class="MsoNormal"><span class="calibre1">Çünkü dört yüz yıldan uzun bir zamandır Lorac bu topraklarda yaşamıştı. Toprakların biçim almasını, kendi ve halkının elleriyle çiçekler açmasını seyretmişti.</span></p>

    <p class="MsoNormal"><span class="calibre1">Sorunlu zamanlar da olmuştu tabii. Lorac, Afet'i hatırlayan hayattaki nadir kişilerden biriydi. Fakat Silvanesti elfleri –diğer ırklardan ayrı kaldıkları için– dünyanın diğer yerlerindekinden çok daha iyi dayanmıştı olanlara. Onlar kadim tanrıların Krynn'i neden terk ettiklerini biliyorlardı –insanlıktaki kötülüğü görmüşlerdi– ama neden elf ermişlerinin de yok olduklarını açıklayamıyorlardı.</span></p>

    <p class="MsoNormal"><span class="calibre1">Silvanestili elfler, tabiidir ki, rüzgarlardan, kuşlardan ve diğer gizemli yollarla Afet'ten sonra kuzenlerinin, Qualinesti'nin çektiği ıstırapları öğreniyorlardı. Tecavüz ve cinayet öykülerine üzülseler de Silvanestililer kendilerine insanlar arasında yaşanırsa başka ne beklenebileceğini sormadan edemiyorlardı. Ormanlarının içine çekilmiş, dış dünyayla alâkalarını kesmişlerdi ve dış dünyanın da kendileriyle alâkasını kesmesine pek aldırış etmiyorlardı.</span></p>

    <p class="MsoNormal"><span class="calibre1">O yüzden Lorac kuzeyi kasıp kavuran, kendi yurdunu tehdit eden bu kötülüğü anlamakta zorluk çekmişti. Neden Silvanesti'yi rahatsız etsinlerdi ki? Ejderha Yüceefendileri'yle buluşmuş ve Silvanesti'nin onlara hiç bir sorun çıkarmayacağını söylemişti. Elfler herkesin, her biri ister kötü olsun, ister iyi; kendine özgü alışkanlıklarıyla, Krynn üzerinde yaşama hakkına sahip olduğuna inanırdı. O konuştukça onlar dinlediler ve ilk başlarda herşey yolunda gibiydi. Sonra Lorac'ın, aldatıldığını anladığı gün geldi çattı – yani göklerin ejderhalarla dolup taştığı gün.</span></p>

    <p class="MsoNormal"><span class="calibre1">Elfler, yine de gafil avlanmış sayılmazlardı. Lorac gafil avlanamayacak kadar çok yaşamıştı. Gemiler halkı emniyetli bir yerlere götürmek için bekliyordu. Lorac, gemilere kızının komutası altında ayrılma emri vermişti. Sonra, yalnız kaldığında ejderha küresini gizlemiş olduğu, Yıldızlar Kulesi'nin altındaki bölümlere inmişti.</span></p>

    <p class="MsoNormal"><span class="calibre1">Sadece kızı ve çoktan yitip gitmiş elf ermişler kürenin varlığını biliyorlardı. Dünyadakilerin geri kalanı kürenin Afet'te yok olmuş olduğunu zannediyordu. Lorac kürenin yanına oturarak uzun günler boyunca küreye baktı. Yüksek Büyücüler'in ihtarlarını hatırladı, küre ile ilgili herşeyi bir bir hatırına getirdi. Sonunda, kürenin nasıl çalıştığı hakkında bir fikri olmadığını bile bile, ülkesini kurtarmak için Lorac, küreyi kullanmaya karar verdi.</span></p>

    <p class="MsoNormal"><span class="calibre1">Küreyi, içine baktıkça gitgide güçlenen, nabız gibi atan büyüleyici yeşil ışığı belli belirsiz hatırladı. Ve parmaklarını küreye koyduğu ilk andan itibaren korkunç bir hata yaptığını anladığını da hatırladı. Büyüye hükmedecek ne gücü vardı, ne de denetimi. Fakat geç kalmıştı. Küre onu yakalamış ve büyülemişti; kabusunun en korkunç kısmı da kendisine sürekli rüyada olduğunun hatırlatılması ama yine de rüyadan kopup kurtulamamasıydı.</span></p>

    <p class="MsoNormal"><span class="calibre1">Ve şimdi de kabus, rüya değil gerçek olmuştu. Lorac başını eğdi, acı gözyaşlarının tadı ağzındaydı. Sonra omuzuna değen kibar elleri hissetti.</span></p>

    <p class="MsoNormal"><span class="calibre1">"Baba, ağladığını görmeye dayanamıyorum. Pencereden uzaklaş. Yatağa gel. Topraklar zamanla yeniden güzelleşecek. Biçim vermek için yardımcı olacaksın..."</span></p>

    <p class="MsoNormal"><span class="calibre1">Fakat Alhana ürpermeden pencereden dışarı bakamıyordu. Lorac onun titrediğini hissederek hüzünle gülümsedi.</span></p>

    <p class="MsoNormal"><span class="calibre1">"Halkımız döner mi Alhana?" Dışarıya, yaşamın canlı yeşili değil de ölüm ve çürümenin yeşili olan o yeşile baktı.</span></p>

    <p class="MsoNormal"><span class="calibre1">"Tabii ki," dedi Alhana hemen.</span></p>

    <p class="MsoNormal"><span class="calibre1">Lorac kızın elini okşadı. "Yalan, ha çocuğum? Ne zamandan beri elfler birbirlerine yalan söylüyor?"</span></p>

    <p class="MsoNormal"><span class="calibre1">"Belki de hep kendi kendimize yalan söyledik diye düşünüyorum şimdi," diye mırıldandı Alhana, Altınay'ın öğrettiklerini hatırlayarak. "Kadim tanrılar Krynn'i terk etmediler baba. Şifacı Mishakal'ın bir ermişi bizimle birlikte seyahat etti ve öğrendiklerini bize anlattı. İinanmak istemedim baba. Kıskanmıştım. Sonuç olarak o bir insandı ve tanrılar neden böyle bir ümitle insanlara gelsinlerdi? Ama şimdi görüyorum ki tanrılar zekiymiş. İnsanlara gittiler, çünkü biz elfler onları kabul etmezdik. Kederimizden, bu yalnızlık içinde –senin de öğrenmiş olduğun gibi– hem bu dünyada yaşayıp hem de bu dünyadan ayrı yaşayamayacağımızı öğreneceğiz. Elfler sadece bu toprakları yeniden inşa etmekle kalmayacak, kötülük tarafından harap olmuş bütün toprakları da inşa edecekler."</span></p>

    <p class="MsoNormal"><span class="calibre1">Lorac dinliyordu. Gözleri işkence altındaki topraklardan, kızının gümüş ay ile soluk ve parlak görünen yüzüne döndü ve kızına değmek için kolunu uzattı.</span></p>

    <p class="MsoNormal"><span class="calibre1">"Onları geri getirecek misin? Halkımızı?"</span></p>

    <p class="MsoNormal"><span class="calibre1">"Evet baba," diye söz verdi kız, adamın soğuk etsiz elini kendi elleri arasına alıp sıkı sıkı tutarak. "Birlikte çalışıp uğraşacağız. Tanrılardan af dileyeceğiz. Krynn halkları arasına katılacağız ve..." Gözlerine yaşlar doldu, sesi boğuldu, çünkü Lorac'ın artık kendisini duymadığını gördü. Lorac'ın gözleri karardı ve sandalyesine çökmeye başladı.</span></p>

    <p class="MsoNormal"><span class="calibre1">"Ben kendimi toprağa veriyorum," diye fısıldadı. "Bedenimi toprağa göm kızım. Yaşamım nasıl buralara lanet getirdiyse belki de ölümüm kutsar."</span></p>

    <p class="MsoNormal"><span class="calibre1">Lorac'ın eli kızınınkinden kurtuldu. Yaşamsız gözleri Silvanesti'nin eziyet görmüş topraklarına bakıyordu. Fakat yüzündeki dehşet azaldı, yerini sükuna bıraktı.</span></p>

    <p class="MsoNormal"><span class="calibre1">Ve Alhana üzülemedi.</span></p>

    <p class="MsoNormal"><span class="calibre1">O gece yolarkadaşları Silvanesti'den ayrılmak için hazırlandılar. Kuzeye yapacakları yolculuğun büyük bir bölümünü karanlığın örtüsü altında yapacaklardı çünkü artık, ejderha ordularının, geçmeleri gereken toprakları denetimleri altında tuttuklarını öğrenmişlerdi. Onlara yol gösterecek bir haritaları yoktu. Artık, karalarla çevrilmiş liman şehri Tarsis'i gördükten sonra eski haritalara güvenmeye korkuyorlardı. Fakat Silvanesti'de bulabildikleri haritalar binlerce yıl öncesine dayanıyordu. Yolarkadaşları Silvanesti'nin kuzeyine doğru, Sancrist'e gidecek bir yol bulabilecekleri bir liman şehri bulma umuduyla körü körüne yolculuk yapmaya karar verdiler.</span></p>

    <p class="MsoNormal"><span class="calibre1">Hızlı yolculuk yapabilmek için yanlarına pek bir yük almadılar. Zaten alabilecekleri pek bir şey de yoktu; elfler gittiklerinde ülkelerini hem yiyecek hem de gereç açısından tamamen çıplak bırakmışlardı.</span></p>

    <p class="MsoNormal"><span class="calibre1">Ejderha küresini büyücü yüklendi – bu kimsenin itiraz etmediği bir görevdi. Tanis ilk başlarda koca kristal küreyi nasıl yanlarında taşıyacakları konusunda ümitsizliğe düşmüştü –çapı altmış santim kadar olan küre, inanılmayacak kadar ağırdı. Fakat ayrılmadan bir gece önce Alhana elinde küçük bir keseyle Raistlin'e gelmişti.</span></p>

    <p class="MsoNormal"><span class="calibre1">"Babam, küreyi bu kesenin içinde taşırdı. Bu bana hep garip gelirdi, yani kürenin büyüklüğünü düşünecek olursak; ama kesenin ona Yüce Büyücülük Kulesi'nde verilmiş olduğunu söylerdi. Belki bu sana yardımcı olur."</span></p>

    <p class="MsoNormal"><span class="calibre1">Büyücü ince elini uzatarak keseyi sabırsızca kaptı.</span></p>

    <p class="MsoNormal"><span class="calibre1">"Jistrah tagopar Ast moirparann Kini," diye mırıldandı ve halinden memnun bir edayla kelimelerle anlatılamayacak kesenin soluk pembe bir ışıkla parlamasını seyretti.</span></p>

    <p class="MsoNormal"><span class="calibre1">"Evet büyülü," diye fısıldadı. Sonra bakışlarını Caramon'a kaldırdı. "Git ve bana küreyi getir."</span></p>

    <p class="MsoNormal"><span class="calibre1">Caramon'un gözleri dehşetle fal taşı gibi açıldı. "Bütün dünyadaki hazineleri de versen olmaz!" dedi koca adam yemin edercesine.</span></p>

    <p class="MsoNormal"><span class="calibre1">"Küreyi bana getir!" diye emretti Raistlin, hâlâ başını sallamakta olan kardeşine hiddetle bakıp.</span></p>

    <p class="MsoNormal"><span class="calibre1">"Öf aptallaşma Caramon!" diye kestirip attı Raistlin, çileden çıkarak. "Küre, onu kullanmaya kalkmayanlara bir zarar veremez, inan bana sevgili kardeşim, ejderha küresi şöyle dursun senin bir hamamböceğini denetim altına alacak kadar bile gücün yok!"</span></p>

    <p class="MsoNormal"><span class="calibre1">"Ama beni tuzağa düşürebilir," diye itiraz etti Caramon. "Pöh! Onun aradığı.." Raistlin aniden durdu.</span></p>

    <p class="MsoNormal"><span class="calibre1">"Eee?" dedi Tanis sessizce. "Devam et. O kimi arıyor?"</span></p>

    <p class="MsoNormal"><span class="calibre1">"Akıllı olanları," diye hırladı Raistlin. "O yüzden bence bu gruptaki herkes emniyette. Küreyi buraya getir Caramon, yoksa onu yol boyunca kendin mi taşımak isterdin? Ya da sen Yarımelf? Ya da sen Mishakal'ın ermişi?"</span></p>

    <p class="MsoNormal"><span class="calibre1">Caramon huzursuz huzursuz Tanis'e baktı; yarımelf koca adamın onun onayını istediğini anladı. Bu, Raistlin'in emirlerini hiç sorgusuz yerine getiren ikiz için garip bir hareketti.</span></p>

    <p class="MsoNormal"><span class="calibre1">Tanis, Caramon'un sessiz müracaatını bir tek kendisinin fark etmemiş olduğunu gördü. Raistlin'in gözleri hiddetle parlıyordu.</span></p>

    <p class="MsoNormal"><span class="calibre1">O anda, her zamankinden çok bir bıkkınlık hissetti Tanis büyüye karşı, Raistlin'in garip ve güçlenen gücüne güvenmeyerek. Bu mantıksız, diye tartıştı kendi kendiyle. Bu bir kabusa verilen bir tepkiydi sadece. Ama bu onun sorununu çözmüyordu. Ejderha küresi hakkında ne yapmalıydı. Aslında, diye fark etti pişmanlıkla, pek de bir seçeneği yoktu.</span></p>

    <p class="MsoNormal"><span class="calibre1">"O şeyi tutma konusunda bilgisi, hüneri ve –kabul edelim ki– cesareti olan tek insan Raistlin," dedi Tanis istemeye istemeye. "Ben o alsın derim, tabii içinizde bu sorumluluğu yüklenmek isteyen varsa o başka!"</span></p>

    <p class="MsoNormal"><span class="calibre1">Nehiryeli kaşlarını çatıp başını sallasa da kimse konuşmadı. Tanis, Bozkırlı Adam'ın eline fırsat geçse küreyi –ve yanısıra Raistlin'i de– burada, Silvanesti'de bırakacağını biliyordu.</span></p>

    <p class="MsoNormal"><span class="calibre1">"Haydi Caramon," dedi Tanis. "Aramızda onu kaldıracak kadar güçlü bir tek sen varsın."</span></p>

    <p class="MsoNormal"><span class="calibre1">Caramon gönülsüz gönülsüz küreyi altın ayağından almak için gitti. Küreye dokunmak için uzanırken elleri titriyordu ama ellerini onun üzerine koyduğunda hiçbir şey olmadı. Kürenin görüntüsü değişmedi. Rahat bir nefes alan Caramon küreyi kaldırdı ve ağırlığı altında homurdanarak keseyi açık tutan kardeşine taşıdı.</span></p>

    <p class="MsoNormal"><span class="calibre1">"Kesenin içine bırak," diye emretti Raistlin.</span></p>

    <p class="MsoNormal"><span class="calibre1">"Ne?" diye açıldı Caramon'un ağzı, devasa küreden, büyücünün narin elindeki küçük keseye bakarak. "Yapamam Raist! Oraya sığmaz ki! Yere düşer!"</span></p>

    <p class="MsoNormal"><span class="calibre1">Koca adam Raistlin'in gözleri günün ölmekte olan ışıklarıyla altın altın alevlenince sustu.</span></p>

    <p class="MsoNormal"><span class="calibre1">"Hayır! Caramon bekle!" Tanis ileri doğru sıçradı ama bu kez Caramon, Raistlin'in verdiği emri yerine getirdi. Yavaş yavaş gözleri kardeşinin yoğun bakışı altında sıkışıp kaldı ve Caramon ejderha küresini elinden bıraktı.</span></p>

    <p class="MsoNormal"><span class="calibre1">Küre yok oldu!</span></p>

    <p class="MsoNormal"><span class="calibre1">"Ne? Nerede..." Tanis, Raistlin'e kuşkuyla dik dik baktı.</span></p>

    <p class="MsoNormal"><span class="calibre1">"Kesenin içinde," diye cevap verdi büyücü soğukkanlılıkla küçük keseyi uzatarak. "Bana inanmıyorsan kendin bak."</span></p>

    <p class="MsoNormal"><span class="calibre1">Tanis kesenin içine baktı. Küre kesenin içindeydi ve gerçekten de hakiki ejderha küresiydi. Hiç kuşkusu yoktu. Sanki belli belirsiz bir yaşam içinde kıpırdanırmış gibi dönüp duran yeşil pusu görebiliyordu. Çekmiş olmalı diye düşündü korkuyla ama küre her zamanki boyutunda görünüyor ve Tanis'e sanki büyüyen kendisiymiş gibi korkutucu bir his veriyordu.</span></p>

    <p class="MsoNormal"><span class="calibre1">İçi ürperen Tanis geriye bir adım attı. Raistlin kesenin uçkurunu aceleyle çekip bağlayıverdi. Sonra onlara güvenmeyen bir edayla bakarak keseyi cübbesi içindeki torbalardan birinin içine atıp sayısız gizli ceplerinden birinin içine gizledikten sonra arkasını döndü. Fakat Tanis onu durdurdu.</span></p>

    <p class="MsoNormal"><span class="calibre1">"Artık aramızdaki hiçbir şey eskisi gibi olamaz, öyle değil mi?"diye sordu yarımelf sakin sakin.</span></p>

    <p class="MsoNormal"><span class="calibre1">Raistlin bir an için ona baktı, Tanis genç büyücünün gözlerinde bir anlık pişmanlık ışıltısı, güvene, dostluğa gençlik günlerine duyulan bir özlem gördü.</span></p>

    <p class="MsoNormal"><span class="calibre1">"Hayır," diye fısıldadı Raistlin. "Fakat benim ödemem gereken bedel buydu." Öksürmeye başladı.</span></p>

    <p class="MsoNormal"><span class="calibre1">"Bedel mi? Kime? Ne için?"</span></p>

    <p class="MsoNormal"><span class="calibre1">"Sorgulama Yarımelf." Büyücünün zayıf omuzları öksürmekten iki büklüm olmuştu. Caramon güçlü kollarını kardeşine doladı ve Raistlin cılız bir halde ikizine yaslandı. Nöbeti atlatınca altın gözlerini kaldırdı. "Sana cevabı veremem Tanis, çünkü ben de bilmiyorum."</span></p>

    <p class="MsoNormal"><span class="calibre1">Sonra başını eğerek Caramon'un onu, yolculuklarına çıkmadan evvel ne kadar dinlenebilecekse, dinleneceği yere götürmesine izin verdi.</span></p>

    <p class="MsoNormal"><span class="calibre1">"Yeniden düşünüp babanın cenaze merasiminde sana yardımcı olmamıza izin vermeni dilerdim," dedi Tanis, Alhana'ya; kız Yıldızlar Kulesi'nin kapısında durmuş onlara veda ederken. "Bir gün bizim için çok şey farkettirmez."</span></p>

    <p class="MsoNormal"><span class="calibre1">"Evet, lütfen izin ver," diye yakardı Altınay gönülden. "Bu işi kendi halkımdan iyi bilirim, çünkü bizim cenaze adetlerimiz sizinkilere benziyor, eğer Tanis bana doğru aktardıysa. Ben kabilemde bir rahibeydim ve bedeni" korumak için baharatlı bezlere sararken onlara refakat ederdim..."</span></p>

    <p class="MsoNormal"><span class="calibre1">"Hayır dostum," dedi Alahana ciddiyetle, yüzü solgundu. "Bunu yalnız yapmam–yapmam babamın bir arzusuydu."</span></p>

    <p class="MsoNormal"><span class="calibre1">Bu tam olarak doğru değildi ama Alhana babasının cesedinin – sadece goblinler ve diğer kötü yaratıklar tarafından uygulanan bir yöntem olan– toprağa verilmesi karşısında bu insanların ne büyük bir şok yaşayacaklarını biliyordu. Düşünce, kızı dehşete düşürüyordu, istemeye istemeye bakışları babasının mezar işareti olacak, mezarı üzerinde korkunç bir leş kargası gibi duracak işkence görmüş, eğrilip bükülmüş ağaca doğru kaydı. Hemen başını çevirdi, sesi titriyordu.</span></p>

    <p class="MsoNormal"><span class="calibre1">"Mezarı....uzun zaman önce hazırlanmıştı ve bu tür konularda benim de bir deneyimim var sayılır. Lütfen benim için endişelenmeyin."</span></p>

    <p class="MsoNormal"><span class="calibre1">Tanis kızın yüzündeki ıstırabı gördü ama kızın ricasını yerine getirmeyi reddedemezdi.</span></p>

    <p class="MsoNormal"><span class="calibre1">"Anlıyoruz," dedi Altınay. Sonra aniden Bozkırlar'ın Que-shu'lu kadını, içinden gelerek elf prensesine sarıldı; ona kaybolmuş da ürkmüş bir çocuğa sarılır gibi sarılmıştı. İlk başta Alhana gerilmişti ama sonra Altınay'ın şefkat dolu kollarıyla rahatladı.</span></p>

    <p class="MsoNormal"><span class="calibre1">"Huzur içinde olasın," diye fısıldadı Altınay, Alhana'nın yüzüne dökülen kara saçlarını geri çekerek. Sonra Bozkırlı kadın gitti.</span></p>

    <p class="MsoNormal"><span class="calibre1">"Babanı gömdükten sonra ne yapacaksın?" diye sordu Tanis, Alhana ile Kule'nin merdivenlerinde yalnız kalınca.</span></p>

    <p class="MsoNormal"><span class="calibre1">"Halkımın yanına döneceğim," diye cevap verdi Alhana ciddiyetle. "Artık bu topraklardaki kötülük gittiği için grifonlar yanıma gelecek ve beni Ergoth'a götüreceklerdir. Kötülüğü yenmek için elimizden geleni yaptıktan sonra yurdumuza döneceğiz." Tanis etrafına, Silvanesti'ye bir baktı. Gündüz vakti olduğu halde korkunç görünüyordu; gece vakti ise dehşeti kelimelerle anlatılacak gibi değildi.</span></p>

    <p class="MsoNormal"><span class="calibre1">"Biliyorum," dedi Alhana, onun kelimelere dökülmemiş düşüncelerine cevaben. "Bizim cezamız da bu olacak."</span></p>

    <p class="MsoNormal"><span class="calibre1">Tanis kaşlarını şüphe ile kaldırdı; kızın önünde uzanan, halkını geri getirebilmek için vermesi gereken savaşı bilerek. Sonra Alhana'nın yüzündeki kararlılığı gördü. Şansları eşitti.</span></p>

    <p class="MsoNormal"><span class="calibre1">Gülümseyerek konuyu değiştirdi. "Peki Sancrist'e gidecek zaman bulabilecek misin?" diye sordu. "Şövalyeler senin varlığınla kıvanç duyacaktır. Özellikle de bir tanesi."</span></p>

    <p class="MsoNormal"><span class="calibre1">Alhana'nın solgun yüzü kızardı. "Belki," dedi, sesi anca bir fısıltının üzerinde çıkıyordu. "Henüz bir şey söyleyemem. Kendim hakkında çok şey öğrendim. Ama bunları içime sindirmem biraz vaktimi alacaktır." İçini çekerek başını salladı. "Bir daha onların arasında tam anlamıyla rahat edemeyebilirim."</span></p>

    <p class="MsoNormal"><span class="calibre1">"Yani bir insanı sevmeyi öğrenmek gibi mi?"</span></p>

    <p class="MsoNormal"><span class="calibre1">Alhana başını kaldırdı, berrak gözleri Tanis'inkilere bakıyordu. "O mutlu olur muydu Tanis? Yurdundan uzakta, çünkü benim Silvanesti'ye dönmem gerek. Ya da ben mutlu olabilir miyim, ben hâlâ gençken onun yaşlanıp ölmesini görürken?"</span></p>

    <p class="MsoNormal"><span class="calibre1">"Ben de kendime bu soruları sordum Alhana," dedi Tanis, Kitiara hakkında verdiği kararı acı içinde hatırlayarak. "Eğer bize verilmiş olan aşkı inkar edersek, eğer aşkı onu kaybetme korkusuyla reddersek o zaman yaşamlarımız bomboş, kaybımız da daha büyük olur."</span></p>

    <p class="MsoNormal"><span class="calibre1">"Sizinle ilk karşılaştığımda bütün bu insanların neden seni izlediklerini merak etmiştim Tanis Yarımelf," dedi Alhana yavaşça. "Şimdi anlıyorum. Sözlerini düşüneceğim. Yaşamının yolculuğu bitinceye kadar elveda."</span></p>

    <p class="MsoNormal"><span class="calibre1">"Elveda Alhana," diye cevap verdi Tanis kızın uzattığı ele uzanarak. Söyleyecek başka bir şey bulamadı ve dönerek kızı bıraktı.</span></p>

    <p class="MsoNormal"><span class="calibre1">Fakat dönüp giderken de eğer bu kadar akıllı idiyse, neden yaşamının bu kadar berbat olduğunu merak etmeden edemedi.</span></p>

    <p class="MsoNormal"><span class="calibre1">Tanis yolarkadaşlarına ormanın kenarında katıldı. Bir an için orada durdular, Silvanesti ormanlarına girmeye pek gönüllü değillerdi. Kötülüğün gitmiş olduğunu bilseler de işkence görmüş, eğilip bükülmüş ağaçlar arasından günlerce yolculuk etme fikri iç sıkıcı bir düşünceydi. Fakat başka çareleri yoktu. Daha şimdiden onları bu kadar uzaklara sürükleyen aciliyeti hissettiler. Zaman kum saatinden dökülüp duruyordu ve neden olduğunu bilmeseler de kumların boşa gitmesine izin veremiyeceklerini biliyorlardı.</span></p>

    <p class="MsoNormal"><span class="calibre1">"Haydi kardeşim," dedi sonunda Raistlin. Büyücü ormana giden yolda başı çekti; o yürürken Büyücülük Asası soluk ışığını saçıyordu. Caramon içini çekerek onu izledi. Birer birer diğerleri de yola koyuldu. Bir tek Tanis geriye bakmak için döndü.</span></p>

    <p class="MsoNormal"><span class="calibre1">O gece iki ayı göremiyorlardı. Toprak sanki iki ay da Lorac'ın ölümüne yas tutarmışcasına ağır bir karanlıkla örtülmüştü. Alhana, Yıldızlar Kulesi'nin kapısında duruyordu; bedeni asırlar önce zapt edilmiş ay ışınlarıyla pırıldayan Kule tarafından çevrelenmişti. Gölgeler içinde bir tek Alhana'nın yüzü görünüyordu, aynı gümüş ayın hayaleti gibi. Tanis'in gözüne bir kıpırtı takıldı. Kız elini kaldırdı ve kısa, net, saf beyaz bir ışık şimşek gibi çaktı: Bir Yıldızziyneti. Sonra kız gözden kayboldu.</span></p>
  </div>
</body>
</html>
