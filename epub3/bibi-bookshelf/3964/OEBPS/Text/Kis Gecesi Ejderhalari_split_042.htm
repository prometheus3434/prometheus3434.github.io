<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h1 class="calibre2" id="calibre_toc_7"><span class="calibre1">Cenaze</span></h1>

    <p class="MsoNormal"><span class="calibre1">Kış gecesi karanlık ve yıldızsızdı. Rüzgar fırtınaya dönüşmüş, zırhlarını bir okun sivriliği ile parçalayan, insanın hem etini kemiğini, hem ruhunu donduran bir tipi getirmişti. Hiç nöbetçi bırakılmamıştı. Yüce Ermiş Kulesi'nin burçlarında duran biri nöbet yerinde donardı.</span></p>

    <p class="MsoNormal"><span class="calibre1">Nöbetçiye ihtiyaç da yoktu. Bütün gün boyunca, güneş parladığı sürece şövalyeler ovaya bakmışlardı ama ejderha ordularının geri gelişiyle ilgili hiç iz yoktu. Hava karardıktan sonra bile şövalyeler ufukta birkaç kamp ateşi görebiliyordu.</span></p>

    <p class="MsoNormal"><span class="calibre1">Bu kış gecesinde rüzgar, Kule'nin yıkıntıları arasında öldürülen ejderhaların çığlıkları gibi dolanırken Solamniya Şövalyeleri ölülerini gömdü.</span></p>

    <p class="MsoNormal"><span class="calibre1">Cesetler, Kule'nin altındaki mağaramsı mezara taşındı. Burası çok uzun zaman önce Şövalyeliğin ölüleri için kullanılıyordu. Fakat bu asırlar önceydi; Huma ötedeki ovada şanlı ölümüne doğru giderken. Eğer kenderin merakı olmasaydı, bu mezar bilinmeyecekti. Bir zamanlar burasının güzel korunduğu ve iyi bakıldığı belliydi ama zaman, zamanın ötesindeki ölülere bile dokunmuştu. Taş tabutların üzeri, incecik tozların kalın tabakaları altında kalmıştı. Tozlar temizlendiğinde taşların üzerine kazınmış olan yazılar okunamıyordu.</span></p>

    <p class="MsoNormal"><span class="calibre1">Paladine Odası adı verilen mezarlık, Kule'nin yıkımının zarar veremeyeceği kadar yerin derinliklerine kazılmış, büyük dikdörtgen bir odaydı. Üzerinde Paladine'in sembolü –ölümün ve yeniden doğuşun kadim sembolü olan platin ejderha– bulunan iki koca demir kapıdan aşağıya inen dar, uzun bir merdivenle iniliyordu buraya. Şövalyeler odayı aydınlatmak için meşaleler getirerek ufalanan taş duvarlardaki paslanmış demirden meşale tutacaklarına yerleştirdiler.</span></p>

    <p class="MsoNormal"><span class="calibre1">Eski ölülerin taş tabutları odanın duvarları boyunca dizilmişti. Her birinin üzerinde demir bir plaka ölü şövalyenin ismini, ailesini ve ölüm tarihini belirtiyordu. Ortada, tabut dizileri arasından odanın başındaki mermer sunağa doğru bir aralık ilerliyordu. Paladine Odası'nın ortasındaki bu yere şövalyeler ölülerini yatırdılar. Tabut yapacak zaman yoktu. Hepsi ejderha ordularının geri döneceğini biliyordu. Şövalyeler, artık zamanlarını umursamayanlar için evler yapacaklarına kalenin tahrip olmuş surlarını tamirle geçirmeliydiler. Yoldaşlarının naaşlarını Paladine Odası'na taşıyıp uzun sıralar halinde soğuk taş üzerine yatırdılar. Naaşlar, ölüleri törenle sarmak için kullanılan kadim sargılarla örtülmüşlerdi. Bunun için de zaman yoktu. Her ölü şövalyenin kılıcı göğsüne konulmuş; düşmanın bazı eşyası da – belki bir ok, eğrilmiş bir kalkan veya ejderhanın pençesi– ayak uçlarına bırakılmıştı.</span></p>

    <p class="MsoNormal"><span class="calibre1">Naaşları meşalelerle aydınlatılmış bölüme taşındığında şövalyeler toplandılar. Her adam kendi arkadaşı, yoldaşı veya kardeşinin yanında, ölüler arasında duruyordu. Sonunda her adamın kendi kalp atışlarını duyabilecekleri kadar derin bir sessizliğin arasında, son üç naaş da getirildi. Sedyelerle taşınan naaşlara vakur Şeref Muhafızları eşlik ediyordu.</span></p>

    <p class="MsoNormal"><span class="calibre1">Bu tören, detayları Kurallar tarafından konulmuş olan süslerle donanmış göz alıcı resmi bir cenaze töreni olmalıydı. Sunakta Büyük Usta, merasim zırhlarına bürünmüş duruyor olmalıydı. Yanında zırhı üzerine Paladine'in ak cüppesini giymiş Yüce Ermiş durmalıydı. Burada da Yüce Hakim durmuş, zırhının üzerine yargının kara cüppesini örtmüş olmaydı. Sunağın kendisi güllere boğulmuş olmalıydı. Üzerine yalıçapkını, taç ve kılıcın altından amblemleri yerleştirilmeliydi.</span></p>

    <p class="MsoNormal"><span class="calibre1">Fakat burada, sunakta sadece zırhı yamulmuş, kanlara bulanmış bir elf kızı duruyordu. Yanında ise başı kederle önüne eğilmiş yaşlı bir cüce ve yaramaz ifadeli yüzü hüzünle harap olmuş bir kender vardı. Sunaktaki tek gül, Sturm'ün kemerinde bulunan kara bir gül; tek süs ise pıhtılaşmış kanla kapkara olmuş gümüş bir ejderhamızrağıydı.</span></p>

    <p class="MsoNormal"><span class="calibre1">Muhafız alayı naaşları odanın ön tarafına taşıyarak büyük bir hürmetle üç arkadaşın önüne yatırdılar.</span></p>

    <p class="MsoNormal"><span class="calibre1">Sağ tarafta Lord Alfred MarKenin'in naaşı yatıyordu; sakatlanmış başsız cesedi merhametle beyaz ketene sarılmıştı. Sol tarafta Lord Derek Crownguard uzanmıştı; onun ceseti de, yüzünde ölümün dondurduğu korkunç sırıtışı gizlemek için beyaz bir kumaşla örtülmüştü. Ortada Sturm Brightblade'in bedeni vardı. O beyaz bir örtüyle örtülmemişti. Babasının antika kılıcı göğsünde, soğuk ellerinde duruyordu. Paramparça olmuş göğsünde başka bir süs daha vardı; şövalyelerin hiç birinin tanıyamadığı bir nişan.</span></p>

    <p class="MsoNormal"><span class="calibre1">Bu, Laurana'nın şövalyenin kanından oluşmuş birikintinin içinde bulduğu Yıldızziynetiydi. Ziynet karaydı; daha Laurana eline almışken parlaklığı solmaya başlamıştı. Daha sonra Yıldızziyneti'ni incelerken birçok şey açıklığa kavuşmuştu aklında. Demek ki Silvanesti'deki rüyayı paylaşmalarının nedeni buydu. Acaba Sturm gücünü fark etmiş miydi? Kendisi ve Alhana arasında meydana getirdiği bağı biliyor muydu? Hayır, diye düşündü Laurana hüzünle, büyük bir ihtimalle bunları hiç bilmemişti. İfade ettiği aşkı da anlayamamıştı her halde. Hiçbir insan anlayamazdı. Hüzünle, pırıltılı Yıldızziyneti'nin üzerinde durduğu kalbin, sonsuza kadar durduğunu biliyor olması gereken kara saçlı elf kadını düşünerek ziyneti dikkatle Sturm'ün göğsüne bıraktı.</span></p>

    <p class="MsoNormal"><span class="calibre1">Şeref Muhafızları geriye bir adım atarak beklemeye başladı. Toplanan şövalyeler bir an başlarını önlerine eğdikten sonra Laurana'ya bakmak için kaldırdılar.</span></p>

    <p class="MsoNormal"><span class="calibre1">Bu, övgü dolu nutukların söyleneceği, ölmüş olan şövalyelerin kahramanlıklarının tekrarlanacağı an olmalıydı. Fakat bir an için bütün duyulan, yaşlı cücenin zırlayan hıçkırıkları ve Tasslehoff'un sessiz burun çekişleriydi. Laurana, Sturm'ün huzur dolu yüzüne bakarak konuşamadı.</span></p>

    <p class="MsoNormal"><span class="calibre1">Bir an için Sturm'ü kıskandı, onu şiddetle kıskandı. O artık acıların ötesindeydi, elemin ötesindeydi, yalnızlığın ötesindeydi. Onun savaşı savaşılmıştı. O bir muzafferdi.</span></p>

    <p class="MsoNormal"><span class="calibre1">“Beni bıraktın!” diye bağırdı Laurana şiddetli bir ıstırapla. “Beni kendi kendimle başa çıkmam için bıraktın! Önce Tanis, sonra Elistan, şimdi de sen. Yapamam! O kadar güçlü değilim! Gitmene izin veremem Sturm. Ölümün çok saçma, çok manasızdı! Bir hileydi, bir yalan! Gitmene izin vermeyeceğim. Böyle sessiz sessiz! Hiç hiddetlenmeden!”</span></p>

    <p class="MsoNormal"><span class="calibre1">Laurana başını kaldırdı, gözleri meşale ışığında parlıyordu. "Övgü dolu bir nutuk bekliyorsunuz," dedi, sesi en az mezar kadar soğuktu. "Ölmüş olan bu adamların kahramanlıklarını öven bir nutuk. Ama böyle bir nutuk dinlemeyeceksiniz. Benden dinleyemeyeceksiniz!"</span></p>

    <p class="MsoNormal"><span class="calibre1">Şövalyeler birbirlerine baktılar, yüzleri kararmıştı.</span></p>

    <p class="MsoNormal"><span class="calibre1">"Bu adamlar, Krynn daha gençken kurulmuş bir kardeşlik altında birleşeceklerine, gururla, acı bir anlaşmazlıkla öldüler. Gözleriniz Derek Crownguard'a çevriliyor, ama tek suçlanacak o değil. Sizlersiniz. Hepiniz! Güç için yapılan bu kayıtsız çekişmede rolü olan hepiniz."</span></p>

    <p class="MsoNormal"><span class="calibre1">Birkaç şövalye başını eğdi; kimisinin utanç ve hiddetle beti benzi attı. Laurana hıçkırıklarıyla boğulur gibi oldu. Sonra Flint'in elinin kendi elini kavrayıp onu teselli edercesine sıktığını hissetti. Yutkunarak derin bir nefes aldı.</span></p>

    <p class="MsoNormal"><span class="calibre1">"Sadece tek bir adam tüm bunların üzerindeydi. Burada bulunanlar arasında sadece tek bir adam her gününü Düstur'a göre yaşadı. Ve yaşadığı o günlerin çoğunda da bir şövalye değildi. Ya da olması gereken yerde – resmi listeler üzerinde değil; ruhunda, kalbinde bir şövalyeydi."</span></p>

    <p class="MsoNormal"><span class="calibre1">Arkasına uzanan Laurana kana bulanmış ejderhamızrağını sunaktan alarak başının üzerinde kaldırdı. Mızrağı kaldırırken, morali de yükseldi. Karanlığın, etrafında asılı duran kanatları yok olmuştu. Sesini yükselttiğinde şövalyeler hayretle birbirlerine baktılar. Güzelliği, doğmakta olan bir bahar gününün güzelliği gibi onları kutsadı.</span></p>

    <p class="MsoNormal"><span class="calibre1">"Yarın buradan ayrılacağım," dedi Laurana yavaşça, aydınlık gözleri ejderhamızrağının üzerindeydi. "Palanthas'a gideceğim. Bugünün öyküsünü de götüreceğim! Bu mızrağı ve ejderhalardan birinin başını da götüreceğim. O uğursuz kanlı kelleyi, muhteşem saraylarının merdivenlerine atacağım. Ejderhanın başı üzerinde durup beni dinlemelerini sağlayacağım! Ve Palanthas dinleyecek! İçinde bulundukları tehlikeyi görecekler! Sonra Sancrist'e, Ergoth'a ve bu dünya üzerinde o adi nefretlerini bir yana bırakıp da birleşemeyen insanların yaşadığı diğer yerlere gideceğim. Çünkü kendi içimizdeki kötülükleri –bu adamın yapmış olduğu gibi– fethedemezsek, bizi yutma tehdidinde bulunan büyük kötülüğü hiç yenemeyiz!"</span></p>

    <p class="MsoNormal"><span class="calibre1">Laurana başını ve ellerini göğe çevirdi. "Paladine!" diye seslendi, sesi bir borazan sesi gibi gürlemişti. "Yüce Ermiş Kulesi'nde ölen bu soylu şövalyelerin ruhlarına eşlik ederek sana geldik Paladine. Savaşla parçalanmış bu dünyada kalan bizlere de bu adamların ölümlerini şereflendiren aynı ruh soyluluğunu nasip et!"</span></p>

    <p class="MsoNormal"><span class="calibre1">Gözyaşları umursamazca ve denetimden çıkmışçasına yanaklarından süzülürken Laurana gözlerini kapattı. Artık Sturm için üzülmüyordu. Hüznü kendi içindi, onun varlığını özlemesinden, Tanis'e arkadaşının ölümünü söylemek zorunda kalacak olmasından, bu dünyada yanında soylu arkadaşı olmadan yaşamak zorunda kalacağındandı.</span></p>

    <p class="MsoNormal"><span class="calibre1">Yavaşça mızrağı sunağın üzerine bıraktı. Sonra, Flint'in kolunu omzunda, Tasslehoff'un da nazik temasını elinde hissederek bir an için önünde diz çöktü.</span></p>

    <p class="MsoNormal"><span class="calibre1">Sanki onun duasına bir cevapmış gibi, arkasından şövalyelerin yükselen, büyük ve kadim tanrı Paladine'e kendi dualarını ileten seslerini duydu.</span></p>

    <p class="MsoNormal"><span class="calibre1">Bu adamı Huma'nın sinesine geri döndür: Güneş ışığında kaybolsun,</span></p>

    <p class="MsoNormal"><span class="calibre1">Nefesin çevrildiği havanın korosunda; Gökyüzünün sınırında onu kabul et.</span></p>

    <p class="MsoNormal"><span class="calibre1">Vahşi, tarafsız göklerin ardında</span></p>

    <p class="MsoNormal"><span class="calibre1">Kurdun geçici meskenini, Yıldızların kışlasında, kılıcın arzuladığı</span></p>

    <p class="MsoNormal"><span class="calibre1">Bir hasret kemerinde, şarkı söyleyerek birleştiğimiz.</span></p>

    <p class="MsoNormal"><span class="calibre1">Ona savaşçının huzurunu bahşet.</span></p>

    <p class="MsoNormal"><span class="calibre1">Bizim şarkı söylememizin, şarkının kendisinin üzerinde, Asırların barışı bir günde birleşsin</span></p>

    <p class="MsoNormal"><span class="calibre1">O Paladine'in gönlünde yaşasın.</span></p>

    <p class="MsoNormal"><span class="calibre1">Ve gözünün son ferini Çağları yeniden yeniden sayarken Sözlerin ve çok sevilen ödünç toprakların Belirli ve kutsal bir yere koy.</span></p>

    <p class="MsoNormal"><span class="calibre1">Savaşın boğucu bulutlarından azade Bir zamanlar bebekliğinde olduğu gibi, Uzun dünya önünde tüm parlaklığıyla kabil Lord Huma kurtar onu.</span></p>

    <p class="MsoNormal"><span class="calibre1">Yıldızların meşaleleri üzerine Çocukluğun lekesiz haşmetinin haritası çizildi; Aldatılmış ve yavru ülkeden</span></p>

    <p class="MsoNormal"><span class="calibre1">Lord Huma kurtar onu.</span></p>

    <p class="MsoNormal"><span class="calibre1">Nefesinin son dalgalanması</span></p>

    <p class="MsoNormal"><span class="calibre1">Çiçeklerin özü şarabı ebedileştirir;</span></p>

    <p class="MsoNormal"><span class="calibre1">Son teslim olan sevginin öncü kollarından</span></p>

    <p class="MsoNormal"><span class="calibre1">Lord Huma kurtar onu.</span></p>

    <p class="MsoNormal"><span class="calibre1">Sakınan havaya sığın İnen kılıcın kalbinden, Savaşların savaşlarından; Lord Huma kurtar onu.</span></p>

    <p class="MsoNormal"><span class="calibre1">Kuzgunların rüylarının üzerinde</span></p>

    <p class="MsoNormal"><span class="calibre1">Değişimin ötesinde bir istirahat denedi rüyaları ilk kez, Savaş ve savaşın sonu için duyulan özlemin içinden, Lord Huma kurtar onu.</span></p>

    <p class="MsoNormal"><span class="calibre1">Sadece atmaca hatırlar ölümü</span></p>

    <p class="MsoNormal"><span class="calibre1">Geç kalmış bir ülkede; alacakaranlıktan Duyuların solmasından sana minnettarız, Lord Huma kurtar onu.</span></p>

    <p class="MsoNormal"><span class="calibre1">Sonra bırak gölgesi Huma'ya yükselsin Ölümün bedeninden çıkarak, sökülerek kabuğundan; Senin hiçlik üzerindeki akıl mekanına, sana minnettarız, Lord Huma kurtar onu.</span></p>

    <p class="MsoNormal"><span class="calibre1">Vahşi, tarafsız göklerin ardında</span></p>

    <p class="MsoNormal"><span class="calibre1">Kurdun geçici meskenini, Yıldızların kışlasında, kılıcın arzuladığı</span></p>

    <p class="MsoNormal"><span class="calibre1">Bir hasret kemerinde, şarkı söyleyerek birleştiğimiz.</span></p>

    <p class="MsoNormal"><span class="calibre1">Bu adamı Huma'nın sinesine geri döndür: Vahşi, tarafsız göklerin ardında</span></p>

    <p class="MsoNormal"><span class="calibre1">Ona savaşçının huzurunu bahşet.</span></p>

    <p class="MsoNormal"><span class="calibre1">Ve gözünün son ferini</span></p>

    <p class="MsoNormal"><span class="calibre1">Savaşın boğucu bulutlarından azade Yıldızların meşaleleri üzerine Nefesinin son dalgalanması Sakınan havaya sığın</span></p>

    <p class="MsoNormal"><span class="calibre1">Kuzgunların rüyalarının üzerinde</span></p>

    <p class="MsoNormal"><span class="calibre1">Sadece atmaca hatırlar ölümü Sonra bırak gölgesi Huma'ya yükselsin Vahşi, tarafsız göklerin ardında.</span></p>

    <p class="MsoNormal"><span class="calibre1">Şarkı sona erdi. Şövalyeler birer birer yavaşça, vakarla ölülere hürmetlerini belirtmek için ilerleyerek, her biri bir an için sunağın önünde diz çöktü. Sonra Solamniya Şövalyeleri Paladine Odası'nı terk ederek sabah şafak atmadan biraz dinlenmeye çalışmak için soğuk yataklarına döndüler.</span></p>

    <p class="MsoNormal"><span class="calibre1">Laurana, Flint ve Tasslehoff arkadaşlarının yanında tek başlarına durdular; yürekleri dolu, birbirlerine sarılmışlardı. Mezarın, her an odayı sıkı sıkı kapatmak için bekleyen Şeref Muhafızları'nın durduğu açık kapısından soğuk bir rüzgar eserek ıslık çaldı.</span></p>

    <p class="MsoNormal"><span class="calibre1">"Kharan bea Reorx," dedi Flint cüce dilinde, titreyen yamru yumru elleriyle gözlerini silerek. "Dostlar Reorx'da buluşur." Torbasını karıştırarak güzelce gül şeklinde yontulmuş bir tahta parçası çıkardı. Kibarca bunu Sturm'ün göğsü üzerine, Alhana'nın Yıldızziyneti'nin yanına bıraktı.</span></p>

    <p class="MsoNormal"><span class="calibre1">"Hoşçakal Sturm," dedi Tas acemice. "Senin tasvip edebileceğin...tek bir armağanım var. Ben...ben senin anlayabileceğini zannetmiyorum. Ama belki de anlıyorsundur. Belki de benden daha çok anlıyorsundur." Tasslehoff şövalyenin soğuk eline minik beyaz bir tüy bıraktı.</span></p>

    <p class="MsoNormal"><span class="calibre1">"Quisalan elevas," diye fısıldadı Laurana elfçe. "Sevgimizin bağı sonsuza kadardır." Karanlıkta onu bir türlü bırakıp gidemeyen kız duraksadı.</span></p>

    <p class="MsoNormal"><span class="calibre1">"Haydi Laurana," dedi Flint kibarca. "Veda ettik. Onu serbest bırakmamız gerek. Reorx onu bekliyor."</span></p>

    <p class="MsoNormal"><span class="calibre1">Laurana geri çekildi. Üç arkadaş sessizce, arkalarına bakmadan mezardan yükselen dar merdivenleri tırmanarak sert kış gecesinin soğuğuna ve insana batan tipisine doğru sebatla yürüdü.</span></p>

    <p class="MsoNormal"><span class="calibre1">Solamniya'nın donmuş topraklarının çok ötesinde, başka biri daha Sturm Brightblade'e veda ediyordu.</span></p>

    <p class="MsoNormal"><span class="calibre1">Silvanesti, geçen aylarla değişmemişti. Lorac'ın kabusu sona erdiği ve naaşı sevgili vatanının toprağı altında yattığı halde, topraklar hâlâ Lorac'ın o korkunç rüyalarını hatırlıyorlardı. Hava ölüm ve çürümüşlük kokuyordu. Ağaçlar bitmek tükenmek bilmeyen azapları içinde eğilip bükülüyorlardı. Şekilsiz hayvanlar ormanlarda dolanıyor, işkence içindeki varlıklarına son vermenin yollarını arıyorlardı.</span></p>

    <p class="MsoNormal"><span class="calibre1">Alhana, Yıldızlar Kulesi'ndeki odasından bakarken bir değişim işaretini boşu boşuna beklemişti.</span></p>

    <p class="MsoNormal"><span class="calibre1">Griffonlar, onun da tahmin ettiği gibi ejderha gider gitmez geri gelmişti. Silvanesti'yi terk edip Ergoth'daki halkı arasına gitmeye gerçekten niyeti vardı. Fakat griffonlar huzursuzluk verici bazı haberler taşımışlardı: İnsanlar ve elfler arasında savaş vardı.</span></p>

    <p class="MsoNormal"><span class="calibre1">Alhana'nın bu haberi keder verici bulmasının nedeni, bunun değişimin bir işareti, geçen ayların ıstırabının bir işareti olmasındandı. Tanis ve diğerleriyle karşılaşmadan önce elfler ile insanlar arasındaki savaşı kabul edebilir, hatta belki de hoş karşılardı. Fakat şimdi bunun dünyadaki kötü güçlerin bir işi olduğunu anlıyordu.</span></p>

    <p class="MsoNormal"><span class="calibre1">Halkına geri dönmesi gerektiğini biliyordu. Belki bu çılgınlığa bir son verebilirdi. Fakat kendi kendine havanın seyahat için elverişli olmadığını söyleyip duruyordu. Aslında ülkelerinin yıkımını, ölüm döşeğindeki babasına elflerin – Karanlık Kraliçe ve onun buyruğundakiler ile yapılan savaşta insanlara yardım ettikten sonra geri gelerek yeniden herşeyi inşa edeceklerine dair verdiği sözü anlattığı zaman, halkının yaşayacağı hayretten ve güvensizlikten çekiniyordu.</span></p>

    <p class="MsoNormal"><span class="calibre1">Kazanırdı. Hiç kuşkusu yoktu. Fakat Silvanesti'nin ötesindeki dünyanın kargaşasıyla yüzleşmek için kendi sürgününün yalnızlığını terk etmekten korkuyordu.</span></p>

    <p class="MsoNormal"><span class="calibre1">Ve sevdiği insanı görmekten de korkuyordu, buna özlem duyduğu halde. Soylu ve mağrur yüzünü sık sık rüyalarında gördüğü, Yddızziyneti aracılığıyla ruhunu paylaştığı şövalyeyi görmekten korkuyordu. O bilmese de şerefini savunmak için yaptığı mücadelede yanındaydı. O bilmese de onun ıstırabını payralaşarak soylu ruhunun derinliklerini öğrendi. Ona olan aşkı her gün derinleşti, tıpkı onu sevmeye korkusunun büyüdüğü gibi.</span></p>

    <p class="MsoNormal"><span class="calibre1">O "yüzden Alhana durmadan ayrılış gününü erteleyip durdu. Ayrılacağım, diyordu kendi kendine, halkıma verebileceğim bir işarete –bir umut işaretine– sahip olur olmaz. Yoksa geri gelmezler. Ümitsizlik içinde pes ederler. Birbirini izleyen günler boyunca penceresinden dışarıya baktı. Fakat hiç işaret göremedi.</span></p>

    <p class="MsoNormal"><span class="calibre1">Kış geceleri uzadı. Karanlık koyulaştı. Bir akşam Alhana, Yıldızlar Kulesi'nin burçları arasında yürüyordu. O sıralarda Solamniya'da akşam üstüydü –başka bir Kule'de– Sturm Brightblade gök mavisi bir ejderha ve Kara Leydi isimli bir Ejderha Yüceefendisi ile karşılaşmıştı. Aniden Alhana garip ve dehşet verici bir şeyler hissetti – sanki dünya artık dönmüyordu. Paramparça eden bir acı bedenini parçalayıp sanki altındaki taşa çarptı. Korku ve kederle hıçkırarak boynunda taşıdığı Yıldızziyneti'ni kavradı ve ışığın titreşip ölüşünü seyretti.</span></p>

    <p class="MsoNormal"><span class="calibre1">"Demek ki beklediğim işaret buymuş," diye haykırdı acı acı, kararmış ziyneti elinde tutup gökyüzüne doğru sallayarak. "Hiç umut yok! Ölümden ve yeisten başka bir şey yok!"</span></p>

    <p class="MsoNormal"><span class="calibre1">Sivri taraflarını etine batacak şekilde ziyneti sıkı sıkı tutan Alhana, karanlık içinde, tökezlene tökezlene önünü görmeden Kule'deki odasına gitti. Oradan bir kez daha ölmekte olan topraklara baktı.</span></p>

    <p class="MsoNormal"><span class="calibre1">Sonra hıçkırıklarla sarsılarak penceresindeki ahşap kepengi kapatarak kitledi.</span></p>

    <p class="MsoNormal"><span class="calibre1">“Bırak dünya nasıl isterse öyle olsun,” dedi kendi kendine acıyla. Halkım kendi sonunu istediğince yaşasın. Kötülük galip gelecek. Durdurabilmek için yapabileceğimiz hiçbir şey yok. Burada, babamın yanında öleceğim.</span></p>

    <p class="MsoNormal"><span class="calibre1">O gece son bir kez daha topraklar üzerinde gezindi. Dikkat bile etmeden omuzlarına ince bir pelerin attı ve yamulmuş işkence altındaki mezarın yanına yollandı. Elinde Yıldızziyneti vardı.</span></p>

    <p class="MsoNormal"><span class="calibre1">Kendini toprağın üzerine atan Alhana çıplak elleriyle deliler gibi kazmaya başladı; babasının mezarının donmuş topraklarını kısa bir süre sonra derisi yüzülerek kanamaya başlayan elleriyle kazıyıp duruyordu. Umurunda değildi. Katlanması gönlündeki acıdan çok daha kolay olan acıyı severek karşılıyordu.</span></p>

    <p class="MsoNormal"><span class="calibre1">Sonunda küçük bir delik kazdı. Kırmızı ay Lunatari gece göğüne tırmanarak gümüş ayın ışığını kanla renklendirmişti. Alhana, sonunda gözyaşlarından göremez hale gelinceye kadar Yıldızziyneti'ne baktı durdu; sonra bunu kazdığı deliğe attı. Ağlamayı kesmek için kendini zorladı. Yüzündeki yaşları silerek deliği doldurmaya başladı. Sonra durdu.</span></p>

    <p class="MsoNormal"><span class="calibre1">Elleri titredi. Tereddüt ederek uzanıp Yıldızziyneti üzerindeki toprakları temizledi; bir yandan da kederden delirip delirmemiş olduğunu merak ediyordu. Hayır, ziynetten daha o bakarken gittikçe güçlenen cılız bir pırıltı geliyordu. Alhana pırıldayan ziyneti mezardan çıkardı.</span></p>

    <p class="MsoNormal"><span class="calibre1">"Ama o öldü," dedi yavaşça, Solinari'nin gümüş ışığnda pırıldayan ziynete bakarken. "Ölümün onu ele geçirdiğini biliyorum. Hiçbir şey bunu değiştiremez. Yine de, neden bu ışık..."</span></p>

    <p class="MsoNormal"><span class="calibre1">Aniden gelen bir hışırtı sesi kadını şaşırttı. Alhana, Lorac'ın mezarının üzerindeki şekilsiz korkunç ağacın, çıtırdıyan dallarını onu yakalamak için uzattığından korkarak geri düştü. Ama ağaca bakmıştı ki ağacın dallarının, o işkence altında kuruyan dallarının kurumayı bıraktığını gördü. Bir an için kıpırdamadan durdular, sonra –bir ah ile– gökyüzüne doğru döndüler. Ağacın gövdesi doğrularak kabuğu yeniden pürüzsüz bir şekilde gümüş mehtapta parlamaya başladı. Ağaçtan kan akmıyordu artık. Yapraklar bir kez daha damarlarından canlı öz sularının dolaştığını hissettiler.</span></p>

    <p class="MsoNormal"><span class="calibre1">Alhana'nın nefesi kesildi. Sallanarak ayağa kalkıp etrafındaki topraklara baktı. Fakat değişen başka bir şey yoktu. Diğer ağaçların hiç biri değişmemişti – sadece bu, Lorac'ın mezarının üzerindeki ağaçta değişim vardı.</span></p>

    <p class="MsoNormal"><span class="calibre1">Deliriyorum, diye düşündü. Korkarak yeniden babasının mezarının üzerinde yükselen ağaca bakmak için döndü. Evet, bu değişmişti. O bakarken güzelleşiyordu.</span></p>

    <p class="MsoNormal"><span class="calibre1">Alhana dikkatlice Yıldızziyneti'ni, kalbinin üzerindeki yerine astı. Sonra dönerek Kule'ye doğru yürüdü. Ergoth'a gitmeden önce yapılacak çok işi vardı.</span></p>

    <p class="MsoNormal"><span class="calibre1">Ertesi sabah, güneş ışınlarını Silvanesti'nin mutsuz topraklarına yollarken Alhana ormana doğru baktı. Hiçbir şey değişmemişti. Hâlâ can çekişen ağaçların üzerine zararlı yeşil bir pus asılı duruyordu. Elfler geri dönüp de değiştirmek için çalışmaya başlamadan hiçbir şeyin değişmeyeceğini biliyordu. Lorac'ın mezarı üzerindeki ağaç dışında değişen bir şey olmamıştı.</span></p>

    <p class="MsoNormal"><span class="calibre1">"Elveda Lorac," diye seslendi Alhana, "biz dönünceye kadar." Griffonunu çağırarak hayvanın güçlü sırtına tırmandı ve sertçe komut verdi. Griffon halkalar çizerek Silvanesti'nin hasta toprakları üzerinden tüylü kanatlarını gererek yükseldi. Alhana'dan gelen tek bir sözle başını batıya çevirerek Ergoth'a doğru uçmaya başladı.</span></p>

    <p class="MsoNormal"><span class="calibre1">Aşağılarda Silvanesti'de tek bir ağacın güzelim yeşil yaprakları, etrafındaki ormanın kara harabesine tezat oluşturacak şekilde duruyordu. Kış rüzgarında salınıp, baharı bekleyerek kışın karanlığını Lorac'ın mezarı üzerinden korumak istercesine dallarını uzatıyordu.</span></p>

    <p class="MsoNormal" style="text-align: center;"><span class="calibre1"><b>-Kitabın Sonu-</b></span></p>
  </div>
</body>
</html>
