<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_16"><span class="calibre4">- 8 - Tarsis'ten kaçış. Ejderha kürelerin öyküsü.</span></h2>

    <p class="MsoNormal"><span class="calibre1">Ejderan orduları etrafı istila etmek için kaynaşırken, ejderhalar da derili kanatlarıyla tahrip olmuş Tarsis şehri üzerinde uçuyorlardı. Ejderhaların işi tamamlanmıştı. Pek yakında Ejderha Yüceefendisi onları yeniden çağırarak bir sonraki saldırıya hazır bekletecekti. Fakat şimdilik yanmakta olan şehirden yükselen süper-sıcak hava akımları üzerinde yükselerek, saklandığı yerden çıkacak kadar ahmak olan birkaç insanı yakalıyorlardı. Gökyüzünde al ejderhalar yüzüyor, mükemmel bir biçimde organize olmuş uçuşlarını muhafaza ederek ölümün çember dansında süzülüyor, dalıyorlardı.</span></p>

    <p class="MsoNormal"><span class="calibre1">Artık Krynn üzerinde onları durdurabilecek bir güç mevcut değildi. Bunu biliyorlardı ve zaferleriyle coşuyorlardı. Fakat ara sıra, danslarını bozan bir şeyler olmuyor değildi. Bir uçuş lideri, örneğin, bir han kenarındaki bir dövüş haberi almıştı. Genç bir erkek al ejderha olay yerine uçarken bölük komutanlarının yetersizliği hakkında kendi kendine söyleniyordu. Gerçi Ejderha Yüceefendisi, Tarsis gibi yumuşak bir şehrin bile alınışını izleyecek cesareti olmayan şişmiş bir hobgoblin olursa ne beklenebilirdi ki?</span></p>

    <p class="MsoNormal"><span class="calibre1">Erkek al ejderha, Pyros'un sırtına ata biner gibi binmiş Verminaard'ın onları bizzat zaferden zafere uçurduğu günleri hatırlayarak içini çekti. İşte o bir Ejderha Yüceefendisi'ydi! Al ejderha başını kederle salladı. Ah, işte o zaman savaş vardı. Artık açık açık gözünde canlandırabiliyordu, Emrindekilere havada kalmalarını söyleyerek o daha iyi görebilmek için alçaldı. "Sana emrediyorum! Dur!"</span></p>

    <p class="MsoNormal"><span class="calibre1">Al ejderha uçuşu sırasında hayretle yukarı bakarak durdu. Ses güçlü ve netti; bir Ejderha Yüceefendisi suretinden geliyordu. Fakat Ejderha Yüceefendisi'nin Toede olmadığı kesindi! Bu Ejderha Yüceefendisi, sıkı sıkı giyinmiş, Yüceefendileri'nin parlak maskesini ve ejderha pullu zırhını takmış olmasına rağmen, sesinden anlaşıldığına göre bir hobgoblin değil bir insandı. Fakat bu Yüceefendi nereden çıkıp da gelmişti? Ve neden? Çünkü al ejderha hayretler içinde, Yüceefendi'nin kocaman mavi bir ejderhaya binmiş ve birkaç mavi uçuş filosunun refakatinde olduğunu görmüştü.</span></p>

    <p class="MsoNormal"><span class="calibre1">"Ne emredersiniz Yüceefendi?" diye sordu al ejderha sertçe. "Ve Krynn'in bu bölümünde işiniz olmadığı halde, ne hakla bizi durduruyorsunuz?"</span></p>

    <p class="MsoNormal"><span class="calibre1">"İnsanların kaderi benim işimdir, ister Krynn'in bu tarafında olsun, ister başka yerinde," diye cevap verdi Ejderha Yüceefendisi. "Ve silahşörluğümün kudreti bana size hükmetme hakkını veriyor yürekli al ejderha. Emirlerime gelince, senden bu zavallı insanları tutsak etmeni istiyorum, onları öldürmeni değil. Onlara, sorgulamak için ihtiyacım var. Onları bana getir. Karşılığında ödüllendirileceksiniz."</span></p>

    <p class="MsoNormal"><span class="calibre1">"Bakın!" diye seslendi genç dişi bir al ejderha. "Grifonlar!" Ejderha Yüceefendisi bir hayret ve memnuniyetsizlik nidası attı.</span></p>

    <p class="MsoNormal"><span class="calibre1">Ejderhalar aşağıya baktıklarında üç grifonun dumandan yukarı doğru süzüldüklerini gördü. Al ejderhaların yarısı kadar bile olmasalar grifonlar hiddetleriyle ünlüydüler. Ejderan bölükleri, yollarına çıkacak kadar talihsiz olan sürüngen adamların başlarını keskin pençeleri ve yırtıcı gagalarıyla parçalayan grifonlar önünde, yel önünde savrulan küller gibi dağıldılar.</span></p>

    <p class="MsoNormal"><span class="calibre1">Al ejderha nefretle hırladı ve yanında kendi uçuş bölüğüyle dalmaya hazırlandı, ama Ejderha Yüceefendisi süzülerek önüne geçti ve onun fren yapmasına neden oldu.</span></p>

    <p class="MsoNormal"><span class="calibre1">"Size söylüyorum, öldürülmemeleri gerek!" dedi Ejderha Yüceefendisi sertçe.</span></p>

    <p class="MsoNormal"><span class="calibre1">"Ama kaçıyorlar!" diye tısladı al ejderha hiddetle.</span></p>

    <p class="MsoNormal"><span class="calibre1">"Bırakın kaçsınlar," dedi Yüceefendi soğuk bir edayla. "Uzağa gidemezler. Bu görevinizi sizden devralıyorum. Ana birliğinize dönün. Ve eğer o ahmak Toede bundan söz ederse, ona mavi kristalden asayı nasıl kaybettiğinin sırrının Hükümdar Verminaard ile kaybolmadığını hatırlatıverin. Seçkinamir Toede'nin hatırası hâlâ –benim aklımda– yaşıyor ve eğer bana meydan okumaya kalkışırsa diğerlerine de duyruluverir!"</span></p>

    <p class="MsoNormal"><span class="calibre1">Ejderha Yüceefendisi selam verdikten sonra iri mavi ejderhayı, muhteşem hızları, sırtlarındaki yükleriyle şehir kapılarından geçip kaçmalarına olanak sağlayan grifonların ardından hızla sürmek için döndürdü. Al ejderha, mavilerin gece göğünde, iz peşinde gözden kayboluşlarını izledi.</span></p>

    <p class="MsoNormal"><span class="calibre1">"Biz de peşlerine takılsak mı?" diye sordu dişi al ejderha. "Hayır," diye cevap verdi erkek düşünceli düşünceli, gözleri uzakta küçülmekte olan Ejderha Yüceefendisi'nin üzerindeydi. "Ben ona karşı çıkmam!"</span></p>

    <p class="MsoNormal"><span class="calibre1">"Teşekkürlerinize ne ihtiyaç var, ne de böyle bir şey istiyoruz," diye kesti Tanis'in duraksaya duraksaya çıkan, yorgun sözlerini cümle ortasında Alhana Yıldızmeltemi. Yolarkadaşları amansız bir yağmur içinde üç grifonun sırtında, hayvanların tüylü boyunlarına elleriyle yapışmış, altlarında durmadan uzaklaşan ölmekte olan şehre endişeyle bakıyorlardı.</span></p>

    <p class="MsoNormal"><span class="calibre1">"Ayrıca beni dinledikten sonra teşekkürlerinize devam etmek istemeyebilirsiniz," diye beyan etti Alhana soğuk bir edayla, arkasına binmiş Tanis'e bakarak. "Sizi kendi amacım için kurtardım. Babamı bulmam için savaşçılara ihtiyacım var. Silvanesti'ye uçuyoruz."</span></p>

    <p class="MsoNormal"><span class="calibre1">"Ama bu imkansız!" dedi Tanis nefesi kesilerek. "Arkadaşlarımızla buluşmamız lazım! Tepelere doğru uçun. Biz Silvanesti'ye gidemeyiz Alhana. Tehlikede olan çok şey var! Eğer ejderha kürelerini bulabilirsek bu kötü yaratıkları yok edip, savaşı bitirebiliriz. O zaman Silvanesti'ye gidebiliriz..."</span></p>

    <p class="MsoNormal"><span class="calibre1">"Silvanesti'ye şimdi gidiyoruz," diye karşılık verdi Alhana. "Bu konuda hiç bir seçiminiz yok Yarımelf. Grifonlarım sadece ve sadece benim emirlerime uyar. Eğer onlara emredersem sizi de o ejderha adamlar gibi paramparça ederler."</span></p>

    <p class="MsoNormal"><span class="calibre1">"Günün birinde elfler uyanarak geniş bir ailenin mensubu olduklarını anlayacaklar," dedi Tanis, sesi hiddetle titriyordu. "Geriye kalanlar kırıntılarla yetinirken onlar herşeyi kapan büyük çocuklar gibi şımartılamazlar daha fazla."</span></p>

    <p class="MsoNormal"><span class="calibre1">"Tanrılardan gelen bütün armağanları hak ettik biz. Siz insanlar ve yan-insanlar" –sesindeki sitem bir hançer gibi saplanıyordu– "da sahiptiniz bu armağanlara ama, tamahkarlığınızdan bunları har vurup harman savurdunuz. Sizin yardımınız olmadan da kendi varlığımızı devam ettirebilmek için savaşabiliriz. Sizin varlığınızı devam ettirebilmenize gelince, bu bizi pek ilgilendirmiyor."</span></p>

    <p class="MsoNormal"><span class="calibre1">"Ama şu anda bizim yardımımızı can-ı gönülden istiyor gibisin!"</span></p>

    <p class="MsoNormal"><span class="calibre1">"Bunun karşılığını da fazlasıyla alacaksınız," diye karşılık verdi Alhana.</span></p>

    <p class="MsoNormal"><span class="calibre1">"Silvanisti'de bize borcunuzu ödeyebilecek kadar ne çelik vardır, ne de mücevher..."</span></p>

    <p class="MsoNormal"><span class="calibre1">"Ejderha kürelerini arıyorsunuz," diye kesti sözünü Alhana. "Bir tanesinin nerede olduğunu biliyorum. Silvanesti'de."</span></p>

    <p class="MsoNormal"><span class="calibre1">Tanis gözlerini kırpıştırdı. Bir an için söyleyecek bir şey bulamadı ama ejderha küresinin bahsi aklına arkadaşlarını getirmişti. "Sturm nerede?" diye sordu Alhana'ya. "Onu son gördüğümde seninleydi."</span></p>

    <p class="MsoNormal"><span class="calibre1">"Bilmiyorum," diye cevap verdi kız. "Ayrıldık. O sizi bulmak için Han'a gidiyordu. Ben de grifonları yanıma çağırdım."</span></p>

    <p class="MsoNormal"><span class="calibre1">"Madem savaşçılara ihtiyacın vardı neden onun seni Silvanesti'ye götürmesine izin vermedin?"</span></p>

    <p class="MsoNormal"><span class="calibre1">"Bu seni hiç ilgilendirmez." Alhana sırtını hiç ses çıkartmadan, açık açık düşünemeyecek kadar yorgun argın oturan Tanis'e döndü. Sonra Tanis, grifonun muazzam kanatlarının tüylü hışırtısı arasından belli belirsiz kendisine seslenildiğini duydu.</span></p>

    <p class="MsoNormal"><span class="calibre1">Seslenen Caramon'du. Savaşçı bir yandan bağırıyor, bir yandan da arkasını işaret ediyordu. Şimdi ne var, diye düşündü Tanis bitmiş bir halde.</span></p>

    <p class="MsoNormal"><span class="calibre1">Tarsis'i kaplayan duman ve fırtına bulutlarını geride bırakmışlar, berrak gece göğüne doğru gidiyorlardı. Tepelerinde yıldızlar pırıldıyor, kıvılcımlı ışıkları elmaslar kadar soğuk soğuk parlıyor, iki takımyıldızın dünya tepesindeki yörüngelerinde boş kalmış kapkara deliklerine daha da bir dikkat çekiyorlardı. Aylar, hem gümüş, hem de kızıl olanı batmıştı ama Tanis'in parlayan yıldızları karartan kara suretleri görmek için onların ışığına ihtiyacı yoktu. "Ejderhalar," dedi Alhana'ya. "Bizi izliyorlar."</span></p>

    <p class="MsoNormal"><span class="calibre1">Tanis, daha sonra Tarsis'ten kabus gibi kaçışlarını hiç hatırlayamamıştı. Neredeyse ejderhaların alevleri nefeslerini buzu kıran çekiç gibi ısıran rüzgarda geçen saatlerdi onlar. Kara suretlerin onları yakalayıp yakalamadıklarını anlamak için gözleri yaşarıncaya ve gözyaşları yanaklarında donuncaya kadar arkasına bakıp durduğu, donmasına rağmen yine de başını önüne çeviremediği panik saatleriydi. Korku ve yorgunluktan bitap düşerek akşam karanlığında durmak ve yüksek bir kayalığın tepesindeki bir mağarada uyumaktı. Ve şafak vakti kalkınca –yeniden havada süzülürken– kara, kanatlı suretlerin hâlâ peşlerinde olduğunu görmekti.</span></p>

    <p class="MsoNormal"><span class="calibre1">Çok az yaratık kartal kanatlı grifonları yakalıyabilirdi. Fakat ejderhalar –o güne kadar gördükleri ilk mavi ejderhalar– hep ufuktaydılar, hep izliyorlardı; gündüzleri dinlenmelerine izin vermiyorlar ve yorgun grifonların uyuması gereken gece vakitlerinde yolarkadaşlarının saklanmalarına neden oluyorlardı. Çok az yiyecekleri vardı, sadece Alhana'nın getirmiş olduğu ve paylaştığı quith-pah –kuru meyva nevinden bedeni destekleyen ama açlığa pek iyi gelmeyen güçlü bir tayın– vardı. Fakat Caramon bile pek fazla bir şeyler yiyemeyecek kadar yorgun ve neşesizdi.</span></p>

    <p class="MsoNormal"><span class="calibre1">Tanis'in açık açık hatırladığı ilk şey yolculuklarının ikinci gecesinde meydana gelmişti. Rutubetli ve kasvetli mağarada, ateşin etrafına toplanmış küçük gruba, kenderin Tarsis kütüphanesinde bulduklarını anlatıyordu. Ejderha kürelerinden söz edince Raistlin'in gözleri pırıldamış, ince yüzü içerden gelen canlı ve yoğun bir hararetle aydınlanmıştı.</span></p>

    <p class="MsoNormal"><span class="calibre1">"Ejderha küresi mi?" diye tekrarladı hafifçe.</span></p>

    <p class="MsoNormal"><span class="calibre1">"Senin onları bilebileceğini düşünmüştüm," dedi Tanis. "Nedir bunlar?"</span></p>

    <p class="MsoNormal"><span class="calibre1">Raistlin hemen cevap vermedi. Hem kendi, hem de kardeşinin pelerine sarınarak mümkün olduğunca ateşe yakın yattığı halde narin bedeni hâlâ soğuktan titriyordu. Büyücünün altın gözleri, gruptan ayrı oturan, lütfedip mağarayı paylaşmayı kabul etse de konuşmaya katılmayan Alhana'ya çevrildi. Halbuki o anda, sanki kız başını biraz çevirmiş onları dinliyor gibiydi.</span></p>

    <p class="MsoNormal"><span class="calibre1">"Silvanesti'de bir ejderha küresi var demiştin," diye fısıldadı büyücü Tanis'e bakarak. "Elbette ki bu konuda danışılacak kişi ben değilim."</span></p>

    <p class="MsoNormal"><span class="calibre1">"Bu konuda çok az şey biliyorum," dedi Alhana, soluk yüzünü ateşin ışığına doğru çevirerek. "Biz onu gelip geçmiş yılların anısına, daha çok meraktan bir yadigar olarak alıkoyardık. İnsanların bu kötülüğü yeniden uyandırıp ejderhaları yeniden Krynn'e getireceklerini kim bilebilirdi?"</span></p>

    <p class="MsoNormal"><span class="calibre1">Raistlin bir cevap veremeden Nehiryeli hiddetle konuştu. "Bu işin insanların başının altından çıktığına dair bir kanıtınız yok!"</span></p>

    <p class="MsoNormal"><span class="calibre1">Alhana, Bozkırlı adama söz hakkı tanımazmış gibi baktı. Bir barbarla konuşmanın kendisine yakışmayacağını düşünerek cevap bile vermedi.</span></p>

    <p class="MsoNormal"><span class="calibre1">Tanis içini geçirdi. Bozkırlı adam zaten elfleri küçümsüyordu. Tanis'e güvenmesi için uzun bir zaman geçmişti; Gilthanas ile Laurana'ya güvenmesi için çok daha fazla bir zaman. Şimdi, tam Nehiryeli atalarından kalma önyargılarını yenmiş görünürken, Alhana bir o kadar önyargıyla yeni yaralar açmıştı.</span></p>

    <p class="MsoNormal"><span class="calibre1">"Pekala Raistlin," dedi Tanis sessizce, "ejderha küreleri hakkında neler biliyorsan anlat bize."</span></p>

    <p class="MsoNormal"><span class="calibre1">"Bana içeceğimi getir Caramon," diye emretti büyücü. Kendisine emredildiği gibi bir kupa sıcak su getiren Caramon, kupayı kardeşinin önüne bıraktı. Raistlin bir dirseği üzerinde doğrularak şifalı bitkileri suya karıştırdı. Garip ve keskin koku bütün havayı doldurdu. Yüzünü buruşturan Raistlin, bir yandan konuşurken bir yandan acı karışımı yudumluyordu.</span></p>

    <p class="MsoNormal"><span class="calibre1">"Rüyalar Çağı'nda, benim yolumdan olanlara Krynn üzerinde saygı gösterilip hürmet edilirken beş tane Yüksek Büyücülük Kulesi varmış." Büyücünün sesi, sanki acı bazı olayları hatırlamış gibi alçalmıştı. Kardeşi mağaranın kayalık zeminine bakarak asık bir yüzle oturuyordu. Tanis, ikizlerin her ikisine birden düşen gölgeyi görerek, Yüksek Büyücülük Kulesi'nde yaşamlarını böylesine değişikliğe uğratan nelerin olmuş olduğunu merak etti. Sormasının gereksiz olduğunu biliyordu. Her ikisine de bu konuda konuşmak yasaklanmıştı.</span></p>

    <p class="MsoNormal"><span class="calibre1">Raistlin devam etmeden önce bir süre durakladı, sonra derin bir nefes aldı. "İkinci Ejderha Savaşları başladığında, benim yolumda olanların en uluları en büyük Kule'de –Palanthas Kulesi'nde– toplanmışlar ve ejderha kürelerini yapmışlardı."</span></p>

    <p class="MsoNormal"><span class="calibre1">Raistlin gözleri dalıp gitmiş ve fısıltı halinde çıkan sesi bir an için susmuştu. Yeniden konuştuğunda, sanki aklında yeniden yaşadığı bir anı anlatıyordu. Sesi bile değişmiş, daha bir güçlenmiş, derinleşmiş, netleşmişti. Artık öksürmüyordu. Caramon ona hayretle baktı.</span></p>

    <p class="MsoNormal"><span class="calibre1">"Kule'nin tepesindeki odaya gümüş ay Solinari yükselirken ilk girenler Ak Cüppeliler oldu. Sonra gökyüzünde Lunitari belirdi, üzerinden kan damlıyordu ve Kırmızı Cüppeliler girdi. Sonunda siyah kurs Nutari, yani yıldızlar arasındaki kara bir delik onu arayanlar tarafından görülmüştü ki Kara Cübbeliler geçtiler odanın içine.</span></p>

    <p class="MsoNormal"><span class="calibre1">"Bu tarihin ilginç bir yanıydı; Cüppeler arasındaki bütün düşmanlık bastırılmıştı. Bu dünya üzerinde sadece bir kez daha vuku bulacaktı, Yitmiş Savaşlar zamanında büyücüler birleşeceklerdi, ama bu hiç bir zaman önceden bilinemezdi. O an için önemli olan büyük kötülüğün yokedilmesi gerektiğiydi. Sonunda kötülüğün dünya üzerindeki bütün büyüyü yok etmeye niyetli olduğunu anlamıştık, böylece sadece kendi büyüsü hayatta kalmış olacaktı! Kara Cüppeliler arasında onun büyük gücüyle birleşmek isteyecekler yok değildi" –Tanis, Raistlin'in gözlerinin yandığını gördü– "fakat kısa bir süre sonra bu güce hükmedemeyeceklerini, sadece onun kölesi olacaklarını anladılar. Böylece ayların üçü de gökyüzünde dolunayken ejderha küreleri doğmuştu."</span></p>

    <p class="MsoNormal"><span class="calibre1">"Üç ay mı?" diye sordu Tanis yavaşça, ama Raistlin onu duymadı bile ve kendisine ait olmayan bir sesle konuşmaya devam etti.</span></p>

    <p class="MsoNormal"><span class="calibre1">"O gece büyük ve güçlü bir büyü harekete geçmişti – o kadar güçlüydü ki çok az kişi buna dayanabiliyordu; yıkılmışlardı, fiziksel ve ruhsal güçleri kurumuştu. Fakat o sabah kaideleri üzerinde ışıkla pırıldayan, gölgelerle kararan beş ejderha küresi duruyordu. Palanthas'ta sadece bir tanesi kalmış ve diğerleri her biri dört Kule'den birine olmak üzere büyük tehlikeler içinde taşınmıştı. Buralarda, onlar sayesinde Karanlıklar Kraliçesi'nden kurtulmuşlardı."</span></p>

    <p class="MsoNormal"><span class="calibre1">Raistlin'in gözlerinde alev alev yanan ışıltı söndü. Omuzları çöktü, sesi kısıldı ve şiddetle öksürmeye başladı. Diğerleri nefeslerini tutmuş onu seyrediyorlardı.</span></p>

    <p class="MsoNormal"><span class="calibre1">Sonunda Tanis boğazını temizledi. "Üç ay ile neyi kastediyorsun?"</span></p>

    <p class="MsoNormal"><span class="calibre1">Raistlin boş boş baktı. "Üç ay mı?" diye fısıldadı. "Ben üç ay hakkında hiçbir şey bilmiyorum. Ne konuşuyorduk?"</span></p>

    <p class="MsoNormal"><span class="calibre1">"Ejderha küreleri. Bize onların nasıl yapıldıklarını anlattın. Sen nasıl..." Tanis, Raistlin'in kendisini ot şiltesine bıraktığını görerek sustu.</span></p>

    <p class="MsoNormal"><span class="calibre1">"Ben size hiçbir şey anlatmadım," dedi Raistlin huzursuzca. "Sen neden söz ediyorsun?"</span></p>

    <p class="MsoNormal"><span class="calibre1">Tanis diğerlerine baktı. Nehiryeli başını salladı. Caramon dudaklarını ısırarak başını çevirdi; yüzü endişeyle asılmıştı.</span></p>

    <p class="MsoNormal"><span class="calibre1">"Ejderha kürelerinden konuşuyorduk," dedi Altınay. "Bize onlar hakkında bildiklerini anlatacaktın."</span></p>

    <p class="MsoNormal"><span class="calibre1">Raistlin ağzındaki kanı sildi. "Pek bir şey bilmiyorum," dedi yorgun argın, omuzlarını silkerek. "Ejderha küreleri yüksek büyücüler tarafından yaratılmışlardı. Benim yolumdakilerin en güçlüleri kullanabilirler onları ancak. Eğer kürelere hükmedecek kadar güçlü büyüleri olmayanlar kullanmaya kalkarsa, kürelerden büyük kötülüklerin çıkacağı söylenir. Bunun ötesinde hiçbir şey bilmiyorum. Bütün bildiğim ejderha kürelerinin Yitmiş Savaşlar'da kaybolmuş oldukları. İki tanesinin Yüksek Büyücülük Kuleleri'nin yıkılışında yokolduğu söylenir; ayaktakımının eline geçeceğine yokedildiği. Kalan üç tanesine ait bilgiler büyücüleriyle birlikte yok oldu." Sesi kesildi. Yorgun bir halde ot şiltesine geri yaslanarak uykuya daldı.</span></p>

    <p class="MsoNormal"><span class="calibre1">"Yitik Savaşlar, üç ay, garip bir sesle konuşan Raistlin. Bunların hiç biri bir anlam ifade etmiyor," diye mırıldandı Tanis.</span></p>

    <p class="MsoNormal"><span class="calibre1">"Ben hiçbir şeye inanmıyorum!" dedi Nehiryeli soğuk bir edayla. Uyumak için hazırlanırken kürklerini silkiyordu.</span></p>

    <p class="MsoNormal"><span class="calibre1">Tanis de tam onun gibi yapacaktı ki, Alhana'nın mağaranın gölgesinden süzülerek Raistlin'in yanına gittiğini gördü. Uyumakta olan büyücüye bakarken eleri birbirine dolaşıyordu.</span></p>

    <p class="MsoNormal"><span class="calibre1">"Büyü konusunda güçlü" diye fısıldadı korku dolu bir sesle. "Babam!"</span></p>

    <p class="MsoNormal"><span class="calibre1">Tanis aniden herşeyi anlayarak kıza baktı. "Babanın küreyi kullanmaya çalıştığını düşünmüyorsun, değil mi?"</span></p>

    <p class="MsoNormal"><span class="calibre1">"Korkuyorum," diye fısıdadı, ellerini ovuşturarak. "Kötülükle bir tek kendisinin savaşabileceğini ve topraklarımızdan uzak tutabileceğini söyledi. Kastettiği..." Hızla Raistlin'e doğru eğildi. "Bilmem gerekiyor! Onu uyandır ve tehlikenin ne olduğunu bana söylemesini sağla!"</span></p>

    <p class="MsoNormal"><span class="calibre1">Caramon, kibarca ama sıkı sıkı tutarak onu geri çekti. Alhana ona sert sert baktı; güzel yüzü korku ve hiddetle çarpılmıştı ve bir an için ona vuracakmış gibi durdu, ama Tanis uzanarak kızın elini tuttu.</span></p>

    <p class="MsoNormal"><span class="calibre1">"Lady Alhana," dedi sakin sakin, "onu uyandırmak bir işe yaramaz. O bildiği herşeyi bize anlattı. Diğer sese gelince, belli ki onun söyledikleri hakkında hiçbir şey hatırlamıyor."</span></p>

    <p class="MsoNormal"><span class="calibre1">"Bunun daha önce de Raist'in başına geldiğini görmüştüm," dedi Caramon alçak sesle, "sanki bir başkası oluyor. Ama bu hep onu yoruyor ve sonradan hiçbir şey hatırlamıyor."</span></p>

    <p class="MsoNormal"><span class="calibre1">Alhana elini Tanis'in elinden sert bir hareketle çekti; yüzü soğuk, saf, mermerimsi sükunetini koruyordu. Dönerek mağaranın önüne doğru yürüdü. Nehiryeli'nin ateşin ışığını gizlemek için astığı örtüyü tutarak kenara çekip dışarı çıkarken neredeyse yırtacaktı.</span></p>

    <p class="MsoNormal"><span class="calibre1">"İlk nöbeti ben tutarım," dedi Tanis, Caramon'a. "Sen biraz uyu."</span></p>

    <p class="MsoNormal"><span class="calibre1">"Ben bir süre Raist'in yanında duracağım," dedi koca adam, şiltesini narin ikizinin yanına sererken. Tanis, Alhana'yı izleyerek dışarı çıktı.</span></p>

    <p class="MsoNormal"><span class="calibre1">Grifonlar, pençe şeklindeki ön ayaklarıyla uçurum kenarına sıkı sıkı tutunmuş, başlarını boyunlarının yumuşak tüyleri arasına gömerek gürültülü gürültülü uyuyorlardı. Bir an için Alhana'yı karanlıkta göremedi; sonra koca bir kayaya yaslanmış, başı kolları arasında acı acı ağlarken gördü onu.</span></p>

    <p class="MsoNormal"><span class="calibre1">Mağrur Silvanesti kadını, eğer kadını zayıf ve aciz haliyle gördüğünü görse, onu hiç affetmezdi. Tanis kapıdaki örtünün arkasına geçti.</span></p>

    <p class="MsoNormal"><span class="calibre1">"Ben nöbet tutacağım!" diye bağırdı yüksek sesle bir kez daha dışarı çıkmadan önce. Örtüyü kaldırınca, Alhana'nın irkilip aceleyle yüzünü gözünü sildiğini gördü. Sırtını adama dönmüştü; o da yavaş yavaş ilerledi Alhana'ya doğru, toparlanacak zaman bırakarak.</span></p>

    <p class="MsoNormal"><span class="calibre1">"Mağara boğucu," dedi kadın alçak bir sesle. "Dayanamıyorum. Nefes almak için dışarı çıktım."</span></p>

    <p class="MsoNormal"><span class="calibre1">"İlk nöbet benim," dedi Tanis. Sonra, duraksadıktan sonra ekledi, "Babanın şu ejderha küresini kullanmasından endişe ediyor gibisin. Mutlaka kürenin tarihçesini biliyordu. Sizin halkınız hakkında hatırladıklarıma göre o bir büyü kullanıcısıydı."</span></p>

    <p class="MsoNormal"><span class="calibre1">"Kürenin nereden geldiğini biliyordu," dedi Alhana; kendine hakim oluncaya kadar sesi titremişti. "Genç büyücünün Yitik Savaşlar ve Kuleleri'n yıkılışı hakkında söyledikleri doğruydu. Fakat diğer üç kürenin kaybolmuş oldukları doğru değildi. Bir tanesi, babam tarafından, korunmak amacıyla Silvanesti'ye getirilmişti."</span></p>

    <p class="MsoNormal"><span class="calibre1">"Bu Yitik Savaşlar da neyin nesi?" diye sordu Tanis, Alhana'nın yanında kaya üzerine yaslanarak.</span></p>

    <p class="MsoNormal"><span class="calibre1">"Qualinost'ta hiç irfan kalmamış mıydı?" diye cevap verdi kadın Tanis'e azarlarcasma bakarak. "İnsanlarla karıştıktan sonra ne kadar barbarlaşmışsınız!"</span></p>

    <p class="MsoNormal"><span class="calibre1">"Diyelim ki bu sadece benim kabahatim," dedi Tanis, "İrfan'a fazla kulak asmamıştım."</span></p>

    <p class="MsoNormal"><span class="calibre1">Alhana ona bir baktı, alay edip etmediğinden kuşkulanmıştı. Ciddi yüzünü görünce ve özellikle de kendisini yalnız bırakmasını istemediği için sorusuna cevap vermeye karar verdi. "Kudret Çağı'nda İstar'ın ihtişamı git gide yükselirken İstar'ın Kralrahibi ve din adamları büyü kullanıcılarının gücünü kıskanır olmuşlardı. Din adamları dünya üzerinde büyüye ihtiyaç kalmadığını düşünüyorlar –aslında tabii ki– denetleyemeyecekleri bir şey olduğu için bundan korkuyorlardı. Büyü kullanıcılarının kendileri, hatta ak cüppeliler bile, saygı görseler de, genellikle pek güven telkin etmiyorlardı. Papazların halkı büyücülere karşı ayaklandırması zor olmamıştı. Zaman gitgide kötüleştikçe, papazlar bütün kabahati büyü kullanıcılarının üzerine atmıştı. Büyücülerin en son, yorucu sınavlarını verdikleri yer olan Yüksek Büyücülük Kuleleri, büyücülerin güçlerinin toplandığı yerdi. Kuleler doğal birer boy hedefi olmuştu. İnsanlar yığın yığın buralara saldırıyordu ve herşey arkadaşının söylemiş olduğu gibiydi: Cüppeler kuvvetlerinin son kalesini savunmak için, tarihleri içinde ikinci kez bir araya gelmişlerdi."</span></p>

    <p class="MsoNormal"><span class="calibre1">"Ama nasıl yenilmiş olabilirler?" dedi Tanis inanamayarak.</span></p>

    <p class="MsoNormal"><span class="calibre1">"Büyücü arkadaşını gördükten sonra bunu sen mi soruyorsun? Ne kadar güçlü olursa olsun, dinlenmeye ihtiyacı var. En güçlülerin bile büyülerini yenilemek, hatıralarını tazelemek için zamana ihtiyaçları vardır. Bu yolun en yaşlıları bile –o günden beri güçlerine denk bir güç Krynn üzerinde görünmemiş olanları bile– uyumak ve büyü kitaplarını okumak için saatler harcamak zorundaydı. O zamanlarda da aynı şimdi olduğu gibi büyü kullanıcılarının sayısı azdı. Kaybetmenin ölüm demek olduğunu bildikleri için Yüksek Büyücülük Kuleleri'ndeki sınavı göze alabilen çok az kişi vardı."</span></p>

    <p class="MsoNormal"><span class="calibre1">"Kaybetmek ölüm mü demek?" dedi Tanis yavaşça.</span></p>

    <p class="MsoNormal"><span class="calibre1">"Evet," diye cevapladı Alhana. "Arkadaşın Sınav'ı bu kadar genç yaşta aldığına göre çok cesur. Ya çok cesur....ya da hırslı. Bunu sana hiç anlatmamış mıydı?"</span></p>

    <p class="MsoNormal"><span class="calibre1">"Hayır," diye mırıldandı Tanis. "Bu konuda hiç konuşmaz. Ama sen devam et."</span></p>

    <p class="MsoNormal"><span class="calibre1">Alhana omuzlarını silkti. "Savaşın umutsuz olduğu ortaya çıkınca büyücülerin kendileri Kulelerin ikisini yok ettiler. İnfilak, etrafındaki millerce araziyi mahvetmişti. Sadece üç tanesi ayakta kalmıştı – İstar Kulesi, Palanthas Kulesi ve Wayreth Kulesi. Fakat diğer iki Kulenin bu korkunç infilakı Kralrahip'i korkutmuştu. İstar ve Palanthas Kuleleri'ndeki büyücülere eğer Kuleler'i tahrip etmezlerse bu şehirlerden sağ salim geçmeleri için izin vermişti, çünkü Kralrahip'in de çok iyi bildiği gibi isteselerdi büyücüler iki şehri de yerle bir edebilirlerdi.</span></p>

    <p class="MsoNormal"><span class="calibre1">"Ve böylece büyücüler hiç kuşatılmamış olan Kule'ye – Kharolis Dağları'ndaki Wayreth Kulesi'ne gittiler. Wayreth'te yaralarını sararak hâlâ dünya üzerinde kalmış olan büyülerini geliştirdiler. Yanlarına alamadıkları büyü kitaplarını –çünkü bu kitapların sayısı çok fazlaydı ve büyülerle korunuyordu– Palanthas'taki kütüphaneye bıraktılar ve bu kitaplar benim halkımdaki bilgilere göre hâlâ burada bulunmaktadır."</span></p>

    <p class="MsoNormal"><span class="calibre1">Gümüş ay yükselmişti; ayın ışınları kızlarını, Tanis'in nefesini kesen bir güzellikle ama bir o kadar da yüreğine işleyen bir soğuklukla taçlandırıyordu.</span></p>

    <p class="MsoNormal"><span class="calibre1">"Üçüncü ay hakkında ne biliyorsun?" diye sordu, gece göğüne bakıp titreyerek. "Kara bir ay...”</span></p>

    <p class="MsoNormal"><span class="calibre1">"Çok az şey," diye cevap, verdi Alhana. "Büyü kullanıcıları aylardan güç çekerler; Ak Cüppeliler Solinari'den, Al Cüppeliler Lunitari'den. Bilgilere göre Kara Cüppeliler'e de gücünü veren bir ay vardır, fakat onu göklerde bulmasını ve ismini bir tek onlar bilirler."</span></p>

    <p class="MsoNormal"><span class="calibre1">Tanis, Raistlin'in onun adını bildiğini düşünüyordu; ya da en azından diğer ses biliyordu. Ama bunu yüksek sesle söylememişti.</span></p>

    <p class="MsoNormal"><span class="calibre1">"Baban ejderha küresini nasıl elde etmişti?"</span></p>

    <p class="MsoNormal"><span class="calibre1">"Babam Lorac bir çıraktı," diye cevap verdi Alhana yavaşça yüzünü gümüş aya çevirerek. "İstar'daki Yüksek Büyücü Kulesi'ne Sınav için gitmişti; Sınav'ı vermiş ve hayatta kalmayı başarmıştı. Ejderha küresini ilk orada görmüştü." Bir an için kız sessizleşti. "Sana, şimdiye kadar hiç kimseye anlatmamış olduğum ve onun da benden başka kimseye anlatmamış olduğu bir şey anlatacağım. Bunu sana anlatmamın nedeni senin ne...neyle karşılacağını bilme hakkın olduğunu düşünmem.</span></p>

    <p class="MsoNormal"><span class="calibre1">"Sınav sırasında ejderha küresi..." –Alhana tereddüt etmişti: belli ki, doğru sözcükleri arıyordu– " ona konuşmuş, aklının içinde. Küre büyük bir felaketin yaklaşmakta olduğundan korkuyordu. 'Beni burada, İstar'da bırakmamalısın,' demiş ona.</span></p>

    <p class="MsoNormal"><span class="calibre1">'Eğer bırakırsan ben yokolurum ve dünya kaybolur.' Babam – aslında ejderha küresini çalmış da denilebilir, gerçi o kendini küreyi kurtarıyor gibi görüyor.</span></p>

    <p class="MsoNormal"><span class="calibre1">"İstar Kulesi terk edilmiş. Kralrahip buraya yerleşerek kendi amaçları için kullanmış. Sonunda büyücüler Palanthas Kulesi'ni de terk etmişler." Alhana titredi. "Onun hikayesi korkunçtur. Kralrahip'in talebesi olan Palanthas Kral Naibi, kapısını mühürleyip kapatmak için Kule'ye gelmiş – daha doğrusu o öyle söylemiş. Fakat herkes gözlerinin o güzelim Kule üzerinde açgözlülükle oynaştığını görmüş; çünkü içerdeki –hem iyi hem kötü– harikalar hakkında bir sürü söylenti bütün ülkeye yayılmışmış.</span></p>

    <p class="MsoNormal"><span class="calibre1">"Ak'ın Büyücüleri, Kule'nin narin altın kapılarını kapatarak, gümüş anahtarla kilitlemişler. Tam Kara Cüppeliler'den biri üst katlardaki pencerelerden birinde belirdiği sırada Kral Naibi elini uzatmış, niyeti anahtara uzanmakmış.</span></p>

    <p class="MsoNormal"><span class="calibre1">" 'Hem geçmişin, hem de şimdinin ustaları güçleriyle geri dönünceye kadar kapılar kapalı, salonlar boş kalacak,' diye bağırmış büyücü. Sonra kötü büyücü atlayarak kendisini kapıların üzerine atmış. Zıpkın gibi sırıklar kara cüppeyi delmiş, büyücü Kule üzerine lanet etmişti. Kanı yere dökülmüş, gümüş ve altın kapılar buruşarak eğilip bükülmüş ve kararmış. Beyaz ve kırmızıdan oluşan pırıl pırıl kule solarak buz grisi taş rengine dönmüş, siyah minareleri ufalanarak toz olmuş.</span></p>

    <p class="MsoNormal"><span class="calibre1">"Kral Naibi ile insanlar dehşet içinde kaçışmışlar. Bu güne kadar kimse Palanthas Kulesi'ne girmeye cesaret edememiş – hatta kapısına yaklaşmaya bile cesaret edememiş. İşte babam, Kule'nin lanetlenmesinden sonra ejderha küresini Silvanesti'ye getirmişti."</span></p>

    <p class="MsoNormal"><span class="calibre1">"Ama herhalde baban almadan önce küre hakkında bir şey biliyordu," diye ısrar etti Tanis. "Onun nasıl kullanılacağını..."</span></p>

    <p class="MsoNormal"><span class="calibre1">"Öyleyse bile, bundan hiç söz etmemişti," dedi Alhana bezgin bir edayla, "benim bütün bildiğim bu kadar. Şimdi dinlenmem gerek. İyi geceler," dedi Tanis'e, yüzüne bakmadan.</span></p>

    <p class="MsoNormal"><span class="calibre1">"İyi geceler Lady Alhana," dedi Tanis kibarca. "Bu gece rahat rahat dinlen. Ve endişelenme. Baban akıllı biri, bugüne kadar başından neler gelip geçmiş. Ben herşeyin yolunda olduğuna eminim."</span></p>

    <p class="MsoNormal"><span class="calibre1">Alhana tek bir söz söylemeden ilerlemeye başladı, sonra Tanis'in sesindeki yakınlığı duyarak tereddüt etti.</span></p>

    <p class="MsoNormal"><span class="calibre1">"Sınav'ı geçmiş olmasına rağmen," dedi yavaşça, o kadar yavaş konuşuyordu ki Tanis onu duyabilmek için bir adım yaklaşmak zorunda kalmıştı, "büyü konusunda sizin genç arkadaşınız kadar güçlü değildi. Ve eğer ejderha küresinin tek ümidimiz olduğunu düşündüyse korkarım..." Sesi kesildi.</span></p>

    <p class="MsoNormal"><span class="calibre1">"Cücelerin bir sözü vardır." Bir an için aralarındaki setin alçalmış olduğunu hisseden Tanis elini Alhana'nın ince omuzlarına dolayarak kızı kendine doğru çekti. " 'Ödünç alınan sorunlar, üzüntü faiziyle geri ödenir.' Sıkılma. Biz seninleyiz."</span></p>

    <p class="MsoNormal"><span class="calibre1">Alhana cevap vermedi. Bir an için adamın onu avutmasına izin verdikten sonra onun ellerinden kurutularak mağaranın girişine yürüdü. Orada durarak geri baktı.</span></p>

    <p class="MsoNormal"><span class="calibre1">"Arkadaşların için endişeleniyorsun," dedi. "Endişelenme. Şehirden kaçtılar ve emniyetteler. Gerçi kender bir ara ölüme yaklaşmıştı ama kurtuldu ve şimdi bir ejderha küresini bulmak için Buzduvarı'na doğru gidiyorlar."</span></p>

    <p class="MsoNormal"><span class="calibre1">"Nereden biliyorsun?" dedi Tanis hayret içinde.</span></p>

    <p class="MsoNormal"><span class="calibre1">"Söyleyebileceğim herşeyi söyledim." Alhana başını salladı.</span></p>

    <p class="MsoNormal"><span class="calibre1">"Alhana! Bunu nereden biliyorsun?" diye sordu Tanis ters bir edayla.</span></p>

    <p class="MsoNormal"><span class="calibre1">Soluk yanakları pembeleşen Alhana mırıldandı, "Ben...ben, şövalyeye bir Yıldızziyneti vermiştim. O, taşın gücünü ve nasıl kullanılacağını bilmiyor tabii ki. Ziyneti neden ona verdiğimi bilemiyorum, sadece..."</span></p>

    <p class="MsoNormal"><span class="calibre1">"Sadece ne?" diye sordu Tanis inanamıyacak kadar hayretler içindeydi.</span></p>

    <p class="MsoNormal"><span class="calibre1">"Çok yürekliydi, çok cesur. Bana yardım edebilmek için hayatını tehlikeye atmıştı, daha benim kim olduğumu bile bilmeden. Başım dertte olduğu için bana yardım etti. Ve..." Gözleri pırıldadı. "Ve ejderhalar insanları öldürürken ağladı. Daha önce ağlayan erişkin bir insan görmemiştim. Ejderhalar gelip bizi evimizden ettiğinde bile biz ağlamamıştık. Galiba artık ağlamayı unuttuk."</span></p>

    <p class="MsoNormal"><span class="calibre1">Sonra, sanki çok fazla konuştuğunu fark etmiş gibi aceleyle örtüyü yana çekerek mağaraya girdi.</span></p>

    <p class="MsoNormal"><span class="calibre1">"Tanrılar adına!" diye derin bir nefes aldı Tanis. Yıldızziyneti! Ne kadar nadir, ne kadar eşsiz bir armağan! Ayrılmak zorunda kalan elf aşıklar tarafından birbirlerine verilen bir armağan; ziynet ruhlar arasında bir bağ kurardı. Bu şekilde bağlanan çiftler aşklarının en derin hislerini paylaşırlar ve ihtiyaç anında birbirlerine güçlerini bahşedebilirlerdi. Fakat Tanis uzun yaşamı boyunca, daha önce, hiç bir insana Yıldızziyneti verildiğini duymamıştı. Bu bir insana ne yapardı? Ne tür bir etki yaratırdı? Ve Alhana bir insanı hiçbir zaman sevemez, hiç bir zaman aşkına karşılık vermezdi. Bu bir nevi kör sevda olmalıydı. Tek başınaydı ve çok korkmuştu. Hayır, eğer elfler veya Alhana içinde bir şeyler, büyük ölçüde değişmezse bunun sonu sadece hüzün olurdu.</span></p>

    <p class="MsoNormal"><span class="calibre1">Tanis'in içi, Laurana ve diğerlerinin emniyette olduğu bilgisiyle ferahladığı halde, Sturm için korku ve hüzünle dolmuştu.</span></p>
  </div>
</body>
</html>
