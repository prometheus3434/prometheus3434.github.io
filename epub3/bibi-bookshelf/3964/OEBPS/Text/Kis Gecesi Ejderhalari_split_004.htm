<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h1 class="calibre2" id="calibre_toc_3"><span class="calibre1">Çekiç</span></h1>

    <p class="MsoNormal"><span class="calibre1">“Kharas'ın Çekici!"*</span></p>

    <p class="MsoNormal"><span class="calibre1">Dağ Cüceleri'nin Kralı'nın Kabul Salonu muzafferane bir bildiriyle yankılandı. Bunu çılgınca bir tezahürat izledi; Salon'un arka kısmındaki muazzam kapılar savrularak açılıp Paladine'in dini temsilcisi Elistan girerken, cücelerin derin, gür sesleri insanların biraz daha yüksek perdeden çıkan sesleriyle karışıyordu.</span></p>

    <p class="MsoNormal"><span class="calibre1">Kâse biçimindeki Salon, cüce standartlarına göre bile genişti geniş olmasına ama ağzına kadar hınca hınç dolmuştu. Pax Tharkas'dan gelen sekiz yüz mültecinin hemen hepsi duvarların önüne dizilmiş, cüceler de aşağıdaki taştan sıralara oturmuşlardı.</span></p>

    <p class="MsoNormal"><span class="calibre1">Elistan ortadaki uzun sıranın eteğinde belirdi; devasa savaş çekicini saygıyla taşıyordu. Beyaz cüppesi içinde Paladine'in dini temsilcisi görülünce tezahürat arttı; tavanın koca kubbesinde patlayıp yankılanan ses sanki yeri sarsıyordu.</span></p>

    <p class="MsoNormal"><span class="calibre1">Gürültü başını zonklattıkça Tanis gözlerini kıstı. Kalabalıktan boğulmuştu. Zaten yeraltında olmaktan hoşlanmıyordu; tepesi, parlayan meşale ışığının gerisine yükselip gölgeler içinde yok olan tavan çok yüksek olduğu halde, yarımelf kendisini hapsedilmiş, kapana kısılmış gibi hissediyordu.</span></p>

    <p class="MsoNormal"><span class="calibre1">"Şu iş bir bitse rahat edeceğim," diye mırıldandı yanında durmakta olan Sturm'e.</span></p>

    <p class="MsoNormal"><span class="calibre1">* Kharas'ın Çekici'nin ele geçirilme öyküsü detaylı olarak “Kayıp Tarihçeler” üçlemesinin birinci kitabı olan “Cüce Derinlikleri Ejderhaları”nda anlatılmaktadır.</span></p>

    <p class="MsoNormal"><span class="calibre1">Her zaman melankolik bir yapıya sahip olan Sturm, her zamankinden daha karanlık, daha düşünceli görünüyordu. "Ben bunları hiç tasvip etmiyorum Tanis," diye mırıldandı kollarını parlak madeni antika göğüs zırhının önünde kavuşturarak.</span></p>

    <p class="MsoNormal"><span class="calibre1">"Biliyorum," dedi Tanis huzursuzca. "Bunu söylemiştin – bir değil, birkaç kez. Artık çok geç. Keyfini çıkartmaya çalışmaktan başka çaresi yok."</span></p>

    <p class="MsoNormal"><span class="calibre1">Elistan sıranın arasından yürümeye başlamadan önce Çekiç'i başının üzerine kaldırıp halka gösterirken kopan başka bir tezahürat içinde cümlesinin sonu kaybolmuştu. Tanis elini alnına götürdü. Serin yeraltı mağarası, üst üste bedenlerle ısındıkça başı dönmeye başlamıştı.</span></p>

    <p class="MsoNormal"><span class="calibre1">Elistan sıranın arasından aşağıya doğru yürümeye başladı. Hylar cücelerinin reisi Hornfel, onu karşılamak için, salonun ortasındaki bir kürsüde ayağa kalktı. Cücenin arkasında, artık hepsi boş olan taştan oyulmuş yedi taht aralıklarla dizilmişti. Hornfeld yedinci tahtın önünde duruyordu – bu en muhteşem olanıydı, Kral Thorbardin'in tahtı. Uzun zamandır boş duruyordu; Hornfel, Kharas Çekici'ni kabul edince bir kez daha dolacaktı. Bu kadim yadigarın geri gelmesi Hornfel için özel bir zaferdi. Artık gıpta edilen Çekiç reisliğinin bir parçası olduğuna göre, birbirine düşman cüce reisliklerini kendi liderliğinde bir araya toplayabilirdi.</span></p>

    <p class="MsoNormal"><span class="calibre1">"Çekiç'i ele geçirebilmek için dövüştük," dedi Sturm yavaş yavaş, gözleri pırıldayan silahın üzerinde. "Efsanevi Kharas Çekici. Ejderhamızraklarını döven çekiç. Yüzlerce yıldır kaybolmuş olan çekiç yeniden bulundu ve bir kez daha kayboldu. Şimdi de cücelere verildi!" dedi yüzünü ekşiterek.</span></p>

    <p class="MsoNormal"><span class="calibre1">"Daha önce bir kez daha cücelere verilmişti," diye hatırlattı ona. Tanis dikkatle, alnından aşağıya ter damladığını hissederek.</span></p>

    <p class="MsoNormal"><span class="calibre1">"Unuttuysan söyle de Flint sana anlatıversin. Her halükarda artık onların zaten."</span></p>

    <p class="MsoNormal"><span class="calibre1">Elistan ağır cüppeler giymiş, cücelerin bayıldığı cinsten ağır altın zincirler takmış bekleyen Reis'in durmakta olduğu taş kürsünün kenarına varmıştı. Elistan kürsünün dibinde diz çöktü; bu politik bir jestti, yoksa yapılı din adamı, kürsü yerden bir metre kadar yüksek olsa bile cüce ile yüz yüze duracaktı. Cüceler bunun karşısında büyük tezahüratta bulundular. Tanis'in dikkatini çektiği kadarıyla, insanlar hislerini daha çok bastırıyordu; kimisi kendi aralarında mırıldanıyor, liderlerinin kendisini alçaltmasından hoşlanmıyordu.</span></p>

    <p class="MsoNormal"><span class="calibre1">“Halkımızın bu armağanını kabul edin..." Elistan'ın sözleri, cücelerden gelen başka bir tezahüratla kaybolmuştu.</span></p>

    <p class="MsoNormal"><span class="calibre1">"Armağan!" diye burun kıvırdı Sturm. "Fidye demek daha uygun olurdu."</span></p>

    <p class="MsoNormal"><span class="calibre1">"Karşılığında," diye devam etti Elistan tekrar sesini duyurabilince, "kendi krallıklarında bizlere yaşayabilecek bir yer verdikleri için cücelere teşekkür ederiz."</span></p>

    <p class="MsoNormal"><span class="calibre1">"Bir mezara kısılıp kalma hakkı için..." diye mırıldandı Sturm. "Ve eğer savaş kapıya dayanacak olursa onları destekleyeceğimize dair cücelere söz veririz!" diye haykırdı Elistan. Tezahürat sesleri bütün salonda çınladı ve Reis Hornfel, Çekici almak için eğildildiğinde, daha da arttı. Cüceler ayaklarını yere vuruyorlar, ıslık çalıyorlardı; çoğu taş sıraların üzerine tırmanmıştı.</span></p>

    <p class="MsoNormal"><span class="calibre1">Tanis'in midesi bulanmaya başlamıştı. Etrafına bakındı. Kimse onların yokluğunu fark etmezdi. Yücearayanlar Divanı'nın üyeleri bir yana, daha Hornfel konuşacaktı; tıpkı geri kalan diğer altı Reis gibi. Yarımelf, Sturm'ün koluna dokundu ve şövalyeye kendisini izlemesini işaret etti. İkisi sessizce Salon'dan çıktılar ve dar kemerli kapıdan geçmek için iki büklüm eğildiler. Hâlâ yeraltındaki muazzam cüce şehrinde olmalarına rağmen, en azından gürültüden uzaklaşmışlar, serin gece havasına çıkmışlardı.</span></p>

    <p class="MsoNormal"><span class="calibre1">"İyi misin?" diye sordu Sturm, Tanis'in solgunluğunu sakalının altından bile görerek. Yarımelf temiz havayı yutuyordu adeta.</span></p>

    <p class="MsoNormal"><span class="calibre1">"Şimdi iyiyim," dedi Tanis, zayıflığından dolayı utanıp kızararak. "Sıcak...gürültü."</span></p>

    <p class="MsoNormal"><span class="calibre1">"Neyse, kısa bir süre sonra buradan ayrılacağız," dedi Sturm. "Yücearayanlar Divanı'nın bizim Tarsis'e gitmemiz yolunda karar verip vermemesine bağlı tabii ki bu."</span></p>

    <p class="MsoNormal"><span class="calibre1">"Aman, onların ne yönde karar verecekleri konusunda kuşku yok," dedi Tanis omuzlarını silkerek. "Artık insanları emniyetli bir yere getirdiğine göre belli ki denetim Elistan'ın elinde. Yücearayanların hiç biri ona karşı koymaya cesaret edemez... en azından yüzüne karşı. Hayır dostum, belki de bir ay içinde Güzel Tarsis'in ak kanatlı gemilerinden biriyle yelken açarız."</span></p>

    <p class="MsoNormal"><span class="calibre1">"Kharas Çekici olmaksızın," diye ekledi Sturm acı acı. Yavaş yavaş alıntı yapmaya başladı. "Ve Şövalyeler'in, büyük tanrı Paladine tarafından kutsanmış altın Çekiç'i ve Ejderhafelaketi, Huma'nın Ejderhamızrağını dövsün diye Gümüş Kol'dan birine verilmiş olan Çekiç'i savaşta gösterdiği olağanüstü yiğitlik ve saygınlık nedeniyle Kharas ya da başka bir deyişle Şövalye ismindeki bir cüceye verdikleri söylenir. O da Kharas kelimesini kendi ismi yapmıştır. Ve Kharas Çekici, ihtiyaç anında yeniden ortaya çıkarılacağı temin edilerek cüce krallığına geçmiştir..."</span></p>

    <p class="MsoNormal"><span class="calibre1">"Ortaya çıkarıldı da," dedi Tanis, artmakta olan hiddettini bastırmaya çalışarak. Bu alıntıyı başından sonuna kadar birçok kereler işitmişti!</span></p>

    <p class="MsoNormal"><span class="calibre1">"Ortaya çıkartıldı ve geride bırakılacak!" Sturm kelimelerin altını çizdi. "Onu Solamniya'ya götürebilir, kendi ejderhamızraklarımızı dövmekte kullanabilirdik..."</span></p>

    <p class="MsoNormal"><span class="calibre1">"Sen de başka bir Huma olurdun artık, elinde Ejderhamızrağı ihtişamla ilerleyen!" Tanis sonunda patlamıştı. "Bu arada sekiz yüz kişinin de ölümüne sebep olacaksın..."</span></p>

    <p class="MsoNormal"><span class="calibre1">"Hayır, onların ölmelerine izin veremem!" diye bağırdı Sturm yükselen bir öfkeyle. "Bu ejderhamızraklarıyla ilgili elimizdeki ilk ipucu ve sen bunu satıp..."</span></p>

    <p class="MsoNormal"><span class="calibre1">Her iki adam da etraflarını saran gölgeden daha karanlık bir gölgenin süzülmekte olduğunu aniden fark ederek hemen tartışmayı kesti.</span></p>

    <p class="MsoNormal"><span class="calibre1">"Shirak," diye fısıldadı ses ve sade tahta bir asanın üzerindeki altından tek bir ejderha pençesinin içine yerleştirilmiş kristal bir toptan parlak bir ışık alevlendi. Işık, bir büyükullanıcısının kırmızı cüppesini aydınlattı.</span></p>

    <p class="MsoNormal"><span class="calibre1">Genç büyücü, asasına dayanıp hafif hafif öksürerek ikisine doğru yürüdü. Asadan yayılan ışık ince kemikler üzerine gergin bir şekilde gerilmiş olan metalik altın bir renkle pırıldayan iskelet gibi bir yüz üzerinde parladı. Gözleri altın rengiyle pırıldıyordu.</span></p>

    <p class="MsoNormal"><span class="calibre1">"Raistlin," dedi Tanis, sesi gergindi. "Arzu ettiğin bir şey mi var?"</span></p>

    <p class="MsoNormal"><span class="calibre1">Raistlin, iki adamın kendisine çevirmiş oldukları hiddetli bakışlardan hiç alınmışa benzemiyordu; belli ki, çok az insanın onun varlığından hoşlandığı veya onu yanlarında görmek istediği gerçeğine alışmıştı.</span></p>

    <p class="MsoNormal"><span class="calibre1">İkisinin önünde durdu. Narin elini uzatarak konuştu büyücü. “Akular-alan şuh Tagolann Jistrathar," ve Tanis ile Sturm hayret içinde seyrederken soluk bir silah görüntüsü önlerinde belirdi.</span></p>

    <p class="MsoNormal"><span class="calibre1">Bu, dört metre kadar uzunluğu olan bir piyade neferi mızrağıydı. Sivri ucu saf gümüşten yapılmıştı; diken diken ve pırıltılıydı, sapı ise cilalı tahtadan biçimlendirilmişti. Diğer ucu çelikti ve toprağa saplanacak şekilde tasarlanmıştı.</span></p>

    <p class="MsoNormal"><span class="calibre1">"Çok güzel!" dedi Tanis nefesi kesilerek. "Nedir bu?" “Bir ejderhamızrağı," diye cevap verdi Raistlin.</span></p>

    <p class="MsoNormal"><span class="calibre1">Mızrağı eline alan büyücü, sanki onun temasından kaçınır gibi o geçerken iki yana çekilen iki adam arasına bir adım attı. Gözleri mızrağın üzerindeydi. Sonra Raistlin dönerek mızrağı Sturm'e uzattı.</span></p>

    <p class="MsoNormal"><span class="calibre1">"İşte ejderhamızrağın şövalye," diye tısladı Raistlin, "Çekiç'in veya Gümüş Kol'un imtiyazı olmaksızın. Bununla birlikte, Huma için ihtişamın ölüm getirdiğini hatırlayarak ihtişam içinde ilerleyecek misin?"</span></p>

    <p class="MsoNormal"><span class="calibre1">Sturm'ün gözlerinde şimşekler çaktı. Ejderhamızrağı'nı kavramak için elini uzattığında korkuyla nefesini tutmuştu. Hayret içinde elinin mızrağın içinden geçip gittiğini gördü! Daha o dokunmuştu ki ejderha mızrağı gözden kayboldu.</span></p>

    <p class="MsoNormal"><span class="calibre1">"Senin numaraların!" diye hırladı. Topukları üzerinde dönerek, iri adımlarla uzaklaştı; hiddetle boğulur gibi olmuştu.</span></p>

    <p class="MsoNormal"><span class="calibre1">"Eğer bunu şaka olsun diye yaptıysan Raistlin," dedi Tanis sakin sakin, "komik değildi."</span></p>

    <p class="MsoNormal"><span class="calibre1">"Şaka mı?" diye fısıldadı büyücü. Sturm dağın altındaki cüce şehrinin yoğun karanlığına doğru yürürken, garip altın gözleri onu izledi. "Beni daha iyi tanıman gerekirdi Tanis."</span></p>

    <p class="MsoNormal"><span class="calibre1">Büyücü güldü – Tanis'in daha önce sadece bir kere duymuş olduğu garip bir kahkaha. Sonra alaycı bir edayla yarımelfe doğru eğilerek selam veren Raistlin, şövalyeyi gölgelerin içine doğru izleyerek gözden kayboldu.</span></p>
  </div>
</body>
</html>
