<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_42"><span class="calibre4">- 11 - Kenderin merakı. Şövalyeler atlarını sürüyor.</span></h2>

    <p class="MsoNormal"><span class="calibre1">Sturm'ün şövalye ilan edildiği günün gecesi, Sturm ile Flint hatıralarını yad ederek burçlarda yürüyorlardı.</span></p>

    <p class="MsoNormal"><span class="calibre1">"Saf gümüşten bir kuyu –mücevher gibi pırıl pırıl– tam Ejderha Dağı'nın göbeğinde," dedi Flint sesinde bir huşuyla. "Theros da ejderhamızraklarını bu gümüşle dövdü."</span></p>

    <p class="MsoNormal"><span class="calibre1">"Herşeyden çok Huma'nın mezarını görmek isterdim," dedi Sturm sessizce. Ufuktaki kamp ateşlerine bakarak durdu, elini kadim taş sura koydu. Yakındaki bir pencereden gelen meşale ışığı ince yüzüne vuruyordu.</span></p>

    <p class="MsoNormal"><span class="calibre1">"Görürsün," dedi cüce. "Bu iş bitince, oraya döneriz. Tas bir harita çizdi – bir işe yarayacağından değil ya..."</span></p>

    <p class="MsoNormal"><span class="calibre1">Tas hakkında konuşurken Flint eski arkadaşını endişeyle süzüyordu. Şövalyenin yüzü ciddi ve melankolikti – bu Sturm için olağan dışı birşey değildi. Fakat yeni birşey vardı: Huzurdan değil de ümizsizlikten kaynaklanan bir sakinlik.</span></p>

    <p class="MsoNormal"><span class="calibre1">"Oraya birlikte gideriz," diye devam etti, açlığını unutmaya çalışarak. "Sen, ben, Tanis. Kender de gelir herhalde, sonra Caramon ile Raistlin. O sıska büyücüyü özleyeceğimi hiç tahmin etmezdim ama bir büyü kullanıcısı şimdi işimize yarayabilirdi. Caramon'un burada olmaması isabetli oldu. Birkaç öğün atlarsa karnı ne çok acıkırdı düşünebiliyor musun?"</span></p>

    <p class="MsoNormal"><span class="calibre1">Aklı başka yerlere dalıp gitmiş olan Sturm gülümsedi. Konuştuğu zaman, cücenin söylemiş olduklarını duymadığı belliydi.</span></p>

    <p class="MsoNormal"><span class="calibre1">"Flint," diye başladı, sesi alçak ve yumuşaktı, "yolu açabilmek için tek bir ılık güne ihtiyacımız var. O gün geldiğinde Laurana ve Tas'ı alarak buradan ayrıl. Bana söz ver."</span></p>

    <p class="MsoNormal"><span class="calibre1">"Bana soracak olursan hepimiz ayrılmalıyız!" diye kesti sözünü cüce. "Şövalyeler'i Palanthas'a geri çekin. Her iddiasına girerim ki, o şehri ejderhalara karşı bile koruyabiliriz. Binaları sağlam taştan. Burası gibi değil!" Cüce insan yapımı Kule'ye küçümseyerek baktı. "Palanthas savunulabilir."</span></p>

    <p class="MsoNormal"><span class="calibre1">Sturm başını salladı. "Halk buna izin vermiyor. Onlar bir tek güzel şehirlerini düşünüyorlar. Şehrin korunabileceğini düşündükleri sürece, savaşmazlar. Hayır, biz burada durmalıyız."</span></p>

    <p class="MsoNormal"><span class="calibre1">"Hiç şansınız yok," diye anlatmaya çalıştı Flint.</span></p>

    <p class="MsoNormal"><span class="calibre1">"Hayır, var," diye cevap verdi Sturm, "erzak yolu adam gibi kuruluncaya kadar dayanabilirsek var. Yeterince insan gücümüz var. Ejderha ordunusunun saldırmamasının nedeni bu..."</span></p>

    <p class="MsoNormal"><span class="calibre1">"Başka bir yol daha var," dedi bir ses.</span></p>

    <p class="MsoNormal"><span class="calibre1">Sturm ile Flint döndüler. Meşale ışığı kuru bir yüze düşünce Sturm'ün yüz ifadesi sertleşti.</span></p>

    <p class="MsoNormal"><span class="calibre1">"Hangi yoldur bu Lord Derek?" diye sordu Sturm ölçülü bir kibarlıkla.</span></p>

    <p class="MsoNormal"><span class="calibre1">"Gunthar'la beni yendiğinizi düşünüyorsunuz," dedi Derek, soruyu duymazlıktan gelerek. Sesi alçaktı ve nefretle Sturm'e bakarken titriyordu. "Ama yenemediniz! Tek bir kahramanca hareketle şövalyeleri avucumun içine alacağım" –zırhları ateş ışığında şimşekler çakan zırh eldivenli elini uzattı– "ve hem senin, hem de Gunthar'ın işi bitmiş olacak!" Yavaş yavaş yumruğunu sıktı.</span></p>

    <p class="MsoNormal"><span class="calibre1">"Ben de savaşımız orada, ejderha ordularıyla zannediyordum," dedi Sturm.</span></p>

    <p class="MsoNormal"><span class="calibre1">"Bana o erdemli adam gevezeliklerini yapmaya kalkma!" diye hırladı Derek. "Şövalyeliğinin tadını çıkar Brightblade. Sana pahalıya mal oldu. Yalanları karşılığında elf kadına ne vaad ettin? Evlilik mi? Onu saygın bir kadın haline mi sokacaksın?"</span></p>

    <p class="MsoNormal"><span class="calibre1">"Kurallara göre seninle dövüşemem ama cesur olduğu kadar da iyi olan bir kadın hakkında böyle konuşmanı dinlemek zorunda da değilim” dedi Sturm, topukları üzerinde dönerek gitmeye hazırlanırken.</span></p>

    <p class="MsoNormal"><span class="calibre1">"Sakın benim yanımdan ayrılmaya kalkışma!" diye bağırdı Derek. İleri fırlayarak Sturm'ün omuzundan kavradı. Sturm, kılıcı elinde hiddetle döndü. Derek de kendi silahına uzandı ve bir an için Kurallar unutulmuş gibiydi. Fakat Flint, arkadaşının elini zaptedercesine tuttu. Sturm derin bir iç çekerek elini kılıcının kabzasından çekti.</span></p>

    <p class="MsoNormal"><span class="calibre1">"Ne söyleyeceksen söyle Derek!" Sturm'ün sesi titriyordu.</span></p>

    <p class="MsoNormal"><span class="calibre1">"İşin bitti Brightblade. Yarın şövalyeleri savaş alanına süreceğim. Artık kayadan bu rezil hapishanede gizlenmeye paydos. Yarın akşama varmadan ismim bir efsane olacak!"</span></p>

    <p class="MsoNormal"><span class="calibre1">Flint, telaşla Sturm'e baktı. Şövalyenin yüzünden kan çekilmişti. "Derek," dedi Sturm yavaşça, "sen delisin! Düşmanın sayısı çok fazla! Seni lime lime ederler!"</span></p>

    <p class="MsoNormal"><span class="calibre1">"Evet, sen böyle birşeyi görmeyi çok arzu ederdin değil mi?" diye alay etti Derek. "Şafak vakti hazır ol Brightblade."</span></p>

    <p class="MsoNormal"><span class="calibre1">O gece, hem üşüyen, hem aç, hem de sıkılmış olan Tasslehoff, aklını midesinden başka bir yere çekmenin tek yolunun etrafı araştırmak olduğuna karar vermişti. Burada birşeyler gizleyecek biri sürü yer olsa gerek, diye düşünmüştü Tas. Burası, bu güne kadar gördüğüm en garip binalardan biri.</span></p>

    <p class="MsoNormal"><span class="calibre1">Yüce Ermiş Kulesi, Doğu Solamniya'yı Palanthas'tan ayıran Habbakuk Sıradağları'nı aşan tek kanyon geçidi olan Batıkapı Geçidi'nin batı tarafına dayanmıştı. Ejderha Yüceefendisi'nin de bildiği gibi Palanthas'a varmak isteyen biri, bu yoldan gitmezse dağdan veya çölden veya denizden yüzlerce mil dolanarak gitmek zorunda kalırdı. Paladine Kapıları'ndan giren gemiler de gnomların mancınık ateşinin kolay birer hedefi olurlardı.</span></p>

    <p class="MsoNormal"><span class="calibre1">Yüce Ermiş Kulesi, Kudret Çağı'nda inşa edilmişti. Cüceler, binaların çoğunun tasarlanma ve inşa aşamasında çok yararlı olduklarından, Flint bu devir mimarisi hakkında çok şey biliyordu. Ama bu Kule'yi cüceler ne tasarlamışlar, ne de inşa etmişlerdi. Aslında, burayı inşa edenin ya sarhoş, ya da deli olduğunu tahmin eden Flint, kuleyi kimin inşa etmiş olduğunu merak ediyordu.</span></p>

    <p class="MsoNormal"><span class="calibre1">Kule'nin kaidesini paravan şeklinde, taştan sekizgen bir dış sur oluşturuyordu. Her köşeye küçük bir kule hakimdi. Küçük kuleler arasında mazgallı siperler uzanıyordu. İçte bulunan sekizgen bir sur ise ortadaki Kule'ye doğru zerafetle yükselen bir dizi kule ve payandanın kaidesini oluşturuyordu.</span></p>

    <p class="MsoNormal"><span class="calibre1">Bu oldukça standart bir tasarımdı, ama cücenin aklını karıştıran iç savunma noktalarının noksanlığıydı. Bir tane yerine üç çelik kapı dış surun zayıflamasına neden oluyordu – bu gibi durumlarda tek kapı daha akla mantığa uygun olurdu, çünkü üç kapıyı korumak için çok sayıda adama ihtiyaç duyulurdu. Her kapı, uç kısmında koca bir hole açılan, inip kalkan parmaklıkların bulunduğu dar avluya açılıyordu. Her üç hol de Kule'nin tam göbeğinde birleşiyordu!</span></p>

    <p class="MsoNormal"><span class="calibre1">"Düşmanı çaya davet etselermiş bari!" diye homurdamıştı cüce. "Böyle aptalca bir kale daha inşa edilemez."</span></p>

    <p class="MsoNormal"><span class="calibre1">Kimse Kule'ye girmemişti. Şövalyeler için burası dokunulamaz bir yerdi. Kule'ye ancak Yüce Ermiş'in kendisi girebilirdi; bir Yüce Ermiş olmadığı için de şövalyeler Kule surlarını canları pahasına koruyacak bile olsa, hiç biri kutsal hollere ayak basamazdı.</span></p>

    <p class="MsoNormal"><span class="calibre1">İlk başlarda Kule sadece geçidi koruyordu, geçidi kapatmıyordu. Fakat Palanthaslılar daha sonra, ana yapıya ekler yaparak geçidi mühürlemişlerdi. İşte şövalyeler ve piyadeler bu ek binalarda yaşıyordu. Kimsenin aklına Kule'ye girmek bile gelmiyordu. Tasslehoff hariç kimsenin aklına.</span></p>

    <p class="MsoNormal"><span class="calibre1">Doymak bilmez merakı ve içini kemiren açlığıyla harekete geçen kender, dış sur boyunca ilerlemeye başladı. Nöbetteki muhafızlar onu dikkatle izliyor, bir elleriyle silahlarını bir elleriyle de cüzdanlarını tutuyorlardı. Fakat geçip gider gitmez rahatladılar; Tas basamaklardan kayarak orta avluya inebiliyordu.</span></p>

    <p class="MsoNormal"><span class="calibre1">Burada sadece gölgeler yürüyordu. Hiç meşale yanmıyor, kimse nöbet tutmuyordu. Geniş basamaklar çelik parmaklıklara iniyordu. Tas merdivenlerden ilerleyerek esneyen bir ağız gibi açılmış büyük kemerden, parmaklıkların arasından içeriye sabırsızca baktı. Hiçbir şey yoktu. İç geçirdi. İlerdeki karanlık o kadar yoğundu ki, cehennem kuyusuna bakıyordu sanki.</span></p>

    <p class="MsoNormal"><span class="calibre1">Canı sıkılarak, bir şey umduğundan değil de adeti üzeri, parmaklıkları ittirdi; çünkü böyle bir parmaklığı kaldırmak için Caramon'a veya on şövalyeye ihtiyaç vardı.</span></p>

    <p class="MsoNormal"><span class="calibre1">Tas'ı hayretler içinde bırakan parmaklık, çıkartabileceği en korkunç gıcırtı sesi ile yükselmeye başladı! Parmaklığı yakalayan Tas, yavaşça çekerek durdurdu. Kender, bütün bir garnizonun onu yakalamak için yıldırım gibi gelmesinden korkarak başını burçlara çevirdi. Ama belli ki şövalyeler sadece aç karınlarının gurultularını dinliyorlardı.</span></p>

    <p class="MsoNormal"><span class="calibre1">Taş parmaklıklara geri döndü. Parmaklıkların sivri ve keskin uçlarıyla taş arasında çok az bir mesafe –ancak bir kenderin geçebileceği kadar bir mesafe– vardı. Tas durup sonuçlarını düşünmek için hiç vakit harcamadı. Bedenini yere yapıştırarak sivri demirlerin altından kendini kıpırdata kıpırdata geçti.</span></p>

    <p class="MsoNormal"><span class="calibre1">Kendini geniş –neredeyse bir uçtan bir uca on beş metrelik– büyük bir holde buldu. Önünü ancak görebiliyordu. Gerçi duvarlarda eski meşaleler vardı. Birkaç kere zıpladıktan sonra Tas bir tanesine ulaşabildi ve torbasında bulduğu Flint'in kav kutusuyla yaktı.</span></p>

    <p class="MsoNormal"><span class="calibre1">Tas artık bu devasa holü rahat rahat görebiliyordu. Tam Kule'nin göbeğine doğru dümdüz ilerliyordu. Her iki yanında garip sütunlar, kırık dişler gibi sıralanmıştı. Birinin arkasına bakınca girintiden başka birşey görememişti.</span></p>

    <p class="MsoNormal"><span class="calibre1">Hol boştu. Hayal kırıklığına uğrayan Tas, ilginç birşeyler bulma umuduyla holden aşağıya doğru yürümeye başladı. Kalkmış duran ikinci bir parmaklığa vardı; parmaklığın kalkmış olmasına üzülmüştü. "Kolay şeyler değerlerinden daha fazla sorun çıkartır, derdi eski bir atasözü. Tas bu parmaklığın altından geçerek ilkinden daha dar –ancak üç metre genişliğinde, her iki yanında dişler gibi yükselen sütunları olan– ikinci bir hole çıktı.</span></p>

    <p class="MsoNormal"><span class="calibre1">“Neden girmesi bu kadar kolay bir kule inşa edilir ki?” diye merak etti Tas. Dış surlar heybetliydi ama bir kez burayı geçtikten sonra beş sarhoş cüce bile burayı alabilirdi. Tas yukarı baktı. Ve neden bu kadar büyüktü? Ana hol dokuz metre yüksekliğindeydi.</span></p>

    <p class="MsoNormal"><span class="calibre1">Belki de o gün yaşayan şövalyeler dev gibiydi, diye fikir yürüttü kender holden ilerleyip her açık kapıya ve köşeye bakarken.</span></p>

    <p class="MsoNormal"><span class="calibre1">İkinci holün sonunda üçüncü bir parmaklıkla karşılaştı. Bu diğer ikisinden farklı ve Kule'nin geri kalan kısmı kadar garipti. Bu parmaklık, kayıp ortada kapanacak şekilde iki kanattan oluşuyor du. Hepsinden garibi kapıların tam ortasından bir delik açılmıştı!</span></p>

    <p class="MsoNormal"><span class="calibre1">Bu delikten giren Tas kendini daha küçük bir odada buldu. Karşısında iki koca çelik kapı duruyordu. Dikkatsizce kapıları iten kender, bunların kilitli olduğunu görünce hayret etti. Parmaklıkların hiç biri kitli değildi. Koruyacak hiçbir şey yoktu.</span></p>

    <p class="MsoNormal"><span class="calibre1">Eh, en azından burada onu oyalayacak ve boş midesini unutmasını sağlayacak birşeyler vardı. Taş sıralardan birine tırmanan Tas, meşalesini duvardaki meşale yerlerinden birine taktı ve torbalarını karıştırmaya başladı. Sonunda her kenderin doğuştan hakkı olan çilingir aletlerini buldu – "Neden kilitleyerek kapının amacını aşağılayalım?" sevilen bir kender deyimiydi.</span></p>

    <p class="MsoNormal"><span class="calibre1">Tas hemen gerekli aletleri bularak işe koyuldu. Kilit basitti. Hafif bir klik sesi oldu ve kapı içeri doğru açılırken Tas, aletlerini memnuniyetle cebine kaldırıyordu. Kender bir an için dikkatle dinleyerek bekledi. Hiçbir şey duymuyordu. İçeri bakınca da hiçbir şey göremedi. Yeniden sıraya tırmanarak meşaleyi aldı ve dikkatle çelik kapılardan içeri süzüldü.</span></p>

    <p class="MsoNormal"><span class="calibre1">Meşaleyi yukarıda tutan kender, kendini büyük, geniş, yuvarlak bir odada buldu. Tas iç geçirdi. Koca oda, tam ortasında bulunan, toz içinde kadim bir fıskiyeye benzeyen şey hariç bomboştu. Burası aynı zamanda koridorun sonuydu da; odadan dışarı açılan iki tane daha çiftli kapı olduğu için kender, bunların diğer iki devasa hole açılan kapılar olduğunu gayet iyi biliyordu. Burası tam Kule'nin merkeziydi. Kutsal yer burasıydı. Bütün bu tantana bunun içindi.</span></p>

    <p class="MsoNormal"><span class="calibre1">Hiç.</span></p>

    <p class="MsoNormal"><span class="calibre1">Tas biraz etrafta dolandı; meşalesini oraya buraya tuttu. Sonunda canı sıkılan kender, ayrılmadan önce ortadaki fıskiyeyi incelemek için o yöne gitti.</span></p>

    <p class="MsoNormal"><span class="calibre1">Yaklaşınca Tas, bunun bir fıskiye olmadığını anladı, ama üzerindeki toz o kadar fazlaydı ki ne olduğunu çıkartamıyordu. Bu kender kadar uzun, yerden bir metre kadar yükselen birşeydi. Tepesindeki yuvarlak şey, ince üç ayaklı bir dayak üzerinde duruyordu.</span></p>

    <p class="MsoNormal"><span class="calibre1">Tas nesneyi yakından inceledikten sonra derin bir nefes alıp üzerindeki tozu üfledi. Tozlar burununa kaçınca şiddetle hapşurdu, neredeyse meşaleyi düşürecekti. Bir an için hiçbir şey göremedi. Sonunda toz çökmeye başlayınca nesneyi görebildi. Midesi ağzına gelmişti.</span></p>

    <p class="MsoNormal"><span class="calibre1">"Yo, hayır!" diye homurdandı Tas. Elini başka bir torbaya daldırarak bir mendil çıkarttı ve nesneyi sildi. Toz hemen çıkıyordu; Tas bunun ne olduğunu biliyordu. "Hey mübarek!" dedi kederle. "Haklıymışım. Şimdi ne yapacağım?"</span></p>

    <p class="MsoNormal"><span class="calibre1">Ertesi sabah güneş, ejderha ordularının üzerinde dolanıp duran duman arasından parlayarak kıpkızıl doğdu. Yüce Ermiş Kulesi'nin avlusunda hareket başladığında, daha gecenin gölgeleri çekilmemişti. Bin kadar piyade etrafta dolanıp sıradaki yerlerini ararken, yüz şövalye atlarına binerek kuşaklarını sıktılar, kalkanlarını istediler veya zırhlarını bağladılar.</span></p>

    <p class="MsoNormal"><span class="calibre1">Sturm, Laurana ve Lord Alfred, karanlık kapı aralığında durmuş sessizce, gülerek adamlarıyla şakalaşan, avluda atını süren Lord Derek'i izliyordu. Şövalye zırhları içinde muhteşem görünüyordu; günün ilk ışınlarıyla göğüs zırhındaki altın gül parıldamaya başlamıştı. Adamlarının morali yerindeydi, savaş düşüncesi açlıklarını bastırmıştı.</span></p>

    <p class="MsoNormal"><span class="calibre1">"Bunu durdurmalısınız lordum," dedi Sturm sessizce. "Durduramam!" dedi Lord Alfred eldivenlerini çekiştirerek. Sabah ışığında yüzü bitkin görünüyordu. Sturm onu sabaha karşı uyandırdığından beri hiç uyumamıştı. "Kurallar ona böyle bir karar vermek hakkı tanıyor."</span></p>

    <p class="MsoNormal"><span class="calibre1">Birkaç gün daha beklemesi için onu ikna etmeye çalışarak boşu boşuna tartışmıştı Alfred, Derek ile! Daha şimdiden hava dönmeye, kuzeyden sıcak bir esinti getirmeye başlamıştı bile.</span></p>

    <p class="MsoNormal"><span class="calibre1">Fakat Derek'te hiç hoşgörü yoktu. Atını sürüp ejderha ordusuyla savaş alanında karşı karşıya gelecekti o kadar. Sayılarının azlığına gelince, buna alayla gülüyordu. Ne zamandan beri goblinler Solamniya Şövalyeleri gibi dövüşmeye başlamışlardı? Yüz yıl önceki Vingaard Kalesi savaşlarında Şövalyeler, goblin ve devlere karşı bire elli daha az sayıdaydılar ve rahatlıkla bu yaratıkların kökünü kazımışlardı!</span></p>

    <p class="MsoNormal"><span class="calibre1">"Ama ejderanlarla dövüşeceksiniz," diye uyardı Sturm. "Onlar goblin değil. Hem akıllılar, hem de hünerli. Aralarıda büyü kullanıcıları var ve silahları Krynn'deki en iyi silahlar. Hatta ölürken bile öldürme güçleri var..."</span></p>

    <p class="MsoNormal"><span class="calibre1">"Onlarla başa çıkabileceğimize inanıyorum Brightblade," diye sözlerini kesti Derek sertçe. "Ve sana da adamlarını kaldırıp hazır olmalarını söylemeni tavsiye ederim."</span></p>

    <p class="MsoNormal"><span class="calibre1">"Ben gelmiyorum," dedi Sturm metanetle. "Adamlarıma da gitmelerini emretmiyorum ayrıca."</span></p>

    <p class="MsoNormal"><span class="calibre1">Derek hiddetten sarardı. Bir an için konuşamadı; çok kızmıştı. Lord Alfred bile şaşırmış görünüyordu.</span></p>

    <p class="MsoNormal"><span class="calibre1">"Sturm," diye başladı Alfred yavaşça, "ne yaptığını biliyor musun?"</span></p>

    <p class="MsoNormal"><span class="calibre1">"Evet lordum," diye cevap verdi Sturm. "Palanthas ile ejderha orduları arasında ayakta kalan tek yer burası. Bu garnizonu adamsız bırakmayı göze alamayız. Ben kumandamı burada devam ettireceğim."</span></p>

    <p class="MsoNormal"><span class="calibre1">"Açık bir emire itaatsizlik ediyorsun," dedi Derek, ağır ağır nefes alarak. "Sen de şahitsin Lord Alfred. Bu kez kellesini alacağım!" Azametle yürüyerek çıktı. Yüzü ciddi olan Lord Alfred onu izleyerek Sturm'ü yalnız bıraktı.</span></p>

    <p class="MsoNormal"><span class="calibre1">Sonunda Sturm adamlarına bir şans tanıdı. Kendilerini hiç riske atmadan –sonuç olarak komutanlarının emirlerine uyuyorlardı– onunla kalabilir veya Derek'e katılabilirlerdi. Bunun çok uzun zaman önce Vinas Solamnus'un, Şövalyeler bozulmuş Ergoth İmparatoru'na karşı isyan ettikleri zaman adamlarına tanımış olduğu bir seçenek olduğunu söyledi. Adamlarına bu efsaneyi hatırlatmasına gerek yoktu. Solamnus'da olduğu gibi, bunu bir işaret olarak algılayıp çoğu saygı duyarak hayran oldukları komutanlarıyla kalmayı seçti.</span></p>

    <p class="MsoNormal"><span class="calibre1">Şimdi durmuşlar asık yüzlerle, ayrılmak için hazırlanan arkadaşlarını seyrediyorlardı. Bu uzun Şövalyelik tarihindeki ilk açık kopukluktu ve bu an çok keder vericiydi.</span></p>

    <p class="MsoNormal"><span class="calibre1">"Tekrar düşün Sturm," dedi Lord Alfred şövalye onun atına binmesine yardım ederken. "Lord Derek haklı. Ejderha orduları eğitimli değil, Şövalyeler kadar değil. Büyük bir ihtimalle tek bir hamlede onların kökünü kazırız."</span></p>

    <p class="MsoNormal"><span class="calibre1">"İnşallah doğrudur lordum," dedi Sturm metanetle. Alfred ona hüzünle baktı. "Eğer doğru ise Brightblade, Derek bu yüzden senin yargılanıp asılmanı sağlayacaktır. Gunthar'ın onu durdurmak için yapabileceği bir şeyi olmaz."</span></p>

    <p class="MsoNormal"><span class="calibre1">"Seve seve böyle bir ölümü kabul ederim lordum, eğer korktuğum şeyin olmasını engelleyecekse," diye cevap verdi Sturm.</span></p>

    <p class="MsoNormal"><span class="calibre1">"Allah kahretsin!" diye patladı Lord Alfred. "Eğer biz yenilecek olursak burada kalmakla senin eline ne geçecek? Bu azıcık sayıdaki adamınla bir lağım cücesi ordusunu bile durduramazsın! Diyelim ki yollar açıldı? Palanthas'tan yardım gelinceye kadar bile Kule'yi elinde tutamazsın."</span></p>

    <p class="MsoNormal"><span class="calibre1">"En azından Palanthas'ın boşaltılması için zaman kazanabiliriz, eğer..."</span></p>

    <p class="MsoNormal"><span class="calibre1">Lord Derek Crownguard atını kendi adamlarının sırasının kenarına sürdü. Miğferinin yarıklarından parlayan gözleriyle Sturm'e sert sert bakan Lord Derek, herkesin susması için elini kaldırdı.</span></p>

    <p class="MsoNormal"><span class="calibre1">"Kurallara göre Sturm Brightblade," diye başladı Derek resmi bir şekilde, "seni fesat tertip etmekle suçluyor ve..."</span></p>

    <p class="MsoNormal"><span class="calibre1">"Kuralların canı cehenneme!" diye homurdandı Sturm, artık sabrı taşarak. "Kurallar bizi nerelere getirdi? Böldü, kıskanç yaptı, delirtti! Kendi halkımız bile düşmanla iş birliği yapmayı yeğliyor! Kurallar çöktü!"</span></p>

    <p class="MsoNormal"><span class="calibre1">Avludaki şövalyelerin üzerine sadece bir atın huzursuzca eşelenmesi veya orada burada bir adamın eyeri üzerinde kıpırdanması, bir çıngırağın çalmasıyla bozulan bir ölüm sessizliği çöktü.</span></p>

    <p class="MsoNormal"><span class="calibre1">"Ölmem için dua et Sturm Brightblade," dedi Derek yavaşça, "yoksa tanrılar adına, idamın sırasında senin gırtlağını ben deşeceğim!" Başka birşey söylemeden atını döndürerek sıranın başına eşkin sürdü.</span></p>

    <p class="MsoNormal"><span class="calibre1">"Kapıları açın!" diye seslendi.</span></p>

    <p class="MsoNormal"><span class="calibre1">Sabah güneşi dumanın üzerine tırmanmış mavi gökyüzüne doğru yükseliyordu. Rüzgar kuzeyden esiyor, Kule'nin tepesinden kahramanca sallanan bayrağı dalgalandırıyordu. Zırhlar parladı. Adamlar kalın ahşap kapıları açmak için koşarken kalkanlara vuran kılıçların ve çalan bir borazanın sesi duyuldu.</span></p>

    <p class="MsoNormal"><span class="calibre1">Derek kılıcını kaldırdı. Yüksek sesle düşmanı selamladıktan sonra atını ileri doğru dört nala sürdü. Arkasındaki şövalyeler onun çınlayan meydan okuyuşunu duyarak –çok uzun bir zaman önce– Huma'nın şanlı bir zafere yöneldiği savaş alanına doğru sürdüler atlarını. Piyade neferleri yürüyor, adımları taş yolda trampet çalıyordu. Bir an için Lord Alfred, Sturm ve durmuş onları izleyen genç şövalyelerle konuşacak gibi oldu. Fakat başını sallayarak yoluna devam etmekle yetindi.</span></p>

    <p class="MsoNormal"><span class="calibre1">Kapılar arkalarından sıkı sıkı kapandı. Kapıları güzelce kilitlemek için ağır demir çubuk yerine yerleştirildi. Sturm'ün emrindeki adamlar seyretmek için burçlara koştular.</span></p>

    <p class="MsoNormal"><span class="calibre1">Sturm sessizce avlunun ortasında durdu, sıska yüzü ifadesizdi.</span></p>

    <p class="MsoNormal"><span class="calibre1">Kara Leydi'nin yokluğunda ejderha ordularına kumanda eden genç ve yakışıklı adam, tam kahvaltısını etmek ve başka sıkıcı bir güne başlamak için kalkmıştı ki, bir gözcü dört nala kampa girdi.</span></p>

    <p class="MsoNormal"><span class="calibre1">Kumandan Bakaris bezginlikle gözcüye baktı. Adam kampın içinde çılgınlar gibi sürüyordu atını; atı kap kaçağı ve goblinleri dört bir yana saçmıştı. Ejderan nöbetçiler yumruklarını sallayıp küfrederek ayağa sıçradı. Gözcü onlara aldırış bile etmedi.</span></p>

    <p class="MsoNormal"><span class="calibre1">"Yüceefendi!" diye seslendi, çadırın önünde atından kayarak inerken. "Yüceefendi'yi görmeliyim."</span></p>

    <p class="MsoNormal"><span class="calibre1">"Yüceefendi yok," dedi komutanın yaveri.</span></p>

    <p class="MsoNormal"><span class="calibre1">"Komuta bende," diye araya girdi Bakaris. "Ne istiyorsun?"</span></p>

    <p class="MsoNormal"><span class="calibre1">Bir yanlış yapmak istemeyen gözcü aceleyle etrafına bakındı. Fakat etrafta ne Kara Leydi, ne de üzerine bindiği büyük mavi ejderhanın korkusu yoktu.</span></p>

    <p class="MsoNormal"><span class="calibre1">"Şövalyeler savaş alanına çıktı!"</span></p>

    <p class="MsoNormal"><span class="calibre1">"Ne?" Komutanın ağzı bir karış açıldı. "Emin misin?"</span></p>

    <p class="MsoNormal"><span class="calibre1">"Evet!" Gözcünün söyledikleri hiç anlaşılmıyordu. "Gördüm! Yüzlerce at sırtında! Ciritler, kılıçlar. Bin yaya."</span></p>

    <p class="MsoNormal"><span class="calibre1">"Haklıydı!" diye sövdü Bakaris kendi kendine, hayranlıkla. "Enayiler hatalarını yaptılar!"</span></p>

    <p class="MsoNormal"><span class="calibre1">Hizmetkarlarını çağırarak aceleyle çadırına girdi. "Alarm verin," diye emretti, oraya buraya talimatlar yağdırarak. "Komutanlar son emirler için beş dakika içinde burada olsun." Zırhını takarken elleri heyecandan titriyordu. "Wyvern ile Flotsam'e, Yüceefendi'ye haber yollayın."</span></p>

    <p class="MsoNormal"><span class="calibre1">Goblin hizmetkarlar her yana dağılmış, kısa bir süre sonra bütün kampta yankılanan borazanlar ötmeye başlamıştı. Komutan masasının üzerindeki haritaya son bir göz attıktan sonra subaylarıyla konuşmak için ayrıldı.</span></p>

    <p class="MsoNormal"><span class="calibre1">"Çok kötü," diye düşünüyordu çadırından ayrılırken. "O haberi alıncaya kadar savaş bitmiş olur herhalde. Ne acı. Yüce Ermiş Kulesi'nin düşüşünde burada olmak isterdi. Yine de," diye düşündü, "belki yarın akşam Palanthas'ta uyuruz....o ve ben."</span></p>
  </div>
</body>
</html>
