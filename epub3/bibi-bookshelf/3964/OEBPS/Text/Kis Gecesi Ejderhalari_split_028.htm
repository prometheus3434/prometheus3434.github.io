<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h1 class="calibre2" id="calibre_toc_6"><span class="calibre1">III. KİTAP</span></h1>

    <h2 class="calibre5" id="calibre_toc_32"><span class="calibre4">- 1 - Kızıl Büyücü ve Harika İllüzyon!</span></h2>

    <p class="MsoNormal"><span class="calibre1">Domuz ve Islık meyhanesinin tozlu masalarının üzerinde gölgeler sürünüyordu. Balifor Körfezi'nden esen deniz meltemi, yerine tam oturmayan ön pencerelerden geçerken ıslık çalıyor – hanın isminin son bölümünü oluşturan, o farklı ıslık sesini çıkartıyordu. Meyhanenin isminin ilk bölümünü nereden aldığına dair tüm tahminler, hancının belirmesiyle ortadan kalkardı. Şen şakrak, iyi kalpli bir adam olan William Sweetwater daha doğuştan, ortalıkta dolaşan bir domuz (böyle diyordu kasaba söylentileri) bebeğin beşiğini devirdiğinde lanetlenmişti; küçük William o kadar korkmuştu ki, domuzun izi yaşamı boyunca yüzünde kalmıştı. Öte yandan, bu şanssız benzerliğin William'ı sinirlendirmediği kesindi. Balifor Limam'nda, hayatı boyunca arzuladığı hancılık işine atılmak için emekliye ayrılmadan önce bir gemici olarak çalışan William kadar çok sevilen veya sayılan bir adam daha yoktu.</span></p>

    <p class="MsoNormal"><span class="calibre1">Kimse, domuz şakalarına William kadar içten gülmezdi. Hatta oldukça gerçeğe yakın domuz homurtuları çıkartabilir ve müşterilerini eğlendirmek için domuz taklitleri yapardı. (Fakat hiç kimse William'a –Tahta Ayak Al'in zamansız ölümünden beri– "Domuzcuk" demiyordu.)</span></p>

    <p class="MsoNormal"><span class="calibre1">William, son günlerde müşterileri için pek homurtu çıkarmaz olmuştu. Domuz ve Islık'ın genel havası karanlık ve kasvetliydi. Birkaç eski müşteri birbirlerine sokulmuş oturuyor, alçak sesle konuşuyorlardı. Çünkü Balifor Limanı istila altında bir şehirdi – gemileri Liman'a yeni girmiş olan Yüceefendiler'in orduları ve gemilerin kustuğu o iğrenç ejderha adamlar tarafından istila edilmişti.</span></p>

    <p class="MsoNormal"><span class="calibre1">Balifor Limanı –genellikle insan olan– ahalisi kendilerine çok acıyorlardı. Tabii ki dış dünyada neler olup bittiğine dair bir bilgileri yoktu, yoksa ellerindekine şükretmesini bilirlerdi. Şehirlerini yakıp yıkmak için ejderhalar gelmemişti. Ejderanlar genelde halkı rahat bırakıyordu. Ejderha Yüceefendileri Ansalon kıtasının özellikle doğu bölümüyle ilgilenmiyordu. Ülkede yerleşim yerleri dağınıktı: birkaç fakir ve dağınık insan topluluğu ve kenderlerin yurdu Kendermore vardı. Ejderhaların tek bir uçuşu bile ülkeyi yerle bir edebilirdi, ama Ejderha Yüceefendileri güçlerini kuzeyde ve batıda yoğunlaştırıyordu. Limanlar açık olduğu sürece Yüceefendiler'in Balifor ile Goodlund'u harap etmesine gerek yoktu.</span></p>

    <p class="MsoNormal"><span class="calibre1">Domuz ve Islık'a eski müşteriler artık pek gelmese de, William Sweetwater adına işler açılmıştı. Yüceefendi'nin ejderan ve goblin askerleri iyi para alıyorlardı ve en büyük zaafları da sert içkiydi. Fakat William meyhanesini para için açmamıştı. Hem eski, hem de yeni dostların ahbaplıklarından hoşlanıyordu o. Yüceefendi'nin askerlerinin ahbaplığından hoşlanmıyordu. Onlar geldiğinde eski müşterileri gitmişti. O yüzden William derhal ejderanlar için fiyatlarını kasabadaki bütün hanların üç misline çıkartmıştı. Sonra birasına su da karıştırıyordu. Sonuç olarak birkaç eski dostu hariç, meyhanesi hemen hemen terk edilmişti. Bu yeni düzen William'ın işine gelmişti.</span></p>

    <p class="MsoNormal"><span class="calibre1">Yabancıların meyhanesine girdiği akşam –daha çok yanık tenli, dişsiz denizciler olan– dostlarının birkaçıyla konuşuyordu. William bir an için, aynı arkadaşları gibi onlara dik dik baktı. Fakat Yüceefendi'nin askerleri değil de yol yorgunu yolcular olduklarını görünce onları köşedeki bir masaya götürdü.</span></p>

    <p class="MsoNormal"><span class="calibre1">Yabancıların hepsi bira ısmarladı – sıcak sudan başka birşey istemeyen kırmızı cüppeli adam hariç. Sonra deri bir para kesesi ve içindeki birkaç sikke üzerinde yapılan alçak sesli bir tartışmadan sonra William'dan kendilerine ekmek ve peynir de getirmesini rica ettiler.</span></p>

    <p class="MsoNormal"><span class="calibre1">"Bu taraflardan değiller," dedi William, içki tezgahının altında bulundurduğu özel küçük bir fıçıdan bira alırken (ejderanlar için olmayan fıçıdan) arkadaşlarına alçak sesle. "Ve eğer yanılmıyorsam bir hafta karada kalmış bir denizci kadar da fakirler."</span></p>

    <p class="MsoNormal"><span class="calibre1">"Mülteciler," dedi dostu, onları gözünde tartarak.</span></p>

    <p class="MsoNormal"><span class="calibre1">"Garip bir karışım ama," diye ekledi başka bir denizci. "Berideki kızıl sakallı herif bir yarımelf, benim gördüğüm kadarıyla. Ve o kocaman olanınında da Yüceefendi'nin bütün bir ordusunu rehin alacak kadar çok silah var."</span></p>

    <p class="MsoNormal"><span class="calibre1">"Bahse girerim o kılıcı birkaçına da batırıvermiştir," diye mırıldandı William. "Eminim birşeylerden kaçıyorlar. Şu sakallı tipin kapıyı kollayışına bir bakın. Eh Yüceefendi ile savaşmalarına yardımcı olamasak da burada bir eksikleri olamamasına dikkat ederim." Onlara hizmet etmek için ayrıldı.</span></p>

    <p class="MsoNormal"><span class="calibre1">"Paranızı kaldırın," dedi William boğuk bir sesle, sadece ekmek ve peynir değil ama koca bir tepsi dolusu soğuk eti de sertçe masaya bırakarak. Paraları kenara itti. "Belli ki başınız bir çeşit dertte, bu en az yüzümdeki domuz burnu kadar aşikar.</span></p>

    <p class="MsoNormal"><span class="calibre1">Kadınlardan biri ona gülümsedi. William'ın o güne kadar gördüğü en güzel kadındı. Kürk bir kukuletanın altından gümüş-altın saçları pırıldıyordu; gözleri sakin bir gündeki okyanuslar kadar maviydi. Kadın ona gülümsediği zaman William'ın kanında kaliteli bir konyak dolanmış gibi oldu. Fakat kadının yanında oturan ciddi yüzlü, kara saçlı bir adam paraları hancıya geri itti.</span></p>

    <p class="MsoNormal"><span class="calibre1">"Sadaka istemiyoruz," dedi uzun boylu, kürk pelerinli adam. "İstemiyor muyuz?" diye sordu kocaman adam arzuyla, tütsülenmiş ete özlemli gözlerle bakarak.</span></p>

    <p class="MsoNormal"><span class="calibre1">"Nehiryeli," diye serzenişte bulundu kadın, kibar elini adamın koluna koyup. Yarımelf de tam müdahale edecek gibiydi ki, sıcak suyu ısmarlamış olan kırmızı cüppeli adam uzanarak masadan madeni parayı aldı.</span></p>

    <p class="MsoNormal"><span class="calibre1">Parayı kemikli, metalik renkli elinin arkasında dengede tutan adam aniden ve hiç güç sarf etmeden paranın parmaklarının boğumları arasında dans etmesini sağladı. William'ın gözleri fal taşı gibi açıldı. İçki tezgahındaki arkadaşları daha iyi görebilmek için yaklaştılar. Para, kırmızı cüppeli adamın parmaklarında bir içeri, bir dışarı çırpınıyor, dönüyor, zıplıyordu. Havadayken yok olarak tam büyücünün başının üzerinden, kukuletasının çevresinde dönmekte olan altı para olarak belirmişti. Tek bir hareketle paraların William'ın başının etrafında dönmesini sağladı. Denizciler ağızları bir karış açık seyrediyorlardı.</span></p>

    <p class="MsoNormal"><span class="calibre1">"Verdiğimiz zahmet için bir tanesini al," diye fısıldadı büyücü. William tereddütle gözlerinin önünden dönerek geçen paraları yakalamaya çalıştı ama eli paraların içinden geçip gidiyordu! Aniden altı paranın hepsi birden yok oldu. Sadece bir tanesi kalmıştı şimdi, kırmızı cüppeli büyücünün avucu içinde.</span></p>

    <p class="MsoNormal"><span class="calibre1">"Bunu sana borcumuzu ödemek için vermek istiyorum," dedi büyücü kurnazca bir tebessümle, "ama dikkatli ol. Cebini yakabilir."</span></p>

    <p class="MsoNormal"><span class="calibre1">William parayı ihtiyatla kabul etti. İki parmağı arasında tuttuğu paraya kuşkuyla baktı. Sonra para tutuşuverdi! Boş bulunup korkarak kısa kısa çığlıklar atan William parayı yere atıp ayağıyla söndürmeye çalıştı. İki arkadaşı kahkahalarla gülüyordu. Parayı alan William paranın tamamen soğuk ve bozulmamış olduğunu gördü.</span></p>

    <p class="MsoNormal"><span class="calibre1">"Bu etin ücretine değer!" dedi hancı sırıtarak. "Ve bir gecelik konaklama ücretine de," diye ekledi denizci olan arkadaşı, bir avuç bozuk parayı masaya koyup.</span></p>

    <p class="MsoNormal"><span class="calibre1">"Sanırım," dedi Raistlin yavaşça, diğerlerine bakarak, "sorunumuzu çözdük."</span></p>

    <p class="MsoNormal"><span class="calibre1">İşte böyle doğmuştu, Balifor kadar güneyde ve Harabeler kadar kuzeyde hâlâ sözü edilen gezgin gösteri – Kızıl Büyücü ve Harika Gözbağları.</span></p>

    <p class="MsoNormal"><span class="calibre1">Ertesi gece, kırmızı cüppeli büyücü William'ın arkadaşlarından oluşan hayran bir seyirci topluluğuna gösteri yapmaya başlamıştı. Söylenti hızla yayıldı. Büyücü, Domuz ve Islık'da bir hafta kadar gösteri yaptıktan sonra –ilk başlarda bütün bu düşünceye karşı olan– Nehiryeli, Raistlin'in yaptıklarının sadece mali sorunlarını çözmekle kalmayıp çok daha acil sorunlarını da çözdüğünü kabul etmek zorunda kalmıştı.</span></p>

    <p class="MsoNormal"><span class="calibre1">En acil sorunları para sorunuydu. Yolarkadaşları kırlık arazide karınlarını doyurabilirlerdi – hem Nehiryeli hem de Tanis yetenekli avcılar olduğundan, kışın bile doyurabilirlerdi. Fakat onları Sancrist'e götürecek gemiye binebilmek için paraya ihtiyaçları vardı. Bir kez parayı elde ettikten sonra da, düşmanın istilası altındaki topraklardan serbestçe geçebilmek zorundaydılar.</span></p>

    <p class="MsoNormal"><span class="calibre1">Gençliğinde Raistlin sık sık el çabukluğuyla hem kendi, hem de kardeşi için ekmek parası çıkarırdı. Genç büyücüyü okulundan kovmakla tehdit eden ustası tarafından men edilse de, Raistlin bu konuda oldukça başarılı olmuştu. Artık, artmakta olan büyü gücü onu, daha önce ulaşamadığı bir menzile ulaştırmıştı. Gerçekten de seyircilerini numaraları ve hayalleriyle bağlıyordu.</span></p>

    <p class="MsoNormal"><span class="calibre1">Raistlin'in bir emriyle ejderhalar pencerelerden içerisini gözleyip hayret içinde kalan müşterilere ateş kusarken, çorba kâselerinin üzerinde kuşlar uçuşuyor, ak kanatlı gemiler Domuz ve Islık'ın içki tezgahından yelken açarak yükselip alçalıyorlardı. Büyük finalde –Tika tarafından dikilmiş kızıl cüppeleri içinde göz alıcı görünen– büyücü, hiddetlenmiş alevler tarafından tamamen yutulmuş gibi göründükten kısa bir süre sonra (gürültülü bir alkış tufanıyla) ön kapıdan girerek sakin sakin müşterilerin sıhhatine bir kadeh beyaz şarap içiyordu.</span></p>

    <p class="MsoNormal"><span class="calibre1">Bir hafta içinde Domuz ve Islık, William'ın bir yılda yapacağı işten fazla iş yapmıştı. Daha da güzeli –onu ilgilendirdiği kadarıyla– dostları sorunlarını unutabiliyordu. Öte yandan, kısa bir süre sonra istenmeyen ziyaretçiler de gelmeye başladı. İlk başlarda William kalabalık içinde ejderanların ve goblinlerin belirmesiyle sinirlenmişti ama Tanis onu yatıştırmış, William da istemeye istemeye izlemelerine izin vermişti.</span></p>

    <p class="MsoNormal"><span class="calibre1">Tanis, gerçekte onları gördüğüne sevinmişti. Yarımelf açısından herşey iyi gidiyor ve ikinci sorunları da çözülüyordu. Eğer Yüceefendi'nin askerleri gösteriden hoşlanır da bunu etrafa yayarlarsa, yolarkadaşları taşrada rahatsız edilmeden gezebilirlerdi.</span></p>

    <p class="MsoNormal"><span class="calibre1">Planları –William'a danıştıktan sonra– İstar Kan Denizi'nde bulunan, Balfor Limanı'nın kuzey şehir olan Flotsam'e gitmekti. – Burada bir gemi bulmayı umuyorlardı. William onlara, Balifor Limanı'nda kimsenin kendilerini kabul etmeyeceğini açıklamıştı. Butün yerli gemi sahipleri Ejderha Yüceefendileri'nin hizmetine girmişti (veya gemilerine el konmuştu). Fakat Flotsam politikadan çok parayla ilgilenenlerin limanı olarak nam salmıştı.</span></p>

    <p class="MsoNormal"><span class="calibre1">Yolarkadaşları Domuz ve Islık'ta bir ay kaldılar. William onlara bedava oda ile yiyecek içecek tedarik ediyor, hatta kazandıkları bütün parayı da alıkoymalarına izin veriyordu. Nehiryeli William'ın bonkörlüğüne karşı çıktıysa da, William kendisi için en önemli şeyin eski müşterilerinin geri dönmeleri olduğunu söylemişti.</span></p>

    <p class="MsoNormal"><span class="calibre1">Bu süre zarfında Raistlin, ilk başlarda sadece gözbağından oluşan gösterisini iyileştirmiş, genişletmişti. Fakat büyücü çok çabuk yoruluyordu, o yüzden Tika dans ederek gösteriler arasında ona dinlenmesi için zaman kazandırmayı teklif etti. Raistlin kararsızdı fakat Tika kendine o kadar baştan çıkarıcı bir kıyafet dikmişti ki, Caramon –ilk başta– projeye tamamen karşı çıkmıştı. Fakat Tika ona gülmüştü sadece. Dansı büyük bir başarı sağlamış, topladıkları parayı önemli bir ölçüde arttırmıştı. Raistlin derhal kızı gösteriye dahil etti.</span></p>

    <p class="MsoNormal"><span class="calibre1">Kalabalığın bu eğlentiden hoşlandığını gören büyücü başkalarını da düşünmeye başladı. Hiddetle kızaran Caramon kuvvet gösterileri yapması için ikna edilmişti; gösterisinin en ilgi çeken kısmı, iri kıyım William'ı başının üzerine tek eliyle kaldırmasıydı. Tanis kalabalığı, elf yeteneği olan karanlıkta "görme" yetisiyle hayretler içinde bırakıyordu. Fakat Raistlin bir gün, bir gece önceki gösteriden toplanan parayı sayarken Altınay'ın yanına gelmesiyle hayretler içinde kaldı.</span></p>

    <p class="MsoNormal"><span class="calibre1">"Bu gece ben de gösteride şarkı söylemek istiyorum," demişti kadın. Raistlin ona gözlerine inanamayarak baktı. Gözleri Nehiryeli'ne kayıverdi. Uzun boylu Bozkırlı gönülsüzce başını olur anlamında salladı. "Güçlü bir sesin var," dedi Raistlin, parayı keseye kaydırıp ipini sıkı sıkı çekerek. "Çok iyi hatırlıyorum. Son Yuva Hanı'nda söylediğini duyduğum şarkı neredeyse hepimizi öldürecek bir kargaşanın patlak vermesine neden olmuştu."</span></p>

    <p class="MsoNormal"><span class="calibre1">Altınay kendisini gruba tanıtan o meşum şarkıyı hatırlayarak kızardı. Kaşlarını çatan Nehiryeli elini kadının omzuna koydu.</span></p>

    <p class="MsoNormal"><span class="calibre1">"Haydi gel!" dedi sertçe, Raistlin'e dik dik bakarak. "Sana söylemiştim..."</span></p>

    <p class="MsoNormal"><span class="calibre1">Fakat Altınay başını inatla sallayarak çenesini o bildik, mütehhakkim edayla kaldırdı. "Şarkı söyleyeceğim," dedi serinkanlılıkla, "ve Nehiryeli de bana eşlik edecek. Bir şarkı yazdım."</span></p>

    <p class="MsoNormal"><span class="calibre1">"Pekala," diye cevap verdi büyücü, para kesesini cüppesine sokarken. "Bu akşam deneriz."</span></p>

    <p class="MsoNormal"><span class="calibre1">Domuz ve Islık o gece kalabalıktı. Karmaşık bir seyirci kitlesi vardı: Küçük çocuklar, ebeveynleri, denizciler, ejderanlar, goblinler, herkesin eşyalarına dikkat etmesine neden olan birkaç kender. William ile iki yardımcısı etrafta koşuşturuyor, içecek ve yiyecek servisi yapıyordu. Sonra gösteri başladı.</span></p>

    <p class="MsoNormal"><span class="calibre1">Kalabalık Raistlin'in dönen paralarını alkışlayıp hayali bir domuz içki tezgahının üzerinde dans etmeye başlayınca güldü ve dev bir troll pencerelerin birinden içeri yıldırım gibi girince korkuyla sandalyelerinden düştüler. Selam veren büyücü dinlenmek için çekildi. Tika çıktı.</span></p>

    <p class="MsoNormal"><span class="calibre1">Kalabalık ve özellikle de ejderanlar, kupalarını masalara vurarak Tika'nın dans etmesine tezahüratta bulundular.</span></p>

    <p class="MsoNormal"><span class="calibre1">Sonra soluk mavi bir elbise giymiş olan Altınay çıktı önlerine. Gümüş-altın saçları, mehtapta parıldayan sular gibi akıyordu omuzlarına. Kalabalık derhal sustu. Hiç birşey söylemeden, William'ın aceleyle yapmış olduğu yüksek platformdaki sandalyeye oturdu. O kadar güzeldi ki kalabalıktan bir mırıltı yayıldı. Hepsi bir umutla bekliyordu.</span></p>

    <p class="MsoNormal"><span class="calibre1">Nehiryeli, onun ayaklarının dibine yere oturdu. Elde oyulmuş bir flütü dudaklarına götürerek çalmaya başladı; biraz sonra Altınay'ın sesi de flüte karıştı. Şarkısı basit bir şarkıydı, ezgisi tatlı ve ahenkli, ama yine de akıldan çıkmayan bir ezgiydi. Fakat Tanis'in dikkatini çeken ve Caramon ile huzursuzca bakışmasına neden olan, şarkının sözleri olmuştu. Yanında oturmakta olan Raistlin, Tanis'in kolunu yapıştı.</span></p>

    <p class="MsoNormal"><span class="calibre1">"Ben de bundan korkuyordum!" diye tısladı büyücü. "Başka bir kargaşalık."</span></p>

    <p class="MsoNormal"><span class="calibre1">"Belki de olmaz," dedi Tanis etrafı seyrederek. "Seyircilere bir bak." Kadınlar başlarını kocalarının omzuna dayamıştı; çocuklar da sessizleşmiş, dikkat kesilmişlerdi. Ejderanlar sanki büyülenmişti – aynı, bazen vahşi hayvanların müziğe kapıldıkları gibi. Sadece sarkıttıkları ayaklarını yerde sürümelerinden sıkıldıkları belli olan goblinler, ejderanlardan korktuklarından protesto etmeye cesaret edemiyorlardı. Altınay'ın şarkısı kadim tanrılara aitti. Nasıl tanrıların Afet'i, İstar'ın Kralrahibi'ni ve Krynn halkını gururları yüzünden cezalandırmak için yolladığını anlatıyordu. O gecenin dehşetini ve onu izleyenleri okudu şarkısında. İnsanların nasıl kendilerini terk edilmiş sanarak sahte tanrılara dua ettiklerini hatırlattı. Sonra onlara bir umut mesajı verdi: Tanrılar onları terk etmemişti. Gerçek tanrılar buradaydı, kendilerini dinleyecek birilerini bekliyorlardı. Şarkısı bittikten ve flütün kederli ağıtı solduktan sonra kalabalığın çoğunluğu, sanki hoş bir rüyadan uyanırlarmış gibi başlarını salladılar. Şarkının neyle ilgili olduğu sorulduğunda bilemediler. Ejderanlar omuzlarını silkerek daha çok bira istedi. Goblinler Tika'nın bir daha dans etmesi için bağırıştılar. Fakat Tanis, orada burada, şarkı sırasında takındıkları o merağı hâlâ taşıyan yüzler fark etti. Ve genç, esmer bir kadının utana sıkıla Altınay'a doğru yaklaştığını gördüğünde hiç şaşırmadı.</span></p>

    <p class="MsoNormal"><span class="calibre1">"Sizi rahatsız ettiğim için özür dilerim hanımefendi," dediğini duydu Tanis kadının, "fakat şarkınız beni çok derinden etkiledi. Ben...ben kadim tanrıları ve onların yollarını öğrenmek istiyorum."</span></p>

    <p class="MsoNormal"><span class="calibre1">Altınay gülümsedi. "Yarın bana gel," dedi, "ben de sana bildiklerimi öğreteyim."</span></p>

    <p class="MsoNormal"><span class="calibre1">Ve böylece yavaş yavaş kadim tanrıların söylentisi yayıldı. Balifor Limanı'ndan ayrıldıklarında esmer kadın, yumuşak sesli genç bir adam ve birkaç kişi daha Şifa Tanrıçası Mishakal'ın mavi madalyonlarını takmaya başlamıştı. Karanlık ve huzursuz topraklara ümit getirerek bu yola gizli gizli devam etmişlerdi.</span></p>

    <p class="MsoNormal"><span class="calibre1">Ay sonunda yolarkadaşları bir yük arabası, bunu çekecek atlar ve birkaç da binek atı ile erzak alabilecek duruma gelmişlerdi. Kalan da Sancrist'e gitmek için gemiye verilecekti. Yolda, Balifor Limanı ile Flotsam arasındaki küçük çiftçi topluluklarının olduğu yerlerde gösteri yaparak paralarını çoğaltmayı düşünüyorlardı.</span></p>

    <p class="MsoNormal"><span class="calibre1">Kızıl Büyücü, Balifor Limanı'nı Yılbaşı sezonundan kısa bir süre önce terk ettiğinde, arabası heyecanlı bir kalabalık tarafından uğurlanmıştı. Kostümleri, iki aylık erzakları, bir fıçı bira ile (William tarafından tedarik edilmiş) yüklenmiş araba, Raistlin'in içinde uyuyup yolculuk edebileceği kadar genişti. Aynı zamanda, diğerlerinin içinde kalacakları çok renkli, çizgili çadırlar da buraya yüklenmişti.</span></p>

    <p class="MsoNormal"><span class="calibre1">Tanis başını sallayarak oluşturdukları o garip görüntüye bir baktı. Ona öyle geldi ki –başlarına tüm gelenler arasında– bu en tuhafıydı. Arabayı kullanan kardeşinin yanına oturan Raistlin'e baktı. Büyücünün kırmızı pullu cüppesi, kış güneşi altında alev alevdi. Rüzgara karşı kamburunu çıkartmış oturan Raistlin, kalabalığın pek hoşuna giden sır dolu bir görüntüye bürünmüş, önüne bakıyordu. Ayı postuna bürünmüş Caramon (bu giysi ona Wiliam'ın hediyesiydi) ayının kafasını kendi kafası üzerine çekmiş, sanki arabayı bir ayı kullanıyormuş izlenimi veriyordu. Yalancı bir hiddetle çocuklara hırladıkça çocuklar tezahüratta bulunuyordu.</span></p>

    <p class="MsoNormal"><span class="calibre1">Neredeyse şehirden çıkmışlardı ki bir ejderan komutanı onları durdurdu. Midesi ağzına gelen Tanis, eli kılıcında atını ileri sürdü Fakat komutan sadece ejderan ordularının bulunduğu Bloodwatch'dan geçip geçmediklerinden emin olmak istiyordu. Ejderan gösteriden bir arkadaşına bahsetmişti. Askerler gösteriyi merakla bekliyordu, içinden oraya adımını dahi atmamaya and içen Tanis, tüm sadakatiyle gidecekleri konusunda yemin etti.</span></p>

    <p class="MsoNormal"><span class="calibre1">Sonunda şehrin kapısına vardılar. Bineklerinden aşağıya inerek arkadaşlarıyla vedalaştılar. William, Tika ile başlayıp, Tika ile bitirerek hepsiyle kucaklaştı. Raistlin'e de sarılacaktı ama, ona yaklaşırken büyücünün gözleri öylesine bir telaşla açıldı ki hancı alelacele geri çekildi.</span></p>

    <p class="MsoNormal"><span class="calibre1">Yolarkadaşları yeniden atlarına bindiler. Raistlin ile Caramon ise arabaya döndü. Kalabalık tezahüratta bulunup tekrar bahardaki Kırkma kutlamalarına gelmeleri için ısrar etti. Nöbetçiler kapıları açıp onlara iyi yolculuklar diledi ve böylece yolarkadaşları kapılardan geçip gittiler. Kapılar arkalarından kapandı.</span></p>

    <p class="MsoNormal"><span class="calibre1">Rüzgar soğuk soğuk esiyordu. Tepelerindeki gri bulutlar kesik kesik kar atıştırıyordu. Kendilerine işlek olduğu konusunda güvence verilen yol çıplak ve bomboş uzanıyordu önlerinde. Raistlin titreyip öksürmeye başlamıştı. Bir süre sonra, arabanın içinde yolculuk yapacağını söyledi. Kalanlar kukuletalarını başlarına geçirip kürklerine sıkı sıkı sarındılar.</span></p>

    <p class="MsoNormal"><span class="calibre1">Tekerlek izleriyle yol yol olmuş çamurlu yolda arabayı süren Caramon, normalin dışında endişeli görünüyordu.</span></p>

    <p class="MsoNormal"><span class="calibre1">"Biliyor musun Tanis," dedi, Tika'nın atların yelelerine bağladığı çıngırakların şıngırtısı arasından ciddiyetle, "en çok arkadaşlarımızın bizi bu halde görmediğine şükrediyorum. Flint'in neler diyebileceğini düşünebiliyor musun? Durmadan homurdanan o yaşlı cüce benim böyle dolaşmama hiç izin vermezdi. Sturm'ü gözünde canlandırabiliyor musun!" Düşüncesi bile kelimeleri aştığı için koca adam başını sallamakla yetindi.</span></p>

    <p class="MsoNormal"><span class="calibre1">Evet, diye çekti içini Tanis. Srurm'ü gözümde canlandırabiliyorum. Canım dostum sana – senin cesaretine, soylu ruhuna ne kadar çok güvendiğimi hiç fark etmemişim. Hayatta mısın dostum? Sancrist'e sağ salim varabildin mi? Artık, her zaman ruhunda taşıdığın o şövalyeliği bedenen de kazanabildin mi? Bir daha karşılaşabilecek miyiz, yoksa bu yaşamda bir daha karşılaşmamak üzeremi ayrıldık – Raistlin'in önceden gördüğü gibi?</span></p>

    <p class="MsoNormal"><span class="calibre1">Grup yoluna devam etti. Gün karardı, fırtına vahşileşti. Nehiryeli atını Altınay'ın yanından sürmek için geri kaldı. Tika atını arabanın arkasına bağlayarak kıvrılıp Caramon'un yanına oturuverdi. Arabanın içinde Raistlin uyuyordu.</span></p>

    <p class="MsoNormal"><span class="calibre1">Tanis, başı önünde, düşünceleri uzaklarda, tek başına sürüyordu atını.</span></p>
  </div>
</body>
</html>
