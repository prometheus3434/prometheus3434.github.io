<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_34"><span class="calibre4">- 3 - Ejderha küresi. Caramon'un yemini.</span></h2>

    <p class="MsoNormal"><span class="calibre1">Raistlin arabanın küçük kapısında durmuş, altın gözleriyle güneş altındaki ormanı gözlüyordu. Herşey sakindi. Yılbaşı geçmişti. Kırlar kışa teslim olmuştu. Karla kaplanmış topraklarda hiç birşey kıpırdamıyordu. Arkadaşları gitmişti, hepsi kendine göre bir işle meşguldü. Raistlin zalimce başını salladı. Güzel. Geriye dönerek arabaya girdi ve tahta kapılarını sıkı sıkı kapattı.</span></p>

    <p class="MsoNormal"><span class="calibre1">Yolarkadaşları birkaç gündür burada, Kendermore'un eteklerinde konaklıyorlardı. Yolculukları bitmek üzereydi. İnanılmayacak kadar başarılı olmuştu. Bu akşam, karanlığın örtüsü altında Flotsam'e doğru ilerleyeceklerdi. Bir gemi kiraladıktan sonra erzak alıp, bir hafta da Flotsam'de kalacak kadar paraları vardı. Bu akşamüstü son gösterilerini yapmışlardı.</span></p>

    <p class="MsoNormal"><span class="calibre1">Genç büyücü arabanın arkasındaki karışıklığa doğru ilerledi. Gözleri bir çivide asılı duran pırıltılı al cüppeye gitti. Tika onu katlayıp kaldırmaya başladığında Raistlin hırçınlaşıp ona hırlamıştı. Omuzlarını silken Tika işi oluruna bırakmış, Caramon'un –her zamanki gibi– onu bulacağını bilerek ormanda dolaşmak için dışarı çıkmıştı.</span></p>

    <p class="MsoNormal"><span class="calibre1">Raistlin cüppeyi ellemek için ince elini uzattı; yaşamının bu döneminin bittiğine üzülürken, ince parmakları parlak, pullu kumaşı arzuyla okşadı.</span></p>

    <p class="MsoNormal"><span class="calibre1">"Mutluydum," diye mırıldandı kendi kendine. "Garip. Hayatımda böyle birşeyi iddia edebileceğim pek başka bir zaman olmadı. Küçükken veya bedenime işkence edip beni bu gözlerle lanetledikleri geçen bu son yıllarda olmadığı kesin. Ama hiç mutluluk beklememiştim ki zaten. Büyümün yanında ne kadar değersiz kalıyor! Yine de....yine de bu son haftalar huzur dolu günler oldu. Mutluluk haftaları. Bir daha böyle günler geleceğini zannetmiyorum. Özellikle de yapmam gereken şeyden sonra..."</span></p>

    <p class="MsoNormal"><span class="calibre1">Raistlin cüppeyi biraz daha tutuktan sonra omuzlarını silkerek bir köşeye fırlattı ve arabanın arkasında, kendi şahsi kullanımı için bir perdeyle ayırmış olduğu bölüme doğru ilerledi. O bölüme girince perdeleri sıkı sıkı çekti.</span></p>

    <p class="MsoNormal"><span class="calibre1">Mükemmel. Birkaç saat, yani gün kavuşuncaya kadar kendi başına kalabilecekti. Tanis ile Nehiryeli avlanmaya gitmişti. Caramon da avlanmaya gitmişti güya, gerçi herkes bunun Tika ile yalnız kalabilmek için bir mazeret olduğunu biliyordu. Altınay yolculukları için yolluk hazırlıyordu. Kimse onu rahatsız etmezdi. Büyücü memnuniyetle kendi kendine başını salladı.</span></p>

    <p class="MsoNormal"><span class="calibre1">Caramon'un onun için yaptığı açılıp kapanan küçük masasının başına oturan Raistlin, cüppesinin en iç ceplerinden birinden, sıradan görünüşlü bir kese çıkardı; ejderha küresini barındıran keseyi yani. İskeletimsi parmakları kesenin ipini çekiştirirken titriyordu. Torba açıldı. Elini içine sokan Raistlin ejderha küresini kavrayarak dışarı çıkarttı. Rahatlıkla elinin içinde tutuyor, bir değişiklik olup olmadığını anlamak için yakından inceliyordu.</span></p>

    <p class="MsoNormal"><span class="calibre1">Hayır. Hâlâ içinde soluk yeşil bir renk dönüyordu. Hâlâ, sanki bir dolu parçası tutuyormuş gibi ele soğuk geliyordu. Gülümseyen Raistlin, masanın altındaki eşyalarını eliyle yoklarken bir eliyle de küreyi sıkı sıkı tutuyordu. Sonunda aradığını buldu – kabaca yontulmuş ahşap üç ayaklı küçük sehpa. Sehpayı kaldıran Raistlin bunu masanın üzerine koydu. Pek birşeye benzemiyordu - Flint görse küçümserdi. Raistlin'de ağacı işlemek için ne bir aşk, ne de bir hüner vardı. Bunu da, yollarda geçirdikleri uzun günler boyunca sarsıla sarsıla giden arabanın içinde zahmetle yontmuştu, gizlice. Hayır, pek bir şeye benzememişti ama bu umurunda bile değildi. İşine yarayacaktı.</span></p>

    <p class="MsoNormal"><span class="calibre1">Sehpayı masanın üzerine koyarak ejderha küresini üzerine yerleştirdi. Bilye büyüklüğündeki küre komik duruyordu ama Raistlin arkasına yaslanarak sabırla beklemeye başladı. Tahmin ettiği gibi, kısa bir süre sonra küre büyümeye başlamıştı. Gerçekten büyümüş müydü? Belki de onu çekiyordu. Raistlin ayırt edemiyordu. Aniden kürenin olması gerektiği boya geldiğini biliyordu, o kadar. Değişen birşey varsa, o da çok küçük olanın kendisi, küreyle aynı odada olamayacak kadar önemsiz olduğuydu.</span></p>

    <p class="MsoNormal"><span class="calibre1">Büyücü başını salladı. Denetimini yitirmemesi gerektiğini biliyordu; kürenin, onun denetimini zayıflatmak için oynadığı kurnazca oyunu hemen fark etti. Kısa bir süre sonra bu oyunlar kurnazca olmayacaktı. Raistlin boğazının gerildiğini hissetti. Zayıf ciğerlerine lanet okuyarak öksürdü. Titrek bir nefes alarak derin ve rahat nefes alabilmek için kendini zorladı.</span></p>

    <p class="MsoNormal"><span class="calibre1">Rahatla, diye düşündü. Rahatlamalıyım. Korkmuyorum. Güçlüyüm. Bak neler başardım! Sessizce küreye seslendi: Elde ettiğim güce bir bak! Kararık Orman'da yaptıklarıma tanık ol. Silvanesti'de yaptıklarıma tanık ol. Güçlüyüm. Korkmuyorum.</span></p>

    <p class="MsoNormal"><span class="calibre1">Kürenin renkleri yumuşak yumuşak dönüyordu. Cevap vermedi. Büyücü bir an için gözlerini kapatarak küreyi gözlerinden uzaklaştırdı. Denetimini yeniden kazanarak gözlerini yeniden açtı, içini çekerek küreye baktı. Beklenen an yaklaşıyordu.</span></p>

    <p class="MsoNormal"><span class="calibre1">Ejderha küresi artık özgün boyutuna dönmüştü. Neredeyse Lorac'ın küreyi kavramış pörsük ellerini görür gibi oldu. Genç büyücü gayri ihtiyari ürperdi. Hayır! Kes şunu! dedi kendisine metanetle ve hemen görüntüyü aklından uzaklaştırdı.</span></p>

    <p class="MsoNormal"><span class="calibre1">Bir kez daha gevşedi, düzgün nefes alıp vermeye başlayarak kumsaati gözleri küre üzerine odaklandı. Sonra –yavaşça– ince, metal renkli parmaklarını uzattı. Son bir anlık tereddütten sonra Raistlin ellerini ejderha küresinin soğuk kristali üzerine yerleştirerek kadim sözleri söyledi.</span></p>

    <p class="MsoNormal"><span class="calibre1">"Ast bilak moipar alan/Suh akvlar tantangusar." Ne demesi gerektiğini nasıl bilmişti? Hangi kadim sözlerin, kürenin onu anlamasını, onun varlığını fark etmesini sağlayacağını nasıl bilmişti? Raistlin bilmiyordu. Sadece –her nasılsa, içinde bir yerlerde– bu sözleri biliyor idi! Bu, ona Silvanesti'de konuşan ses miydi? Belki de. Önemi yoktu.</span></p>

    <p class="MsoNormal"><span class="calibre1">Sözleri tekrar, yüksek sesle söyledi. "Ast bilak moipar alan/Suh akvlar tantangusar!" Hareket eden yeşil renk yavaş yavaş, seyrederken başının dönmesine neden olan, dönen ve kayan sayısız renge dönüştü. Avuçlarının altındaki kristal o kadar soğuktu ki dokunması bile acı veriyordu. Raistlin'in gözlerinin önünde, ellerini çekince derisinin donarak küreye yapışacağına dair bir görüntü canlandı. Dişlerini sıkarak acıyı duymazlıktan geldi ve sözleri bir kez daha fısıldadı.</span></p>

    <p class="MsoNormal"><span class="calibre1">Renklerin dönmesi durdu. Ortasında bir ışık parladı; ne beyaz, ne siyah olan, hem bütün renkleri içine alan, hem de renksiz bir ışık. Raistlin, boğazından yükselmekte olan, onu boğan balgamla savaşarak yutkundu.</span></p>

    <p class="MsoNormal"><span class="calibre1">Işıktan iki el uzandı! Kendi ellerini geri çekmek için dayanılmaz bir dürtü vardı içinde, ama daha o kıpırdayamadan o iki el, büyücünün ellerini güçle sıkı sıkı kavradı. Küre yok oldu! Oda yok oldu! Raistlin etrafında hiç birşey görmüyordu. Hiç ışık yoktu. Karanlık yoktu. Hiç! Hiç...kendi ellerini tutan iki elden başka hiç birşey yoktu. Raistlin sadece dehşeti nedeniyle o ellere konsantre oldu.</span></p>

    <p class="MsoNormal"><span class="calibre1">İnsan mıydı? Elf mi? Genç mi? Yaşlı mı? Bilemiyordu. Parmaklar uzun ve inceydi, ama kavrayan ölümün pençeleriydi. Bir bıraksa, merhametli karanlık onu tüketinceye kadar sürüklenerek bir boşluğa düşecekti. Raistlin korkudan aldığı kuvvetle ellere tutunurken ellerin yavaş yavaş onu kendine doğru çektiğini fark etti; ellerin onu çektiği yer....çektiği yer...</span></p>

    <p class="MsoNormal"><span class="calibre1">Raistlin, sanki biri yüzüne soğuk su atmış gibi aniden kendine geldi. “Hayır!” dedi elleri denetimi altında tuttuğunu düşündüğü akıla. Gitmeyeceğim! Onu koruyan o elleri kaybetmekten korksa da, istemediği bir yere çekilmekten daha çok korkuyordu. Elleri bırakamazdı. Denetimimi koruyacağım, dedi vahşice, ellerin sahibi akla. Kendi elleriyle sıkı sıkı tutunup bütün iradesini kullanarak elleri kendine doğru çekti!</span></p>

    <p class="MsoNormal"><span class="calibre1">Eller durdu. Bir an için, iki istenç birbiriyle çatışarak bir ölüm kalım yarışına kitlendi. Raistlin kuvvetin bedeninden çekildiğini, ellerinin zayıfladığını, avuç içlerinin terlediğini hissetti. Kürenin ellerinin belli belirsiz, onu yeniden çekmeye başladığını hissetti. Şiddetli bir ıstırap içinde Raistlin yeniden denetimi eline almak için kanını son damlasına kadar topladı, bütün sinirlerini odakladı, narin bedenindeki her kası feda etti.</span></p>

    <p class="MsoNormal"><span class="calibre1">Yavaş... yavaş... tam güm güm atan kalbinin göğsünden fırlayacağını veya beyninin ateş topu gibi patlayacağını düşündüğü sırada, Raistlin ellerin güçlü çekişlerini gevşettiklerini hissetti. Hâlâ sıkı sıkı tutuyorlardı onu –aynı kendi ellerinin diğer elleri kavradığı gibi. Ama artık ikisi bir yarış içinde değildi. Onun elleri ile ejderha küresinin elleri kilitli kaldı; her ikisinin elleri de saygı gösteriyor, hiç biri üstünlük aramıyordu.</span></p>

    <p class="MsoNormal"><span class="calibre1">Zaferin ve büyünün sarhoşluğu Raistlin'in damarlarından akıyor, onu ılık, altın bir ışıkla sarıyordu. Bedeni gevşedi. Titreyerek ellerin onu kibarca tuttuğunu, onu desteklediğini, ona güç verdiğini hissetti.</span></p>

    <p class="MsoNormal"><span class="calibre1">“Nesin sen?” diye sorguladı sessizce. “İyi misin? Kötü müsün?” “Ne biriyim, ne öbürü. Ben hiçim. Ben herşeyim. Çok uzun zaman önce yakalanan ejderhaların özüyüm ben.”</span></p>

    <p class="MsoNormal"><span class="calibre1">“Nasıl çalışıyorsun?” diye sordu Raistlin. Ejderhaları nasıl denetimin altına alıyorsun?</span></p>

    <p class="MsoNormal"><span class="calibre1">“Senin emrinle onları kendime çağırırım. Benim çağrıma karşı koyamazlar. İtaat ederler.”</span></p>

    <p class="MsoNormal"><span class="calibre1">“Kendi efendilerine ihanet ederler mi? Benim emrime girerler mi?”</span></p>

    <p class="MsoNormal"><span class="calibre1">Bu efendisine ve aralarındaki bağa bağlı. Bazı durumlarda bu bağ o kadar güçlü olur ki ejderha, efendisinin denetiminde kalır. Ama çoğu istediğini yapar. Kendilerine engel olamazlar.”</span></p>

    <p class="MsoNormal"><span class="calibre1">“Bu konuda çalışmalıyım,” diye mırıldandı Raistlin zayıfladığını hissederek. “Anlıyamıyorum...”</span></p>

    <p class="MsoNormal"><span class="calibre1">“İçin ferah olsun. Ben sana yardım edeceğim. Artık birleştiğimize göre sık sık yardımımı isteyebilirsin. Ben çoktan unutulmuş birçok sırrı bilirim. Bu sırlar senin olabilir.”</span></p>

    <p class="MsoNormal"><span class="calibre1">“Ne sırrı?...” Raistlin bilincini yitirmeye başladığı hissetti. Üzerindeki gerginlik çok fazlaydı. Elleri tutmaya devam etmek için çabaladı ama ellerinin kaydığını hissedebiliyordu.</span></p>

    <p class="MsoNormal"><span class="calibre1">Sonra eller onu sıkı sıkı sardı; aynı çocuğunu tutan bir anne gibi. “Rahatla, düşmene izin vermem. Uyu. Yorgunsun.”</span></p>

    <p class="MsoNormal"><span class="calibre1">“Anlat bana! Bilmem gerek!” diye haykırdı Raistlin sessizce.</span></p>

    <p class="MsoNormal"><span class="calibre1">“Sadece şunu söyleyeceğim sana, sonra dinlenmelisin. Palanthas'daki Astinus kütüphanesinde, kadim günlerde, Yitmiş Savaş zamanında büyücüler tarafından oraya götürülen kitaplar var, yüzlerce kitap. Bakan herkese bu kitaplar büyü üstüne ansiklopediler, zamanın derinliklerinde yitip gitmiş büyücülerin can sıkıcı öyküleri gibi gelir.”</span></p>

    <p class="MsoNormal"><span class="calibre1">Raistlin kendine doğru süzülen karanlığı gördü. Ellere sıkı sıkı sarıldı.</span></p>

    <p class="MsoNormal"><span class="calibre1">“Kitaplarda aslında ne var?” diye fısıldadı.</span></p>

    <p class="MsoNormal"><span class="calibre1">Sonra bilgiyle birlikte karanlığın üzerine bir okyanus dalgası gibi patladığını biliyordu.</span></p>

    <p class="MsoNormal"><span class="calibre1">Arabanın yakınlarındaki bir mağarada, gölgeler içine gizlenen, kendi arzularıyla ısınan Tika ile Caramon birbirlerine sarılmış yatıyorlardı. Tika'nın kızıl saçı yüzüne, alnına sıkı bukleler halinde yapışmıştı; gözleri kapanmış dolgun dudakları aralanmıştı. Canlı renklere sahip eteği ve kabarık kollu beyaz bluzu içindeki bedeni Caramon'a sıkı sıkı sarılmıştı. Bacakları Caramon'un bacaklarına dolanmış, elleri Caramon'un yüzünü okşuyor, dudakları onun dudaklarına dokunuyordu.</span></p>

    <p class="MsoNormal"><span class="calibre1">"Lütfen Caramon," diye fısıldadı. "Bu işkence. Birbirimizi istiyoruz. Ben korkmuyorum. Lütfen, sev beni!"</span></p>

    <p class="MsoNormal"><span class="calibre1">Caramon gözlerini kapattı. Yüzü terle parlıyordu. Aşkının acısı katlanılamayacak gibiydi. Bunu bitirebilirdi; herşeyi, tatlı tatlı, kendinden geçerek bitirebilirdi. Bir an için tereddüt etti. Tika'nın hoş kokulu saçları burun deliklerine giriyor, yumuşak dudakları boynunda dolaşıyordu. Çok kolay olurdu...çok harika...</span></p>

    <p class="MsoNormal"><span class="calibre1">Caramon içini çekti. Güçlü elleriyle Tika'nın bileklerini kuvvetle kavradı. Kızın ellerini yüzünden kuvvetle ayırarak kendinden uzaklaştırdı.</span></p>

    <p class="MsoNormal"><span class="calibre1">"Hayır," dedi, arzusu onu boğuyordu. Yerde yuvarlanıp dönerek ayağa kalktı. "Hayır," diye tekrarladı. "Üzgünüm. Niyetim...işin bu kadar ileri gitmesine izin vermek değildi."</span></p>

    <p class="MsoNormal"><span class="calibre1">"Ama benim öyleydi!" diye bağırdı Tika. "Korkmuyorum! Artık korkmuyorum."</span></p>

    <p class="MsoNormal"><span class="calibre1">Öyle, diye düşündü Caramon, elleriyle güm güm atan kalbini bastırarak. Ellerimde tuzağa düşmüş bir tavşan gibi titrediğini hissediyorum.</span></p>

    <p class="MsoNormal"><span class="calibre1">Tika beyaz bluzunun bağcıklarını bağlamaya başladı. Gözyaşları arasından göremediği için bağcığına o kadar asıldı ki bağcık koptu.</span></p>

    <p class="MsoNormal"><span class="calibre1">"Bak şimdi! Gördün mü!" Kopmuş ipek sicimi mağaraya doğru fırlattı. "Bluzumu mahfettim! Şimdi tamir etmek gerek. Tabii ki herkes ne olduğunu anlayacak! Ya da anladıklarını zannedecekler! Ben...ben...of ne yararı var ki!" Sinirinden ağlayan Tika yüzünü elleriyle kapatarak ileri geri sallanmaya başladı.</span></p>

    <p class="MsoNormal"><span class="calibre1">"Ne düşündükleri umurumda değil!" dedi Caramon, sesi mağarada yankılanıyordu. Kızı teselli etmedi. Çünkü bir daha kıza dokunsa, arzusuna boyun eğeceğini biliyordu. "Sonra birşey düşündükleri de yok. Onlar bizim arkadaşlarımız. Bizi düşünüyorlar..."</span></p>

    <p class="MsoNormal"><span class="calibre1">"Biliyorum!" diye bağırdı Tika bozularak. "Raistlin değil mi? O beni beğenmiyor. Benden nefret ediyor!"</span></p>

    <p class="MsoNormal"><span class="calibre1">"Böyle söyleme Tika." Caramon'un sesi sert idi. "Eğer öyle olsaydı ve o da daha güçlü olsaydı o zaman önemli olmazdı. Diğerlerinin ne dediği veya düşündüğü umurumda olmazdı. Diğerleri mutlu olmamızı istiyor. Neden bizim...bizim..ıı... sevgili olmadığımızı anlamıyorlar. Tanis, yüzüme karşı bir ahmak olduğumu söylemişti..."</span></p>

    <p class="MsoNormal"><span class="calibre1">"Haklı." Tika'nın sesi, gözyaşlanndan sırılsıklam olmuş saçlarıyla boğulmuştu.</span></p>

    <p class="MsoNormal"><span class="calibre1">"Belki haklıdır. Belki de değildir."</span></p>

    <p class="MsoNormal"><span class="calibre1">Caramon'un sesindeki birşey kızın ağlamayı kesmesine neden olmuştu. Caramon ona bakmak için dönerken o da Caramon'a baktı.</span></p>

    <p class="MsoNormal"><span class="calibre1">"Sen Raist'e Yüksek Büyücülük Kulesi'nde neler olduğunu bilmiyorsun. Hiç biriniz bilmiyorsunuz. Hiç de bilmeyeceksiniz. Ama ben biliyorum. Oradaydım. Gördüm. Görmemi sağladılar!" Caramon elleriyle yüzünü kapatarak titredi. Tika kıpırdamadan duruyordu. Sonra yeniden kıza bakarak derin bir nefes aldı. "</span></p>

    <p class="MsoNormal"><span class="calibre1">'Onun kuvveti dünyayı kurtaracak,' dediler. Ne kuvveti? İç kuvveti mi? Ben onun dış kuvvetiyim! An...anlayamıyorum ama Raist rüyada bana bizim, tanrılar tarafından lanetlenerek iki ayrı bedene konan tek bir insan olduğumuzu söyledi. Birbirimize ihtiyacımız var – en azından tam şimdi." Koca adamın yüzü karardı. "Belki günün birinde bu değişir. Belki günün birinde dış kuvvetini bulur..."</span></p>

    <p class="MsoNormal"><span class="calibre1">Caramon sessizleşti. Tika yutkunarak elleriyle yüzünü sıvazladı. "Ben..." diye başladı ama Caramon onun sözünü yarım bıraktı.</span></p>

    <p class="MsoNormal"><span class="calibre1">"Bir dakika bekle," dedi. "Bırak sözümü bitireyim. Seni seviyorum Tika, bu dünyada bir kadını seven bir adamın sevebileceği kadar seviyorum. Seninle sevişmek istiyorum. Eğer bu aptal savaşa kanşmamış olsaydık bugün sana sahip olurdum. Şu dakika. Ama yapamam. Çünkü eğer böyle birşey yaparsam bu, bütün yaşamımı seni korumaya adayacağımı taahhüt etmem anlamına gelir. Bütün düşüncelerimde ilk senin gelmen gerekir. Sen bunu fazlasıyla hak ediyorsun. Ama ben bu taahhütte bulunamam Tika. Ben herşeyden önce kardeşime bağlıyım." Tika'nın gözyaşları yeniden akmaya başladı – bu kez onun için değil, kendi için. "Seni serbest bırakmam gerek ki, birinin, seni..."</span></p>

    <p class="MsoNormal"><span class="calibre1">"Caramon!" Bir ses akşamüstünün o tatlı sessizliğini bozdu. "Caramon, hemen gel!" Bu Tanis'ti.</span></p>

    <p class="MsoNormal"><span class="calibre1">"Raistlin!" dedi koca adam ve başka bir söz söylemeden mağaradan dışarı koştu.</span></p>

    <p class="MsoNormal"><span class="calibre1">Tika bir an onun peşinden bakarak durdu. Sonra içini çekerek ıslak saçlarını toplamaya çalıştı.</span></p>

    <p class="MsoNormal"><span class="calibre1">"Ne var?" diye yıldırım gibi girdi arabanın içine Caramon. "Raist?"</span></p>

    <p class="MsoNormal"><span class="calibre1">Tanis başıyla onayladı, yüzü ciddiydi.</span></p>

    <p class="MsoNormal"><span class="calibre1">"Onu bu şekilde buldum." Yarımelf büyücünün küçük bölümüne açılan perdeyi yana çekti. Caramon onu kenara itti.</span></p>

    <p class="MsoNormal"><span class="calibre1">Raistlin yerde yatıyordu; teni bembeyaz olmuş, nefes alış verişi alçalmıştı. Ağzından kan sızıyordu. Diz çöken Caramon onu kollarına aldı.</span></p>

    <p class="MsoNormal"><span class="calibre1">"Raistlin?" diye fısıldadı. "Ne oldu?"</span></p>

    <p class="MsoNormal"><span class="calibre1">"O, oldu," dedi Tanis gaddarca işaret ederek.</span></p>

    <p class="MsoNormal"><span class="calibre1">Caramon bakışlarını kaldırdı, bakışları dolanıp ejderha küresinin üzerinde durdu – küre, Caramon'un onu Silvanesti'de gördüğü boyuta gelmişti. Raistlin'in yaptığı ayak üzerinde duruyor, baktıkça dönen renkleri sonsuz bir biçimde hareket ediyordu. Lorac'ın korkunç görüntüleri koşuşturdu aklına. Delirmiş, ölen Lorac...</span></p>

    <p class="MsoNormal"><span class="calibre1">"Raist!" diye homurdandı, kardeşine sıkı sıkı sarılarak.</span></p>

    <p class="MsoNormal"><span class="calibre1">Raistlin'in başı hafifçe kıpırdadı. Göz kapakları kırpıştı, ağzını açtı.</span></p>

    <p class="MsoNormal"><span class="calibre1">"Ne var?" dedi Caramon iyice eğilerek; kardeşinin soğuk nefesi tenine geliyordu. "Ne var?"</span></p>

    <p class="MsoNormal"><span class="calibre1">"Benim..." diye fısıldadı Raistlin. "Büyüler... kadim büyüler... benim.... Benim..."</span></p>

    <p class="MsoNormal"><span class="calibre1">Büyücünün başı sarktı, sözleri sustu. Yüzü sakin, uysal ve rahattı. Nefesi düzenli çıkmaya başladı.</span></p>

    <p class="MsoNormal"><span class="calibre1">Raistlin'in dudakları bir tebessümle aralandı.</span></p>
  </div>
</body>
</html>
