<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_27"><span class="calibre4">- 6 - Takip. Çaresizlik içindeki plan.</span></h2>

    <p class="MsoNormal"><span class="calibre1">Ertesi gün öğle vakti, yolarkadaşları nehrin dağlardan akıp gelen kaynaklarına vardığı için kayıklardan ayrılmak zorunda kaldı. Burada sular sığ ve ilerdeki ivinti yerleri nedeniyle köpüklü bir beyazdandı. Birçok Kaganesti kayığı kıyıya çekilmişti. Kendi kayıklarını da kıyıya çeken yolarkadaşları, ormanlardan çıkan bir grup Kaganesti ile karşılaşmıştı. Yanlarında iki genç elf savaşçının cesedini taşıyorlardı. Kimisi silahlarını çekti ve Theros Ironfeld ile Silvara aceleyle gidip onlarla konuşmasalardı saldıracaklardı.</span></p>

    <p class="MsoNormal"><span class="calibre1">Yolarkadaşları nehir aşağısını huzursuzca gözlerken ikisi uzun uzun Kaganesti dilinde konuştu. Şafaktan önce uyanmış olmalarına ve Kaganestiler'in ortamın hızla akan su üzerinde yolculuk yapabilecekleri kadar emniyetli olduğunu söyledikleri andan itibaren yola çıkmalarına rağmen, birden fazla sefer, kendilerini izleyen kara kayıkları görmüşlerdi.</span></p>

    <p class="MsoNormal"><span class="calibre1">Theros döndüğünde esmer yüzü ciddiydi. Silvara'nınki ise hiddetle kızarmıştı.</span></p>

    <p class="MsoNormal"><span class="calibre1">"Halkım bize yardım etmek için hiç bir şey yapmayacakmış," diye rapor etti Silvara. "Son iki günde iki kez kertenkele adamların saldırısına uğramışlar. Bu yeni kötülüğü, buraya ak kanatlı gemiyle gelen insanlara yüklüyorlar..."</span></p>

    <p class="MsoNormal"><span class="calibre1">"Bu çok saçma!" diye kesti sözünü Laurana. "Theros, onlara bu ejderanları anlatmadın mı?"</span></p>

    <p class="MsoNormal"><span class="calibre1">"Denedim," diye belirtti demirci. "Ama korkarım deliller aleyhinize. Kaganestiler geminin üzerindeki ak ejderhayı görmüşler ama anlaşılan sizin onu kaçırdığınızı görmemişler. Her halükarda topraklarından geçmemize izin verdiler ama bize yardım etmeyecekler. Silvara ile ben hayatlarımızla size kefil olduk."</span></p>

    <p class="MsoNormal"><span class="calibre1">"Ejderanlar burada ne arıyor?" diye sordu Laurana, hatıraları geri gelmişti. "Bu bir ordu mu? Güney Ergoth istila mı edilmiş? Eğer öyleyse belki de geri dönüp..."</span></p>

    <p class="MsoNormal"><span class="calibre1">"Hayır zannetmiyorum," dedi Theros düşünceli düşünceli. "Eğer Ejderha Yüceefendileri bu adayı almaya niyetli olsaydı bunu uçan ejderhalarla ve binlerce askerle yapardı. Bunlar bu berbat durumu daha da karıştırsın diye yollanmış ufak bir devriyeye benziyor. Büyük bir ihtimalle Yüceefendiler; bir savaşın zahmetine girmeden önce, elflerin kendi kendilerini yok etmesini bekliyorlar."</span></p>

    <p class="MsoNormal"><span class="calibre1">"Ejderha Yüce Gücü, Ergoth'a saldırmaya hazır değil," dedi Derek. "Henüz kuzeyde tutunacakları sağlam bir yer yok. Ama bu bir zaman meselesi. İşte o yüzden ejderha küresini Sancrist'e götürüp, taşa ne yapılması gerektiğini kararlaştırmak için Aktaş Divanı'nı toplamak bu kadar zorunlu."</span></p>

    <p class="MsoNormal"><span class="calibre1">Eşyalarını toplayan yolarkadaşları yüksek araziye gitmek için yola çıktı. Silvara onları, tepelerden sıçraya sıçraya gelen gümüş dere boyunca götürüyordu. Gözden kayboluncaya kadar Kaganestiler'in düşmanca bakışlarını üzerlerinde hissettiler.</span></p>

    <p class="MsoNormal"><span class="calibre1">Arazi neredeyse derhal yükselmeye başladı. Kısa bir süre sonra Theros onlara daha önce hiç gitmediği bölgelerde seyahat ettiklerini söyledi; onlara rehberlik etme işi artık sadece Silvara'ya kalıyordu. Laurana bu durumdan pek memnun olmuş sayılmazdı. Aralarındaki tatlı ve gizli tebessümü görünce, kız ile ağabeyinin arasında birşeyler geçtiğini tahmin etmişti.</span></p>

    <p class="MsoNormal"><span class="calibre1">Silvara kendi halkı arasında, üzerindeki giysileri değişterecek kadar zaman bulabilmişti. Artık bir Kaganesti kadını gibi, deri pantalon üzerine uzun deri bir tunik ve hepsinin üzerine de ağır kürk bir pelerin giyinmişti. Saçları yıkanıp taranınca herkes adının ona ne kadar çok yakıştığını görmüştü. Saçının garip, metalik gümüş rengi vardı ve alnının tepesindeki bir noktadan parlak bir güzellikle bütün omuzlarına dökülüyordu.</span></p>

    <p class="MsoNormal"><span class="calibre1">Silvara onları hızlı bir tempoyla götürerek beklemedikleri kadar iyi bir rehber olduğunu göstermişti. Gilthanas ile birlikte yan yana yürüyorlar, elfçe konuşuyorlardı. Gün kavuşmadan kısa bir süre önce bir mağaraya vardılar.</span></p>

    <p class="MsoNormal"><span class="calibre1">"Geceyi burada geçirebiliriz," dedi Silvara. "Artık takip edenleri atlatmışızdır. Bu dağları benim kadar iyi bilen çok az kişi vardır. Ama bir ateş yakmayı göze alamayız. Korkarım akşam yemeğimiz soğuk olacak."</span></p>

    <p class="MsoNormal"><span class="calibre1">Gün boyu yaptıkları tırmanıştan yorulan yolarkadaşları neşesiz bir yemek yedikten sonra mağarada yataklarını yaptılar. Battaniyelerine ve sahip oldukları en ufak kumaş parçlarına bile sarılarak huzursuz bir uykuya daldılar. Nöbet tutacaklardı; hem Laurana hem de Silvara nöbet tutmak için ısrar etti. Gece sessiz sakin geçmişti; duydukları tek ses kayalar arasında uğulduyan rüzgarın sesiydi.</span></p>

    <p class="MsoNormal"><span class="calibre1">Fakat ertesi gün, mağaranın çatlak gibi duran gizli girişinden süzülüp çıkan Tasslehoff etrafa bakındıktan sonra aceleyle içeri girdi. Parmağını dudaklarına götüren Tas onlara, kendisini takip edip dışarı gelmelerini işaret etti. Theros mağaranın ağzına yuvarlamış oldukları koca kayayı yana ittikten sonra, yolarkadaşları Tas'ın peşinden süzüldüler. Mağaradan beş altı metre kadar uzaklaşmışlardı ki onları durdurarak ciddiyetle bembeyaz karları işaret etti.</span></p>

    <p class="MsoNormal"><span class="calibre1">Karın üzerinde ayak izleri vardı, o kadar tazeydi ki uçuşan karlar henüz üzerlerini örtmemişti. Hafif, narin izler kar üzerine çok batmamıştı. Kimse konuşmadı. Gerek yoktu buna. Herkes elf çizmelerinin kesin, belirgin hatlarını tanımıştı.</span></p>

    <p class="MsoNormal"><span class="calibre1">"Gece bizi geçip gitmiş olmalılar," dedi Silvara. "Ama burada daha fazla kalamayız. Kısa bir süre sonra izleri kaybettiklerini fark ederek geri geleceklerdir. Gitmemiz gerek."</span></p>

    <p class="MsoNormal"><span class="calibre1">"Bunun pek bir fark yaratacağını zannetmiyorum," diye homurdandı Flint bezginlikle. Oldukça daha belirgin olan kendi izlerini işaret etti. Sonra yukarıya, berrak mavi gökyüzüne baktı. "Burada oturup onları beklesek de olur. Hem onlara zamandan tasarruf ettirmiş oluruz, hem de kendimiz zahmetten kurtuluruz. İzlerimizi gizlemenin hiç yolu yok!"</span></p>

    <p class="MsoNormal"><span class="calibre1">"Belki izlerimizi gizleyemeyiz," dedi Theros, "ama belki arayı birkaç mil açabiliriz."</span></p>

    <p class="MsoNormal"><span class="calibre1">"Belki," diye tekrarladı Derek asık bir yüzle. Uzanarak kınındaki kılıcını gevşetmişti ve mağaraya geri döndü.</span></p>

    <p class="MsoNormal"><span class="calibre1">Laurana, Sturm'ü yakaladı. "Kan dökülmemeli!" diye fısıldadı deliler gibi, Derek'in hareketiyle telaşlanarak.</span></p>

    <p class="MsoNormal"><span class="calibre1">Şövalye, diğerlerini izlerken başını salladı. "Halkının kürenin Sancrist'e gitmesine engel olmasına izin veremeyiz."</span></p>

    <p class="MsoNormal"><span class="calibre1">"Biliyorum!" dedi Laurana yavaşça. Başını eğerek, sessiz bir yeisle mağaraya girdi.</span></p>

    <p class="MsoNormal"><span class="calibre1">Geri kalanlar birkaç dakika içinde hazırlanmıştı. Derek kapıda durmuş, sabırsızca Laurana'yı izleyerek burnundan solumaya başlamıştı.</span></p>

    <p class="MsoNormal"><span class="calibre1">"Siz gidin," dedi kız onlara, ağladığını görmesini istemiyordu. "Hemen geliyorum."</span></p>

    <p class="MsoNormal"><span class="calibre1">Derek hemen ayrıldı. Theros, Sturm ve diğerleri daha yavaşça ilerlediler, huzursuzca Laurana'ya bakarak.</span></p>

    <p class="MsoNormal"><span class="calibre1">"Gidin, gidin." Kız eliyle işaret etti. Bir an tek başına kalmak istiyordu. Fakat düşünebildiği tek şey elini kılıcına götüren Derek'ti. "Hayır!" dedi kendi kendine sertçe. "Ben halkıma karşı dövüşmeyeceğim. Bunun olduğu gün ejderhaların kazandığı gündür. Önce kendi kılıcımı bırakacağım..."</span></p>

    <p class="MsoNormal"><span class="calibre1">Arkasında bir kıpırtı duymuştu. Hızla arkasına dönerken eli gayri ihtiyari kılıcına giden Laurana durdu.</span></p>

    <p class="MsoNormal"><span class="calibre1">"Silvara?" dedi hayret içinde kızı gölgeler arasında görerek. "Gittin zannediyordum. Ne yapıyorsun?"</span></p>

    <p class="MsoNormal"><span class="calibre1">Laurana, Silvara'nın karanlıkta diz çökmüş, elleriyle mağara zemininde birşeyler yaptığı yere doğru gitti. Yabani elf hemen ayağa kalktı.</span></p>

    <p class="MsoNormal"><span class="calibre1">"H-hiçbir şey," diye mırıldandı Silvara. "Sadece eşyalarımı topluyorum."</span></p>

    <p class="MsoNormal"><span class="calibre1">Silvara'nın gerisinde, mağaranın soğuk zemininde Laurana ejderha küresini görür gibi oldu; kristal yüzeyi garip, dönerli bir ışıkla parlar gibiydi. Fakat daha yakından bakmaya fırsat bulamadan Silvara pelerinini aceleyle kürenin üzerine bıraktı. Bunu yaparken Laurana onun, yerde her ne ile uğraşıyor idiyse onun önünde durduğunu fark etti.</span></p>

    <p class="MsoNormal"><span class="calibre1">"Haydi Laurana," dedi Silvara," acele etmemiz gerek. Eğer geç kaldıysam özür dilerim..."</span></p>

    <p class="MsoNormal"><span class="calibre1">"Bir dakika," dedi Laurana ciddiyetle. Yabani elfi geçerek ilerledi. Silvara'nın eli onu yakaladı.</span></p>

    <p class="MsoNormal"><span class="calibre1">"Acele etmemiz gerek!" dedi; o alçak sesinde çeliğin tınısı vardı. Laurana'yı kavrayan eli, Laurana'run ağır pelerinine rağmen acıtıyordu.</span></p>

    <p class="MsoNormal"><span class="calibre1">"Beni bırak," dedi Laurana soğuk bir edayla kıza bakarak; yeşil gözlerinde ne bir korku, ne de bir hiddet vardı. Silvara gözlerini yere indirerek elini bıraktı.</span></p>

    <p class="MsoNormal"><span class="calibre1">Laurana alçak mağaranın arkasına doğru yürüdü. Öte yanda yere baktığında bir anlam ifade eden bir şey göremedi. Yerde çalı, çırpı, dal, yanmış odun parçaları, biraz taş vardı hepsi o. Eğer bu bir işaret idiyse bile beceriksizce verilmiş bir işaretti. Laurana çizmeli ayağıyla tekme atarak taşları ve sopaları dağıttı. Sonra dönerek Silvara'nın kolunu yakaladı.</span></p>

    <p class="MsoNormal"><span class="calibre1">"İşte," dedi Laurana, sakin ve muntazam bir tonda konuşuyordu, "arkadaşlarına her ne mesaj bıraktı idiysen okuması biraz zor olacak."</span></p>

    <p class="MsoNormal"><span class="calibre1">Laurana kızdan hemen hemen her türlü tepkiyi bekliyordu – hiddet, yakalandığı için utanç. Hatta kızın saldırmasını bile bekliyor sayılırdı. Fakat Silvara titremeye başladı. Gözleri – Laurana'ya bakarken– yakarıyordu, hatta neredeyse üzgündü. Bir an için Silvara konuşmaya çalıştı ama konuşamadı. Başını sallayarak kendini Laurana'nın elinden kurtardı ve dışarıya koştu.</span></p>

    <p class="MsoNormal"><span class="calibre1">"Çabuk ol Laurana!" diye seslendi Theros boğuk bir sesle. "Geliyorum!" diye cevap verdi kız mağara zemininde duran çer çöpe bakarak. Biraz daha zaman harcayıp daha yakından incelemeyi düşündü, ama bu zamanı harcamaya cesaret edemezdi.</span></p>

    <p class="MsoNormal"><span class="calibre1">Belki de hiç bir nedeni yokken ben kıza karşı aşırı kuşkucu davranıyorum, diye düşündü Laurana içini çekip aceleyle mağaradan dışarı giderken. Sonra yolun yarısında o kadar ani durdu ki, artçı olarak yürüyen Theros ona çarptı. Adam kızın kolundan tutarak onu doğrulttu.</span></p>

    <p class="MsoNormal"><span class="calibre1">"İyi misin?" diye sordu.</span></p>

    <p class="MsoNormal"><span class="calibre1">"E-evet," diye cevap verdi Laurana onu yarı duymuş, yarı duymamıştı.</span></p>

    <p class="MsoNormal"><span class="calibre1">"Solgun görünüyorsun. Bir şey mi gördün?'</span></p>

    <p class="MsoNormal"><span class="calibre1">"Hayır. Ben iyiyim," dedi Laurana aceleyle ve yeniden karlar üzerinde, kaya kaya taşlık uçuruma tırmanmaya devam etti. Ne kadar ahmaktı! Ne kadar ahmaktılar!</span></p>

    <p class="MsoNormal"><span class="calibre1">Bir kez daha aklında Silvara'nın ayağa kalkışını ve pelerinini ejderha küresinin üzerine bırakışını canlandırabiliyordu. Garip bir ışıkla parlamakta olan ejderha küresinin üzerine!</span></p>

    <p class="MsoNormal"><span class="calibre1">Tam Silvara'ya küreyi soruyordu ki, aniden bütün düşünceleri darmadağın oldu. Havada vızlayan bir ok Derek'in başının yakınında bir ağaca saplanmıştı.</span></p>

    <p class="MsoNormal"><span class="calibre1">"Elfler! Birghtblade saldır!" diye haykırdı şövalye kılıcını çekerek. "Hayır!" diye koştu Laurana ileri doğru ve adamın kılıç tutan kolunu kavradı. "Dövüşmeyeceğiz! Öldürmek yok!"</span></p>

    <p class="MsoNormal"><span class="calibre1">"Delirmişsin sen!" diye bağırdı Derek. Hiddetle kendini Laurana'nın elinden kurtaran adam onu geriye, Sturm'e doğru savurdu. Başka bir ok uçtu yakından.</span></p>

    <p class="MsoNormal"><span class="calibre1">"Haklı!" diye yalvardı Silvara, aceleyle geri dönerek. "Onlarla dövüşemeyiz. Geçide ulaşmamız gerek! Orada onları durdurabiliriz."</span></p>

    <p class="MsoNormal"><span class="calibre1">Neredeyse hızı kesilmiş başka bir ok, Derek'in deri tuniğinin üzerine giydiği zincir zırhına saplandı. Huzursuzca oku üzerinden silkeledi Derek.</span></p>

    <p class="MsoNormal"><span class="calibre1">"Öldürmek için nişan almıyorlar," diye ekledi Laurana. "Eğer öyle olsaydı, şimdiye kadar çoktan ölmüş olurdun. Kaçmamız gerek. Zaten burada dövüşemeyiz." Sık ormanları işaret etti. "Geçidi daha iyi savunabiliriz."</span></p>

    <p class="MsoNormal"><span class="calibre1">"Kılıcını kaldır Derek," dedi Sturm kendi kılıcını çekerek. "Yoksa önce benimle dövüşürsün."</span></p>

    <p class="MsoNormal"><span class="calibre1">"Sen bir ödleksin Brightblade!" diye bağırdı Derek, sesi hiddetle titriyordu. "Düşmandan kaçıyorsun!"</span></p>

    <p class="MsoNormal"><span class="calibre1">"Hayır," diye cevap verdi Sturm serinkanlılıkla, "dostlarımdan kaçıyorum." Şövalye kılıcını elinde tutuyordu. "Yürümeye başla Crownguard yoksa elfler geldiklerinde seni esir almak için geç kaldıklarını görecekler."</span></p>

    <p class="MsoNormal"><span class="calibre1">Başka bir ok geçti yanlarından ve Derek'in yakınlarındaki bir ağaca kondu. Yüzü hiddetle benek benek olan şövalye, kılıcını kınına sokup dönerek yola koyuldu. Fakat dönüp Sturm'e yoğun bir düşmanlıkla bakıncaya kadar Laurana ürpermemişti.</span></p>

    <p class="MsoNormal"><span class="calibre1">"Sturm..." diye başladı kız ama adam onu dirseğinden tutarak ileri doğru o kadar aceleyle sürükledi ki, konuşacak vakti olmadı. Hızla tırmanıyorlardı. Arkasında Theros'un kar içinden gürültüyle geçtiğini, arada bir de arkalarına koca bir kaya yuvarladığını duyabiliyordu. Kısa bir süre sonra sanki dağın bütün yan kısmı dik yola doğru kayıyormuş gibi bir ses duyuldu; oklar gelmez oldu.</span></p>

    <p class="MsoNormal"><span class="calibre1">"Ama bu geçici," diye pöfledi demirci, Sturm ile Laurana'ya yetişerek. "Bu onları uzun süre durduramaz."</span></p>

    <p class="MsoNormal"><span class="calibre1">Laurana cevap veremiyordu. Ciğerleri yanıyordu. Gözleri önünde mavi ve altın renkli yıldızlar patlıyordu. Bu eziyeti bir tek o çekmiyordu. Sturm'ün nefesi boğazını törpülüyordu. Kızı kavrayan eli zayıflamış ve titremeye başlamıştı. Güçlü demirci bile soluksuz kalmış bir at gibi soluyordu. Devrilmiş bir kayayı dönünce, cüceyi dizleri üzerinde buldular; Tasslehoff boşu boşuna onu kaldırmaya çalışıyordu.</span></p>

    <p class="MsoNormal"><span class="calibre1">"Dinlenmek....lazım...." dedi Laurana boğazı yanıyordu. Oturmaya yeltenmişti ki güçlü eller onu kavradı.</span></p>

    <p class="MsoNormal"><span class="calibre1">"Hayır!" dedi Silvara telaşla. "Burada olmaz! Birkaç metre daha! Haydi! Devam edin!" Yabani Elf, Laurana'yı ileri doğru çekti. Sturm'ün Flint'i ayağa kaldırdığını hayal meyal fark etti; cüce homurdanıyor, küfrediyordu. Theros ile Sturm aralarında cüceyi yol boyunca sürükledi. Tasslehoff arkalarından tökezlene tökezlene geliyordu; konuşamayacak kadar yorgundu.</span></p>

    <p class="MsoNormal"><span class="calibre1">Sonunda geçidin tepesine vardılar. Laurana karların içine çöktü, artık başına ne geldiği umurunda bile değildi. Geri kalanlar da onun yanına çöktüler; aşağıya bakan Silvara hariç hepsi.</span></p>

    <p class="MsoNormal"><span class="calibre1">“Bu enerjiyi nereden buluyor?” diye düşündü Laurana soluk bir acı perdesi arasından. Fakat sorgu sual edemeyecek kadar yorgundu. O anda, elfler onu bulmuşlar mı, bulmamışlar mı bile umurunda değildi. Silvara onlara bakmak için döndü.</span></p>

    <p class="MsoNormal"><span class="calibre1">"Ayrılmamız gerek," dedi kararlı kararlı. Laurana bir şey anlayamadan ona baktı.</span></p>

    <p class="MsoNormal"><span class="calibre1">"Hayır," diye başladı Gilthanas, başarısızlıkla ayağa kalkmaya çalışmıştı.</span></p>

    <p class="MsoNormal"><span class="calibre1">"Beni dinle!" dedi Silvara aceleyle yere diz çökerek. "Elfler çok yakında. Bizi yakalayacakları kesin; o zaman ya dövüşeceğiz, ya da teslim olacağız."</span></p>

    <p class="MsoNormal"><span class="calibre1">"Dövüşeceğiz," diye mırıldandı Derek vahşice.</span></p>

    <p class="MsoNormal"><span class="calibre1">"Daha iyi bir yolu var," diye tısladı Silvara. "Sen şövalye, ejderha küresini Sancrist'e tek başına götüreceksin! Biz takibi üzerimize çekeceğiz."Bir an için kimse konuşmadı. Herkes sessizce Silvara'ya bakıyor, bu yeni olasılık üzerinde düşünüyordu. Derek başını kaldırdı, gözleri parıldıyordu. Laurana, Sturm'e doğru telaşlı bir bakış fırlattı.</span></p>

    <p class="MsoNormal"><span class="calibre1">"Bence tek bir kişiye bu kadar ciddi bir sorumluluk yüklenemez," dedi Sturm, nefesi kesik kesik çıkarken. "İki kişi gitmeli...en azından."</span></p>

    <p class="MsoNormal"><span class="calibre1">"Kendini mi kastediyorsun Brightblade?" diye sordu Derek kızgınlıkla.</span></p>

    <p class="MsoNormal"><span class="calibre1">"Evet, tabii ki Sturm gitmeli," dedi Laurana, "eğer biri gidecekse."</span></p>

    <p class="MsoNormal"><span class="calibre1">"Dağlardan geçen yolun haritasını çizebilirim," dedi Silvara canla başla. "Yol zor değildir. Şövalyelerin karakolu buradan iki günlük yolda."</span></p>

    <p class="MsoNormal"><span class="calibre1">"Ama uçamayız," diye itiraz etti Sturm. "İzlerimiz ne olacak? Elfler bizim ikiye ayrıldığımızı göreceklerdir."</span></p>

    <p class="MsoNormal"><span class="calibre1">"Çığ," diye önerdi Silvara. "Theros'un arkamızdan yuvarladığı kayalar aklıma yeni bir fikir getirdi." Başını kaldırdı. Onlar da kızın bakışlarını takip ettiler. Üzerlerinde kar kaplı zirveler yükseliyor, kenarlarından karlar sarkıyordu.</span></p>

    <p class="MsoNormal"><span class="calibre1">"Büyümle bir çığ oluşmasını sağlayabilirim," dedi Gilthanas yavaşça. "Bu herkesin izini siler."</span></p>

    <p class="MsoNormal"><span class="calibre1">"Tam olarak değil," diye uyardı Silvara. "Biz kendimizinkilerin tekrar bulunmasını sağlamalıyız – çok belirgin olmamak şartıyla. Sonuç olarak bizi izlemelerini istiyoruz."</span></p>

    <p class="MsoNormal"><span class="calibre1">"Ama nereye gideceğiz?" diye sordu Laurana. "Amaçsızca vahşi doğada dolanmak istemem."</span></p>

    <p class="MsoNormal"><span class="calibre1">"Ben – ben bir yer biliyorum." Bakışlarını yere çeviren Silvara kekelemişti. "Bu sadece benim halkım tarafından bilinen bir sırdır. Sizi oraya götüreceğim." Ellerini birleştirdi. "Lütfen, acele etmemiz gerek. Pek zaman yok!"</span></p>

    <p class="MsoNormal"><span class="calibre1">"Ben küreyi Sancrist'e götüreceğim," dedi Derek, "ve tek başıma gideceğim. Sturm grupla gitmeli. Bir savaşçıya ihtiyacınız var."</span></p>

    <p class="MsoNormal"><span class="calibre1">"Yanımızda savaşçılar var," dedi Laurana. "Theros, ağabeyim ve cüce. Ben, kendim de savaştan payıma düşeni aldım..."</span></p>

    <p class="MsoNormal"><span class="calibre1">"Ben de," diye bipledi Tasslehoff.</span></p>

    <p class="MsoNormal"><span class="calibre1">"Ve kender," dedi Laurana ciddiyetle. "Sonra, kan dökülmeyecek." Gözleri yüzünde endişe olan Sturm'e düştü ve adamın ne düşündüğünü merak etti. Sesi yumuşadı. "Tabii ki karar Sturm'ündür. O, en doğru olduğunu düşündüğü şeyi yapmalıdır, ama bence Derek'e refakat etmeli."</span></p>

    <p class="MsoNormal"><span class="calibre1">"Aynı fikirdeyim," diye mırıldandı Flint. "Sonuç olarak tehlikede olacak olanlar biz değiliz. Ejderha küresi olmazsa daha emniyette oluruz. Elflerin istediği küre."</span></p>

    <p class="MsoNormal"><span class="calibre1">"Evet," diye katıldı bu düşünceye Silvara, sesi kısıktı. "Küre olmazsa daha emniyette olacağız."</span></p>

    <p class="MsoNormal"><span class="calibre1">"O halde benim yolum kesinleşti," dedi Sturm. "Ben Derek ile gideceğim."</span></p>

    <p class="MsoNormal"><span class="calibre1">"Peki ya sana burada kalmanı emredersem?" diye bilmek istedi Derek.</span></p>

    <p class="MsoNormal"><span class="calibre1">"Benim üzerimde bir otoriten yok," dedi Sturm, kahverengi gözleri kararmıştı. "Unuttun mu? Ben bir şövalye değilim."</span></p>

    <p class="MsoNormal"><span class="calibre1">Istırap dolu, derin bir sessizlik oldu. Derek dikkatle Sturm'e bakıyordu.</span></p>

    <p class="MsoNormal"><span class="calibre1">"Hayır," dedi, "eğer benim yolum izlenecek olursa, hiç bir zaman da olamayacaksın!"</span></p>

    <p class="MsoNormal"><span class="calibre1">Sturm, sanki Derek ona fiziksel bir darbe indirmiş gibi çekildi. Sonra ayağa kalkarak derin bir iç geçirdi.</span></p>

    <p class="MsoNormal"><span class="calibre1">Derek eşyalarını toplamaya başlamıştı bile. Sturm daha yavaş hareket ediyor, şiltesini düşünceli düşünceli sarıyordu. Laurana ayağa kalkarak Sturm'e gitti.</span></p>

    <p class="MsoNormal"><span class="calibre1">"Al," dedi ona bir paket uzatarak. "Yiyeceğe ihtiyacınız olacak..."</span></p>

    <p class="MsoNormal"><span class="calibre1">"Bizimle gelebilirsiniz," dedi Sturm alçak bir sesle, kız yiyecekleri pay ederken. "Tanis bizim Sancrist'e gittiğimizi biliyor. O da fırsatını bulursa oraya gelir."</span></p>

    <p class="MsoNormal"><span class="calibre1">"Haklısın," dedi Laurana gözleri pırıldayarak. "Belki bu güzel bir fikirdir..." Sonra gözleri Silvara'ya kaydı. Yabani Elf, hâlâ pelerini ile örtülü duran ejderha küresini tutuyordu. Silvara'nın gözleri kapalıydı, sanki görülmeyen bir ruhla irtibat halindeymiş gibi. İçini çeken Laurana başını salladı. "Hayır, onunla kalmam gerek Sturm," dedi yavaşça. "Birşeylerde terslik var. Anlayamıyorum..." düşüncelerini ifade edemeyerek sustu. "Peki ya Derek?" diye sordu onun yerine. "Neden tek başına gitmek konusunda bu kadar ısrarcı? Tehlike konusunda cüce haklı. Eğer elfler yanınızda biz yokken sizi yakalarsa, hiç tereddüt etmeden öldürür."</span></p>

    <p class="MsoNormal"><span class="calibre1">Sturm'ün yüzü asılmış, katılaşmıştı. "Soruyor musun? Lord Derek Crownguard dehşet verici tehlikelerden geçip, tek başına gelecek ve yanında, özlemi çekilen ejderha küresini getirecek... Sturm omuzlarını silkti.</span></p>

    <p class="MsoNormal"><span class="calibre1">"Fakat tehlikede olan çok şey var," diye itiraz etti Laurana. "Haklısın Laurana," dedi Sturm sertçe. "Tehlikede olan çok şey var. Bildiğinden de çok – Solamniya Şövalyeleri'nin liderliği. “Şimdi açıklayamam..."</span></p>

    <p class="MsoNormal"><span class="calibre1">"Haydi Brightblade, eğer geleceksen!" diye hırladı Derek.</span></p>

    <p class="MsoNormal"><span class="calibre1">Sturm yiyeceği aldı, torbasına tıkıştırdı, "Hoşçakal Laurana," dedi bütün hareketlerine damgasını vurmuş sesiz bir nezaketle eğilip kıza selam vererek.</span></p>

    <p class="MsoNormal"><span class="calibre1">"Hoşçakal Sturm dostum," diye fısıldadı kız, kollarını şövalyeye dolayıp.</span></p>

    <p class="MsoNormal"><span class="calibre1">Adam kıza sıkı sıkı sarıldıktan sonra kibarca alnından öptü. "Küreyi, incelesinler diye ariflere vereceğiz. Aktaş Divanı yakında toplanır," dedi. "Elfler de, akıl danışılan üyeler olduklarından, katılmaları için davet edilecekler. İlk fırsatta Sancrist'e gelmelisin Laurana. Sana ihtiyacımız olacak."</span></p>

    <p class="MsoNormal"><span class="calibre1">"İnşallah orada olurum," dedi Laurana, gözleri ejderha küresini Derek'e uzatmakta olan Silvara'ya kayarken. Derek gitmek için döndüğünde, Silvara'nın yüzünde kelimelerle açıklanamayacak bir rahatlama ifadesi belirmişti.</span></p>

    <p class="MsoNormal"><span class="calibre1">Sturm veda ettikten sonra Derek'in peşinden karlara daldı. Yolarkadaşları, güneşin adamın kalkanına çarpıp şimşek gibi çaktığını gördüler.</span></p>

    <p class="MsoNormal"><span class="calibre1">Laurana aniden ileri doğru bir adım attı. "Bekleyin!" diye bağırdı. "Onları durdurmam gerek. Ejderhamızrağını da alsınlar."</span></p>

    <p class="MsoNormal"><span class="calibre1">"Hayır!" diye bağırdı Silvara ve Laurana'nın önünü kesmek için koştu.</span></p>

    <p class="MsoNormal"><span class="calibre1">Laurana hiddetle kızı kenara itmek için uzanmıştı ki Silvara'nın yüzünü görerek durdu.</span></p>

    <p class="MsoNormal"><span class="calibre1">"Ne yapıyorsun Silvara?" diye sordu Laurana. "Neden uzaklaştırdın onları? Neden bizi ayırmak için bu kadar istekliydin? Neden onlara küreyi verdin de mızrağı vermedin..."</span></p>

    <p class="MsoNormal"><span class="calibre1">Silvara cevap vermedi. Kız omuzlarını silkerek Laurana'ya gece yarısından daha mavi gözlerle baktı. Laurana o mavi gözlerin, istencini eritip bitirdiğini hissetti. Korkunç bir biçimde aklına Raistlin gelmişti.</span></p>

    <p class="MsoNormal"><span class="calibre1">Gilthanas da Silvara'ya şaşkın ve endişeli bir ifadeyle bakıyordu. Theros ciddi ve sert duruyor; Laurana'ya sanki onun endişelerini paylaşmaya başlamış gibi bakıyordu. Fakat kıpırdıyamıyorlardı bile. Tamamen Silvara'nın denetimi altındaydılar – ama onlara ne yapmıştı ki? Sadece durmuş, Yabani Elf'in Laurana'nın bohçasını yorgunca elinden bıraktığı yere sakin sakin yürüyüşünü seyrebiliyorlardı. Eğilen Silvara, kırılmış tahta sapın parçasını açtı. Sonra bunu havaya kaldırdı.</span></p>

    <p class="MsoNormal"><span class="calibre1">Güneş ışığı Silvara'nın gümüş saçı üzerinde parlamış, Sturm'ün kalkanının taklidini yapmıştı.</span></p>

    <p class="MsoNormal"><span class="calibre1">"Ejderhamızrağı benimle kalacak," dedi Silvara. Büyülenmiş grubu aceleyle süzerek ekledi, "aynı sizin gibi."</span></p>
  </div>
</body>
</html>
