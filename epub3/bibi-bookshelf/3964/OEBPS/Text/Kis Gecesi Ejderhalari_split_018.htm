<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_22"><span class="calibre4">- 1 - Buzduvarı'dan kaçış</span></h2>

    <p class="MsoNormal"><span class="calibre1">"Gemiye," diye sözünü kesti Tas.</span></p>

    <p class="MsoNormal"><span class="calibre1">"Kayığa!" diye tekrarladı Flint hiddetle. "Bu tanrının cezası kayığa beni siz sürüklediniz, sonra da fare dolu bir odada, beni korkunç bir hastalığın pençesinde çürümeye bıraktınız..."</span></p>

    <p class="MsoNormal"><span class="calibre1">"Seni Buzduvarı'nda bırakabilirdik, biliyorsun, mors adamlarla birlikte ve..." Tasslehoff sustu.</span></p>

    <p class="MsoNormal"><span class="calibre1">Flint bir kez daha doğrulmaya çalıştı ama bu kez gözlerinde çılgın bir ifade vardı. Kender ayağa kalktı ve ufak ufak kapıya doğru yanaşmaya başladı. "Ay galiba ben gitsem fena olmayacak. Buraya –ıı– yiyecek birşeyler isteyip istemediğine bakmaya gelmiştim. Geminin aşçısı bezelye çorbası dediği bir şey yapmış..."</span></p>

    <p class="MsoNormal"><span class="calibre1">Ön güvertede rüzgardan korunmak için sarınmış duran Laurana, güvertenin altından duyulabilecek en korkunç kükremeyi takiben kırılan çanak çömlek sesini duyunca sıçradı. Yanında durmakta olan Sturm'e baktı. Şövalye gülümsedi.</span></p>

    <p class="MsoNormal"><span class="calibre1">"Flint," dedi.</span></p>

    <p class="MsoNormal"><span class="calibre1">"Evet," dedi Laurana endişeyle. "Belki ben..."</span></p>

    <p class="MsoNormal"><span class="calibre1">Üstünden başından bezelye çorbası damlayan Tasslehoff'un belirmesiyle sözü yarım kaldı.</span></p>

    <p class="MsoNormal"><span class="calibre1">"Bence Flint kendini daha iyi hissediyor," dedi Tasslehoff ciddiyetle. "Ama henüz birşeyler yemeye hazır değil."</span></p>

    <p class="MsoNormal"><span class="calibre1">Buzduvarı'dan yapılan yolculuk hızlı olmuştu. Minik gemileri deniz suları içinden rahatça uçuyor, akıntılar ve güçlü, soğuk, sık esen rüzgarlarla kuzeye taşınıyordu.</span></p>

    <p class="MsoNormal"><span class="calibre1">Yolarkadaşları, Tasslehoff'a göre bir ejderha küresinin muhafaza edildiği Buzduvarı Kalesi'nin bulunduğu Buzduvarı'na gitmişlerdi. Küreyi bularak şeytani gardiyanı Feal-thas'ı –güçlü bir Ejderhaefendisi'ni– yenmişlerdi. Buz Barbarları'nın yardımıyla kalenin yıkılışından kaçarak Sancrist'e yola çıkmış bir gemiye binmişlerdi şimdi de. Kıymetli ejderha küresi, aşağıda bir sandık içinde emniyette olduğu halde, Buzduvarı'na yaptıkları yolculuğun dehşeti hâlâ rüyalarında onlara rahat vermiyordu.</span></p>

    <p class="MsoNormal"><span class="calibre1">Fakat Buzduvarı kabusları, neredeyse bir ay önce paylaştıkları o garip ve belirgin kâbus yanında bir hiçti. Hiç biri o rüyaya değinmiyordu ama Laurana zaman zaman Sturm'ün yüzünde – Sturm'e hiç yakışmayan– korku ve yalnızlık ifadesi görüyordu ve onun da rüyayı hatırlıyor olabileceğini düşünüyordu.</span></p>

    <p class="MsoNormal"><span class="calibre1">Bunun dışında grubun morali yerindeydi – gemiye karga tulumba taşınıp, yola çıkar çıkmaz kendisini deniz tutan cüce hariç.</span></p>

    <p class="MsoNormal"><span class="calibre1">Buzduvarı'a yapılan yolculuk, tartışmasız bir zaferdi. Ejderha küresinin yanı sıra, ejderhamızrağı olduğuna inandıkları kadim bir silahın kırılmış sapını da getiriyorlardı yanlarında. Ve çok daha önemli birşeyi daha taşıyorlardı; gerçi o anda bunun farkında değillerdi...</span></p>

    <p class="MsoNormal"><span class="calibre1">Onlara Tarsis'te katılan Derek Crownguard ve diğer iki genç şövalyenin refakatindeki yolarkadaşları, Buzduvarı Kalesi'nde ejderha küresini aramıştı. Araştırmaları iyi gitmemişti. Zaman zaman kötü mors-adamlarla, kış kurtlarıyla ve ayılarla dövüşmüşlerdi. Yolarkadaşları buraya boşu boşuna geldiklerini düşünmeye başlamışlardı ama Tas, Tarsis'te okuduğu kitapta burada bir küre bulunduğunun yazılı olduğunu iddia ediyordu. O yüzden aramaya devam ettiler.</span></p>

    <p class="MsoNormal"><span class="calibre1">Bu arayışları sırasında çok şaşırtıcı bir manzara ile karşılaşmışlardı – oniki metre uzunluğunda, derisi gümüş gibi pırıl pırıl parlayan, tamamen bir buz kütlesi içinde sıkışmış kalmış kocaman bir ejderha. Ejderhanın kanatları uçacakmış gibi açıktı. Ejderhanın yüz ifadesi çok hiddetliydi ama başı son derece soylu duruyordu ve onlara al ejderhalar gibi korku veya dehşet saçmamıştı. Onun yerine, bu muazzam yaratık için büyük, çok kuvvetli bir hüzün duymuşlardı.</span></p>

    <p class="MsoNormal"><span class="calibre1">Fakat onlara en garip geleni, ejderhanın bir binicisi olmasıydı! Ejderha Yüceefendileri'nin ejderhalarına bindiklerini görmüşlerdi; ama bu adam, üzerindeki zırha bakılacak olursa bir Solamniya Şövalyesi'ydi! Elinde de, koca bir mızrak olduğu anlaşılan bir silahın kırılmış sapını tutuyordu.</span></p>

    <p class="MsoNormal"><span class="calibre1">"Neden bir Solamniya Şövalyesi ejderhaya binsin?" diye sordu Laurana, Ejderha Yüceefendileri'ni düşünerek.</span></p>

    <p class="MsoNormal"><span class="calibre1">"Kötü yolu seçen şövalyeler olmuştu," dedi Lord Derek Crownguard. "Gerçi bunu itiraf etmek beni utandırıyor."</span></p>

    <p class="MsoNormal"><span class="calibre1">"Ben burada bir kötülük algılamıyorum," dedi Elistan. "Sadece büyük bir hüzün var. Acaba nasıl ölmüşlerdi. Hiç yara görmüyorum..."</span></p>

    <p class="MsoNormal"><span class="calibre1">"Bu bana tanıdık geldi," diye sözünü kesti Tasslehoff kaşlarını çatarak. "Aynı bir resim gibi. Gümüş rengi bir ejderhaya binmiş bir şövalye. Ben bunu gördüm..."</span></p>

    <p class="MsoNormal"><span class="calibre1">"Pöh!" diye homurdandı Flint. "Sen tüylü filler de görmüştün..."</span></p>

    <p class="MsoNormal"><span class="calibre1">“Ben cidddiyim," diye itiraz etti Tas.</span></p>

    <p class="MsoNormal"><span class="calibre1">“Neredeydi bu Tas?" diye sordu Laurana kibarca, kenderin yüzündeki incinmiş ifadeyi görünce. "Hatırlıyabiliyor musun?"</span></p>

    <p class="MsoNormal"><span class="calibre1">"Galiba..." Tasslehoff'un gözleri dalıp gitti. "Aklıma Pax Tharkas ile Fizban'ı getiriyor..."</span></p>

    <p class="MsoNormal"><span class="calibre1">"Fizban!" diye patladı Flint. "O yaşlı büyücü Raistlin'den bile deliydi, tabii böyle bir şey mümkünse."</span></p>

    <p class="MsoNormal"><span class="calibre1">"Tas'ın ne hakkında konuştuğunu bilmiyorum," dedi Sturm, ejderhaya ve binicisine düşünceli düşünceli bakarken. "Fakat annemin bana, son savaşında Huma'nın elinde Ejderhamızrağı'yla Gümüş bir ejderhaya bindiğini anlattığını hatırlıyorum."</span></p>

    <p class="MsoNormal"><span class="calibre1">"Ve ben de annemin kekleri, bayram zamanı şatomuza gelen beyaz cüppeli Yaşlı Kişi için saklamam gerektiğini söylediğini hatırlıyorum," diye dalga geçti Derek. "Hayır, belli ki bu dejenere olmuş, kötülüğe mahkum edilmiş şövalyelerden biri."</span></p>

    <p class="MsoNormal"><span class="calibre1">Derek ile diğer iki şövalye ayrılmak için döndüler fakat geri kalanlar, ejderha üzerindeki surete bakarak oyalandı.</span></p>

    <p class="MsoNormal"><span class="calibre1">"Haklısın Sturm. Bu bir ejderhamızrağı," dedi Tas heyecanla. "Bunu nasıl bildiğimi bilmiyorum ama bundan eminim."</span></p>

    <p class="MsoNormal"><span class="calibre1">"Bunu Tarsis'teki kitapta mı görmüştün?" diye sordu Sturm, Laurana ile bakışarak; her ikisi de kenderin bu ciddiyetinin normal olmadığını, hatta korkutucu olduğunu düşünüyordu.</span></p>

    <p class="MsoNormal"><span class="calibre1">Tas omuzlarını silkti. "Bilmiyorum," dedi kısık sesle. "Üzgünüm."</span></p>

    <p class="MsoNormal"><span class="calibre1">"Belki yanımızda götürsek fena olmaz," diye önerdi Laurana, huzursuzca. "Bir zararı olmaz."</span></p>

    <p class="MsoNormal"><span class="calibre1">"Haydi Brightblade!" diye geldi Derek'in sesi, sertçe yankılanarak. "Thanoiler şu anda bizi kaybetmiş olabilir ama çok geçmeden izimizi bulacaklardır."</span></p>

    <p class="MsoNormal"><span class="calibre1">"Nasıl alırız?" diye sordu Sturm, Derek'in emrini duymazlıktan gelerek. "En azından bir metre kalındığında bir buz tabakası içinde hapsolmuş!"</span></p>

    <p class="MsoNormal"><span class="calibre1">"Ben alabilirim," dedi Gilthanas.</span></p>

    <p class="MsoNormal"><span class="calibre1">Ejderha ile binicisi etrafında oluşmuş koca buz tepesine atlayan elf, tutunacak bir yer bularak, bu heykelin üzerine doğru milim milim ilerlemeye başladı. Ejderhanın donmuş kanadından binicinin elinde sıkı sıkı duran mızrağa gelinceye kadar elleri ve dizleri üzerinde emekledi. Giltahanas elini mızrağı kaplamış olan buzdan duvara dayayarak büyünün o garip, örümcek ağımsı dilinde konuştu.</span></p>

    <p class="MsoNormal"><span class="calibre1">Elfin elinden buza doğru kızıl bir parlaklık yayıldı ve buzu derhal eritmeye başladı. Birkaç dakika içinde mızrağı tutabilmek için elini buzun arasındaki delikten geçirmişti bile. Fakat mızrak, ölmüş şövalyenin elinde sıkışmıştı.</span></p>

    <p class="MsoNormal"><span class="calibre1">Gilthanas olanca gücüyle asıldı; hatta donmuş elin parmaklarını açmaya bile çalıştı. Sonunda buzun soğuğuna daha fazla dayanamayarak, titreyerek yeniden yere atladı. "Hiç çaresi yok," dedi. "Sıkı sıkı tutmuş."</span></p>

    <p class="MsoNormal"><span class="calibre1">"Parmakları kıralım..." diye önerdi Tas, yardımcı olurcasına. Sturm kenderi kızgın bir bakışla susturdu. "Bu bedene bir saygısızlıkta bulunulmasına izin vermem," deyip kestirdi. "Belki mızrağı kaydırıp, elinden çıkartabiliriz. Ben bir deneyeyim..."</span></p>

    <p class="MsoNormal"><span class="calibre1">"Hiç bir işe yaramaz," dedi Gilthanas kardeşine, Sturm'ün buz tepesinin yanına tırmanışını seyrederken. "Sanki mızrak elin bir parçası haline gelmiş. Ben..." Elf sustu.</span></p>

    <p class="MsoNormal"><span class="calibre1">Daha Sturm elini buzun arasındaki delikten uzatıp da mızrağı anca tutmuştu ki, buz içinde sıkışmış kalmış şövalye sanki belli belirsiz hareket etti. Sert ve donmuş eli, kırılmış mızrak üzerindeki kavrayışını gevşetmişti. Sturm hayretten neredeyse düşecekti; aceleyle silahı bırakarak ejderhanın buzla kaplanmış kanadı boyunca geriledi.</span></p>

    <p class="MsoNormal"><span class="calibre1">"Onu sana veriyor," diye bağırdı Laurana. "Haydi Sturm! Al onu! Görmüyor musun...onu başka bir şövalyeye veriyor."</span></p>

    <p class="MsoNormal"><span class="calibre1">"Ben bir şövalye değilim, daha" dedi Sturm acı acı. "Ama belki de bu bir belirtidir, belki kötüdür..." Tereddüt içinde yeniden deliğe doğru kayarak bir kez daha mızrağı tuttu. Ölü şövalyenin kasılmış eli açıldı. Kırık silahı tutan Sturm dikkatlice bunu buzdan çıkarttı. Yeniden yere atladı ve kadim sopaya bakakaldı.</span></p>

    <p class="MsoNormal"><span class="calibre1">"Bu harika birşeydi!" dedi Tas huşu içinde. " Flint cesetin canlanışını gördün mü?"</span></p>

    <p class="MsoNormal"><span class="calibre1">"Hayır!" diye kestirip attı cüce. "Ve sen de görmedin. Haydi buradan çıkalım," diye ekledi ürpererek.</span></p>

    <p class="MsoNormal"><span class="calibre1">Sonra Derek belirdi. "Sana bir emir vermiştim Sturm Brightblade! Gecikmenin nedeni ne?" Mızrağı görünce Derek'in yüzü hiddetten karardı.</span></p>

    <p class="MsoNormal"><span class="calibre1">"Onu benim için almasını rica ettim," dedi Laurana, sesi en az arkasındaki buz duvar kadar soğuktu. Mızrağı alarak bohçasından çıkarttığı bir kürk içine sarmaya başladı.</span></p>

    <p class="MsoNormal"><span class="calibre1">Derek bir an için ona hiddetle baktıktan sonra hızla eğilip selam vererek topukları üzerinde döndü.</span></p>

    <p class="MsoNormal"><span class="calibre1">“Ölü şövalyeler mi, canlı şövalyeler mi, hangisi daha kötü bilemiyorum," diye homurdandı Flint, Tas'ı yakalayıp onu Derek'in arkasından sürüklerken.</span></p>

    <p class="MsoNormal"><span class="calibre1">"Ya bu kötülerin bir silahıysa ne olacak?" diye sordu Sturm Laurana'ya alçak sesle, şatonun buzlu koridorlarında ilerlerlerken.</span></p>

    <p class="MsoNormal"><span class="calibre1">Laurana son bir kez daha ejderhanın üzerine binmiş ölü şövalyeye baktı. Güney topraklarındaki soğuk, soluk güneş kavuşuyor, cesetler üzerine su gibi gölgeler düşürüyor, onlara meşum bir hava veriyordu. Daha o bakarken cesetin cansız yığıldığını gördüğünü düşündü.</span></p>

    <p class="MsoNormal"><span class="calibre1">"Huma'nın öyküsüne inanıyor musun?" diye sordu Laurana yavaşça.</span></p>

    <p class="MsoNormal"><span class="calibre1">"Artık neye inanabileceğimi bilemiyorum," dedi Sturm; burukluk, sesini sertleştirmişti. "Herşey siyah beyazdı benim için, herşeyin kesin hatları vardı; kesin tanımları. Huma'nın öyküsüne inanırdım. Annem bana onu bir gerçek gibi öğretmişti. Sonra Solamniya'ya gittim." Sanki devam etmeye gönlü yokmuş gibi duraksadı. Sonunda, Laurana'nın ilgi ve şefkatle dolu yüzünü görerek yutkundu ve devam etti. "Bunu kimseye, hatta Tanis'e bile anlatmamıştım. Yurduma geri döndüğümde, şövalyeliğin annemin bana anlatmış olduğu şerefli, özveri isteyen bir yol olmadığını gördüm. Siyasi entrikalarla doluydu. En iyi adamlar Derek gibi, şerefli ama kendinden aşağıdakilere pek faydası olmayan katı, eğilmez adamlardı. En kötüsü..." başını salladı. "Huma'dan söz ettiğimde güldüler. Gezgin bir şövalye dediler ona. Onların öykülerine göre, kurallara uymadığı için bu yoldan çıkarılmıştı. Huma'nın kırlarda dolaştığını söylediler; kendisini köylülülere sevdirmiş, dolayısıyla onun hakkında bir efsane uydurulmuş."</span></p>

    <p class="MsoNormal"><span class="calibre1">"Ama gerçekten yaşamış mı?" diye ısrar etti Laurana, Sturm'ün yüzündeki hüzünle hüzünlenerek.</span></p>

    <p class="MsoNormal"><span class="calibre1">"A, tabii. Bu konuda hiç kuşku yok. Afet'ten kurtulan kayıtlarda ismi, şövalyelerin alt rütbelerinde kayıtlı. Fakat Gümüş Ejderha ve Son Savaş, hatta Ejderhamızrağı ile ilgili şeylere...artık kimse inanmıyor. Derek'in de söylemiş olduğu gibi hiç bir kanıt yok. Efsaneye göre Huma'nın mezarı kule gibi yükselen bir yapıymış – dünya harikalarından bir tanesi. Fakat bunu görmüş olan birini bulamazsın. Elimizdeki herşey, Raistlin olsaydı söyleyeceği gibi, çocuk masalları." Sturm elini yüzüne götürdü, gözlerini kapattı ve tüylerini ürperten, derin bir iç çekti.</span></p>

    <p class="MsoNormal"><span class="calibre1">"Biliyor musun," dedi yavaşça, "bunu söyleyebileceğimi hiç zannetmezdim ama Raistlin'i özlüyorum. Hepsini özlüyorum. Sanki bir parçamı kesmişler gibi geliyor; Solamniya'dayken de öyle hissetmiştim. O yüzden bekleyip şövalyelik sınavlarımda rekabet edeceğime, geri geldim. Bu insanlar –yani arkadaşlarım– dünyadaki kötülükle, şövalyelerin topundan daha çok savaşıyorlardı. Raistlin bile; anlayamadığım bir biçimde. O bütün bunların ne anlama geldiğini bize söyleyebilirdi." Parmağını buzla kaplanmış şövalyeye uzattı. "En azından o, ona inanırdı. Eğer burada olsaydı. Eğer Tanis burada olsaydı..." Sturm devam edemedi.</span></p>

    <p class="MsoNormal"><span class="calibre1">"Evet," dedi Laurana sessizce. "Eğer Tanis burada olsaydı..." Kızın o korkunç hüznünü, kendisininkinden çok daha fazla olan hüznünü hatırlayan Sturm, Laurana'ya sarılarak kızı kendine doğru çekti. İkisi bir an için öylece durdu; ikisi de kayıpları karşısında birbirlerinin varlığında teselli buluyordu. Derken, geri kaldıkları için onları azarlayan Derek'in sesi sert bir biçimde geldi kulaklarına.</span></p>

    <p class="MsoNormal"><span class="calibre1">Ve şimdi, Laurana'nın kürk pelerinine sarılı duran kırık mızrak, ejderha küresi, Laurana ve Sturm'ün Tarsis'ten taşıyıp getirdikleri Tanis'in kılıcı Ejderbiçer'le birlikte sandıkta duruyordu. Sandığın yanında, hayatlarını grubu müdafaa ederken ölmüş ve yurtlarında gömülmeleri için buraya taşınmış iki genç şövalyenin cesetleri uzanmıştı.</span></p>

    <p class="MsoNormal"><span class="calibre1">Buzullardan hızla ve buz gibi esen güçlü güney rüzgarı gemiyi Sirrion Denizi'nde sürüyordu. Kaptan, rüzgarın devam etmesi halinde iki gün içinde Sancrist'e varabileceklerini söylemişti.</span></p>

    <p class="MsoNormal"><span class="calibre1">"O tarafta Güney Ergoth var," diye anlatmıştı kaptan Elistan'a, sancağı göstererek. "Biz güney ucuna varacağız. Bu akşam Cristyne Adası'nı göreceksiniz. Sonra, iyi bir rüzgarla Sancrist'e varırız. Güney Ergoth'un tuhaf yanı," diye ekledi kaptan Laurana'ya bakarak, "elflerle dolu olduğunun söylenmesi; gerçi ben bunun doğru olup olmadığını anlamak için oraya gitmedim."</span></p>

    <p class="MsoNormal"><span class="calibre1">"Elfler!" dedi Laurana şevkle, kaptanın yanında durmak için yaklaşarak; erken sabah rüzgarı pelerinini kırbaç gibi şaklatıyordu.</span></p>

    <p class="MsoNormal"><span class="calibre1">"Duyduğuma göre yurtlarından kaçmışlar," diye devam etti kaptan. "Ejderhaorduları tarafından sürülmüşler."</span></p>

    <p class="MsoNormal"><span class="calibre1">"Belki de bizim halkımızdır!" dedi Laurana, yanında duran Gilthanas'ı sıkı sıkı tutarak. Geminin pruvasından dikkatle bakmaya başladı, sanki istese karanın belirmesini sağlayabilecekmiş gibi.</span></p>

    <p class="MsoNormal"><span class="calibre1">"Büyük bir ihtimalle Silvanesti'dir," dedi Gilthanas. "Aslında ki Lady Alhana, Ergoth'la ilgili birşeylerden söz etmişti. Hatırlıyor musun Sturm?"</span></p>

    <p class="MsoNormal"><span class="calibre1">"Hayır," diye cevap verdi şövalye terslikle. Dönüp geminin iskele tarafına yürüyerek parmaklıklara yaslanıp pembe, gölgeli denize doğru baktı. Laurana onun kemerinden bir şey çıkartıp sevgiyle parmaklarını bunun üzerinde gezdirdiğini gördü. Elindeki şey güneşin ışınlarını yakalayınca parlak bir şimşek çaktı; sonra bunu yeniden kemerine soktu. Başı eğilmişti. Laurana ona doğru gitmeye yeltenmişti ki gözüne bir kıpırtı ilişince aniden durdu.</span></p>

    <p class="MsoNormal"><span class="calibre1">"Şu güneydeki ne garip bir bulut öyle?"</span></p>

    <p class="MsoNormal"><span class="calibre1">Kaptan, hemen döndü, kürk parkasından küçük dürbününü sertçe çekip çıkartarak gözlerine götürdü. "Yukarıya bir adam yollayın," dedi hemen ikinci kaptanına.</span></p>

    <p class="MsoNormal"><span class="calibre1">Birkaç saniye içinde gemicinin biri direğe tırmanmıştı. Baş döndürücü bir yükseklikte, tek koluyla direğe sarılarak küçük dürbünle güneye doğru baktı.</span></p>

    <p class="MsoNormal"><span class="calibre1">"Çıkartabiliyor musun?" diye seslendi kaptan yukarıya.</span></p>

    <p class="MsoNormal"><span class="calibre1">"Hayır kaptan," diye kükredi adam. "Eğer bu bir bulutsa, ben bu güne kadar böyle bir bulut görmediydim."</span></p>

    <p class="MsoNormal"><span class="calibre1">"Ben bir bakayım!" diye teklif etti Tasslehoff içtenlikle. Kenderiplere en az bir gemici ustalığıyla tırmanmaya başladı. Direğin tepesine varınca, adamın yakınında sıkı sıkı tutunarak güneye doğru bakmaya başladı.</span></p>

    <p class="MsoNormal"><span class="calibre1">Bir buluta benzediği kesindi. Kocamandı, beyazdı ve su üzerinde uçuyor gibiydi. Fakat gökyüzündeki diğer bulutlardan çok daha hızlı hareket ediyordu ve....</span></p>

    <p class="MsoNormal"><span class="calibre1">Tasslehoff'un nefesi kesildi. "Dur şunu bir ödünç alayım," diye istekte bulundu gözcünün küçük dürbünlerine uzanarak. Adam istemeye istemeye dürbünleri ona verdi. "Aman tanrım," diye mırıldandı. Dürbünleri aşağı doğru indirerek kapattı ve aklı başka bir yerdeymiş gibi tuniğinin içine atıverdi. Tam aşağıya kayacakken gemici onu yakasından yakaladı.</span></p>

    <p class="MsoNormal"><span class="calibre1">"Ne?" dedi Tas hayretle. "Ay! Bu senin miydi? Özür dilerim." Küçük dürbünü dalgın dalgın okşayarak yeniden gemiciye verdi. Tas büyük bir hünerle iplerden aşağıya kayarak koşa koşa Sturm'e| gitti.</span></p>

    <p class="MsoNormal"><span class="calibre1">"Bir ejderha," diye bildirdi nefes nefese.</span></p>
  </div>
</body>
</html>
