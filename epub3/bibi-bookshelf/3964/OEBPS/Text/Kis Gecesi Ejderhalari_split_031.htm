<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_35"><span class="calibre4">- 4 - Yılbaşı konukları</span></h2>

    <p class="MsoNormal"><span class="calibre1">Şövalyeler Palanthas'a doğru yola çıktıktan sonra Lord Gunthar'ın Yılbaşı zamanına kadar evine ulaşabilmesi için, birkaç gün zorlu bir yolculuk yapması gerekti. Yollar diz boyu çamurdu. Atı bir kereden fazla tökezlemiş ve atını neredeyse oğulları kadar çok seven Gunthar, mümkün olan her yerde yürümüştü. O yüzden şatosuna geri döndüğünde çok yorulmuş, sırılsıklam olmuş, tir tir titriyordu. Seyisi atıyla bizzat uğraşmak için dışarı çıkmıştı.</span></p>

    <p class="MsoNormal"><span class="calibre1">"Onu iyice kurula," dedi Gunthar, tutulmuş bir halde attan inerken. "Sıcak yulaf ve..." O komutlarına devam ederken seyis sabırla, sanki hayatında hiç ata bakmamış gibi onu dinleyerek başını sallıyordu. Hatta Gunthar neredeyse atını ahıra kendi sokacaktı ki eski hizmetlisi onu aramaya çıktı.</span></p>

    <p class="MsoNormal"><span class="calibre1">"Lordum." Wills, Gunthar'ı antrede bir kenara çekmişti. "Konuklarınız var. Birkaç saat önce geldiler."</span></p>

    <p class="MsoNormal"><span class="calibre1">"Kim?" diye sordu Gunthar, konuklar, özellikle de Yılbaşı zamanında önemli sayılmadığından pek ilgi duymadan. "Lord Michael mı? Bizimle yolculuk yapamaz ama eve giderken bize uğramasını söylemiştim..."</span></p>

    <p class="MsoNormal"><span class="calibre1">"Yaşlı bir adam lordum," diye sözünü kesti Wills, "ve bir kender."</span></p>

    <p class="MsoNormal"><span class="calibre1">"Bir kender mi?" diye tekrarladı Gunthar telaşlanarak.</span></p>

    <p class="MsoNormal"><span class="calibre1">"Maalesef öyle lordum. Fakat endişelenmeyin," diye ekledi hizmetkar çabuk çabuk. "Gümüşleri dolaba kilitledim ve eşiniz hanımefendi mücevherlerini mahzene indirdi."</span></p>

    <p class="MsoNormal"><span class="calibre1">"Kuşatma altındayız diye mi düşünüyorsun!" diye homurdandı Gunthar. Yine de, avludan normalden daha hızlı geçti.</span></p>

    <p class="MsoNormal"><span class="calibre1">"O yaratıklar söz konusu olunca hiçbir şey kesin değildir lordum," diye geveledi Wills, Gunthar'ın peşinde seyirterek.</span></p>

    <p class="MsoNormal"><span class="calibre1">"Ne peki bunlar? Dilenci mi? Neden onları içeri aldın?" diye sordu Gunthar, huzursuz olmaya başlayarak. Bütün istediği sıcak baharatlı şarabı, sıcak giysileri ve karısının sırtını ovmasıydı. "Onlara biraz yemek ve para ver, gitsinler yollarına. Önce kenderi bir ara tabii ki."</span></p>

    <p class="MsoNormal"><span class="calibre1">"Öyle yapacaktım lordum," dedi Wills inatla. "Fakat onlarda öyle bir hal var ki – özellikle de yaşlı adamda. Bana soracak olursanız o daha çatlak ama akıllı bir çatlak. Birşeyler biliyor ve bilgisi çok işine yarayabilir – bizim de tabii."</span></p>

    <p class="MsoNormal"><span class="calibre1">"Ne demek istiyorsun?"</span></p>

    <p class="MsoNormal"><span class="calibre1">Tam eski şatonun yaşanan bölümlerine açılan devasa ahşap kapıları açmışlardı ki, hizmetkarının keskin gözlem gücünü bilen ve buna saygı duyan Gunthar durarak Wills'e baktı. Wills etrafına bakındıktan sonra Gunthar'a yaklaştı.</span></p>

    <p class="MsoNormal"><span class="calibre1">"Yaşlı adam size ejderha küresiyle ilgili vereceği acil bir haberi olduğunu söyledi lordum!"</span></p>

    <p class="MsoNormal"><span class="calibre1">"Ejderha küresi!" diye mırıldandı Gunthar. Küre bir sırdı, ya da o öyle olduğunu varsayıyordu. Şövalyeler biliyordu bunu tabii ki. Derek başkasına söylemiş miydi acaba? Yoksa bu da çevirdiği dolaplardan biri miydi?</span></p>

    <p class="MsoNormal"><span class="calibre1">"Akıllıca davranmışsın Wills, her zamanki gibi," dedi Gunthar sonunda. "Neredeler?"</span></p>

    <p class="MsoNormal"><span class="calibre1">"En az zararı orada verebileceklerini düşünerek onları sizin savaş odanıza götürdüm lordum."</span></p>

    <p class="MsoNormal"><span class="calibre1">"Zatürre olmadan üstümü bir değiştireyim, sonra hemen görürüm onları. Onlara birşeyler ikram ettin mi?"</span></p>

    <p class="MsoNormal"><span class="calibre1">"Evet lordum," diye cevap verdi Wills, yeniden harekete geçen Gunthar'ın peşinden yetişmeye çalışarak. "Sıcak şarap, biraz ekmek ve et. Gerçi korkarım kender şimdiye kadar tabakları yürütmüştür bile..."</span></p>

    <p class="MsoNormal"><span class="calibre1">Gunthar ile Wills, bir an için savaş odasının kapısının dışında, konuklarının sohbetlerine kulak misafiri olarak durdular.</span></p>

    <p class="MsoNormal"><span class="calibre1">"Onu yerine geri koy!" diye emretti sert bir ses. "Koymam. Bu benim. Bak, kesemin içindeydi".</span></p>

    <p class="MsoNormal"><span class="calibre1">"Pöh! Beş dakika önce onu kesene koyduğunu gördüm!"</span></p>

    <p class="MsoNormal"><span class="calibre1">"Yanılıyorsun işte," diye itiraz etti diğer ses, alıngan bir tonda. "Benim! Bak üzerine ismim kazınmış..."</span></p>

    <p class="MsoNormal"><span class="calibre1">" 'Sevgili kocam Gunthar'a; Yaşamveren Günü,' “ dedi ilk ses. Odada anlık bir sessizlik oldu. Wills'in yüzü soldu. Sonra tiz ses konuştu, bu kez daha itaatkar çıkıyordu sesi.</span></p>

    <p class="MsoNormal"><span class="calibre1">"Torbama düşmüş olmalı Fizban. Tamam! Bak, torbam masanın altında duruyordu. Ne şans değil mi? Yere düşseydi kırılacaktı.”</span></p>

    <p class="MsoNormal"><span class="calibre1">Lord Gunthar yüzünde ciddi bir ifadeyle kapıları savurarak açtı. "Mutlu Yılbaşları lordlar," dedi. Wills onun peşinden içeri girdi; gözleri hızlı hızlı etrafı kolaçan ediyordu.</span></p>

    <p class="MsoNormal"><span class="calibre1">İki yabancı savrulurcasına geri döndü; yaşlı adam toprak kupayı elinde tutuyordu. Wills kupa için bir hamle yaparak hafif bir hareketle elinden aldı. Kendere hiddetli bir bakış fırlatarak kupayı şömine rafının üzerine, kenderin yetişemiyeceği bir yere koydu.</span></p>

    <p class="MsoNormal"><span class="calibre1">"Başka birşey var mı lordum?" diye sordu Wills, anlamlı anlamlı kendere bakarak. "Burada kalıp eşyalara göz kulak olayım mı?"</span></p>

    <p class="MsoNormal"><span class="calibre1">Gunthar cevap vermek için ağzını açmıştı ki yaşlı adam elini kayıtsızca salladı.</span></p>

    <p class="MsoNormal"><span class="calibre1">"Evet, teşekkür ederim iyi yürekli adam. Biraz daha bira getir, sonra uşakların fıçılarındaki o düşük kalite şeyden de getireyim deme!" Yaşlı adam Wills'e sert sert baktı. "Mahzenin merdivenlerinin yanındaki karanlık köşesinde duran fıçıya tak musluğu. Anladın mı – hani o her tarafını örümcek ağları bürümüş olanına."</span></p>

    <p class="MsoNormal"><span class="calibre1">éills, ağzı bir karış açılmış bir halde ona bakakaldı.</span></p>

    <p class="MsoNormal"><span class="calibre1">"E, haydi. Sudan çıkmış balık gibi ağzını açık tutma! Biraz zor kavrıyor galiba, öyle mi?" diye sordu yaşlı adam Gunthar'a.</span></p>

    <p class="MsoNormal"><span class="calibre1">"H-hayır," diye kekeledi Gunthar. "Tamam Wills. S-sanınm ben de merdivenlerin yanındaki –ıı– fıçıdan bir-bir kupa alacağım. Siz nereden biliyordunuz?" diye sorguladı yaşlı adamı kuşkuyla.</span></p>

    <p class="MsoNormal"><span class="calibre1">"A, o bir büyü kullanıcısıdır," dedi kender omuzlarını silkip, davet beklemeden oturarak.</span></p>

    <p class="MsoNormal"><span class="calibre1">"Bir büyü kullanıcısı mı?" Yaşlı adam etrafına bakındı. "Nerede?"</span></p>

    <p class="MsoNormal"><span class="calibre1">Tas, yaşlı adamı dürterek birşeyler fısıldadı.</span></p>

    <p class="MsoNormal"><span class="calibre1">"Gerçekten mi? Ben mi?" dedi adam. "Yapma ya! Ne kadar harikulade. Biliyor musun, şimdi düşününce bir büyü hatırlar gibi oldum... Ateştopu. Nasıldı bakayım o?"</span></p>

    <p class="MsoNormal"><span class="calibre1">Yaşlı adam garip sözler söylemeye başladı. Telaşlanan kender oturduğu yerden sıçrayarak yaşlı adama asıldı.</span></p>

    <p class="MsoNormal"><span class="calibre1">"Hayır Yaşlı Kişi!" dedi, çekiştirip yeniden onu sandalyesine oturtarak. "Şimdi sırası değil!"</span></p>

    <p class="MsoNormal"><span class="calibre1">"Sanırım değil," dedi yaşlı adam istekle. "Gerçi nefis bir büyüydü..."</span></p>

    <p class="MsoNormal"><span class="calibre1">"Eminim," diye mırıldandı Gunthar, tamamen hayrete düşmüş bir halde. Sonra ciddiyetini yeniden kazanarak başını salladı. "Şimdi kendinizi tanıtın. Kimsiniz? Neden buradasınız? Wills ejderha küresi hakkında birşeyler söyledi..."</span></p>

    <p class="MsoNormal"><span class="calibre1">"Ben..." Büyücü gözlerini kırpıştırarak sustu.</span></p>

    <p class="MsoNormal"><span class="calibre1">"Fizban," dedi Kender içini çekerek. Kalkarak minik elini kibarca Gunthar'a uzattı. "Ben de Tasslehoff Burrfoot." Tekrar oturmaya başlamıştı ki "ay," dedi yeniden yerinden sıçrayarak. "Size de mutlu Yılbaşları şövalye beyim."</span></p>

    <p class="MsoNormal"><span class="calibre1">"Evet evet," diye elini sıktı Gunthar, aklı başka yerlerde başını sallarken. "Şimdi şu ejderha küresine gelsek?"</span></p>

    <p class="MsoNormal"><span class="calibre1">"A, evet, ejderha küresi!" Fizban'ın yüzündeki şaşkınlık ifadesi silindi. Gunthar'a, kurnaz, zeki gözlerle baktı. "Nerede? Onu incelemek için uzun bir yoldan geldik."</span></p>

    <p class="MsoNormal"><span class="calibre1">"Korkarım bunu size söyleyemeyeceğim," dedi Gunthar soğuk bir edayla. "Tabii öyle birşey burada olsaydı bile..."</span></p>

    <p class="MsoNormal"><span class="calibre1">"Öf, tabii ki buradaydı," diye cevap verdi Fizban. "Size Gül Şövalyesi Derek Crownguard tarafından getirilmişti. Sturm Brightblade de onun yanındaydı."</span></p>

    <p class="MsoNormal"><span class="calibre1">"Onlar benim arkadaşımdır," diye açıkladı Tasslehoff, Gunthar'ın ağzının bir karış açıldığını görünce. "Aslında küreyi almalarında onlara yardım etmiştim," diye ekledi kender tevazu ile. "Onu buzdan bir saraydaki kötü bir büyücünün elinden almıştık. Bu öyle harika bir öykü ki..." Büyük bir hevesle sandalyesinin ucuna indi. "Dinlemek ister misiniz?"</span></p>

    <p class="MsoNormal"><span class="calibre1">"Hayır," dedi Gunthar her ikisine de hayretler içinde bakarak. "Eğer bu yüzen kuş masalına inanacak olsaydım bile – durun bir dakika..." Kendisini sandalyesine bıraktı. "Sturm bir kender hakkında birşeyler söylemişti. Grubunuzda başka kimler vardı?"</span></p>

    <p class="MsoNormal"><span class="calibre1">"Cüce Flint, demirci Theros, Gilthanas ve Laurana..."</span></p>

    <p class="MsoNormal"><span class="calibre1">"Doğru olmalı!" diye bağırdı Gunthar, sonra kaşlarını çattı. "Ama büyü kullanıcısından hiç söz etmemişti...</span></p>

    <p class="MsoNormal"><span class="calibre1">"A, onun nedeni benim ölü olmam," diye anlattı Fizban, ayaklarını masaya koyarak.</span></p>

    <p class="MsoNormal"><span class="calibre1">Gunthar'ın gözleri fal taşı gibi açıldı ama bir cevap veremeden Wills içeri girdi. Tasslehoff'a hiddetle bakan hizmetkar kupaları, masanın üzerine, lordunun önüne koydu.</span></p>

    <p class="MsoNormal"><span class="calibre1">"Üç kupa getirdim lordum. Örtünün üzerindekiyle birlikte dört ediyor. Ve döndüğümde de dört tane olursa fena olmaz!" Kapıyı arkasından çarparak dışarı çıktı.</span></p>

    <p class="MsoNormal"><span class="calibre1">"Ben göz kulak olurum," diye söz verdi Tas, ciddiyetle. "Kupalarınızı çalanlarla başınız dertte mi?" diye sordu Gunthar'a.</span></p>

    <p class="MsoNormal"><span class="calibre1">"Ben – hayır... Ölü mü?" Gunthar olaya olan hakimiyetini hızla kaybettiğini fark ediyordu.</span></p>

    <p class="MsoNormal"><span class="calibre1">"Bu uzun bir hikaye," dedi Fizban, sıvıyı tek bir seferde midesine indirerek. Dudaklarındaki köpüğü sakalının ucuyla sildi. "Ah, mükemmel. Şimdi, ne diyordum?"</span></p>

    <p class="MsoNormal"><span class="calibre1">"Ölü," dedi Tas yardım ederek.</span></p>

    <p class="MsoNormal"><span class="calibre1">"A, evet. Uzun bir hikaye. Şimdi anlatılmayacak kadar uzun. Küreyi almam lazım. Nerede?"</span></p>

    <p class="MsoNormal"><span class="calibre1">Gunthar bu garip yaşlı adamı ve bu kenderi hem salonundan, hem de şatosundan kovmak için hiddetle ayağa kalktı. Onları çıkarmaları için muhafızlarını çağıracaktı. Fakat onun yerine yaşlı adamın yoğun bakışlarına yakalandığını fark etti.</span></p>

    <p class="MsoNormal"><span class="calibre1">Solamniya Şövalyeleri büyüden hep korkmuşlardı. Yüksek Büyücülük Kuleleri'nin yıkımında bir rol oynamamış olsalar da –bu Kurallar'a aykırı olurdu– büyü kullanıcılarının Palanthas'tan sürülmele|rine üzülmemişlerdi.</span></p>

    <p class="MsoNormal"><span class="calibre1">"Neden bilmek istiyorsun?" diye duraksadı Gunthar; yaşlı adamın garip gücünün kendisini kapladığını hissettikçe iliklerinde soğuk bir korku duymuştu. Gunthar yavaşça, isteksizce yerine oturdu.</span></p>

    <p class="MsoNormal"><span class="calibre1">Fizban'ın gözleri pırıldıyordu. "Ben kimseye hesap vermem," dedi yavaşça. "Küreyi aramaya geldiğimi bilmen senin için yeter. Küre çok zaman önce büyü kullanıcıları tarafından yapılmıştı! Bunu biliyorum. Onun hakkında çok şey biliyorum."</span></p>

    <p class="MsoNormal"><span class="calibre1">Gunthar kendisiyle boğuşarak tereddüt etti. Sonuç olarak küreyi koruyan şövalyeler vardı ve eğer bu yaşlı adam onun hakkında birşeyler biliyorduysa, yerini söylemesinde ne gibi bir sakınca olabilirdi? Bu konuda pek bir seçeneği olduğunu da zannetmiyordu zaten.</span></p>

    <p class="MsoNormal"><span class="calibre1">Aklı başka yerlerde olan Fizban yeniden kupasını alarak içmeye başladı. Gunthar cevabını verirken, o üzüntüyle kupanın içine bakıyordu.</span></p>

    <p class="MsoNormal"><span class="calibre1">"Küre gnomların yanında."</span></p>

    <p class="MsoNormal"><span class="calibre1">Fizban elindeki kupayı düşürerek kırdı. Kupa, ahşap zeminde kıymık kıymık bin parçaya ayrıldı.</span></p>

    <p class="MsoNormal"><span class="calibre1">"Bak şimdi, ne diyeyim sana?" dedi Tas hüzünle kırılmış kupaya bakarak.</span></p>

    <p class="MsoNormal"><span class="calibre1">Gnomlar hatırlayabildiklerinden beri Boşver Dağı'nda yaşıyordu – bu konuya sadece kendileri önem verdikleri için, zamanın kaydını sadece kendileri tutuyordu. İlk şövalyeler, yeni oluşturulan Solamniya krallığının en batıdaki sınırlarına kalesini ve kale zindanlarını inşa etmek için Sancrist'e geldiklerinde orada oldukları kesindi.</span></p>

    <p class="MsoNormal"><span class="calibre1">Yabancılardan hep kuşku duyan gnomlar; kıyılarına gelen, ordular dolusu uzun boylu, asık suratlı, savaşçı görünüşlü adam taşıyan bir gemi görünce telaşa düşmüşlerdi. Bir dağ cenneti kabul ettikleri yeri, insanlardan gizli tutmaya kararlı olan gnomlar hemen harekete geçmişti. Krynn ırkları arasında kafaları teknolojiye en yatkını olan gnomlar (buhar makinası ve yayı icat ettikleri söylenir) ilk önce dağlardaki mağaralarında saklanmayı düşünmüşler, ama zamanla akıllarına daha iyi bir fikir gelmişti. Dağın kendisini saklamak!</span></p>

    <p class="MsoNormal"><span class="calibre1">En büyük mekanik dehaya sahip olanların aylar süren, sonu gelmez uğraşından sonra gnomlar hazırlanmışlardı. Planları mı? Dağlarını yok edeceklerdi!</span></p>

    <p class="MsoNormal"><span class="calibre1">Tam bu nazik zamanda Gnom Filozoflar Loncası üyeleri, şövalyelerin, adanın en yüksek dağı olan dağı farketmiş olup olmadıklarını sorguladılar. Dağın aniden ortadan yok oluşu insanların daha çok merakını cezbedebilir miydi?</span></p>

    <p class="MsoNormal"><span class="calibre1">Bu soru gnomları bir telaşa düşürdü. Tartışmalarla günler geçti. Kısa bir süre sonra bu soru, Filozof gnomları iki ayrı kutuba böldü: Bir ormanda bir ağaç devrildiğinde onu duyacak kimse olmadığı halde ağacın devrilirken bir gürültü çıkardığına inananlar ile bir ses çıkarmadığına inananlar. Bu sorunun konularıyla ne gibi bir ilgisi olduğu sorusu yedinci gün ortaya atılmış ama çabucak komiteye havale edilmişti.</span></p>

    <p class="MsoNormal"><span class="calibre1">Bu arada, makina mühendisleri –öfkelenerek– ne olursa olsun bu aleti kurmaya karar vermişlerdi.</span></p>

    <p class="MsoNormal"><span class="calibre1">Bu gün, Sancrist vekayinamesinde (geriye kalan herşey hemen hemen Afet'te kaybolduğu halde) Çürük Yumurtalar Günü olarak hâlâ anılmaktadır.</span></p>

    <p class="MsoNormal"><span class="calibre1">O gün Lord Gunthar'ın atalarından biri uyanıp oğlunun yine kümesin damından içeri düşüp düşmediğini merak etmişti. Birkaç hafta önce böyle birşey olmuştu çünkü. Oğlan bir horozu kovalıyordu.</span></p>

    <p class="MsoNormal"><span class="calibre1">"Onu gölete götür," demişti Gunthar'ın atası karısına, yatakta dönüp örtüleri başından yukarıya çekerken uykulu uykulu.</span></p>

    <p class="MsoNormal"><span class="calibre1">"Götüremem!" demişti kadın uyur gezer bir halde. "Baca tütüyor!"</span></p>

    <p class="MsoNormal"><span class="calibre1">İşte tam o anda ikisi de iyice uyanıp eve dolan dumanın bacadan ve o kötü kokunun da kümesten gelmediğini anlamışlardı.</span></p>

    <p class="MsoNormal"><span class="calibre1">Yeni koloninin sakinleriyle birlikte ikisi de dışarı koşarak her dakika kötüleşen kokuyla boğulup tıkandılar. Hiç birşey göremiyorlardı. Ada üç gün güneşte kalmış, yumurta kokusuna sahip yoğun, sarı bir dumanla kaplanmıştı.</span></p>

    <p class="MsoNormal"><span class="calibre1">Birkaç saat içinde adadaki herkes bu kokudan hasta olmuştu. Battaniyelerini ve giysilerini toplayan insanlar kumsallara yollanmıştı. Şükranla taze, tuzlu havayı teneffüs ederek bir daha evlerine geri dönüp dönemeyeceklerini merak etmekteydiler.</span></p>

    <p class="MsoNormal"><span class="calibre1">Bu olayı tartışıp ufuktaki sarı dumanın kalkıp kalkmayacağını endişeyle seyrederken kısa boylu, kahverengi bazı yaratıklardan oluşan bir ordunun dumanın içinden çıkıp yarı ölü bir halde kendilerini ayaklarının dibine atmalarına oldukça hayret etmişlerdi.</span></p>

    <p class="MsoNormal"><span class="calibre1">Solamniya'nın iyi yürekli insanları hemen zavallı gnomların imdadına yetişmiş ve böylece Sancrist'te yaşayan iki ulus karşılaşmış olmuştu.</span></p>

    <p class="MsoNormal"><span class="calibre1">Gnomlar ile şövalyelerin karşılaşmaları dostça bir karşılaşma olmuştu. Solanmiya insanları dört şeye çok önem verirdi: öz say gı, Düstur, Kurallar ve teknoloji. Gnomların o zamanlar icat etmiş oldukları, makara, şaft, vida ve dişli dahil olmak üzere, zamandan tasarruf ettiren aletlerinden çok etkilenmişlerdi.</span></p>

    <p class="MsoNormal"><span class="calibre1">İşte bu ilk karşılaşmalarında, Boşver Dağı, ismini kazanmıştı. Şövalyeler kısa bir süre sonra gnomların cücelerle bir ilgileri olduğu halde –kısa boylu ve tıknaz olmaları itibariyle– bütün benzerliğin burada bittiğini öğrenmişlerdi. Aslında gnomlar sıs– ka, kahverengi tenli, soluk beyaz saçlı, oldukça sinirli ve çabuk hiddetlenen tiplerdi. O kadar hızlı konuşuyorlardı ki, ilk başlarda şövalyeler onların başka bir dilde konuştuklarını düşünmüşlerdi. Sonradan bunun hızla konuşulan Ortak Lisan olduğu çıkmıştı ortaya. Bunun nedeni, yaşlı birinin gnomlara dağlarının ismini sormasıyla anlaşılmıştı.</span></p>

    <p class="MsoNormal"><span class="calibre1">Kabaca tercüme edildiğinde şöyle birşey oluyordu: Bizim Granit, Obsidiyen, Kuvars ve Hâlâ Üzerinde Çalışmakta Olduğumuz, Ne Olduğunu Bilmediğimiz Değişik Birkaç Taşın da İzini Taşıyan Katmanlardan Oluşan, Günün Birinde Bir Kopyasını Yaparız Düşüncesiyle İncelemeye Aldığımız, Kayaları Hem Gaz, Hem de Sıvıya Dönüştürecek Kadar Yüksek Isılarda Isıtan ve Zaman Zaman Yüzeye Çıkartan ve Büyük, Kocaman, Yüksek Tepenin Kenarlarından Akmasına Neden Olan Kendine Ait Bir İç Isıtma Sistemi Bulanan, Büyük, Kocaman, Yüksek Tepe...</span></p>

    <p class="MsoNormal"><span class="calibre1">"Boşver," demişti yaşlı kişi.</span></p>

    <p class="MsoNormal"><span class="calibre1">Boşver! Gnomlar çok etkilenmişlerdi. Bu insanların bu kadar dev gibi ve olağanüstü bir şeyi bu kadar basit bir şekilde özetlemeleri onların inanamayacakları kadar harika birşeydi. Ve böylece dağ, o günden itibaren Boşver Dağı olarak anılmaya başlandı – bu en çok gnomların Haritacılar Loncası'nı sevindirmişti.</span></p>

    <p class="MsoNormal"><span class="calibre1">Bu olaydan sonra Sancrist'teki şövalyeler ile gnomlar uyum içinde yaşamışlardı; şövalyeler gnomlara çözülmesi gereken teknolojik doğalı soruları getiriyorlar, gnomlar da hiç durmadan yeni icatlar yapıyorlardı.</span></p>

    <p class="MsoNormal"><span class="calibre1">Ejderha küresi geldiğinde, şövalyeler bu şeyin nasıl çalıştığını öğrenmek istemişlerdi. Küreyi gnomlara emanet etmişler, koruması için de yanına iki muhafız göndermişlerdi. Bu şeyin büyülü olabileceği hiç akıllarına gelmemişti.</span></p>
  </div>
</body>
</html>
