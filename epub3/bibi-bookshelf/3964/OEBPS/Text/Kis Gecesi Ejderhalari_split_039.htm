<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_43"><span class="calibre4">- 12 - Ovada ölüm. Tasslehoff'un keşfi.</span></h2>

    <p class="MsoNormal"><span class="calibre1">Güneş gökyüzünde yükseldi. Şövalyeler, Kule'nin burçlarında durmuşlar, gözleri ağrıyıncaya kadar önlerinde uzanan ovaya bakmışlardı. Bütün görebildikleri savaş alanı üzerinde yavaş yavaş ilerleyen, kaynaşan kara şekillerin, onlarla karşılaşmak için durmadan ilerleyen zarif mızrakların gümüş parlaklığını yutmaya hazır kabarmasıydı.</span></p>

    <p class="MsoNormal"><span class="calibre1">Ordular karşılaştılar. Şövalyeler görebilmek için kendilerini zorladılar, fakat topraklar üzerine puslu gri bir perde indi. Hava sıcak demir gibi kötü bir kokuyla bozuldu. Pus daha da koyulaşarak neredeyse güneşi tamamıyla kararttı.</span></p>

    <p class="MsoNormal"><span class="calibre1">Artık hiçbir şey göremiyorlardı. Kule sanki bir sis denizinde yüzüyordu. Yoğun sis sanki sesleri bile öldürmüştü, çünkü ilk başlarda silahların takırtısını ve ölenlerin çığlıklarını duyabiliyorlardı – Şimdi o bile solmuştu, herşey sessizdi.</span></p>

    <p class="MsoNormal"><span class="calibre1">Gün ilerledi. Kararmakta olan odasında sabırsızca yürüyen Laurana kötü havada çıtırdayıp titreşen bir mum yaktı. Kender onunla birlikte oturuyordu. Kule penceresinden aşağıya bakan Laurana, alttaki burçta duran, hayaletimsi meşale ışığında yansıyan Sturm ile Flint'i görebiliyordu.</span></p>

    <p class="MsoNormal"><span class="calibre1">Bir hizmetkar, o günlük hakkı olan kurtlu bir ekmekle, kuru bir parça et getirdi. Akşamüstünün ortalarına gelmiş olmaları gerektiğini fark etti. Sonra aşağıda, burçlar arasındaki hareket dikkatini çekti. Üzerine çamur bulaşmış deri elbiseli bir adamın Sturm'e yaklaştığını gördü. Bir haberci olmalı, diye düşündü. Aceleyle zırhının kayışlarını bağlamaya başladı.</span></p>

    <p class="MsoNormal"><span class="calibre1">"Geliyor musun?" diye sordu Tas'a, birden bire kenderin inanılmayacak kadar sessiz olduğunu fark ederek. "Palanthas'tan bir haberci geldi!"</span></p>

    <p class="MsoNormal"><span class="calibre1">"Öyledir," dedi Tas, hiç ilgi duymadan.</span></p>

    <p class="MsoNormal"><span class="calibre1">Kaşlarını çatan Laurana, kenderin gıdasızlıktan bitap düşmemiş olmasını diledi. Fakat Tas, onun endişesi karşısında başını salladı.</span></p>

    <p class="MsoNormal"><span class="calibre1">"Ben iyiyim," diye mırıldandı. "Sadece bu aptal gri havadan." Laurana merdivenlerden aceleyle inerken onu unutmuştu.</span></p>

    <p class="MsoNormal"><span class="calibre1">"Haber mi var?" diye sordu, surlardan boşuna bir gayretle savaş alanındaki çatışmayı görmek için eğilen Sturm'e. "Haberciyi gördüm..."</span></p>

    <p class="MsoNormal"><span class="calibre1">"A, evet." Yorgun bir halde gülümsedi. "İyi haberler var galiba. Palanthas yolu açılmış. Kar, geçilebilecek kadar erimiş. Hazır bir haberci bekletiyorum, gerekirse haber yollamak için, eğer yeni..." Aniden durarak derin bir nefes aldı. "Senin de onunla Palanthas'a dönmen için hazırlanmanı istiyorum."</span></p>

    <p class="MsoNormal"><span class="calibre1">Laurana bunu bekliyordu ve cevabını hazırlamıştı. Şimdi konuşmasını yapmanın zamanı gelince konuşamaz olmuştu. Acı hava ağzını kurutmuştu; dili sanki ağzının içinde şişmişti. Hayır, nedeni bu değil, diye azarladı kendi kendini. Korkuyorsun. İtiraf et. Palanthas'a geri gitmek istiyordu! Ölümün gölgelerde oynaştığı bu kasvetli yerden gitmek istiyordu. Yumruğunu sıkarak eldivenli elini sinirle taşa vurup cesaretini topladı.</span></p>

    <p class="MsoNormal"><span class="calibre1">"Ben burada kalıyorum Sturm," dedi. Sesini denetim altına almak için durduktan sonra devam etti, "Ne söyleyeceğini biliyorum o yüzden önce beni dinle. Elindeki bütün yetenekli dövüşçülere ihtiyacın var. Ben kendi kıymetimi biliyorum."</span></p>

    <p class="MsoNormal"><span class="calibre1">Sturm başıyla onayladı. Söyledikleri doğruydu. Emrinde onun kadar iyi bir okçu olan çok az kişi vardı. Eğitimli bir silahşördü de aynı zamanda. Savaş alanına çıkmıştı – bu emrindeki genç şövalyelerin hiçbiri için söyleyemeyeceği bir şeydi. Böylece kabul ederek salladı başını. Bir yolunu bulup onu yollamayı amaçlıyordu.</span></p>

    <p class="MsoNormal"><span class="calibre1">"Ejderhamızrağını kullanmak için eğitim görmüş tek kişi benim..."</span></p>

    <p class="MsoNormal"><span class="calibre1">"Flint de eğitim almış," diye sözünü kesti Sturm yavaşça. Laurana cüceye delip geçen bir bakış fırlattı. Sevdiği ve saygı duyduğu iki kişi arasında bölünen Flint, kızararak boğazını temizledi.</span></p>

    <p class="MsoNormal"><span class="calibre1">"Doğru," dedi boğuk bir sesle, "fakat...ben...ııı....kabul etmeliyiz ki....ıı, Sturm, ben birazcık kısayım."</span></p>

    <p class="MsoNormal"><span class="calibre1">"Zaten ejderhalara ait bir işaret de görmedik," dedi Sturm tam Laurana muzafferane bir bakış fırlatacakken. "Raporlara göre daha güneyde, Thelgaard'ın denetimi için savaşıyorlarmış."</span></p>

    <p class="MsoNormal"><span class="calibre1">"Ama ejderhaların yolda olduklarını biliyorsun, değil mi?" diye cevap verdi Laurana.</span></p>

    <p class="MsoNormal"><span class="calibre1">Sturm huzursuz görünüyordu. "Belki de," diye mırıldandı.</span></p>

    <p class="MsoNormal"><span class="calibre1">"Sen yalan söyleyemezsin Sturm, o yüzden şimdi yalana başlama. Ben kalıyorum. Tanis olsaydı o da böyle yapardı..."</span></p>

    <p class="MsoNormal"><span class="calibre1">"Allah kahretsin Laurana!" dedi Sturm, yüzü kızarmıştı. "Kendi hayatını yaşa! Sen Tanis olamazsın! Ben Tanis olamam! O burada değil! Bunu kabul etmek zorundayız!" Şövalye aniden arkasını döndü. "Burada değil," diye tekrarladı sertçe.</span></p>

    <p class="MsoNormal"><span class="calibre1">İçini geçiren Flint, azarlarcasına Laurana'ya baktı. Kimse, bir köşeye büzüşmüş Tasslehoff'a dikkat etmiyordu bile.</span></p>

    <p class="MsoNormal"><span class="calibre1">Laurana, Sturm'e sarıldı. "Sana, Tanis gibi bir dost olmadığımı biliyorum Sturm. Ben onun yerini alamam. Ama sana yardım etmek için elimden geleni yaparım. Ben bunu kastetmiştim. Bana şövalyelerinden başka türlü davranmak zorunda değilsin..."</span></p>

    <p class="MsoNormal"><span class="calibre1">"Biliyorum Laurana," dedi Sturm. Kollarını dolayarak ona sıkı sıkı sarıldı. "Öyle sözünü kestiğim için özür dilerim." Sturm iç geçirdi. "Sonra seni neden yollamak zorunda olduğumu da biliyorsun. Eğer sana birşey olacak olursa Tanis beni hiç affetmez."</span></p>

    <p class="MsoNormal"><span class="calibre1">"Evet efendim affeder," diye cevap verdi Laurana hafifçe. "Anlar. Bir keresinde bana, hayatını, hayattan daha anlamlı şeyler için tehlikeye atman gerektiğini anlatmıştı. Anlamıyor musun Sturm? Eğer arkadaşımı bırakıp kendim emniyet içinde bir yere kaçarsam, anladığını söyler. Ama içinden, bunu hiç anlamaz. Çünkü bu kendi yapacağı şeyden çok farklı. Sonra" –gülümsedi– "eğer bu dünyada Tanis diye biri olmasaydı bile, ben yine de dostlarımı bırakmazdım."</span></p>

    <p class="MsoNormal"><span class="calibre1">Sturm kadının gözlerine bakarak söyleyeceği hiçbir şeyin bir şey fark ettirmeyeceğini gördü. Yavaşça, kıza sıkı sıkı sarıldı. Diğer eliyle Flint'e uzanarak, onu da yanına çekti.</span></p>

    <p class="MsoNormal"><span class="calibre1">Hıçkırıklara boğulan Tasslehof ayağa kalkarak kendini onların üzerine attı ve sarsıla sarsıla ağlamaya başladı. Hayretle ona baktılar.</span></p>

    <p class="MsoNormal"><span class="calibre1">"Tas, ne oldu?" diye sordu Laurana telaşlanarak.</span></p>

    <p class="MsoNormal"><span class="calibre1">"Herşey benim suçum! Bir tanesini kırdım! Benim kaderim bütün dünyayı dolaşıp bunları kırıp durmak mı olacak?" diye zırlayıp duruyordu, sözleri pek anlaşılmayacak bir şekilde.</span></p>

    <p class="MsoNormal"><span class="calibre1">"Sakinleş," dedi Sturm, sesi sertti. Kenderi sarstı. "Ne hakkında konuşuyorsun?"</span></p>

    <p class="MsoNormal"><span class="calibre1">"Başka bir tane daha buldum," diye geveledi Tas. "Aşağılarda, büyük boş bir odada."</span></p>

    <p class="MsoNormal"><span class="calibre1">"Başka bir ne buldun, kapı kulbu akıllı?" dedi Flint öfkelenerek. "Başka bir ejderha küresi!" diye uludu Tas.</span></p>

    <p class="MsoNormal"><span class="calibre1">Gece, Kule'nin üzerine daha yoğun ve ağır bir sis gibi indi. Şövalyeler meşaleleri yaktı ama alev sadece karanlığı hayaletlerle doldurmaya yaramıştı. Şövalyeler burçlarda sessiz nöbetler tutuyor, bir şey duymak veya bir şey görmek için gayret gösteriyorlardı – her hangi birşey...</span></p>

    <p class="MsoNormal"><span class="calibre1">Sonra, neredeyse tam gece yarısı, arkadaşlarının zafer dolu haykırışlarını veya düşmanlarının pes borazan seslerini değil de bir koşum takımının şıngırtısını ve kaleye yaklaşan atların hafif kişnemelerini duyduklarında şaşırmışlardı.</span></p>

    <p class="MsoNormal"><span class="calibre1">Burçtaki mazgallı siperlere koşturan şövalyeler, ellerindeki meşaleleri sise doğru tuttular. At seslerinin yavaşlayıp durduğunu işittiler.</span></p>

    <p class="MsoNormal"><span class="calibre1">Sturm tam kapının üzerinde duruyordu. "Kim sürüyor atını Yüce Ermiş'in Kulesi'ne?" diye seslendi.</span></p>

    <p class="MsoNormal"><span class="calibre1">Aşağıda tek bir meşale alevlendi. Puslu karanlığa bakan Laurana dizlerinin bağının çözüldüğünü hissederek taş sura tutunup kuvvet aldı. Şövalyeler dehşetle haykırdı.</span></p>

    <p class="MsoNormal"><span class="calibre1">Alevle meşaleyi tutan binici ejderha ordusunun parlak zırhlarına bürünmüştü. Sarışındı, yüzü çok yakışıklı, soğuk ve zalimdi. Üzerine iki cesetin atılmış olduğu ikinci bir atı çekiyordu: Cesetlerden birinin kafası yoktu, her ikisi de kanlar içinde ve paramparçaydı.</span></p>

    <p class="MsoNormal"><span class="calibre1">"Subaylarınızı geri getiriverdim," dedi adam, sesi sert ve kalındı. "Biri, sizin de gördüğünüz gibi tamamen ölü. Diğeri sanırım hâlâ yaşıyor. Ya da ben yola çıktığımda yaşıyordu. İnşallah hâlâ yaşıyordur da bugün savaş alanında olanları size anlatabilsin. Tabii olanlara savaş diyorsanız."</span></p>

    <p class="MsoNormal"><span class="calibre1">Kendi meşale ışığının parlaklığıyla yıkanan subay attan indi. Cesetleri eyere bağlayan kayışları bir eliyle çözmeye başladı. Sonra yukarı baktı.</span></p>

    <p class="MsoNormal"><span class="calibre1">"Evet, şimdi beni öldürebilirsiniz. Sis de olsa tam bir nişan tahtası gibiyim. Siz Solamniya Şövalyeleri'siniz" –alayı çok keskindi– "şerefiniz hayatınız demektir. Liderlerinizin cesetlerini getiren silahsız bir adamı vurmazsınız." İplere asıldı. Başsız ceset yere kaydı. Subay diğer bedeni atın eyerinden çekti. Meşaleyi bedenlerin yanına, karların üzerine fırlattı. Meşale çıtırdayarak söndü ve karanlık adamı yuttu.</span></p>

    <p class="MsoNormal"><span class="calibre1">"Savaş alanında aşırı cesaretiniz var," diye seslendi. Şövalyeler adam yeniden âtına binerken esneyen derinin, takırdayan zırhının sesini duyabiliyorlardı. "Teslim olmanız için yarına kadar zaman tanıyorum. Ejderha Yüceefendisi size şefkatle yaklaşır..."</span></p>

    <p class="MsoNormal"><span class="calibre1">Aniden yaydan atılan bir ok, bir okun ete batış sesi ve altlarından şaşkınlıkla ağızdan çıkmış bir küfür sesi duyuldu. Şövalyeler dönerek hayretle surlar üzerinde, elinde yayıyla duran uzun boylu surete baktılar.</span></p>

    <p class="MsoNormal"><span class="calibre1">"Ben bir şövalye değilim," diye seslendi Laurana, yayını indirerek. "Qualinestiler'in kızı Lauralanthalasa'yım ben. Biz elflerin şeref kuralları başkadır ve sizin de mutlaka bildiğiniz gibi biz karanlıkta da gayet rahatlıkla görebiliriz. Seni öldürebilirdim. Aslında sanırım o kolunu daha uzun bir zaman zor kullanırsın. Aslında belki bir daha hiç kılıç tutamayabilirsin."</span></p>

    <p class="MsoNormal"><span class="calibre1">"Bunu Yüceefendi'ne cevabımız olarak al," dedi Sturm sertçe. "Cesetlerimizi çiğnetmeden bayrağımızı indirmeyiz!"</span></p>
  </div>
</body>
</html>
