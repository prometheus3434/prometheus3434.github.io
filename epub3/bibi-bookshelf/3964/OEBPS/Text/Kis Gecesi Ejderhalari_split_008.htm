<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_13"><span class="calibre4">- 4 - Tutuklama! Kahramanlar ayrılıyor.</span></h2>

    <p class="MsoNormal"><span class="calibre1">Meşum bir veda. ehir surlarındaki birkaç uykulu nöbetçi o sabah içeri girmek isteyen, kılıç kuşanmış, yorgun argın bir grupla uyanmışlardı. Onları geri çevirmediler. Onları sorguya bile çekmediler – pek çekmediler. Onlarca yıldır eşi emsali Tarsis'te görülmemiş olan kızıl sakallı, tatlı dilli bir yanmelf uzun bir yoldan geldiklerini ve barınacak bir yer aradıklarını söylemişti. Yolarkadaşları sessizce arkasında duruyordu, hiç de tehditkar bir tavırları yoktu.</span></p>

    <p class="MsoNormal"><span class="calibre1">Nöbetçiler esneyerek, Al Ejderha Hanı'na yönlendirdi onları.</span></p>

    <p class="MsoNormal"><span class="calibre1">Bu herşeyi halletmiş olabilirdi. Sonuç olarak Tarsis savaş söylentileri yayıldıkça her geçen gün yabancı tiplere tanık olmaya başlamıştı. Ama tam kapıdan geçerlerken insanlardan birinin pelerini savrulup açılmış ve nöbetçi sabah güneşinde parlak bir zırhın şimşeğini görmüştü. Nöbetçi, antika göğüs zırhının üzerinde nefret edilen, küfür sayılan Solamniya Şövalyeleri'nin sembolünü gördü. Kaşlarını çatan nöbetçi gölgeler içine çekilerek uyanmakta olan kasabanın caddelerinden geçen grubun arkasından süzüldü.</span></p>

    <p class="MsoNormal"><span class="calibre1">Nöbetçi onların Al Ejderha'ya girişlerini izledi. Dışarıda, soğukta, onların odalarına girdiklerine emin oluncaya kadar bekledi. Sonra içeriye süzülerek hancıyla bir şeyler konuştu. Nöbetçi, umumi odaya bir göz atarak grubun oturmuş, bir süredir de yerlerine yerleşmiş olduklarım gördü ve raporunu vermek için koşturdu.</span></p>

    <p class="MsoNormal"><span class="calibre1">"Bir kenderin haritasına güvenmenin sonu bu işte!" dedi cüce huzursuzca, boşalmış tabağını ittirip ağzını koluyla silerek. "Bizi denizi olmayan bir limana getirdi!"</span></p>

    <p class="MsoNormal"><span class="calibre1">"Bu benim suçum değil," diye karşı çıktı Tas. "Tanis'e verdiğimde, haritanın Afet'ten öncesine ait olduğunu söylemiştim. 'Tas,' demişti Tanis ayrılmadan önce, 'Tarsis'e giden yolu gösteren bir haritan var mı?' Ben de var, diyerek bu haritayı vermiştim. Dağın altındaki cüce krallığını ve Güneykapısı'nı gösteriyor ve Tarsis de burada; geri kalan herşey haritanın gösterdiği gibi yerli yerinde duruyor. Eğer okyanusa bir şeyler olduysa benim yapabileceğim bir şey yok! Ben..."</span></p>

    <p class="MsoNormal"><span class="calibre1">"Yeter Tas." Tanis içini çekti. "Seni suçlayan yok. Bu kimsenin suçu değil. Biz, sadece çok şey ümit etmiştik."</span></p>

    <p class="MsoNormal"><span class="calibre1">Yatışan kender haritasını geri alarak rulo yaptı ve Krynn'in diğer değerli haritalarıyla birlikte harita muhafazasının içine koydu. Sonra minik çenesini elleri arasına alarak, masanın etrafında, sıkıntı içinde oturan yolarkadaşlarına baktı. İsteksiz isteksiz, ne yapacaklarını konuşuyorlardı.</span></p>

    <p class="MsoNormal"><span class="calibre1">Tas sıkılmıştı. Şehri keşfe çıkmak istiyordu. Her türlü alışılmadık manzara ve ses vardı etrafta – Tarsis'e girdikten sonra Flint onu sürükleyip götürmek zorunda kalmıştı. Gidip araştırılmayı bekleyen, içi harikalarla dolu muhteşem bir pazar yeri vardı. Hatta birkaç kender de görmüş, onlarla konuşmak istiyordu. Yurdunu merak ediyordu. Flint masanın altından ona bir tekme attı. İçini çeken Tas, dikkatini yeniden Tanis'e verdi.</span></p>

    <p class="MsoNormal"><span class="calibre1">"Geceyi burada geçirip dinleneceğiz, öğrenebildiklerimizi öğrenip Güneykapısı'na haber yollayacağız," diyordu Tanis. "Belki daha güneyde başka bir liman şehri vardır. Bir kısmımız yola devam edip araştırmalıyız. Sen ne dersin Elistan?"</span></p>

    <p class="MsoNormal"><span class="calibre1">Ermiş, bitmemiş bir tabak yemeği ittirdi. "Sanırım bu bizim tek seçeneğimiz," dedi hüzünle. "Fakat ben Güneykapısı'na geri döneceğim. Halkımdan uzun süre uzak kalamam. Sen de benimle gelmelisin canım." Elini Laurana'nın elinin üzerine koydu. "Senin yardımın olmazsa başaramam."</span></p>

    <p class="MsoNormal"><span class="calibre1">Lauarana, Elistan'a gülümsedi. Sonra bakışları Tanis'e kayınca, yarımelfin kaşlarının çatılmış olduğun görerek tebessümü soldu.</span></p>

    <p class="MsoNormal"><span class="calibre1">"Nehiryeli ile bu konuyu tartıştık bile. Biz de Elistan ile geri döneceğiz," dedi Altınay. Pencereden akıp gelen güneş ışığıyla gümüşsü altın saçları pırıldıyordu. "İnsanların benim şifa gücüme ihtiyacı var."</span></p>

    <p class="MsoNormal"><span class="calibre1">"Ayrıca yeni evliler çadırlarının mahremiyetini özlüyorlardır," dedi Caramon duyulacak şekilde fısıldayarak. Kocası gülümserken Altınay koyu kırmızı bir gül gibi kızardı.</span></p>

    <p class="MsoNormal"><span class="calibre1">Sturm, Caramon'a tiksintiyle baktıktan sonra Tanis'e döndü. "Ben seninle gelirim dostum," diye teklif etti.</span></p>

    <p class="MsoNormal"><span class="calibre1">"Biz de tabii ki," dedi Caramon hemen.</span></p>

    <p class="MsoNormal"><span class="calibre1">Sturm ateşin yanında kırmızı cübbesine sarınarak oturmuş, öksürüğüne iyi gelen şifalı otlardan çayını içmekte olan Raistlin'e bakarak kaşlarını çattı. "Kardeşinin yolculuğa hazır olduğunu zannetmiyorum Caramon..." diye başladı Sturm.</span></p>

    <p class="MsoNormal"><span class="calibre1">"Aniden sıhhatimle pek ilgilenmeye başladın şövalye," diye fısıldadı Raistlin iğneli iğneli. "Ama aslında seni esas ilgilendiren benim sıhhatim değil, öyle değil mi Sturm Brightblade? Benim artmakta olan gücüm. Benden korkuyorsun..."</span></p>

    <p class="MsoNormal"><span class="calibre1">"Bu kadarı yeter!" dedi Tanis, Sturm'ün yüzü kararırken.</span></p>

    <p class="MsoNormal"><span class="calibre1">"Ya büyücü geri gider, ya da ben," dedi Sturm soğuk bir edayla. "Sturm..." diye başladı Tanis.</span></p>

    <p class="MsoNormal"><span class="calibre1">Taslehoff fırsattan istifade ederek masadan sessizce ayrıldı. Herkes şövalye, yarımelf ve büyü kullanıcısı arasındaki tartışmaya dalmıştı. Tasslehoff adını özellikle çok komik bulduğu Al Ejderha'nın ön kapısından sıçrayıp çıktı. Ama Tanis bu isme gülmemişti.</span></p>

    <p class="MsoNormal"><span class="calibre1">Tas bir yandan yürüyüp bir yandan da yeni manzaralara zevkle bakarken bunları düşünüyordu. Tanis artık hiçbir şeye gülmüyordu. Sanki yarımelf dünyanın yükünü omuzlarında taşıyordu. Tasslehoff, Tanis'in nesi olduğunu tahmin ediyordu. Kender torbalarından bir yüzük çıkartarak inceledi. Yüzük altın bir yüzüktü, elf işi, bir sarmaşık biçiminde biçimlendirilmişti. Yüzüğü Qualinesti'de almıştı. Bu yüzük, kenderin merak etmek için aldığı bir şey değildi. Yüzük, Tanis geri verince kalbi kırılan Laurana tarafından ayaklarının dibine atılmıştı.</span></p>

    <p class="MsoNormal"><span class="calibre1">Kender bütün bunları düşününce, aynlarak yeni bir maceraya atılmanın herkesin ihtiyacı olan şey olduğuna karar verdi. O, tabii ki Tanis ve Flint ile gidecekti – kender her ikisinin de onsuz yapamayacaklarına inanıyordu. Ama önce bu ilginç şehre bir göz atmalıydı.</span></p>

    <p class="MsoNormal"><span class="calibre1">Tasslehoff caddenin sonuna gelmişti. Arkasına baktığında Al Ejderha Hanı'nı görebiliyordu. Güzel. Henüz ona bakınan yoktu. Tam sokaktan geçen birine pazara nasıl gidebileceğini sormaya hazırlanıyordu ki bu ilginç şehrin daha da ilginçleşeceğini vaad eden bir şeye takıldı gözü...</span></p>

    <p class="MsoNormal"><span class="calibre1">Tanis, Sturm ile Raistlin arasındaki tartışmayı yatıştırmıştı, en azından o an için. Büyücü Tarsis'te kalıp, eski kütüphaneden kalanları araştırmaya karar vermişti. Tanis, Sturm ve Flint (ve Tas) güneye vurmaya ve dönüşte ikizleri almaya karar verirken, Caramon ile Tika onunla kalmayı önermişti. Grubun geri kalanı moral bozan haberi Güneykapısı'na götürecekti.</span></p>

    <p class="MsoNormal"><span class="calibre1">Bu da halledilince Tanis hancıya o gecelik paralarını ödemeye gitti. Gümüş sikkeleri sayıyordu ki koluna birinin değdiğini hissetti.</span></p>

    <p class="MsoNormal"><span class="calibre1">"Odamın Elistan'ınkine daha yakın bir oda ile değiştirilmesini sağlamanı istiyorum," dedi Laurana.</span></p>

    <p class="MsoNormal"><span class="calibre1">Tanis kıza sert sert baktı. "Niyeymiş o?" diye sordu, kızgınlığını sesine aktarmamaya çalışıyordu.</span></p>

    <p class="MsoNormal"><span class="calibre1">Laurana içini geçirdi. "Yeniden başlamayacağız, değil mi?"</span></p>

    <p class="MsoNormal"><span class="calibre1">"Ne demek istediğin hakkında bir fikrim yok," dedi Tanis soğuk bir edayla, sırıtan hancıya arkasını dönerek.</span></p>

    <p class="MsoNormal"><span class="calibre1">"Hayatımda ilk kez anlamlı ve yararlı bir iş yapıyorum," dedi Laurana, Tanis'in kolunu kavrayarak. "Ve sen, Elistan ile aramda olduğunu zannettiğin bir şeyi kıskandığın için bundan vazgeçmemi istiyorsun..."</span></p>

    <p class="MsoNormal"><span class="calibre1">"Ben kıskanmıyorum," diye karşı çıktı kızararak. "Sana Qualinesti'de gençken aramızda olanların bittiğini söylemiştim. Ben..." Bunların doğru olup olmadığını düşünmek için durdu. Daha konuşurken, ruhu kızın güzelliği karşısında titriyordu. Evet, o gençlik sevdası geçmişti ama yerini başka bir şey mi almıştı acaba; daha güçlü, daha dayanıklı bir şey? Ve elindekini yitiriyor muydu? Yoksa kendi kararsızlığı ve inadı yüzünden kaybetmiş miydi bile? Tam bir insan gibi davranıyorum, diye düşündü yarımelf. Elinin altındayken reddettiği şey için kaybettikten sonra ağlamak. Aklı karışarak başını salladı.</span></p>

    <p class="MsoNormal"><span class="calibre1">"Eğer kıskanmıyorsan neden o zaman beni rahat bırakmıyorsun huzur içinde Elistan ile işimi yapayım?" diye sordu Laurana soğuk bir edayla. "Sen..."</span></p>

    <p class="MsoNormal"><span class="calibre1">"Sus!" Tanis elini kaldırdı. Sinirlenen Laurana konuşmaya başladı ama Tanis ona hiddetle bakınca sustu.</span></p>

    <p class="MsoNormal"><span class="calibre1">Tanis dinliyordu. Evet, doğru tahmin etmişti. Tas'ın hoopak asasının ucundaki deri kayışın tiz, feryat eden sesini artık açık açık duyabiliyordu. Bu, kenderin sapanını başının üzerinde çevirmesinden kaynaklanan, insanın tüylerini diken diken yapan garip bir sesti. Bu aynı zamanda kenderin tehlike alarmıydı.</span></p>

    <p class="MsoNormal"><span class="calibre1">"Sorun var," dedi Tanis yavaşça. "Diğerlerine git." Tanis'in ciddi yüzüne bir kez bakan Laurana hiç soru sormadan itaat etti. Tanis, tezgâhının arkasından yan yan kaçan hancı ile yüzleşmek için aniden döndü. "Nereye gidiyorsun?" diye sordu azarlarcasına.</span></p>

    <p class="MsoNormal"><span class="calibre1">"Odalarınızı kontrol etmek için gidiyorum beyim," dedi hancı sakin sakin ve telaşla mutfağa girip kayboldu. Tam o anda Tasslehoff hanın kapısından içeriye daldı.</span></p>

    <p class="MsoNormal"><span class="calibre1">"Muhafızlar Tanis! Muhafızlar! Bu tarafa geliyorlar!"</span></p>

    <p class="MsoNormal"><span class="calibre1">"Bizim için geliyor olamazlar herhalde," dedi Tanis. Durdu ve aklına gelen ani bir fikirle uzun elli kendere baktı. Tas..."</span></p>

    <p class="MsoNormal"><span class="calibre1">"Benim yüzümden değil, yemin ederim!" diye karşı koydu Tas. "Pazar yerine bile gidemememiştim! Bir bölük muhafızın bu tarafa doğru geldiğini gördüğümde anca sokağın ucuna varmıştım."</span></p>

    <p class="MsoNormal"><span class="calibre1">"Bu muhafız hikayesi de neyin nesi?" diye sordu Sturm, oturma odasından çıkarak. "Bu da kenderin hikayelerinden biri mi?"</span></p>

    <p class="MsoNormal"><span class="calibre1">"Hayır. Dinle," dedi Tanis. Herkes sustu. Bir bölüğün çizme seslerinin o tarafa doğru geldiğini duyarak, birbirlerini anlamaya çalışarak ve endişeyle bakıştılar. "Hancı sıvıştı. Şehre biraz fazla kolay girdik diye düşünmüştüm zaten. Bir sorun çıkacağını bilmeliydim." Tanis, herkesin bir emir beklentisi içinde kendisine baktığının farkında, sakalını kaşıdı.</span></p>

    <p class="MsoNormal"><span class="calibre1">"Laurana, sen Elistan ile birlikte üst kata git. Sturm, sen Gilthanas ile yanımda kal. Geri kalanlar odalarınıza. Nehiryeli kumanda sende. Caramon sen ve Raistlin, onları koruyun. Gerekirse büyünü kullan Raistlin. Flint..."</span></p>

    <p class="MsoNormal"><span class="calibre1">"Ben seninle kalıyorum," diye bildirdi cüce kati bir şekilde.</span></p>

    <p class="MsoNormal"><span class="calibre1">Tanis gülümseyerek elini Flint'in omuzuna koydu. "Tabii eski dostum. Söylemene bile gerek yoktu."</span></p>

    <p class="MsoNormal"><span class="calibre1">Sıntan Flint savaş baltasını sırtındaki yerinden çıkarttı. "Bunu al dedi Caramon'a. "İğrenç, bitli şehir muhafızlarındansa sende kalsın."</span></p>

    <p class="MsoNormal"><span class="calibre1">"Bu iyi bir fikir," dedi Tanis, kılıç kayışını açarak; kendisine Elf Kralı Kith-Kanan'ın iskeleti tarafından verilen Ejderbiçer'i Caramon'a uzattı.</span></p>

    <p class="MsoNormal"><span class="calibre1">Gilthanas da sessizce kılıcı ile elf yayını uzattı. "Seninkileri de şövalye," dedi Caramon elini uzatarak.</span></p>

    <p class="MsoNormal"><span class="calibre1">Sturm kaşlarını çattı. Çift ağızlı antika kılıcı ile kını, karısı ile çocuğunu ülke dışına yolladıktan sonra ortadan kaybolan büyük bir Solamniya Şövalyesi olan babasından kalan tek mirastı. Yavaş yavaş kılıç kuşağını açtı Sturm ve Caramon'a uzattı.</span></p>

    <p class="MsoNormal"><span class="calibre1">Neşeli savaşçı, şövalyenin yüzündeki açık endişeyi görünce ciddileşti. "Bunu dikkatle koruyacağımı biliyorsun Sturm."</span></p>

    <p class="MsoNormal"><span class="calibre1">"Biliyorum," dedi Sturm, hüzünle gülümseyerek. Merdivenlerde duran Raistlin'e kaldırdı bakışlarını. "Sonra onu koruyacak olan koca solucan Tırtılius var, öyle değil mi büyücü?"</span></p>

    <p class="MsoNormal"><span class="calibre1">Raistlin, yanıp yıkılmış Solace kentinde bazı hobgoblinleri Sturm'ün kılıcının lanetli olduğuna bu şekilde ikna ettiği zamanın böyle birden bire hatırlatılması karşısında şaşırmıştı. Bu, şövalyenin büyücüye gösterdiği minnettarlığa en yakın hareketiydi. Raistlin kısaca güldü.</span></p>

    <p class="MsoNormal"><span class="calibre1">"Evet," diye fısıldadı. "Her zaman bir Solucan vardır. Hiç korkma şövalye. Silahın emniyette, en az senin gözetiminde gidenlerin hayatları kadar....eğer emniyette olan bir şey varsa... Elveda dostlarım," diye tısladı, garip kum saati gözleri parıldarken. "Ve uzun bir veda olacak bu. Bazılarımızın kaderinde bir daha bu dünyada karşılaşmamak var!" Bu sözle birlikte yeniden eğilerek selam verdi, kırmızı cübbesini etrafına toplayarak merdivenlere tırmanmaya başladı.</span></p>

    <p class="MsoNormal"><span class="calibre1">Giderken bir halt etmek konusunda Raistlin'in üzerine yoktur, diye düşündü Tanis huzursuzca, kapının yakınındaki çizme seslerini duyarak.</span></p>

    <p class="MsoNormal"><span class="calibre1">"Haydi!" diye emretti. "Eğer haklıysa, bu konuda yapabileceğimiz hiçbir şey yok."</span></p>

    <p class="MsoNormal"><span class="calibre1">Tanis'e tereddütle bakan diğerleri merdivenlerden hızla çıkarak dediğini yaptılar. Sadece Laurana, Elistan onu kolundan tutarken Tanis'e korku dolu bir bakışla baktı. Kılıcı elinde bekleyen Caramon, sonuncusu da geçinceye kadar bekledi.</span></p>

    <p class="MsoNormal"><span class="calibre1">"Endişelenme," dedi koca savaşçı huzursuzca. "Bir şey olmaz. Eğer gece çöktüğünde dönmemiş olursanız..."</span></p>

    <p class="MsoNormal"><span class="calibre1">"Sakın bizi aramaya gelmeyin!" dedi Tanis, Caramon'un niyetini tahmin ederek. Yarımelf, Raistlin'in o meşum beyanatından itiraf etmek istemediği kadar rahatsız olmuştu. Büyücüyü uzun yıllardır tanıyordu ve sanki gölgeler etrafında yoğunlaştıkça, gücünün arttığını görmüştü. "Eğer geri gelmezsek Elistan, Altınay ve diğerlerini Güneykapısı'na götür."</span></p>

    <p class="MsoNormal"><span class="calibre1">Caramon istemeye istemeye onayladı başıyla, sonra silahları etrafında tangırdayıp tungurdarken düşünceli düşünceli merdivenlerden çıktı.</span></p>

    <p class="MsoNormal"><span class="calibre1">"Büyük bir ihtimalle, sadece günlük bir denetimdir," dedi Sturm, artık pencereden görünen muhafızlar geçerlerken, acele acele, alçak bir sesle. "Bize birkaç soru sorduktan sonra serbest bırakırlar. Ama büyük bir ihtimalle hepimizin eşkalini öğrenmişlerdir!"</span></p>

    <p class="MsoNormal"><span class="calibre1">"Bunun bir devriye olmadığına dair bir his var içimde. Herkesin ortadan yok olduğuna bakılırsa. Ve bir kısmımızla hesaplaşmak zorunda kalacaklar," dedi Tanis yavaşça, muhafızlar yanlarında amirleri ve surlardaki muhafız ile kapıdan girerken.</span></p>

    <p class="MsoNormal"><span class="calibre1">"İşte onlar!" diye bağırdı muhafız işaret ederek. "İşte size söylediğim gibi şövalye. Ve sakallı elf, cüce, kender ve elf lordu."</span></p>

    <p class="MsoNormal"><span class="calibre1">"Doğru," dedi amir heyecanla. "Şimdi, diğerleri nerede?" Onun hareketiyle muhafızlar silahlarını bir hizaya getirerek yolarkadaşlarına tuttular.</span></p>

    <p class="MsoNormal"><span class="calibre1">"Neler olduğunu anlamıyorum," dedi Tanis kibarca. "Biz Tarsis'in yabancılarıyız, güneye giderken buradan geçiyorduk o kadar. Şehre gelen yabancıları böyle mi karşılarsınız siz?"</span></p>

    <p class="MsoNormal"><span class="calibre1">"Biz yabancıları şehrimizde hoş karşılamayız," diye cevap verdi amir. Bakışları Sturm'e kayarak dudak büktü. "Özellikle de bir</span></p>

    <p class="MsoNormal"><span class="calibre1">Solamniya Şövalyesi'ni. Eğer söylediğiniz gibi masumsanız, Hükümdar ve divanının birkaç sorusuna cevap vermekten yüksünmezsiniz. Grubunuzun geri kalanları nerede?"</span></p>

    <p class="MsoNormal"><span class="calibre1">"Arkadaşlarım yorgun ve dinlenmek için odalarına çekildiler. Yolculuğumuz uzun ve yorucu olmuştu. Fakat sorun yaratmak istemiyoruz. Dördümüz gelip sorularınıza cevap veririz. ("Beş" dedi Tasslehoff hiddetlenerek ama kimse onu kaale almadı.) Arkadaşlarımızı rahatsız etmenin bir gereği yok."</span></p>

    <p class="MsoNormal"><span class="calibre1">"Diğerlerine gidin," diye emretti amir, adamlarına.</span></p>

    <p class="MsoNormal"><span class="calibre1">İki muhafız, merdivenlere doğru yönelmişti ki merdivenler aniden alev aldı! Bütün odaya dalga dalga bir duman yayılarak muhafızların gerilemesine neden oldu. Herkes kapıya koştu. Tanis, gözleri fal taşı gibi açılmış ilgiyle izleyen Tasslehoff'u tutup dışarı sürükledi.</span></p>

    <p class="MsoNormal"><span class="calibre1">Birkaç adamı caddeden aşağıya koşmaya hazırlanırken amir, deliler gibi düdüğünü üflüyor, alarm veriyordu. Fakat alevler çıktıkları hızla yok oldular.</span></p>

    <p class="MsoNormal"><span class="calibre1">"Biip..." Amir düdüğünü susturdu. Yüzü solgun, yorgun argın yeniden hanın içine bir adım attı. Omuzundan geriye bakan Tanis başını korkuyla salladı. Bir duman izi bile kalmamıştı ortada, bir parça cila bile kalkmamıştı. Merdivenlerin tepesinden belli belirsiz duyabiliyordu Raistlin'in sesini. Amir endişeyle merdivenlerden yukarı bakarken mırıltı sustu.</span></p>

    <p class="MsoNormal"><span class="calibre1">Tanis yutkunduktan sonra derin bir nefes aldı. En az amir kadar solgun göründüğünü biliyordu; Sturm ile Flint'e baktı. Raistlin'in gücü gerçekten büyüyordu...</span></p>

    <p class="MsoNormal"><span class="calibre1">"Büyücü orada, yukarıda olmalı," diye mırıldandı amir.</span></p>

    <p class="MsoNormal"><span class="calibre1">"Çok iyi Kuşcıvıltısı, bunu düşünebilmen ne kadar zamanını..." diye başladı Tas, Tanis'in bir sorun çıkacak anlamına geldiğini bildiği bir tonla. Tanis kenderin ayağını çiğnedi ve Tas sitem dolu bir bakışla sessizleşti.</span></p>

    <p class="MsoNormal"><span class="calibre1">Şanslarına, amir duymamış gibi görünüyordu. Sturm'e baktı kara kara. "Bela çıkarmadan gelecek misiniz bizle?"</span></p>

    <p class="MsoNormal"><span class="calibre1">"Evet," diye cevap verdi Sturm. "Size şeref sözü veririm," diye ekledi şövalye, "ve Şövalyeler hakkında ne düşünürsen düşün, şerefimin yaşamım olduğunu bilirsin."</span></p>

    <p class="MsoNormal"><span class="calibre1">Amirin gözleri karanlık merdivenlere gitti. "Pekala," dedi sonunda. "Muhafızlardan ikisi burada merdivenin dışında dursunlar. Diğerleri öbür çıkışları tutsun. Girip çıkan herkesi kontrol edin. Yabancıların tariflerini biliyor musunuz?"</span></p>

    <p class="MsoNormal"><span class="calibre1">Muhafızlar, huzursuzca birbirlerine bakarak, evet anlamında başlarını salladılar. Han içindeki nöbetle cezalandırılan iki muhafız merdivenlere korkarak bakıp mümkün olduğu kadar merdivenlerden uzak durdular. Tanis, acı acı güldü kendi kendine.</span></p>

    <p class="MsoNormal"><span class="calibre1">Beş arkadaş (kender heyecanla sırıtıyordu) amiri izleyerek binadan çıktı. Caddeye çıktıklarında Tanis yukarıdaki pencerelerden birinde bir hareket farketti gözünün ucuyla. Başını kaldırıp bakınca, Laurana'yı gördü, kızın yüzü korkuyla asılmıştı. Kız elini kaldırdı, Tanis kızın dudaklarının elfçe "üzgünüm" kelimelerini oluşturduğunu gördü. Aklına Raistlin'in sözleri gelince ürperdiğini hissetti. Kalbi buruldu. Bir daha onu göremeyeceği düşüncesi aniden dünyayı kasvetli, boş, viran bir yer yapıvermişti. Laurana'nın onun için ne ifade etmeye başladığını, Ejderha Yüceefendileri'nin ordularının toprakları istila ettiğinde umudunun bile öldüğü son birkaç karanlık anda anlamıştı. Kızın dönmez inancı, cesareti, o yılmaz hali, ölmeyen umudu! Kitiara'dan ne kadar da farklıydı!</span></p>

    <p class="MsoNormal"><span class="calibre1">Muhafız Tanis'i sırtından dürttü. "Öne bak! Akadaşlarına işaretler verip durma!" diye hırladı. Yarımelfin düşünceleri Kitiara'ya geri döndü. Hayır, savaşçı kadın hiç böyle kendini düşünmeden hareket etmezdi. O, insanlara, Laurana'nın yardım ettiği gibi yardım etmezdi. Kit sıkılır, kızar, onları ölüm ile yaşam arasında seçim yapmaları için kendi hallerine bırakırdı. O, kendinden daha zayıf olanlardan tiksinir, küçük görürdü.</span></p>

    <p class="MsoNormal"><span class="calibre1">Tanis, Kitiara'yı düşündü, Laurana'yı düşündü, ama Kitiara'nın ismini andığı zaman duyduğu o eski acı heyecanın artık ruhunu karıştırmadığını fark etmek ilgisini çekmişti. Hayır şimdi ruhunu karıştıran Laurana idi –birkaç ay öncesine kadar şımarık ve asap bozucu bir çocuk olan o aptal minik kızartık damarlarındaki kanı tutuşturan ve ellerinin ona dokunmak için mazeretler aradığı o kız. Ve şimdi, belki de, çok geç kalmıştı.</span></p>

    <p class="MsoNormal"><span class="calibre1">Caddenin sonuna vardığında yeniden geriye baktı, ona bir işaret verebilmek umuduyla. Anladığını bildirecek bir şey. Aptallığını fark ettiğini bildirecek bir şey. Ona, onu...</span></p>

    <p class="MsoNormal"><span class="calibre1">Ama perde kapalıydı.</span></p>
  </div>
</body>
</html>
