<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_38"><span class="calibre4">- 7 - Beklenmeyen yolculuk</span></h2>

    <p class="MsoNormal"><span class="calibre1">"Artık görevim bitti," dedi Laurana. "Artık gidebilirim." "Evet," dedi Elistan yavaşça, "ve neden gittiğini biliyorum." Laurana kızararak bakışlarını indirdi – "ama nereye gideceksin?"</span></p>

    <p class="MsoNormal"><span class="calibre1">"Silvanesti'ye," diye cevap verdi kız. "Onu son gördüğüm yere." "Sadece bir rüyada..."</span></p>

    <p class="MsoNormal"><span class="calibre1">"Hayır, o bir rüyadan daha fazlaydı," diye cevap verdi Laurana ürpererek. "Gerçekti. Oradaydı. Hayatta ve onu bulmam gerek."</span></p>

    <p class="MsoNormal"><span class="calibre1">"O zaman, burada kalman gerekir hayatım," diye önerdi Elistan. "Rüyada bir ejderha küresi bulduğunu söylemiştin. Eğer küre elindeyse, Sancrist'e gelecektir."</span></p>

    <p class="MsoNormal"><span class="calibre1">Laurana cevap vermedi. Mutsuz ve kararsız olan kız, Elistan, Flint ve Tasslehoff ile konuk olarak kalmakta olduğu Lord Gunthar'ın şatosunun penceresinden dışarı bakıyordu.</span></p>

    <p class="MsoNormal"><span class="calibre1">Elflerin yanında olması gerekiyordu. Aktaş Çimenliği'nden ayrılmadan önce babası onlarla birlikte Güney Ergoth'a gelmesini rica etmişti. Fakat Laurana kabul etmemişti. Dile getirmediyse bile, bir daha hiç bir zaman kendi halkı arasında yaşayamayacağını biliyordu.</span></p>

    <p class="MsoNormal"><span class="calibre1">Babası ısrar etmemişti ve Laurana –babasının gözlerinden– dile getirmediği sözleri duymuş olduğunu gördü. Elfler yıllarla yaşlanırlardı, insanlar gibi günlerle değil. Babası için sanki zaman hızlandırılmış ve daha kız ona bakarken değişmeye başlamış gibiydi. Sanki babasını Raistlin'in kumsaati gözleriyle görüyordu; düşüncesi bile dehşet vericiydi. Yine de kızın getirdiği haber sadece adamın derin mutsuzluğunu daha da arttırmıştı.</span></p>

    <p class="MsoNormal"><span class="calibre1">Gilthanas geri dönmemişti. Laurana babasına sevgili oğlunun nereye gittiğini de söyleyemiyordu, çünkü Silvara ile çıktıkları yolculuk karanlık ve tehlikelerle doluydu. Laurana babasına sadece Gilthanas'ın hayatta olduğunu söylemekle yetinmişti.</span></p>

    <p class="MsoNormal"><span class="calibre1">"Onun nerede olduğunu biliyor musun?" diye sordu Sözcü biraz durduktan sonra.</span></p>

    <p class="MsoNormal"><span class="calibre1">"Biliyorum," diye cevap verdi Laurana, "ya da daha doğrusu nereye gittiğini biliyorum."</span></p>

    <p class="MsoNormal"><span class="calibre1">"Ve bu konuda bana, babasına bile mi birşey söyleyemezsin?" Laurana başını sebatla salladı. "Hayır Sözcü, söyleyemem. Beni affet ama bu çaresizlik dolu işi üzerimize almaya karar verdiğimizde, bilenlerin kimseye birşey söylemeyeceğine karar verdik Kimseye," diye tekrarladı.</span></p>

    <p class="MsoNormal"><span class="calibre1">"Yani bana güvenmiyorsun..."</span></p>

    <p class="MsoNormal"><span class="calibre1">Laurana iç geçirdi. Gözleri parçalanmış Aktaş'a kaydı. "Baba, dedi, "neredeyse savaşa giriyordunuz... üstelik bizi kurtarabilecek yegane halkla..."</span></p>

    <p class="MsoNormal"><span class="calibre1">Babası cevap vermedi ama –soğuk bir edayla veda edişinden ve büyük oğlunun koluna girişinden– artık tek bir çocuğu kalmış olduğunu Laurana'ya gayet açık bir biçimde gösterdi.</span></p>

    <p class="MsoNormal"><span class="calibre1">Theros elflerle birlikte gitti. Ejderhamızrağının dramatik bir biçimde ortaya çıkışından sonra Aktaş Divanı oy birliğiyle daha çok silah yapıp bütün ırkları ejderha ordularına karşı savaşmak için bir araya getirmeye karar vermişti.</span></p>

    <p class="MsoNormal"><span class="calibre1">"Şimdilik," diye ilan etti Theros, "bir ay içinde tek başıma dövebildiğim kadar mızrağımız var; ayrıca ejderhaların dünyadan kovuldukları zaman Gümüş Ejderhalar'ın saklamış olduğu birkaç kadim mızrak daha var. Ama daha fazlasına ihtiyacımız olacak – çok daha fazlasına. Bana yardım edecek adamlara ihtiyacım var!"</span></p>

    <p class="MsoNormal"><span class="calibre1">Elfler ona, ejderhamızrakları yapması için yardımcı vereceklerine söz verdiler ama savaşa yardımcı olup olmayacakları...</span></p>

    <p class="MsoNormal"><span class="calibre1">"Bu tartışmamız gereken bir konu," dedi Sözcü.</span></p>

    <p class="MsoNormal"><span class="calibre1">"Çok uzun süre tartışmayın," diye kesti sözlerini Flint Fireforge, "yoksa kendinizi, bu konuyu Ejderha Yüceefendisi'yle tartışırken bulacaksınız."</span></p>

    <p class="MsoNormal"><span class="calibre1">"Elfler gerekirse kendi kendilerine danışırlar, cücelerin öğütlerine başvurmazlar," diye cevap verdi Sözcü soğuk bir edayla. "Ayrıca bu mızrakların bir işe yarayıp yaramadıklarını bile bilmiyoruz! Efsanenin, bunların gümüş kollu bir adam tarafından dövüleceğini söylediği doğru. Fakat aynı zamanda mızrak dövülürken Kharas'ın Çekici'ne ihtiyaç olduğu söylenir. Peki ya Çekiç nerede şimdi?" diye sordu Theros'a.</span></p>

    <p class="MsoNormal"><span class="calibre1">"Ejderha ordularının ellerine düşmeden getirilebilse bile, Çekiç buraya zamanında varmaz. Eski zamanlarda Kharas Çekici'ne ihtiyaç duyuluyormuş, çünkü insanların ustalıkları tek başına mızrakları yapmaya yetmiyormuş. Benim ustalığım yetiyor," diye ekledi gururla. "Mızrağın kayaya ne yaptığını gördünüz."</span></p>

    <p class="MsoNormal"><span class="calibre1">"Ejderhalara ne yapacağını göreceğiz," dedi Sözcü ve İkinci Aktaş Divanı kapandı. En son anda Gunthar, Theros'un yapmış olduğu mızrakların Palanthas'taki şövalyelere yollanmasını önerdi.</span></p>

    <p class="MsoNormal"><span class="calibre1">Pencereden kasvetli kış manzarasına bakmakta olan Laurana'nın aklından bunlar geçiyordu. Çok geçmeden vadiye kar yağacağını söylemişti Lord Gunthar.</span></p>

    <p class="MsoNormal"><span class="calibre1">Burada kalamam, diye düşündü Laurana, yanağını soğuk cama dayayarak. Delireceğim.</span></p>

    <p class="MsoNormal"><span class="calibre1">"Gunthar'ın haritalarını inceledim," diye mırıldandı, neredeyse kendi kendine konuşuyor gibiydi, "ejderha ordularının yerlerini gördüm. Tanis, Sancrist'e ulaşamaz. Ve eğer küre elindeyse, kürenin tehlikesini bilmiyor olabilir. Onu uyarmam gerek."</span></p>

    <p class="MsoNormal"><span class="calibre1">"Hayatım, makul konuşmuyorsun," dedi Elistan kibarca. "Eğer Tanis emniyet içinde Sancrist'e varamazsa, sen nasıl ona ulaşacaksın? Mantıklı düşün Laurana..."</span></p>

    <p class="MsoNormal"><span class="calibre1">"Mantıklı düşünmek istemiyorum!" diye bağırdı Laurana, ayağını yere çarpıp ermişe hiddetle bakarak. "Makul olmaktan bıktım! Bütün bu savaştan bıktım. Ben üzerime düşeni yaptım – düşenden de fazlasını. Bütün istediğim Tanis'i bulmak!"</span></p>

    <p class="MsoNormal"><span class="calibre1">Elistan'ın tatlı yüzünü gören Laurana içini çekti. "Üzgünüm sevgili dostum. Söylediklerinin doğru olduğunu biliyorum," dedi utanarak. "Ama burada hiçbir şey yapmadan boş boş duramam!"</span></p>

    <p class="MsoNormal"><span class="calibre1">Laurana sözünü etmemiş olsa da, başka bir endişesi daha vardı. O insan kadın Kitiara. O neredeydi acaba? Rüyada görmüş olduğu gibi birlikte miydiler yoksa? Laurana birden bire, Tanis'in sarılmış olduğu kadının görüntüsünün, kendi ölüm görüntüsünden daha rahatsız edici olduğunu farketmişti.</span></p>

    <p class="MsoNormal"><span class="calibre1">Tam o anda aniden Lord Gunthar girdi odaya.</span></p>

    <p class="MsoNormal"><span class="calibre1">"Ah!" diye şaşırdı Elistan ile Laurana'yı görünce. "Özür dilerim, umarım rahatsız etmiyorumdur..."</span></p>

    <p class="MsoNormal"><span class="calibre1">"Lütfen girin, tabii ki hayır," dedi Laurana aceleyle.</span></p>

    <p class="MsoNormal"><span class="calibre1">"Teşekkür ederim," dedi Gunthar, içeriye girip dikkatle kapıyı kapatarak – gerçi önce yakınlarda birileri var mı diye koridora bakmıştı. Pencereye, onların yanına gitti. "Aslında zaten ikinizle de konuşmak istiyordum. Sizi araması için Wills'i yollamıştım. Ama böylesi daha iyi. Kimse konuştuğumuzu bilmiyor."</span></p>

    <p class="MsoNormal"><span class="calibre1">Biraz daha dalavera, diye düşündü Laurana bezgin bir halde. Gunthar'ın şatosuna yaptıkları yolculuk boyunca Şövalyeliği yok etmekte olan politik iç çekişmelerden başka birşey duymamıştı.</span></p>

    <p class="MsoNormal"><span class="calibre1">Gunthar'ın, Sturm'ün davasıyla ilgili anlattıkları karşısında şok olan ve hiddetlenen Laurana, Sturm'ü savunmak için Şövalyeler Divanı'nın önüne çıkmıştı. Divan'ın karşısına bir kadının çıkmasının duyulmamış bir şey olmasına rağmen şövalyeler, bu canlı ve güzel genç kadının Sturm lehine yaptığı dokunaklı konuşmadan etkilenmişlerdi. Laurana'nın elf hanedanından geliyor olması, ejderha mızrağını getirmesi de onun lehine etkili olmuştu.</span></p>

    <p class="MsoNormal"><span class="calibre1">Derek'in tarafı bile –orada kalanlar– onu haksız çıkartmak için zorlanmışlardı. Fakat şövalyeler bir karara varamamışlardı. Lord Alfred'in yerine bakan adam koyu bir Derek taraftarıydı ve Lord Michael o kadar tereddüt içinde kalmıştı ki Gunthar, açık bir oylama yapılmasını istemek zorunda kalmıştı. Şövalyeler düşünmek için toplantının başka bir güne ertelenmesini istemişlerdi. Bu akşamüstü toplanmışlardı. Belli ki Gunthar bu toplantıdan geliyordu.</span></p>

    <p class="MsoNormal"><span class="calibre1">Laurana, Gunthar'ın yüzündeki ifadeden herşeyin yolunda gittiğini anlamıştı. Ama eğer öyle idiyse, bu dönen dolaplar neydi?</span></p>

    <p class="MsoNormal"><span class="calibre1">"Sturm affedildi mi?" diye sordu.</span></p>

    <p class="MsoNormal"><span class="calibre1">Gunthar sırıtarak ellerini biribirine sürttü. "Affedilmedi şekerim. Bu suçunu kabul etmek olurdu. Hayır. Tamamen suçsuz olduğu kabul edildi! Bunun için çok uğraştım. Affedilmesi hiç işimize yaramazdı. Şövalyeliği garantilendi. Ve kumandanlığı resmen kendisine verildi. Ve Derek'in başı da ciddi biçimde dertte!"</span></p>

    <p class="MsoNormal"><span class="calibre1">"Sturm adına memnun oldum," dedi Lamana serinkanlılıkla; endişeyle Elistan'la bakıştılar. Gördüğü kadarıyla Lord Gunthar'dan hoşlanmış olmasına rağmen, sarayda büyüdüğü için Sturm'ün artık oyunun bir parçası haline geldiğini biliyordu.</span></p>

    <p class="MsoNormal"><span class="calibre1">Gunthar kızın sesindeki soğukluğu yakalayınca yüzü ciddileşti. "Lady Laurana," dedi daha kasvetli bir edayla, ne düşündüğünüzü biliyorum – Sturm'ü kukla gibi oynattığımı düşünüyorsunuz. Gelin sizinle zalimce dürüst olalım hanımefendi. Şövalyeler bölündü, iki ayrı kutuba ayrıldı – Derek'inkiler ve benimkiler. Hepimiz ikiye ayrılan ağaca ne olduğunu biliriz: Her iki taraf da kurur ve ölür. Aramızdaki bu savaş bitmeli, yoksa trajik bazı sonuçlar yaratacak. Şimdi hanımefendi ve siz Elistan, sizin kararlarınıza güvendiğim için bu konuyu size bırakıyorum. Hem beni gördünüz, hem de Lord Derek Grownguard'ı. Sizce Şövalyeler'in başına kim geçmeli?"</span></p>

    <p class="MsoNormal"><span class="calibre1">"Tabii ki siz Lord Gunthar," dedi Elistan samimiyetle.</span></p>

    <p class="MsoNormal"><span class="calibre1">Laurana başıyla onayladı. "Aynı fikirdeyim. Bu kan davası Şövalyelik'i yıpratıyor. Bunu kendim de Divan toplantısında gördüm. Ve –Palanthas'tan gelen haberlere göre, duyduğum kadarıyla– bu oradaki davamızda da zararlı oluyormuş. Öte yandan önce dostlarımı düşünmek zorundayım."</span></p>

    <p class="MsoNormal"><span class="calibre1">"Anlıyorum ve bunu sizin söylemiş olduğunuzu duyduğuma memnun oldum," dedi Gunthar takdirle, "çünkü sizden rica edeceğim şeyi daha da kolaylaştırdı bu." Gunthar, Laurana'nın kolunu tuttu. "Sizden Palanthas'a gitmenizi rica ediyorum."</span></p>

    <p class="MsoNormal"><span class="calibre1">"Ne? Neden? Anlamıyorum!"</span></p>

    <p class="MsoNormal"><span class="calibre1">"Tabii ki anlamazsınız. Durun açıklayayım. Siz de Elistan. Biraz şarap koyayım..."</span></p>

    <p class="MsoNormal"><span class="calibre1">"Zannetmiyorum," dedi Laurana, pencere yakınına oturarak. "Pekala." Gunthar'ın yüzü ciddileşti. Elini Laurana'nın elinin üzerine koydu. "Biz ikimiz politikadan anlıyoruz hanımefendi. O yüzden bütün taşlarımı önünüze seriyorum. Görünüşte Palanthas'a, şövalyelere ejderhamızrağını kullanmasını öğretmek için gideceksiniz. Bu mantıki bir neden. Theros olmayınca, onların nasıl kullanılacağını bilen bir tek cüce ile siz kalıyorsunuz. Ve – gelin dürüst olalım– cüce bunları kullanamayacak kadar kısa boylu."</span></p>

    <p class="MsoNormal"><span class="calibre1">Gunthar boğazını temizledi. "Mızrakları Palanthas'a götüreceksiniz. Ama daha da önemlisi yanınıza, Divan'ın Sturm'ün şerefini tamamen geri iade eden Suçsuzluk Beratı'nı alacaksınız. Bu Derek'in ihtiraslarına bir darbe gibi inecek. Sturm zırhlarını giydiği an herkes benim Divan'ın desteğini aldığımı anlayacak. Derek kendisi döndüğünde yargılanırsa hiç şaşırmam."</span></p>

    <p class="MsoNormal"><span class="calibre1">"İyi ama neden ben?" diye sordu Laurana açık açık. "Ben – örneğin Lord Michael'a– ejderhamızrağını kullanmasını öğretebilirim. O mızrakları Palanthas'a götürebilir. Berat'ı da Sturm'e götürebilir..."</span></p>

    <p class="MsoNormal"><span class="calibre1">"Hanımefendi..." Lord Gunthar kızın elini sıkı sıkı kavrayarak daha da yaklaşıp bir fısıltıyla konuştu – "hala anlamıyorsunuz!</span></p>

    <p class="MsoNormal"><span class="calibre1">Lord Michael'a güvenemem! Güvenemem – bu konuda şövalyelerin hiç birine güvenmeyi göze alamam! Derek atından düşürüldü –doğrusunu söylemek gerekirse– ama henüz turnuvayı kaybetmedi. Tamamiyle güvenebileceğim birine ihtiyacım var! Derek'in ne olduğunu bilen, Sturm'ün iyiliğini samimiyetle isteyen biri!"</span></p>

    <p class="MsoNormal"><span class="calibre1">"Ben Sturm'ün iyiliğini samimiyetle istiyorum," dedi Laurana soğuk bir edayla. "Bunu Şövalyelik çıkarlarının çok üzerinde tutuyorum."</span></p>

    <p class="MsoNormal"><span class="calibre1">"A, ama unutmayın Lady Laurana," dedi Gunthar; ayağa kalıp eğilerek kadının elini öptü, "Sturm'ün tek istediği Şövalyelik. Eğer şövalyeliği düşerse ona ne olur? Eğer denetim Derek'in eline geçerse ona ne olur?"</span></p>

    <p class="MsoNormal"><span class="calibre1">Sonunda, tabii ki, Gunthar'ın da tahmin etmiş olduğu gibi Laurana, Palanthas'a gitmeyi kabul etti. Ayrılma vakti yaklaştıkça, o adadan ayrılır ayrılmaz adaya gelen Tanis'in rüyalarını görmeye başlamıştı. Birkaç kere gitmekten vazgeçme noktasına kadar gelmiş ama sonra Tanis'le yüzleşip ona Sturm'e gidip bu tehlikeyi bildirmeyi reddettiğini söylemek zorunda kalacağını düşünmüştü. Bu, onu fikrini değiştirmekten alıkoymuştu. Bu ve Sturm'e olan saygısı.</span></p>

    <p class="MsoNormal"><span class="calibre1">Kollarıyla gönlünün Tanis için yandığı; kara, kıvırcık saçlı, parlak kahverengi gözlü, çekici, çarpık tebessümlü insan kadına sarıldığının görüntülerini gördüğü yalnız gecelerde ruhunda fırtınalar kopuyordu.</span></p>

    <p class="MsoNormal"><span class="calibre1">Dostları onu pek teselli edemiyordu. Dostlarından Elistan, elflerden ermişin gelmesini ve Şövalyeler'den de bir hükümet temsilcisinin ona refakat etmesini rica eden bir haberci yollayınca ayrılmıştı. Veda edecek pek bir zamanları olmamıştı. Elf haberci geldikten sonra bir gün içinde Elistan ile –Doughas adında ciddi, ağır başlı bir delikanlı olan– Lord Alfred'in oğlu, Güney Ergoth'a yola çıktılar. Laurana kendini hiç akıl hocasına veda ederkenki kadar yalnız hissetmemişti.</span></p>

    <p class="MsoNormal"><span class="calibre1">Tasslehoff da hüzünlü bir vedalaşma yaşamıştı.</span></p>

    <p class="MsoNormal"><span class="calibre1">Ejderhamızrağı heyecanının tam orta yerinde kimse Gnosh'u ve çimenler üzerine binlerce pırıltılı zerrecik olarak yayılmış Yaşam Araştırması'nı hatırlamamıştı. Fizban hariç kimse hatırlamamıştı. Yaşlı büyücü, kırılmış Aktaş'ın önünde sindiği yerden kalkarak şoka girmiş, hüzünle parçalanmış ejderha küresine bakan gnomun yanına gitti.</span></p>

    <p class="MsoNormal"><span class="calibre1">"Tamam, tamam oğlum," dedi Fizban, "bu herşeyin sonu değil ki!"</span></p>

    <p class="MsoNormal"><span class="calibre1">"Değil mi?" diye sordu Gnosh, o kadar kederliydi ki cümlesini bitirmişti.</span></p>

    <p class="MsoNormal"><span class="calibre1">"Hayır, elbette değil! Bu olaya, doğru bir açıdan bakman lazım gelir. Baksana, artık ejderha küresini içten dışa araştırabilirsin!"</span></p>

    <p class="MsoNormal"><span class="calibre1">Gnosh'un gözleri pırıldamıştı. "Haklısın," demişti kısa bir sessizlikten sonra, "aslında, eminim bunu yapıştırabilirim..."</span></p>

    <p class="MsoNormal"><span class="calibre1">"Tabii, tabii," demişti Fizban aceleyle ama Gnosh ileriye doğru bir hamlede bulunmuştu bile; konuşması da git gide hızlanıyordu.</span></p>

    <p class="MsoNormal"><span class="calibre1">"Parçaları etiketliyebiliriz, görüyormusun,sonraherparçanınolduğuyeri yerdenerededurduğunugösterenbirplan çizerek..."</span></p>

    <p class="MsoNormal"><span class="calibre1">"Öyle, öyle," diye mırıldanmıştı Fizban.</span></p>

    <p class="MsoNormal"><span class="calibre1">"Kenara çekilin, kenara çekilin," demişti Gnosh, insanları kürenin yanından kovarak, önemli bir edayla. "Nereye bastığınıza dikkat edin Lord Gunthar, evet içten dışa inceleyeceğiz küreyi ve birkaç hafta içinde bu konuda detaylı bir rapor..."</span></p>

    <p class="MsoNormal"><span class="calibre1">Gnosh ile Fizban bölgeyi çevirerek çalışmaya başlamışlardı. Sonraki iki gün boyunca Fizban kırılmış Aktaş'ın altında durarak planlar çiziyor, parçaların toplanmadan önce durmuş oldukları varsayılan yerleri işaretliyordu. (Fizban'ın planlarından biri kazayla kenderin torbalarından birine karışmıştı. Tas, daha sonra bunun büyücünün kendi kendine oynadığı ve görünüşe göre de kaybettiği "X ve O" oyunundan başka birşey olmadığını görmüştü.)</span></p>

    <p class="MsoNormal"><span class="calibre1">Bu arada Gnosh memnun mutlu çimenler üzerinde emekliyor, üzerinde sayıların yazılı olduğu kağıt parçalarını, kağıt parçalarından daha küçük küre parçalarının üzerine yapıştırıyordu. Sonunda Fizban ile birlikte ejderha küresinin 2687 parçasını toplayarak bir sepete koymuşlar ve bunu Boşver Dağı'na götürmüşlerdi.</span></p>

    <p class="MsoNormal"><span class="calibre1">Tasslehoff isterse Fizban'la kalacak, isterse Laurana ve Flint ile birlikte Palanthas'a gidecekti. Seçim basitti; Kender, elf kızı ve cüce gibi iki masumun onsuz hayatta kalamayacaklarını biliyordu. Fakat eski dostundan ayrılmak zordu. Gemi ayrılmadan iki gün önce gnomlara ve Fizban'a son bir ziyarette bulundu.</span></p>

    <p class="MsoNormal"><span class="calibre1">Mancınıkla yaptığı neşeli bir yolculuktan sonra Gnosh'u İnceleme Odası'nda buldu. Kırılmış ejderha küresinin –etiketlenmiş ve numaralanmış– parçaları iki masa üzerine yayılmıştı.</span></p>

    <p class="MsoNormal"><span class="calibre1">"Kesinliklemuhteşem," Gnosh o kadar hızlı konuşuyordu ki kekeliyordu, "çünkü camıinceledik, ilginçbirmadde, şimdiyekadar gördüğümüzhiçbirşeyebenzemiyor, enbüyükbuluş, buyüzyılda.."</span></p>

    <p class="MsoNormal"><span class="calibre1">“Yani senin Yaşam Araştırman bitti, öyle mi?" diye kesti sözünü Tas. "Babanın ruhu..."</span></p>

    <p class="MsoNormal"><span class="calibre1">"Huzuriçindeyatıyor!" Gnosh'un yüzü sevinç içindeydi; sonra işine döndü. "Senindegiderkenuğramanasevindim, eğerbucivarlaragelirsen yineuğrayıpbiziziyaretet..."</span></p>

    <p class="MsoNormal"><span class="calibre1">"Gelirim," dedi Tas gülümseyerek.</span></p>

    <p class="MsoNormal"><span class="calibre1">Tas, Fizban'ı iki kat aşağıda buldu. (Büyüleyici bir yolculuktu sadece kaçıncı kat olduğunu haykırması yeterliydi, sonra boşluğa atlayıveriyordu. Ağlar açılıp çırprınıyor, çıngıraklar çalıyor, gonglar vuruyor, düdükler ötüyordu. Tas sonunda yerden bir kat yukarıda, tam ortalık süngerlere boğulduğu sırada yakalandı.)</span></p>

    <p class="MsoNormal"><span class="calibre1">Fizban Silah Geliştirme'deydi; etrafını gnomlar almış, onu hiç çekinmeden seyrediyorlardı.</span></p>

    <p class="MsoNormal"><span class="calibre1">"A, oğul!" dedi Tasslehoff'a şöyle bir bakarak. "Tam yeni silahımızı deneyeceğimiz sırada geldin. Savaş sanatında bir devrim yaratacak. Ejderhamızrağı bunun yanında modası geçmiş kalacak."</span></p>

    <p class="MsoNormal"><span class="calibre1">"Gerçekten mi?" diye sordu Tas heyecanla.</span></p>

    <p class="MsoNormal"><span class="calibre1">"Tabii ki gerçek!" diye garanti verdi Fizban. "Şimdi, sen şurada dur..." Onun sözüyle sıçrayıp kalabalık odanın ortasında durmaya giden bir gnoma işaret etti.</span></p>

    <p class="MsoNormal"><span class="calibre1">Fizban, aklı karışan kendere, deliye dönmüş bir balıkçının saldırdığı bir arbalet gibi görünen bir şeyi eline aldı. Bu gerçekten de bir arbaletti. Fakat ok yerine, ucundaki kancadan bir ağ sallanıyordu. Homurdanan ve mırıldanan Fizban, gnomlara arkasında durmalarını ve ona yer açmalarını söyledi.</span></p>

    <p class="MsoNormal"><span class="calibre1">"Şimdi sen düşmansın," dedi Fizban odanın ortasında duran gnoma. Gnom derhal hiddetli, dövüşken bir eda takındı. Diğer gnomlar takdirle başlarını salladılar.</span></p>

    <p class="MsoNormal"><span class="calibre1">Fizban nişan alarak ateş etti. Ağ havaya uçtu, arbalet ucundaki kancaya takılarak kapanan bir yelken gibi büyücüyü içine aldı.</span></p>

    <p class="MsoNormal"><span class="calibre1">"Kahrolasıca kanca!" diye mırıldandı Fizban. Gnomlar ile Tas, aralarında onu çözdüler.</span></p>

    <p class="MsoNormal"><span class="calibre1">"Sanırım veda etme zamanı," dedi Tas, yavaşça minik elini uzatarak.</span></p>

    <p class="MsoNormal"><span class="calibre1">"Öyle mi?" Fizban şaşırmış görünüyordu. "Bir yere mi gidiyorum? Kimse bana bir şey söylemedi! Eşyalarım hazır değil..."</span></p>

    <p class="MsoNormal"><span class="calibre1">"Ben bir yerlere gidiyorum," dedi Tas sabırla, "Laurana ile birlikte. Mızrakları götürüyoruz ve...öff bunu kimseye söylememem lazımdı," diye ekledi utanarak.</span></p>

    <p class="MsoNormal"><span class="calibre1">"Üzülme. Aramızda kaldı," dedi Fizban, kalabalık oda içinde rahatça duyulan boğuk sesli bir fısıltıyla. "Palanthas'a bayılacaksın. Güzel şehirdir. Sturm'e selam söyle. A, Tasslehoff –yaşlı büyücü ona anlayışla baktı– "doğru olanı yaptın oğlum!"</span></p>

    <p class="MsoNormal"><span class="calibre1">"Öyle mi?" dedi Tas ümitle. "Memnun oldum." Tereddüt etti. "Söylediğin şeyleri... karanlık yolu.... düşündüm de. Yoksa ben...?"</span></p>

    <p class="MsoNormal"><span class="calibre1">Tas'ın omuzunu sıkı sıkı tutan Fizban'ın yüzü ciddileşti. "Korkarım öyle. Ama senin bu yolda yürüyecek cesaretin var."</span></p>

    <p class="MsoNormal"><span class="calibre1">"Umarım öyledir," dedi Tas hafifçe iç çekerek. "Eh, haydi hoşçakal. Geri döneceğim. Savaş biter bitmez."</span></p>

    <p class="MsoNormal"><span class="calibre1">"A, büyük bir ihtimalle ben burada olmam," dedi Fizban; başını öyle bir salladı ki şapkası başından uçup gitti. "Yeni silahı mükemmel bir hale sokar sokmaz ben de şeye doğru..." durdu. "Ben nereye gidecektim? Hatırlayamıyorum. Ama üzülme. Tekrar buluşacağız. En azından beni bir yığın tavuk tüyünün altında gömülü bırakmıyorsun!" diye mırıldandı, şapkasını ararken.</span></p>

    <p class="MsoNormal"><span class="calibre1">Tas, şapkasını alarak ona uzattı.</span></p>

    <p class="MsoNormal"><span class="calibre1">"Hoşçakal," dedi kender, boğazına birşeyler düğümlenmişti. "Güle güle, güle güle!" Fizban neşeyle elini salladı. Sonra – gnomları şöyle bir gözüyle taradıktan sonra– Tas'ı yanına çekti. "Şey, yine unuttum galiba. Neydi o benim ismim?"</span></p>

    <p class="MsoNormal"><span class="calibre1">Aynı koşullar altında olmasa da birisi daha yaşlı büyücüyle vedalaşmıştı.</span></p>

    <p class="MsoNormal"><span class="calibre1">Elistan, onu Güney Ergoth'a götürecek tekneyi beklerken Sancrist sahilinde volta atıyordu. Genç delikanlı Douglas da yanında yürüyordu. İkisi koyu bir sohbete dalmışlardı; Elistan kendini kaptırmış, ilgili dinleyicisine kadim tanrıların yollarını anlatıyordu.</span></p>

    <p class="MsoNormal"><span class="calibre1">Sonra Elistan başını kaldırıp bakınca birden bire Divan toplantısında görmüş olduğu yaşlı, şaşkın büyücüyü gördü. Günlerdir yaşlı büyücüyle karşılaşmaya çalışıyordu ama Fizban hep ondan kaçmıştı. O yüzden şimdi yaşlı adamın sahil boyunca onlara doğru geldiğini görmek Elistan'ı şaşırtmıştı. Başı önüne eğikti ve kendi kendine birşeyler mırıldanıyordu. Bir an için Elistan, adam onları fark etmeden yanlarından gelip geçecek zannetmişti ama aniden yaşlı büyücü başını kaldırdı.</span></p>

    <p class="MsoNormal"><span class="calibre1">"Bakın hele! Daha önce karşılaşmamış mıydık?" diye sordu gözlerini kırpıştırarak.</span></p>

    <p class="MsoNormal"><span class="calibre1">Bir an için Elistan konuşamadı. Ermişin yüzü, yanmış teninin altından ölü gibi soldu. Sonunda yaşlı büyücüye cevap verebildi; sesi güçlüydü. "Karşılaşmıştık beyim. Sizi daha önce fark etmemişim. Daha yeni tanıştırılmış olmamıza rağmen sanki sizi çok çok uzun zamandan beri tanıyormuşum gibi geldi bana."</span></p>

    <p class="MsoNormal"><span class="calibre1">"Gerçekten mi?" Yaşlı adam kaşlarını kuşkuyla çattı. "Yaşımla ilgili birşeyler kastetmeye çalışmıyorsun değil mi?"</span></p>

    <p class="MsoNormal"><span class="calibre1">"Hayır, elbette ki hayır!" Elistan gülümsedi. Yaşlı adamın yüzü rahatladı.</span></p>

    <p class="MsoNormal"><span class="calibre1">"Eh, sana iyi yolculuklar. İyi ve emniyetli yolculuklar. Elveda."</span></p>

    <p class="MsoNormal"><span class="calibre1">Eğri büğrü, yıpranmış bir asaya dayanmış olan yaşlı adam paytak paytak yanlarından geçti. Sonra aniden durarak arkasına döndü. "A, bu arada, benim adım Fizban."</span></p>

    <p class="MsoNormal"><span class="calibre1">"Unutmayacağım," dedi Elistan ciddiyetle, eğilip selam verirken. "Fizban."</span></p>

    <p class="MsoNormal"><span class="calibre1">Memnun olan yaşlı büyücü başıyla onayladıktan sonra sahilden ilerlemeye devam ederken, aniden düşüncelere dalıp sessizleşen Elistan da içini çekip yürümeye devam etti.</span></p>
  </div>
</body>
</html>
