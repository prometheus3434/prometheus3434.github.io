<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_44"><span class="calibre4">- 13 - Güneş doğuyor. Karanlık iniyor.</span></h2>

    <p class="MsoNormal"><span class="calibre1">Sabahın gelişiyle sis de dağıldı. Gün tüm parlaklığı ve berraklığıyla doğdu – o kadar berraktı ki burçlardaki siperler arasında yürüyen Sturm, artık tamamen ejderha ordularının denetimi altında bulunan Vingaard Kalesi yakınlarındaki doğum yeri olan, karlarla kaplı otlukları görebiliyordu. Güneşin ilk ışınları Şövalyelerin bayraklarına vurmuştu: Altın bir taç altında elinde gülle süslenmiş bir kılıç tutan bir yalıçapkını. Altın amblem sabah ışığında pırıldadı. Sonra Sturm acı borazan seslerini duydu.</span></p>

    <p class="MsoNormal"><span class="calibre1">Ejderha orduları şafakla Kule'ye doğru yürümeye başlamıştı. Genç şövalyeler –kalmış olan yüz kadar şövalye– herşeyi yutup bitiren böceklerin amansızlığıyla ilerleyip gelen koca orduyu burçlardan sessizlik içinde seyrediyorlardı.</span></p>

    <p class="MsoNormal"><span class="calibre1">İlk önce Sturm şövalyenin ölürken söylediği sözleri düşündü. "Önümüzden kaçtılar!" Neden ejderha ordusu kaçsındı ki? Sonra birden bire anladı – ejderha adamlar şövalyelerin gururlarını eski ama basit bir manevrayla kendilerine karşı kullanmışlardı. Düşmanın önünde gerile...çok hızlı değil, ön saflardakilerin inanacakları kadar korku ve terör göster. Panikle bölünülüyormuş gibi göster. Sonra bırak düşmanın arkadan saldırsın, saflarını yaysın. Sonra ordun yaklaşsın, sarsın ve paramparça etsin.</span></p>

    <p class="MsoNormal"><span class="calibre1">Sturm'ün doğru tahminde bulunduğunu anlaması için –uzakta çiğnenmiş, kanlı kar üzerinde belli belirsiz görülen– görmesi gerekmiyordu. Son bir kez daha dayanabilmek için boşu boşuna bir araya gelmeye çalıştıkları yerde yatıyorlardı. Nasıl öldükleri önemli olduğundan değil. Herşey olup bittiğinde kendi bedenine kimin bakacağını merak etti.</span></p>

    <p class="MsoNormal"><span class="calibre1">Flint, duvardaki bir çatlaktan dışarı baktı. “En azından kuru bir zeminde öleceğim,” diye mırıldandı cüce.</span></p>

    <p class="MsoNormal"><span class="calibre1">Sturm hafifçe gülümsedi, bıyıklarını sıvazlayarak. Gözü doğuya kaydı. Tam ölmek hakkında düşünürken, doğmuş olduğu topraklara bakıyordu – doğru dürüst tanımadığı topraklara, doğru dürüst hatırlamadığı banasına, ailesini sürgüne yollayan bir ülkeye.Bu ülkeyi korumak için hayatını feda etmek üzereydi. Neden? Neden ayrılıp Palanthas'a geri dönmüyordu?</span></p>

    <p class="MsoNormal"><span class="calibre1">Bütün bir hayatı boyunca Düstur ve Kurallar'a uymuştu. Düstur: Est Sularus oth Mithas – Şerefim Hayatımdır. Elinde kalan bir tek Düstur'du. Kurallar gitmişti. Başarısız olmuştu. Sert, eğilmez Kurallar, Şövalyeler'i zırhlarından daha ağır bir çelik kasa içine hapsetmişti. Tek başlarına kalan, hayatta kalmak için savaşan Şövalyeler, çaresizlik içinde Kurallar'a dört elle sarılmışlardı – Kurallar'ın onları dibe çeken çıpa olduğunu farketmeden.</span></p>

    <p class="MsoNormal"><span class="calibre1">“Ben niye farklıyım?” diye düşündü Sturm. Ama cücenin homurdanması dinerken bile cevabı biliyordu. Bunun nedeni cüceydi, kenderdi, büyücüydü, yarımelfti... Onlar ona, dünyayı diğerlerinin gözüyle görmeyi öğretmişlerdi: çekik gözlerden, küçük gözlerden, kum saati göslerden. Derek gibi şövalyeler dünyayı siyah ve beyaz olarak görüyorlardı. Sturm dünyayı bütün canlı renkleriyle, bütün soğuk griliğiyle görüyordu.</span></p>

    <p class="MsoNormal"><span class="calibre1">“Zamanı geldi,” dedi Flint'e. İlk zehirli düşman oku, surlardan aşıp gelirken aşağıya indiler.</span></p>

    <p class="MsoNormal"><span class="calibre1">Çığlıklar, bağırtılar, öten borazanlar, kılıç ve kalkanların takırtıları arasında ejderha ordusu güneşin gevrek ışınları gökyüzünü doldururken Yüce Ermiş'in Kulesi'ne saldırdı.</span></p>

    <p class="MsoNormal"><span class="calibre1">Akşam çökerken bayrak hâlâ dalgalanıyordu. Kule de ayaktaydı. Fakat Kule'yi savunanların yarısı ölmüştü.</span></p>

    <p class="MsoNormal"><span class="calibre1">Hayatta kalanlar bütün bir gün boyunca gözlerini bir an bile kırpamamışlar, tutulmuş kollarını bacaklarını dinlendirememişlerdi. Hayatta kalanlar, hayatta kalmak için ellerinden geleni yapıyordu. Sonunda geceyle birlikte, ejderha ordusu dinlenerek sabahı beklemek için çekilirken, huzur da indi.</span></p>

    <p class="MsoNormal"><span class="calibre1">Sturm burçları geziyor, yorgunluktan her yanı ağrıyordu. Fakat ne zaman dinlenmeye kalksa, gergin adeleleri seğiriyor, sanki beyni tutuşuyordu. O yüzden yeniden yürümek zorunda kalıyordu – yavaş, ölçülü adımlarla bir ileri bir geri, bir ileri bir geri. Bu sürekli adımlarının, kendisini dinleyen genç şövalyelerin aklından günün dehşetini uzaklaştırdığını bilemezdi. Kulenin avlusunda dostlarının ve yoldaşlarının bedenlerini yere uzatırken, başkalarının da ertesi gün kendileri için bunları yapabileceğini düşünen avludaki şövalyeler, Sturm'ün sürekli adımlarını duyunca ertesi gün için duydukları korku hafifliyordu.</span></p>

    <p class="MsoNormal"><span class="calibre1">Şövalyenin çınlayan adımları, şövalye dışında herkese huzur veriyordu aslında. Sturm'ün düşünceleri karanlık ve ıstırap doluydu: Yenilgi düşüncesi; şerefsizce ölme düşüncesi; ötede kamp kurmuş kötü yaratıklar tarafından parçalanmış cesetinin görüntülerini taşıyan bir rüyanın insana işkence eden hatıraları. “Yoksa bu rüya gerçek mi olacak?” diye merak etti titreyerek. Son anda tökezlenecek miydi, korkusunu yenemeyecek miydi?</span></p>

    <p class="MsoNormal"><span class="calibre1">Düstur da, Kurallar gibi boşa mı çıkacaktı? Adım...adım...adım...adım...</span></p>

    <p class="MsoNormal"><span class="calibre1">“Kes şunu!” dedi Sturm kendi kendine hiddetle. Sonunda zavallı Derek gibi delireceksin. Yürüyüşünü aniden kesmek için topuklarında döne şövalye dönünce Laurana'yı arkasında buldu. Göz göze gelince, kara düşünceleri kızın nuruyla aydınlandı. Ondaki gibi huzur ve güzellik dünya üzerinde var oldukça, umut da var olacaktı. Kıza gülümsedi; kız da ona gülümsedi – gergin bir tebessümdü bu ama kızın yüzündeki yorgunluğu ve endişeyi silmişti.</span></p>

    <p class="MsoNormal"><span class="calibre1">“Dinlen,” dedi Sturm kıza. “Yorgun görünüyorsun.”</span></p>

    <p class="MsoNormal"><span class="calibre1">Sturm'ün bakışları, kızın yanına uzanmış olan Tasslehoff'a kaydı. Kender, bir top olmuş, derin bir uykuya dalmıştı. Sturm yüzünde bir tebessümle ona baktı. Tas'ı hiçbir şey rahatsız etmiyordu. Kender için harika bir gün olmuştu – hayatı boyunca unutamayacağı bir gün.</span></p>

    <p class="MsoNormal"><span class="calibre1">"Daha önce hiç kuşatma altında kalmamıştım," diye duymuştu Sturm, Tas, Flint'e sır verirken; tam cücenin savaş baltası bir goblinin kellesini vücudundan ayırmadan birkaç saniye önce.</span></p>

    <p class="MsoNormal"><span class="calibre1">"Hepimiz öleceğiz biliyorsun değil mi," diye homurdanmıştı Flint, baltasının keskin ağzındaki kanı temizlerken.</span></p>

    <p class="MsoNormal"><span class="calibre1">"Xak Tsaroth'da o kara ejderhayla karşılaştığımızda da aynı şeyi söylemiştin," diye cevap verdi Tas. "Sonra Thorbardin'de de aynı şeyi söylemiştin; sonra teknede..."</span></p>

    <p class="MsoNormal"><span class="calibre1">"Bu kez öleceğiz!" diye kükredi Flint hiddetle. "Seni kendi ellerimle öldürmek zorunda kalsam bile!"</span></p>

    <p class="MsoNormal"><span class="calibre1">Ama ölmemişlerdi – en azından o gün için. Her zaman için bir yarın var, diye düşündü Sturm, bakışları taş sura dayanmış bir tahta parçasını yontan cüceye düşünce.</span></p>

    <p class="MsoNormal"><span class="calibre1">Flint bakışlarını kaldırdı. "Ne zaman başlayacak?" diye sordu. Sturm, bakışları doğu göğüne kayarken iç geçirdi. "Şafak," diye cevap verdi. "Daha birkaç saat var."</span></p>

    <p class="MsoNormal"><span class="calibre1">Cüce başıyla onayladı. "Dayanabilecek miyiz?" Sesi tabii çıkıyordu; tahta parçasını tutan eli sıkı ve sağlamdı.</span></p>

    <p class="MsoNormal"><span class="calibre1">"Dayanmak zorundayız," diye cevap verdi Sturm. "Haberci bu gece Palanthas'a varacak. Eğer hemen harekete geçerlerse, bize varmaları iki günlerini alır. Onlara iki gün tanımalıyız..."</span></p>

    <p class="MsoNormal"><span class="calibre1">"Eğer hemen harekete geçerlerse!" diye homurdandı Flint. "Biliyorum..." dedi Sturm yavaşça iç çekerek. "Gitmen gerekirdi," dedi, dalıp gittiği yerden irkilerek kurtulan Laurana'ya dönerek. "Palanthas'a git. Onları tehlike konusunda ikna et."</span></p>

    <p class="MsoNormal"><span class="calibre1">"Sizin haberciniz yapmalı bunu," dedi Laurana bezginlikle. "Eğer o yapamazsa benim hiçbir lafım onlara tesir edemez."</span></p>

    <p class="MsoNormal"><span class="calibre1">"Laurana," diye başladı adam.</span></p>

    <p class="MsoNormal"><span class="calibre1">"Bana ihtiyacın var mı?" diye sordu kız aniden. "Burada bir işe yarıyor muyum?"</span></p>

    <p class="MsoNormal"><span class="calibre1">"Yaradığını biliyorsun," diye cevap verdi Sturm. Elf kızının yorulmak nedir bilmeyen gücüne, cesaretine ve ok kullanma yeteneğine hayrandı.</span></p>

    <p class="MsoNormal"><span class="calibre1">"O halde kalıyorum," dedi Laurana kısaca. Battaniyeye daha da sarınarak gözlerini kapattı. "Uyuyamıyorum," diye fısıldadı. Fakat kısa bir süre sonra nefes alış verişi en az uyumakta olan kenderinkiler kadar yavaşlayıp muntazamlaştı.</span></p>

    <p class="MsoNormal"><span class="calibre1">Sturm başını salladı, yutkunarak boğazında onu tıkayan düğümü açmaya çalıştı. Flint'le göz göze geldi. İç çeken cüce oyma işine geri döndü. İkisi de konuşmuyor ve aynı şeyi düşünüyordu. Eğer ejderanlar Kule'yi istila ederlerse, ölümleri korkunç olacaktı. Laurana'nın ölümü bir kabusa dönüşebilirdi.</span></p>

    <p class="MsoNormal"><span class="calibre1">Doğu göğü güneşin yaklaştığını haber vererek aydınlanmaya başladığı sırada, şövalyeler huzursuz uykularından borazanların ötmesiyle uyandılar. Aceleyle kalkarak silahlarına davrandılar, surlarda durup ilerdeki karanlık topraklara doğru baktılar.</span></p>

    <p class="MsoNormal"><span class="calibre1">Ejderha ordularının kamp ateşleri sönmek üzereydi; gün ışığı yaklaştığı için sönmesine izin vermişlerdi. Bu korkunç bünyeye yaşamın dönmeye başlamasının seslerini duyabiliyordu. Şövalyeler silahlarını sıkı sıkı tutarak bekledi. Sonra hayret içinde birbirlerine bakakaldılar.</span></p>

    <p class="MsoNormal"><span class="calibre1">Ejderha orduları geri çekiliyordu! Loş ışıkta belli belirsiz seçilse bile kara taşkının yavaş yavaş gerilediği aşikardı. Aklı karışan Sturm seyrediyordu. Tam ufukta ordular geri çekiliyordu. Ama hâlâ orada olduklarını biliyordu Sturm. Onları hissedebiliyordu.</span></p>

    <p class="MsoNormal"><span class="calibre1">Genç şövalyelerden bazıları sevinip tezahüratta bulunmaya başlamıştı. "Sessiz olun!" diye buyurdu Sturm sertçe. Bağırışları gergin sinirlerini iyice yıpratmıştı. Laurana yanında durmak için ilerleyerek Sturm'e hayretle baktı. Sturm'ün yüzü titreşen meşale ışığında kül rengi ve bitkin görünüyordu. Surların üzerinde duran eldivenli yumrukları sinirli sinirli bir açılıyor, bir kapanıyordu. İleri doğru abanmış, doğuya bakarken gözleri kısıldı.</span></p>

    <p class="MsoNormal"><span class="calibre1">Sturm'ün içinde yükselen korkuyu hissedebilen Laurana, kendi bedeninin de ürperdiğini hissetti. Tas'a söylemiş olduğu şeyler geldi aklına.</span></p>

    <p class="MsoNormal"><span class="calibre1">"Korktuğumuz şey mi yoksa?" diye sordu, elini adamın koluna koyarak.</span></p>

    <p class="MsoNormal"><span class="calibre1">"Dua et de yanılmış olalım!" dedi yavaşça titreyen bir sesle. Dakikalar geçti. Hiçbir şey olmadı. Flint de onlara katılarak görebilmek için büyük ve kırık bir taş parçasına zorlukla tırmandı. Tas esneyerek uyandı.</span></p>

    <p class="MsoNormal"><span class="calibre1">"Kahvaltı ne zaman?" diye sordu kender neşeyle ama kimse ona kulak bile asmadı.</span></p>

    <p class="MsoNormal"><span class="calibre1">Onlar bir yandan seyredip bir yandan beklemeye devam ediyorlardı. Artık her biri yükselen aynı korkuyu paylaşarak surlara dizilmiş, neden olduğu tam olarak bilmeseler de doğuya doğru bakıyordu.</span></p>

    <p class="MsoNormal"><span class="calibre1">"Neler oluyor?" diye fısıldadı Tas. Flint'in yanına tırmanarak ufukta yanmakta olan güneşin minik kırmızı gümüşünü gördü; güneşin kavuniçi ateşi gece göğünü morlaştırıyor, yıldızları solduruyordu.</span></p>

    <p class="MsoNormal"><span class="calibre1">"Neye bakıyoruz?" diye fısıldadı Tas, Flint'i dürterek. "Hiçbir şeye," diye homurdandı Flint.</span></p>

    <p class="MsoNormal"><span class="calibre1">"O zaman ne diye bakıyoruz..." Kender ani bir yutkunuşla nefesini tuttu. "Sturm..." diye titredi sesi.</span></p>

    <p class="MsoNormal"><span class="calibre1">"Ne oldu?" diye telaşla döndü şövalye, ne olduğunu öğrenmeye çalışarak.</span></p>

    <p class="MsoNormal"><span class="calibre1">Tas bakmaya devam ediyordu. Diğerleri onun bakışlarını izledi, ama onların gözleri kenderinkilere yetişemezdi.</span></p>

    <p class="MsoNormal"><span class="calibre1">"Ejderhalar..." diye cevap verdi Tasslehoff. "Mavi ejderhalar."</span></p>

    <p class="MsoNormal"><span class="calibre1">"Ben de bu kadarını tahmin etmiştim," dedi Sturm yavaşça. "Ejderha korkusu. O yüzden ordularını geri çektiler. Aralarında dövüşen insanlar buna tahammül edemezdi. Kaç ejderha var?"</span></p>

    <p class="MsoNormal"><span class="calibre1">"Üç," diye cevap verdi Laurana. "Artık ben de onları görebiliyorum."</span></p>

    <p class="MsoNormal"><span class="calibre1">"Üç," diye tekrarladı Sturm, sesi boş ve ifadesizdi.</span></p>

    <p class="MsoNormal"><span class="calibre1">"Dinle Sturm..." Laurana onu çekerek surlardan uzaklaştırdı. "Ben...biz...bir şey söylemeyecektik. Bu önemli olmayabilirdi ama şimdi önemli. Tasslehoff ile ben ejderha küresini kullanmayı biliyoruz!"</span></p>

    <p class="MsoNormal"><span class="calibre1">"Ejderha küresi mi?" diye mırıldandı Sturm, söylenenleri dinlemiyordu bile.</span></p>

    <p class="MsoNormal"><span class="calibre1">"Buradaki küre Sturm!" diye ısrar etti Laurana, heyecanla onu tutmuştu. "Kule'nin altındaki, tam ortada bulunan. Tas gösterdi onu bana. Üç uzun ve geniş koridor oraya açılıyor ve...ve..." Sesi kesildi. Aniden, bilinçaltının gece göstermiş olduğu şeyi, taş koridorlardan uçan ejderhaları net bir biçimde gördü...</span></p>

    <p class="MsoNormal"><span class="calibre1">"Sturm!" diye bağırdı, heyecanla onu sarsarak. "Kürenin nasıl çalıştığını biliyorum! Ejderhaları nasıl öldürebileceğimizi biliyorum! Şimdi eğer vaktimiz olur da..."</span></p>

    <p class="MsoNormal"><span class="calibre1">Sturm onu yakaladı, güçlü elleriyle omzundan kavramıştı. Onu tanıdığı bunca aydır, gözüne hiç bu kadar güzel görünmemişti. Yorgunluktan solmuş yüzü heyecanla aydınlanmıştı.</span></p>

    <p class="MsoNormal"><span class="calibre1">"Çabuk çabuk anlat bana," diye emretti.</span></p>

    <p class="MsoNormal"><span class="calibre1">Laurana anlatmaya başladı; o Sturm için tabloyu çizerken kelimeler kendiliklerinden dökülerek onun da daha açıkça anlamasına neden oluyordu. Flint ile Tas, Sturm'ün arkasından seyrediyordu; cücenin yüzü donakalmış, kenderinki ise hayret dolu bir ifade yüklüydü.</span></p>

    <p class="MsoNormal"><span class="calibre1">"Küreyi kim kullanacak?" diye sordu Sturm yavaşça. "Ben," diye cevap verdi Laurana.</span></p>

    <p class="MsoNormal"><span class="calibre1">"Ama Laurana," diye haykırdı Tasslehoff, "Fizban demişti ki..."</span></p>

    <p class="MsoNormal"><span class="calibre1">"Tas, kapat çeneni!" dedi Laurana sıkmış olduğu dişleri arasından. "Lütfen Sturm!" diye ısrar etti. "Bu bizim tek ümidimiz. Hem ejderhamızraklarımız hem de ejderha küremiz var!"</span></p>

    <p class="MsoNormal"><span class="calibre1">Şövalye bir kıza, bir de gitgide aydınlanan doğu göğünden yaklaşmakta olan ejderhalara baktı.</span></p>

    <p class="MsoNormal"><span class="calibre1">"Pekala," dedi sonunda. "Flint, sen Tas ile giderek adamları avluda toplayın. Haydi, çabuk!"</span></p>

    <p class="MsoNormal"><span class="calibre1">Laurana'ya son bir kez huzursuzca bakan Tasslehoff, cüceyle birlikte üzerinde durdukları kayadan aşağıya atladı. Flint arkasından daha yavaş indi; yüzü asık ve düşünceliydi. Yere inince Sturm'e doğru yürüdü.</span></p>

    <p class="MsoNormal"><span class="calibre1">“Mecbur musun?” diye sordu Flint, Sturm'e sessizce, gözleri birleştiğinde.</span></p>

    <p class="MsoNormal"><span class="calibre1">Sturm başını bir kez onaylarcasına salladı. Laurana'ya bakarak, hüzünle gülümsedi. "Ona anlatacağım," dedi yavaşça. "Kender'e dikkat et. Hoşçakal dostum."</span></p>

    <p class="MsoNormal"><span class="calibre1">Flint yutkunarak yaşlı başını salladı. Sonra yüzü bir hüzün maskesi halini alan cüce, yamru yumru elleriyle gözlerini sıvazlayarak Tas'ı arkasından ittirdi. "Kıpırda," dedi cüce.</span></p>

    <p class="MsoNormal"><span class="calibre1">Tas, hayretle ona bakmak için döndükten sonra omuzlarını silkerek sur boyunca zıplaya hoplaya koşmaya başladı; cırtlak sesiyle hayretler içinde kalmış şövalyelere sesleniyordu.</span></p>

    <p class="MsoNormal"><span class="calibre1">Laurana'nın yüzü ışıldadı. "Sen de gel Sturm!" dedi, anne ve babasına yeni oyuncağını göstermek için heyecanlanan bir çocuk gibi Sturm'ü çekiştirerek. "Eğer istersen bunu adamlara da açıklarım. Sonra sen emir verip savaş için yerlerini almalarını sağlarsın..."</span></p>

    <p class="MsoNormal"><span class="calibre1">"Komuta sende Laurana," dedi Sturm.</span></p>

    <p class="MsoNormal"><span class="calibre1">"Ne?" Laurana durdu; içindeki umudun yerini korku o kadar ani almıştı ki, tıkandı.</span></p>

    <p class="MsoNormal"><span class="calibre1">"Zamana ihtiyacın olduğunu söylemiştin," dedi Sturm, gözlerini onun gözlerinden kaçırabilmek için kılıç kuşağını düzeltiyordu.</span></p>

    <p class="MsoNormal"><span class="calibre1">"Haklısın. Adamları yerlerine yerleştirmelisin. Küreyi kullanmak için zamana ihtiyacın var. Ben sana zaman kazandıracağım." Bir yay ve bir sadak ok aldı.</span></p>

    <p class="MsoNormal"><span class="calibre1">"Hayır! Sturm!" Laurana dehşetle titredi. "Bunu kastediyor olamazsın! Ben komuta edemem! Sana ihtiyacım var! Sturm bunu kendine yapma!" Sesi bir fısıltı halini aldı. "Bunu bana yapma!"</span></p>

    <p class="MsoNormal"><span class="calibre1">"Sen komuta edebilirsin Laurana," dedi Sturm kızın başını elleri arasına alarak. Uzanarak kızı kibarca öptü. "Elveda elf kızı," dedi yavaşça. "Saçtığın ışık dünya üzerinde parlayacak. Benimkinin kararma zamanı geldi. Sakın üzülme canım. Sakın ağlama." Kıza sarıldı. "Kararık Orman'da Ormanefendisi bize görevini yerine getirenler için üzülmememiz gerektiğini söylemişti.</span></p>

    <p class="MsoNormal"><span class="calibre1">Ben görevimi yerine getirdim. Şimdi, acele et Laurana. Her saniyeye ihtiyacın var.</span></p>

    <p class="MsoNormal"><span class="calibre1">"En azından ejderhamızrağını yanına al," diye yalvardı kız.</span></p>

    <p class="MsoNormal"><span class="calibre1">Eli babasının antika silahında olan Sturm başını salladı. "Nasıl kullanıldığını bilmiyorum. Hoşçakal Laurana. Tanis'e de ki..." Duraksadıktan sonra iç çekti. "Hayır," dedi hafif bir tebessümle. "O gönlümden geçenleri bilecektir."</span></p>

    <p class="MsoNormal"><span class="calibre1">"Sturm..." Laurana'nın gözyaşları susmasına neden oldu. Sadece suskun bir yakarışla ona bakabiliyordu.</span></p>

    <p class="MsoNormal"><span class="calibre1">"Git," dedi adam.</span></p>

    <p class="MsoNormal"><span class="calibre1">Körü körüne tökezlenerek giden Laurana döndü ve her nasılsa merdivenlerden inerek aşağıdaki avluya vardı. Burada güçlü bir elin kendi elini kavradığını hissetti.</span></p>

    <p class="MsoNormal"><span class="calibre1">"Flint," diye başladı, acıyla hıçkırarak, "o, Sturm..."</span></p>

    <p class="MsoNormal"><span class="calibre1">"Biliyorum Laurana," diye cevap verdi cüce. "Bunu yüzünde gördüm. Sanırım hatırladığım kadarıyla hep öyleydi. Şimdi herşey sana bağlı. Onu utandırma."</span></p>

    <p class="MsoNormal"><span class="calibre1">Laurana derin bir nefes çektikten sonra gözlerini elleriyle sildi, elinden geldiğince gözyaşlarıyla yol yol olmuş yüzünü temizledi. Başka bir nefes alarak başını kaldırdı.</span></p>

    <p class="MsoNormal"><span class="calibre1">"Tamam," dedi sesini sabit tutarak. "Hazırım. Tas nerede?" "Burada," dedi cılız bir ses.</span></p>

    <p class="MsoNormal"><span class="calibre1">"Sen aşağıya in. Küredeki yazıları daha önce okumuştun. Biı daha oku. Doğru okuduğuna iyice emin ol."</span></p>

    <p class="MsoNormal"><span class="calibre1">"Tamam Laurana." Tas yutkuranak koştu.</span></p>

    <p class="MsoNormal"><span class="calibre1">"Şövalyeler toplandı," dedi Flint. "Emirlerini bekliyor." "Emirlerimi bekliyorlar," diye tekrarladı Laurana boş boş.</span></p>

    <p class="MsoNormal"><span class="calibre1">Tereddüt ederek bakışlarını kaldırdı. Sturm, Orta Kule yakınlarındaki yüksek bir sura çıkan dar merdivenleri tırmanırken günesin kızıl ışınları parlak zırhında şimşekler çaktırıyordu. İç çekerek bakışlarını aşağıdaki avluda bekleyen şövalyelere indirdi.</span></p>

    <p class="MsoNormal"><span class="calibre1">Laurana derin bir nefes aldıktan sonra onlara doğru yürüdü; miğferinden kırmızı sorgucu dalgalanıyor, altın saçları sabah ışığıyla alevleniyordu.</span></p>

    <p class="MsoNormal"><span class="calibre1">Soğuk, kırılgan güneş gökyüzünü, çekilen gecenin kadifemsi mavi-karalığına doğru derinleşen bir kan kırmızısına boyamıştı. Güneş ışınları dalgalanan bayrağa altın ipler fırlatsa da Kule hâlâ gölgedeydi.</span></p>

    <p class="MsoNormal"><span class="calibre1">Sturm surların tepesine vardı. Kule üzerinde yükseliyordu. Sturm'ün durduğu siper, sol yana doğru otuz metre kadar, belki de daha fazla uzanıyordu. Taş yüzeyi pürüzsüzdü; ne sığınacak ne saklanacak bir yer yoktu.</span></p>

    <p class="MsoNormal"><span class="calibre1">Doğuya bakan Sturm ejderhaları gördü.</span></p>

    <p class="MsoNormal"><span class="calibre1">Bunlar mavi ejderhalardı ve öndeki ejderhanın üzerinde, mavikara ejderha pulundan zırhı güneş ışığında parlayan Ejderha Yüceefendisi biçimli biri oturuyordu. Boynuzlu korkunç maskeyi, arkasında çırpınan siyah pelerini görebiliyordu. Üzerinde binicileri olan iki mavi ejderha, Ejderha Yüceefendisi'ni izliyordu. Sturm onlara kısa, baştan savma bir bakış fırlattı. Onlar onu ilgilendirmiyordu. Onun savaşı liderleri, Yüceefendi ileydi.</span></p>

    <p class="MsoNormal"><span class="calibre1">Şövalye altındaki avluya baktı. Güneş ışınları ancak surlara tırmanıyordu. Sturm güneş ışınlarının, artık her adamın elinde tuttuğu ejderhamızraklarının ucunda parıldadığını, Laurana'nın altın saçında yandığını gördü. Adamların kendisine baktığını gördü. Kılıcını sıkı sıkı tutarak havaya kaldırdı. Güneş, nakış gibi işlenmiş kılıcında şimşek gibi çaktı.</span></p>

    <p class="MsoNormal"><span class="calibre1">Gözyaşları arasından onu belli belirsiz görse de gülümseyen Laurana, cevaben –veda edercesine– ejderhamızrağını havaya kaldırdı.</span></p>

    <p class="MsoNormal"><span class="calibre1">Onun tebessümüyle teselli bulan Sturm düşmanla yüzleşmek için döndü.</span></p>

    <p class="MsoNormal"><span class="calibre1">Surun ortasına yürüyen adam, yer ile gök arasında dengede kalmış minik bir suret gibiydi. Ejderhalar yanından uçup gidebilir veya etrafında dönebilirlerdi, ama o bunu istemiyordu. Onu bir tehdit olarak görmeliydiler. Onunla dövüşecek kadar ciddiye almalıydılar.</span></p>

    <p class="MsoNormal"><span class="calibre1">Kılıcını kınına sokan Sturm, yayına bir ok yerleştirerek öndeki ejderhayı nişan aldı. Nefesini tutarak sabırla bekledi. Bunu boşa harcayamam, diye düşündü. Bekle...bekle...</span></p>

    <p class="MsoNormal"><span class="calibre1">Ejderha atış alanına girmişti. Sturm'ün oku, sabah parlaklığında hızla ilerledi. Doğru nişan almıştı. Ok, mavi ejderhanın boynuna denk geldi. Ejderhanın mavi pullarından sekerek pek bir zarar vermedi ama ejderha başını acıyla ve öfkeyle geriye çekti, uçuşunu yavaşlattı. Sturm aceleyle bir kez daha ok attı; bu kez tam liderin arkasından gelmekte olan ejderhaya.</span></p>

    <p class="MsoNormal"><span class="calibre1">Ok kanadına saplanınca ejderha hiddetle ciyakladı. Sturm bir kez daha ok attı. Bu kez öndeki ejderhanın binicisi kendini oktan sakınabildi. Fakat şövalye istediğini başarmıştı: Onların dikkatlerini üzerine çekmiş, bir tehdit oluşturmuş ve onları kendisiyle dövüşmeye zorlamıştı. Avluda koşuşanların ayak seslerini, demir parmaklıkları kaldıran vinçlerin tiz gıcırtılarını duyabiliyordu.</span></p>

    <p class="MsoNormal"><span class="calibre1">Sturm artık Ejderha Yüceefendisi'nin eyeri üzerinde ayağa kalktığını gördü. Bir savaş arabası gibi yapılmış olan eyer, sürücüsünü savaş pozisyonunda ayakta taşıyabilecek biçimde tasarlanmıştı. Yüceefendi eldivenli elinde bir mızrak taşıyordu. Sturm yayını elinden bıraktı. Kalkanını alıp kılıcını çekip kırmızı gözleri alev alev olan, beyaz dişleri pırıldayan ejderhanın uçarak gitgide yaklaşmasını seyrederek surlar üzerinde durdu.</span></p>

    <p class="MsoNormal"><span class="calibre1">Sonra Sturm –çok uzaktan– bir borazanın net ve berrak sesini duydu; sesi en az uzaktaki yurdunun kar kaplı dağlarının havası kadar serindi. Saf ve canlandırıcı borazan sesi, etrafını sarmış olan karanlığın, ölümün, ümitsizliğin üzerine yükselerek kalbini parçaladı.</span></p>

    <p class="MsoNormal"><span class="calibre1">Sturm kılıcını düşmana doğru kaldırarak çağrıya vahşi bir savaş çığlığıyla karşılık verdi. Güneş ışığı kılıcı üzerinde al al parladı. Ejderha dalmaya başladı.</span></p>

    <p class="MsoNormal"><span class="calibre1">Borazan yeniden öttü ve Sturm sesi yükselerek yeniden cevap verdi. Fakat bu kez sesi titredi, çünkü Sturm aniden bu sesi daha önce duymuş olduğunu fark etti.</span></p>

    <p class="MsoNormal"><span class="calibre1">Rüya!</span></p>

    <p class="MsoNormal"><span class="calibre1">Sturm, eldiveninin içinde terlemekte olan eliyle kılıcını sıkı sıkı kavrayarak duraksadı. Ejderha tepesinde yükselmişti. Üzerinde Yüceefendi vardı; maskesinin boynuzları kan kırmızı titreşiyor, elindeki mızrak atılmaya hazır bekliyordu.</span></p>

    <p class="MsoNormal"><span class="calibre1">Korku Sturm'ün midesinde düğümlenmiş, teni buz gibi olmuştu. Borazan sesi üçüncü kez duyuldu. Rüyasında da üç kez çalmıştı ve üçüncüsünden sonra o düşmüştü. Ejderhakorkusu her yanını kaplamaya başlamıştı. “Kaç!” diye bağırdı beyni.</span></p>

    <p class="MsoNormal"><span class="calibre1">Kaç! Ejderhalar avluyu süpürecekti. Şövalyeler daha hazır olamazlardı, öleceklerdi: Laurana, Flint, Tas... Kule düşecekti.</span></p>

    <p class="MsoNormal"><span class="calibre1">Hayır! Sturm kendine hakim oldu. Geri kalan herşey gitmişti: İdealleri, umutları, hayalleri. Şövalyelik çöküyordu. Kurallar kusurluydu. Yaşamındaki herşey manasızdı. Ölümü öyle olmamalıydı. Laurana'ya zaman kazandıracaktı; verebileceği tek bu olduğuna göre bunu yaşamı pahasına yapacaktı. Ve tutunabileceği tek o kaldığı için Düstur'a göre ölecekti.</span></p>

    <p class="MsoNormal"><span class="calibre1">Kılıcını havaya kaldırarak düşmanını şövalyelerin selamıyla selamladı. Hayret içinde selamının Ejderha Yüceefendisi tarafından ciddi bir saygıyla karşılandığını gördü. Sonra ejderha, ağzı açık, şövalyeyi jilet gibi keskin dişleriyle biçmeye hazır daldı. Sturm kılıcını bir daire çizecek biçimde hırçınca savurdu; eğer ejderha kellesini korumak istiyorsa, başını geri çekmek zorundaydı, öyle de oldu. Sturm ejderhanın uçuşunu bozmayı umuyordu. Fakat yaratığın kanatları onu sabit tutuyor, binicisi bir eliyle ejderhasını idare ederken diğer eliyle de parlak uçlu mızrağını tutuyordu.</span></p>

    <p class="MsoNormal"><span class="calibre1">Sturm doğuya doğru bakıyordu. Güneşin parlaklığıyla yarı yarıya körleşen Sturm, ejderhayı bir karartı olarak görüyordu. Yaratığın uçuşu sırasında daldığını gördü ve mavinin binicisine saldırmak için ihtiyacı olan yeri sağlamak amacıyla aşağıdan yükselip geleceğini anladı. Diğer iki ejderha binicisi, liderlerinin bu küstah şövalyenin işini bitirmek için yardıma ihtiyacı olup olmadığını anlamak niyetiyle bekleyip izlemek için geride kaldılar.</span></p>

    <p class="MsoNormal"><span class="calibre1">Bir an için güneşe batıp çıkmış gökyüzü bomboş kalmıştı; derken ejderha surun kenarından belirdi; korkunç çığlığı Sturm'ün kulak zarını patlatarak başına bir ağrı sapladı. Açılmış ağzından çıkan nefesi onu öğürttü. Başı dönerek sendeledi ama kılıcını savururken ayakta kalmayı başardı. Kadim kılıç ejderhanın sol burun deliğine isabet etti. Kan havaya fışkırdı. Ejderha hiddetle kükredi.</span></p>

    <p class="MsoNormal"><span class="calibre1">Fakat bu darbesini pahalıya ödemişti. Sturm'ün kendini toparlayacak vakti olmadı.</span></p>

    <p class="MsoNormal"><span class="calibre1">Ejderha Yüceefendisi mızrağını kaldırdı, ucu güneşte alev alevdi. Aşağıya doğru uzanarak mızrağını zırhı, eti ve kemiği deşerek derinlere soktu.</span></p>

    <p class="MsoNormal"><span class="calibre1">Sturm'ün güneşi paramparça olmuştu.</span></p>
  </div>
</body>
</html>
