<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_28"><span class="calibre4">- 7 - Karanlık yolculuk</span></h2>

    <p class="MsoNormal"><span class="calibre1">Yol Arkalarından kar, dağın yamacından gümbürdeyerek yuvarlandı. Geçidi kapatıp boğarak beyaz tabakalar halinde döküldü ve onların varlıklarının izini sildi. Gilthanas'ın büyülü gökgürültüsünün yankıları hâlâ havada dolaşıyordu; ya da bu sesler belki de yamaçlardan aşağıya doğru yuvarlanan kayaların gümbürtüsüydü. Emin olamıyorlardı.</span></p>

    <p class="MsoNormal"><span class="calibre1">Silvara'nın kılavuzluk ettiği yolarkadaşları, yollarından doğuya doğru yavaş yavaş ve ihtiyatla ilerliyor, mümkün olduğunca taşlık yerlerden yürüyüp karlı bölümlerden sakınıyorlardı. Birbirlerinin ayak izlerinden gidiyorlardı ki, takipteki elfler kaç kişi olduklarını kestiremesin.</span></p>

    <p class="MsoNormal"><span class="calibre1">Çok dikkatliydiler aslında, bu da Laurana'yı endişelendirmişti. "Bizi bulmak istediklerini unutma," dedi Silvara'ya, kayalık bir dar geçitten geçerken.</span></p>

    <p class="MsoNormal"><span class="calibre1">"Üzülme. Bizi pek uğraşmadan bulacaklardır," diye cevap verdi Silvara.</span></p>

    <p class="MsoNormal"><span class="calibre1">"Kendinden bu kadar emin olmanın nedeni ne?" diye sorgulamaya başladı Laurana, ama sonra kayıp elleri ve dizleri üzerine düştü. Gilthanas onun kalkmasına yardımcı oldu. Istırapla yüzünü ekşiterek sessiz sessiz Silvara'ya baktı. Theros da dahil olmak üzere hiçbiri, şövalyelerden ayrıldıklarından beri, Yabani Elf'in üzerine gelen halden memnun değildi. Fakat onu izlemekten başka seçenekleri yoktu.</span></p>

    <p class="MsoNormal"><span class="calibre1">"Çünkü gideceğimiz yeri biliyorlar," diye cevap verdi Silvara. "Mağarada bir işaret bıraktığımı düşünmekle akıllılık ettin. Bıraktım. Neyse ki işareti bulamadın. Benim için dağıtıverdiğin o sopaların altında kabataslak çizilmiş bir harita vardı. Onu bulduklarında, o haritayı size yolunuzu göstermek için çizdiğimi düşünecekler. Olayı o kadar gerçekçi gösterdin ki Laurana." Gilthanas ile göz göze gelinceye kadar sesinde bir küstahlık vardı.</span></p>

    <p class="MsoNormal"><span class="calibre1">Elf lordu ondan yüzünü çevirdi, yüzü asılmıştı. Silvara kekeledi. Sesi yalvarır gibi çıkmaya başladı. "Onu kasıtlı yapmıştım... kastım iyi. Daha o zamanlar, yolları görünce ayrılmak zorunda olduğumuzu anlamıştım. Bana inanmanız lazım!"</span></p>

    <p class="MsoNormal"><span class="calibre1">"Peki ya ejderha küresi? Onunla ne yapıyordun?" diye bilmek istedi Laurana.</span></p>

    <p class="MsoNormal"><span class="calibre1">"Hi-hiçbir şey," diye kekeledi Silvara. "Bana güvenmeniz gerek."</span></p>

    <p class="MsoNormal"><span class="calibre1">"Güvenmek için bir neden göremiyorum," diye cevap verdi Laurana soğuk bir edayla.</span></p>

    <p class="MsoNormal"><span class="calibre1">"Size hiç zarar vermedim..." diye başladı Silvara. "Tabii eğer şövalyeler ile ejderha küresini bir ölüm tuzağına göndermediysen!" diye haykırdı Laurana.</span></p>

    <p class="MsoNormal"><span class="calibre1">"Hayır!" Silvara ellerini salladı. "Öyle yapmadım! Bana inan. Emniyette olacaklar. Ta başından beri planım buydu. Ejderha küresine hiçbir şey olmamalı. Her şeyden öte, elflerin eline düşmemeli. İşte o yüzden yolladım küreyi. Kaçmanıza o yüzden yardım ettim!" Etrafına bakındı, sanki yabani bir hayvan gibi havayı kokluyordu. "Haydi! Çok oyalandık."</span></p>

    <p class="MsoNormal"><span class="calibre1">"Tabii eğer seninle gelmeye niyetimiz varsa!" dedi Gilthanas sertçe. "Ejderha küresi hakkında ne biliyorsun?"</span></p>

    <p class="MsoNormal"><span class="calibre1">"Bana soru sorma!" Silvara'nın sesi aniden derinleşmiş ve hüzünle dolmuştu. Mavi gözleriyle Gilthanas'ınkilere o kadar büyük bir sevgiyle bakıyordu ki, elf lordu ona bakamadı. Kızın bakışlarından kaçınarak başını salladı. Silvara onun kolunu yakaladı. "Lütfen shalori, sevgili, güven bana! Konuştuklarımızı hatırla...havuzun orada. Sen gönülden inandığın bir şey yüzünden bu yaptıklarını yapmak zorunda olduğunu söylemiştin...yani halkına karşı gelmek, dışlanmak zorunda olduğunu. Seni anladığımı söylemiştim, aynı şeyi yapmak zorunda kaldığımı. Bana inanmamış mıydın?"</span></p>

    <p class="MsoNormal"><span class="calibre1">Gilthanas bir an için başı önüne eğik kalakaldı. "Sana inanmıştım," dedi yavaşça. Uzanarak kızı yanına çekti ve gümüş saçlarından öptü. "Seninle geleceğiz. Haydi Laurana." Birbirlerine sarılarak kar üzerinde ilerlediler.</span></p>

    <p class="MsoNormal"><span class="calibre1">Laurana boş boş diğerlerine baktı. Onlar ise bakışlarını kızdan kaçırdılar. Sonra Theros ona yetişti.</span></p>

    <p class="MsoNormal"><span class="calibre1">"Dünyada neredeyse elli yıldır yaşıyorum genç hanım," dedi hafifçe. "Bu siz elfler için uzun sayılmaz, biliyorum. Ama biz insanlar o yılları yaşarız – sadece geçip gitmelerine izin vermeyiz. Ve sana şu kadarını söyleyeyim – o kız ağabeyini, bugüne kadar gördüğüm kadarıyla, bir adamı seven bir kadının tüm samimiyetiyle seviyor. Ve ağabeyin de onu seviyor. Böyle bir sevgiden kötülük doğmaz. Sadece onların sevgileri yüzü suyu hürmetine, onları ejderhanın inine kadar izlerim."</span></p>

    <p class="MsoNormal"><span class="calibre1">Demirci ikisinin peşinden gitti.</span></p>

    <p class="MsoNormal"><span class="calibre1">"Buz gibi olmuş ayaklarımın yüzü suyu hürmetine, eğer ayak parmaklarımı ısıtacaksa ben de onları ejderha inine kadar izlerim!" Flint ayaklarını yere vuruyordu. "Haydi, gidelim." Kenderi yakalayarak demircinin ardından sürükledi.</span></p>

    <p class="MsoNormal"><span class="calibre1">Laurana tek başına kalmış, duruyordu. Onun da izlemesi gerektiği kesinleşmişti. Başka çaresi yoktu. Theros'un sözlerine güvenmek istiyordu. Bir zamanlar dünyanın öyle döndüğüne inanmıştı. Fakat artık doğru bildiği şeylerin çoğunun yanlış olduğunu görmüştü. Neden aşk da bunlardan biri olmasındı?</span></p>

    <p class="MsoNormal"><span class="calibre1">Aklında görebildiği tek şey, ejderha küresinin dönen renkleriydi.</span></p>

    <p class="MsoNormal"><span class="calibre1">Yolarkadaşları doğuya, toplaşmakta olan gecenin kasvetine doğru yolculuk yapıyorlardı. Yüksek dağ geçidinden inince, nefes almalarının daha kolaylaştığını fark ettiler. Donmuş kayalar yerlerini düzensiz çam ağaçlanna bırakmıştı; sonra bir kez daha ormanlar etraflarında yoğunlaştı. Sonunda Silvara, kendinden son derece emin bir şekilde, onları siste örtülmüş bir vadiye soktu.</span></p>

    <p class="MsoNormal"><span class="calibre1">Yabani elf artık izlerini gizlemek konusunda tedirgin değil gibiydi. Artık onu ilgilendiren tek şey hızdı. Grubu, sanki gökyüzünde giden güneşle yarıştırır gibi götürüyordu. Akşam çöktüğünde ağaçlarla çevrelenmiş bir karanlığa çöktüler, yemek yiyemeyecek kadar yorgundular. Fakat Silvara onların sadece birkaç huzursuz, acı içinde geçen saat uyku uyumalarına izin vermişti. Aylar, yani artık dolunay olmak üzere olan gümüş ve kırmızı ay yükseldiğinde, yolarkadaşlarının ilerlemesi için onları sıkıştırdı.</span></p>

    <p class="MsoNormal"><span class="calibre1">Herkes yorgunlukla neden bu kadar acele ettiklerini sorduğunda o sadece, "Yakındalar. Çok yakındalar," diye cevap veriyordu. Hepsi de bunların elfler olduğunu varsayıyordu, gerçi Laurana çok önce kendilerini izleyen kara şekillerin hissini yitirmişti artık.</span></p>

    <p class="MsoNormal"><span class="calibre1">Şafak attı ama ışık, Tasslehoff'un bir avuç alıp keselerinin birinde saklayabileceğini düşünmesine neden olacak kadar yoğun bir sisin içinden süzülüp geliyordu. Yolarkadaşları birbirlerine iyice yaklaşmışlar, hatta ayrılmamak için el ele tutuşarak yürüyorlardı. Hava ısınmaya başlamıştı. Islak ve ağır cüppeleri üzerlerinden dökülüyor, tökezlene tökezlene yürürken ayaklarının altındaki yol, sanki o anda sisten çıkarak önlerinde yoğunlaşıveriyordu. Silvara önden gidiyordu. Gümüş saçından yayılan soluk ışık onlann tek rehberiydi. Sonunda grup, ayaklarının altındaki zeminin düz olduğunu fark etti, ağaçlar açıldı ve kış nedeniyle kahverengileşmiş düzgün bir çimenlikte yürümeye başladılar. Hiç biri bu gri siste birkaç metre ilerisini göremese de, geniş ve açık bir alandaymış gibi hissediyorlardı kendilerini.</span></p>

    <p class="MsoNormal"><span class="calibre1">"Burası Sissığınağı Vadisi," diye cevap verdi Silvara sorularına cevaben. "Yıllar yıllar önce, Afet'ten de önce burası Krynn'deki en güzel yerlerden biriydi...öyle anlatıyor halkım."</span></p>

    <p class="MsoNormal"><span class="calibre1">"Hâlâ güzel olabilir," diye mırıldandı Flint, "eğer bu kahrolasıca sisten birşeyler görebilseydik."</span></p>

    <p class="MsoNormal"><span class="calibre1">"Hayır," dedi Silvara hüzünle. "Bu dünyadaki birçok diğer şey gibi Sissığınağı'nın güzelliği de yitip gitti. Bir zamanlar Sissığınağı Kalesi sisin üzerinde, sanki bir bulutun üzerinde yüzermiş gibi dururdu. Sabahları yükselen güneşin pusu onu pembeye boyar, öğlen vakti tutuşturur; böylece kalenin süzülen sivri uçları millerce öteden görülebilirdi. Akşamları sis geri döner, kaleyi bir örtü gibi örterdi. Geceleri gümüş ve kırmızı ay sislerin üzerine parıldayan ışıklar yansıtırdı. Krynn'in dört bir yanından hacılar gelirdi..." Silvara aniden durdu. "Bu gece burada kamp kuracağız."</span></p>

    <p class="MsoNormal"><span class="calibre1">"Ne hacıları?" diye sordu Laurana, torbasını yere bırakırken. Silvara omuzlarını silkti. "Bilmiyorum," dedi başını çevirerek. "Bu halkıma ait bir efsane sadece. Belki doğru bile değildir. Ama artık buraya kimsenin gelmediği kesin."</span></p>

    <p class="MsoNormal"><span class="calibre1">Yalan söylüyor, diye düşündü Laurana ama bir şey söylemedi. Umursayamayacak kadar yorgundu. Ve hatta bu tekin olmayan sessizlikte Silvara'nın alçak, yumuşak sesi bile gayri tabii bir şekilde yüksek ve ahenksiz geliyordu. Yolarkadaşları sessizlik içinde battaniyelerini serdiler. Yemeklerini de sessizlik içinde yediler, torbalarındaki kuru meyvaları iştahsız iştahsız kemirerek. Kender bile boyun eğmişti. Sis iç sıkıcıydı, üzerlerine ağırlık oluyordu. Duydukları tek şey aşağıdaki orman zemininin üzerindeki ölü yaprak tabakasına damlayan, damlayan, damlayan sulardı.</span></p>

    <p class="MsoNormal"><span class="calibre1">"Şimdi uyuyun," dedi Silvara yavaşça, kendi battaniyesini Gilthanas'ınkinin yanına sererken, "çünkü gümüş ay en yüksek noktasına yaklaşınca gitmek zorundayız."</span></p>

    <p class="MsoNormal"><span class="calibre1">"Bu neyi değiştirir ki?" diye esnedi kender. "Zaten göremeyeceğiz onu."</span></p>

    <p class="MsoNormal"><span class="calibre1">"Her halükarda gitmemiz gerek. Ben sizi uyandırırım." "Sancrist'ten döndüğümüz zaman –Aktaş Divanı'ndan sonra– evlenebiliriz," dedi Gilthanas, Silvara'ya, birlikte Gilthanas'ın battaniyesine sarılmış yatarlarken.</span></p>

    <p class="MsoNormal"><span class="calibre1">Kız elf lordunun kollarında kıpırdandı. Kızın yumuşak saçının yanağına değdiğini hissetti. Ama kız hiç cevap vermedi.</span></p>

    <p class="MsoNormal"><span class="calibre1">"Babam için endişelenme," dedi Gilthanas gülümseyip, karanlıkta bile parlayan o güzelim saçları okşayarak. "Bir süre ciddileşip suratını asar, ama ben küçük kardeşim – kimse bana ne olacağını umursamaz. Porthios atıp tutar, çılgınca bağırır çağırır. Ama biz ona kulak asmayız. Halkımın yanında yaşamak zorunda değiliz. Ben seninkilerin arasında nasıl olurum bilemiyorum ama öğrenebiliriz. İyi ok-yay kullanırım. Ayrıca çocuklarımızın vahşi doğada özgür ve mutlu yetişmesini istiyorum...ne...Silvara – sen ağlıyorsun!" Kız yüzünü Gilthanas'ın omuzuna gömüp hıçkıra hıçkıra ağlarken o da kıza sıkı sıkı sarıldı. "Tamam, tamam," diye fısıldadı kızı avuturcasına, karanlıkta gülümseyerek. Kadınlar öyle komik şeylerdi ki. Ne söylemesi gerektiğini düşündü. "Sus Silvara," diye mırıldandı. "Herşey düzelecek." Ve Gilthanas yeşil ormanlarda koşuşan gümüş saçlı çocukların hayaliyle uykuya daldı.</span></p>

    <p class="MsoNormal"><span class="calibre1">"Zamanı geldi. Gitmeliyiz."</span></p>

    <p class="MsoNormal"><span class="calibre1">Laurana omuzunda onu sarsan bir el hissetti. Sıçrayarak bir türlü hatırlayamadığı belirsiz, korkunç bir rüyadan uyanıp Yabani Elf'in üzerine diz çökmüş olduğunu gördü.</span></p>

    <p class="MsoNormal"><span class="calibre1">"Diğerlerini de uyandırayım," dedi Silvara ve yok oldu. Kendini, uyuduğu zamandan daha yorgun hisseden Laurana, ne yaptığının dahi farkında olmadan eşyalarını toplayarak titreye titreye karanlıkta beklemeye başladı. Yanında cücenin homurdandığını duyabiliyordu. Nemli hava cücenin eklem yerlerinin şiddetle ağrımasına neden oluyordu. Laurana bu yolculuğun Flint'e ağır geldiğini fark etti. Sonuç olarak kaç – neredeyse yüz elli yaşında mıydı neydi. Bu cüceler için saygın bir yaştı. Deniz yolculuğu sırasında yüzünün rengi gitmişti. Bıyıkları altından belli belirsiz seçilen dudaklarının mavimtrak bir rengi vardı ve zaman zaman da elini göğsüne bastırıyordu. Fakat cesaretle iyi olduğu konusunda ısrar ediyor ve onlarla birlikte ilerlemeye devam ediyordu.</span></p>

    <p class="MsoNormal"><span class="calibre1">"Herşey tamam!" diye bağırdı Tas. Tiz sesi, sis içinde garip bir şekilde yankılanmıştı; öyle ki birşeyleri rahatsız ettiğine dair kesin bir his vardı içinde. "Üzgünüm," dedi sinerek. "Tuhaf," diye mırıldandı Tas, "bu, tapınakta olmak gibi bir his."</span></p>

    <p class="MsoNormal"><span class="calibre1">"Çeneni kapat ve kıpırda!" diye sözünü kesti cüce. Bir meşale parladı. Yolarkadaşları, Silvara'nın elinde tuttuğu ani ve kör edici ışıkla irkildiler.</span></p>

    <p class="MsoNormal"><span class="calibre1">"Işığa ihtiyacımız var," dedi kız daha kimse karşı koyamadan. "Korkmayın. İçinde bulunduğumuz vadi artık mühürlendi. Eskiden iki girişi vardı: Biri şövalyelerin karakollarının olduğu insan topraklarına, diğeri de doğuya, umacıların topraklarına açılıyordu. Afet sırasında iki giriş de kayboldu. Korkmamıza hiç gerek yok. Sizi, sadece kendi bildiğim yoldan getirdim."</span></p>

    <p class="MsoNormal"><span class="calibre1">"Ve halkının bildiği yoldan," diye hatırlattı Laurana ona sertçe. "Evet – halkımın..." dedi Silvara ve Laurana kızın betinin benzinin attığını görünce hayret etti.</span></p>

    <p class="MsoNormal"><span class="calibre1">"Bizi nereye götürüyorsun?" diye ısrar etti Laurana. "Göreceksin. Bir saat içinde orada oluruz."</span></p>

    <p class="MsoNormal"><span class="calibre1">Yolarkadaşları birbirlerine baktıktan sonra hepsi birlikte Laurana'ya baktı.</span></p>

    <p class="MsoNormal"><span class="calibre1">“Lanet olsun!” diye düşündü kız. "Bir cevap için bana bakmayın!' dedi hiddetle. "Ne yapmak istiyorsunuz? Burada durup sis içinde kaybolmak mı..."</span></p>

    <p class="MsoNormal"><span class="calibre1">"Size ihanet etmeyeceğim!" diye mırıldandı Silvara kederle. "Lütfen bana biraz daha güvenin."</span></p>

    <p class="MsoNormal"><span class="calibre1">"Devam et," dedi Laurana yorgun argın. "Seni takip edeceğiz. Sonunda karanlığı geri tutan tek şey Silvara'nın meşalesi oluncaya kadar, sis etraflarında daha yoğun bir şekilde kapanmıştı sanki.</span></p>

    <p class="MsoNormal"><span class="calibre1">Kimse gittikleri yönü bilmiyordu. Arazi değişmemişti. Yüksek otların arasından yürüyorlardı. Hiç ağaç yoktu. Arada sırada karanlık içinden devrilmiş bir kaya yükseliyordu ama hepsi buydu. Ne gece kuşları, hayvanları vardı, ne de bir işaret. Sonunda onlar yürürken ortaya çıkan ve hepsi hissedinceye kadar artan bir aciliyet hissi belirdi; durmadan adımlarını hızlandırdılar, hiç meşale ışığının dışına çıkmadan.</span></p>

    <p class="MsoNormal"><span class="calibre1">Sonra aniden, hiç ikaz etmeden duruverdi Silvara. "Geldik," dedi ve meşaleyi yukarı kaldırdı.</span></p>

    <p class="MsoNormal"><span class="calibre1">Meşalenin ışığı sisi parçaladı. Hepsi arkasındaki gölgeli şeyi görebiliyordu. İlk başta, bu yolarkadaşlarının bir türlü anlayamadıkları, sisler içinden çıkıp biçimlenen birşeydi.</span></p>

    <p class="MsoNormal"><span class="calibre1">Silvara yaklaştı. Merakla, korkuyla izlediler onu.</span></p>

    <p class="MsoNormal"><span class="calibre1">Sonra gecenin sessizliği aniden devasa bir çaydanlık gibi fokurdamaya başlayan su sesleriyle kesildi. Sis yoğunlaştı; hava ılık ve boğucuydu.</span></p>

    <p class="MsoNormal"><span class="calibre1">"Sıcak sular!" dedi Theros aniden anlayarak. "Tabii ya, bu sürekli sisi açıklıyor. Ve bu kara suret..."</span></p>

    <p class="MsoNormal"><span class="calibre1">"Bu da suların üzerinden aşan köprü," diye cevap verdi Silvara meşale ışığını, gördükleri kadarıyla altında kaynayarak akan ve gece havasını ılık ve dalga dalga sisle kaplayan suları aşan parlak taştan bir köprü üzerine tutarak.</span></p>

    <p class="MsoNormal"><span class="calibre1">"Bunu geçmek zorundayız!" diye haykırdı Flint kaynayan kara sulara korkuyla bakarak. "Bunu geçmek zorunda..."</span></p>

    <p class="MsoNormal"><span class="calibre1">"Buna Geçit Köprüsü derler," dedi Silvara.</span></p>

    <p class="MsoNormal"><span class="calibre1">Cüceden gelen yanıt sadece bir yutkunma sesi olmuştu.</span></p>

    <p class="MsoNormal"><span class="calibre1">Geçit Köprüsü bembeyaz, som mermerden uzun bir kemer şeklindeydi. Her iki yanında da –belirgin rölyefler halinde– fokurdayan ırmaklardan sembolik olarak yürüyerek geçen şövalye kabartmaları vardı. Köprünün başıyla sonu arasındaki mesafe o kadar fazlaydı ki, döne döne yükselen sisten köprünün tepesi görünmüyordu bile. Ve köprü eski, o kadar eskiydi ki, elini hürmetle yıpranmış taş üzerinde gezdiren Flint bile üzerindeki işçiliği tanıyamamıştı. Bu cüce işi değildi, elf işi değildi, insan işi de değildi. Bu kadar mükemmel bir işi kim yapmış olabilirdi?</span></p>

    <p class="MsoNormal"><span class="calibre1">Sonra köprünün parmaklığı olmadığını fark etti; aşağıdaki sıcak suların fokurdayan köpüklerinden durmadan yükselen buhar ile kayganlaşmış, parıl parıl parlayan mermer kemerden başka bir şey yoktu.</span></p>

    <p class="MsoNormal"><span class="calibre1">"Bunu geçemeyiz," dedi Laurana sesi titreyerek. "Şimdi kapana kıstık..."</span></p>
  </div>
</body>
</html>
