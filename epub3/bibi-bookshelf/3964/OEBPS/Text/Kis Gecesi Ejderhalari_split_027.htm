<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_31"><span class="calibre4">- 10 - Silvara'nın sırrı</span></h2>

    <p class="MsoNormal"><span class="calibre1">Nasıl kurtulabildin?" diye sordu Tas, Fizban ile paylaşmak için kesesinden kuru bir meyva çekip çıkartırken.</span></p>

    <p class="MsoNormal"><span class="calibre1">Yaşlı adam dalgın görünüyordu. "Kurtulduğumun farkında değildim," dedi yaşlı adam özür dilercesine. "Korkarım bu konuda en ufak bir fikrim yok. Ama düşünüyorum da o gün bugündür tavuk yiyemez oldum. Şimdi" –kendere keskin bir bakış attı– "sen burada ne arıyorsun?"</span></p>

    <p class="MsoNormal"><span class="calibre1">"Birkaç arkadaşımla birlikte geldim buraya. Diğerleri ise bir yerlerde dolanıyorlardır, eğer hâlâ hayattalarsa." Yeniden burunu çekti.</span></p>

    <p class="MsoNormal"><span class="calibre1">"Hayattalar. Merak etme." Fizban, Tas'ın sırtını okşadı.</span></p>

    <p class="MsoNormal"><span class="calibre1">"Öyle mi dersin?" diye yüzü aydınlandı Tas'ın. "Her neyse, biz burada Silvara ile birlikte..."</span></p>

    <p class="MsoNormal"><span class="calibre1">"Silvara!" Yaşlı adam ayağa sıçradı, beyaz saçı çılgınlar gibi uçuşuyordu. Yüzündeki belirsizlik ifadesi geçmişti.</span></p>

    <p class="MsoNormal"><span class="calibre1">"Nerede o?" diye bilmek istedi yaşlı adam sertçe. "Ve arkadaşların, onlar nerede?"</span></p>

    <p class="MsoNormal"><span class="calibre1">"A-aşağıda," diye kekeledi Tas, adamın bu değişimi karşısında hayrete düşerek. "Silvara onlara bir büyü yaptı!"</span></p>

    <p class="MsoNormal"><span class="calibre1">"Ya, yaptı demek, öyle mi?" diye mırıldandı yaşlı adam. "Bir bakalım. Haydi." Balkon boyunca yürümeye başladı, o kadar hızlı yürüyordu ki Tas yetişebilmek için koşmak zorunda kalıyordu.</span></p>

    <p class="MsoNormal"><span class="calibre1">"Neredeler dediydin?" diye sordu yaşlı adam merdivenlerin yakınında durarak. "Tam olarak söyle," diye kestirdi attı.</span></p>

    <p class="MsoNormal"><span class="calibre1">"Iıı...mezar! Huma'nın mezarı. Silvara öyle demişti." "Hıh. Eh en azından yürümek zorunda kalmayacağız."</span></p>

    <p class="MsoNormal"><span class="calibre1">Yerde bulunan, Tas'ın içinden çıkıp geldiği deliğe doğru gitmek için merdivenlerden inen yaşlı adam, tam deliğin ortasına adımını attı. Biraz yutkunan Tas da yaşlı adamın cüppesine yapışarak, ona katıldı. Altlarındaki karanlığın üzerinde muallakta duruyorlar, etraflarından yukarı doğru üfleyen serin havayı hissedebiliyorlardı.</span></p>

    <p class="MsoNormal"><span class="calibre1">"Aşağıya," dedi yaşlı adam.</span></p>

    <p class="MsoNormal"><span class="calibre1">Yukardaki galerilerin tavanına doğru yükselmeye başladılar. Tas başındaki saçların dikildiğini hissetti.</span></p>

    <p class="MsoNormal"><span class="calibre1">"Aşağıya, dedim!" diye bağırdı yaşlı adam hiddetle, elindeki asayı altındaki deliğe doğru tehditle sallayarak.</span></p>

    <p class="MsoNormal"><span class="calibre1">Bir höpürtü sesi duyuldu ve her ikisi de aşağıya doğru öyle bir emilmeye başlandı ki, Fizban'ın şapkası başından uçtu. Şapkası aynı al ejderhanın ininde kaybettiği şapkaya benziyor, diye düşündü Tas. Eğri büğrü ve biçimsizdi ve belli ki kendine göre bir aklı vardı. Fizban şapkasını yakalamak için büyük bir hamle yaptı ama ıskaladı. Öte yandan şapka onların onbeş metre kadar üzerinden aşağı doğru süzülüyordu.</span></p>

    <p class="MsoNormal"><span class="calibre1">Tasslehoff büyülenmişçesine aşağıya bakıyordu ve tam bir soru soracaktı ki, Fizban onu susturdu. Asasını tutan yaşlı büyücü kendi kendine fısıldamaya, havada garip işaretler yapmaya başladı.</span></p>

    <p class="MsoNormal"><span class="calibre1">Laurana gözlerini açtı. Taştan soğuk sıranın üzerinde yatmış, kara ve pırıl pırıl parlayan tavana bakıyordu. Nerede olduğu hakkında bir fikri yoktu. Sonra hatıralar geri döndü. Silvara!</span></p>

    <p class="MsoNormal"><span class="calibre1">Hızla oturarak şimşek gibi odanın etrafına göz gezdirdi. Flint homurdanarak boynunu ovuyordu. Theros, aklı karışmış bir halde gözlerini kırpıştırarak etrafına bakmıyordu. Ayağa kalkmış olan Gilthanas, Huma'nın mezarının ucunda durmuş kapıdaki birşeye bakıyordu. Laurana ona doğru yürürken, elf lordu döndü. Parmağını dudağına götürerek başıyla kapı tarafına doğru bir işaret yaptı Silvara orada oturmuş, başı kolları arasında, acı hıçkırıklarla ağlıyordu.</span></p>

    <p class="MsoNormal"><span class="calibre1">Laurana tereddüt etti, dudaklarındaki hiddet dolu sözcükler ölüyordu. Beklediği şeyin bu olmadığı kesindi. O ne ummuştu? diye sorguladı kendi kendine. Büyük bir ihtimalle bir daha hiç uyanmamayı. Mutlaka bir açıklama olmalıydı. İlerlemeye başladı.</span></p>

    <p class="MsoNormal"><span class="calibre1">"Silvara..." diye başladı.</span></p>

    <p class="MsoNormal"><span class="calibre1">Kız sıçradı, gözyaşlarından sırılsıklam yüzü korkudan kül gibi kesilmişti.</span></p>

    <p class="MsoNormal"><span class="calibre1">"Uyanmış ne yapıyorsunuz? Kendinizi benim büyümden nasıl kurtardınız?" dedi hayret içinde, duvara arkasını vererek.</span></p>

    <p class="MsoNormal"><span class="calibre1">"Sen onu boşver!" diye cevap verdi Laurana, nasıl kalktığı hakkında hiç bir fikri olmamasına rağmen. "Sen bize anlat bakalım..."</span></p>

    <p class="MsoNormal"><span class="calibre1">"Bu benim işimdi," diye beyan etti derin bir ses. Laurana ve diğerleri dönerek kurşuni renkli cüppeler içinde, beyaz sakallı yaşlı bir adamın yerdeki delikten ciddiyetle yükseldiğini gördüler.</span></p>

    <p class="MsoNormal"><span class="calibre1">"Fizban!" diye fısıldadı Laurana gözlerine inanamayarak.</span></p>

    <p class="MsoNormal"><span class="calibre1">Bir takırtı, tukurtu sesi duyuldu. Flint kaskatı kesilip bayılmıştı. Kimse ona bakmadı bile. Sadece yaşlı büyücüye korkuyla bakıyorlardı. Sonra, tiz bir çığlıkla Silvara, kendini soğuk taş zemine atarak titremeye ve yavaş yavaş sızlamaya başladı.</span></p>

    <p class="MsoNormal"><span class="calibre1">Diğerlerinin bakışlarını görmezlikten gelen Fizban, mezar odasının zemini üzerinde ilerleyip, mezarın ve baygın cücenin yanından geçerek Silvara'ya geldi. Arkasından Tasslehoff delikten çıkmıştı.</span></p>

    <p class="MsoNormal"><span class="calibre1">"Bakın kimi buldum," dedi kender gururla. "Fizban! Ve uçtum Laurana. Deliğin içine atladım ve dosdoğru havada uçmaya başladım. Sonra orada altın ejderhalar olan bir resim var; sonra Fizban kalktı bana bağırmaya başladı ve – itiraf etmeliyim ki bir an için orada kendimi biraz garip hissetim. Sesim gitti ve... Flint'e ne oldu?"</span></p>

    <p class="MsoNormal"><span class="calibre1">"Sus Tas," dedi Laurana mecalsizce, gözleri Fizban'daydı. Diz çökmüş yaşlı adam Yabani Elf'i sarsıyordu.</span></p>

    <p class="MsoNormal"><span class="calibre1">"Silvara neler yaptın?" diye sordu Fizban ciddiyetle.</span></p>

    <p class="MsoNormal"><span class="calibre1">Laurana o zaman belki de kızın bir hata yapmış olabileceğini düşündü – belli ki bu, yaşlı büyücünün giysilerini giymiş başka bir yaşlı adamdı. Bu ciddi yüzlü, güçlü adamın onun hatırladığı yaşlı sersem büyücü olmadığı kesindi. Ama hayır, o yüzü nerede olsa hatırlardı, o şapka bir yana!</span></p>

    <p class="MsoNormal"><span class="calibre1">Önünde duran Silvara ile Fizban'ı izleyen Laurana, ikisi arasında sessiz, şimşek gibi güçlü ve korkunç bir gücün dalgalandığını hissediyordu. Bu mekandan koşarak uzaklaşmak ve sonunda yorgunluktan yığılıp kalıncaya kadar koşmak için bir dürtü vardı içinde. Ama kıpırdıyamıyordu. Sadece bakıyordu.</span></p>

    <p class="MsoNormal"><span class="calibre1">"Silvara neler yaptın?" diye bilmek istedi Fizban. "Yeminini bozdun!"</span></p>

    <p class="MsoNormal"><span class="calibre1">"Hayır!" diye inledi kız, yerde yaşlı büyücünün ayaklarının dibinde kıvranarak. "Hayır, bozmadım. Daha bozmadım..."</span></p>

    <p class="MsoNormal"><span class="calibre1">"Dünyada başka bir bedenle dolaştın, insanların işine burnunu soktun. Sadece bu kadarı bile yeter. Ama en önemlisi onları buraya getirdin!"</span></p>

    <p class="MsoNormal"><span class="calibre1">Silvara'nın sırılsıklam yüzü şiddetli bir ıstırapla çarpılmıştı. Laurana kendi göz yaşlarının kontrolü dışında yanaklarından aktığını hissediyordu.</span></p>

    <p class="MsoNormal"><span class="calibre1">"Tamam o zaman!" diye bağırdı Silvara cüretle. "Yeminimi bozdum, en azından bozmaya çalıştım. Onları buraya getirdim. Getirmek zorundaydım! Çaresizliği ve çekilen ıstırapları gördüm. Sonra..." –sesi kısıldı, gözleri uzaklara daldı– "bir küreleri vardı..."</span></p>

    <p class="MsoNormal"><span class="calibre1">"Evet," dedi Fizban yavaşça. "Bir ejderha küresi. Buz Dağı Şatosu'ndan alınmış. Senin eline geçti. Sen küreyle ne yaptın Silvara? Şimdi küre nerede?"</span></p>

    <p class="MsoNormal"><span class="calibre1">"Onu yolladım..." dedi Silvara anca duyulabilen bir sesle.</span></p>

    <p class="MsoNormal"><span class="calibre1">Fizban sanki birden yaşlanıvermişti. Yüzünde yorgun bir ifade belirdi. Derin bir iç çekerek asasına yaslandı. "Onu nereye yolladın Silvara? Ejderha küresi nerede şimdi?"</span></p>

    <p class="MsoNormal"><span class="calibre1">"St-Sturm'de," diye araya girdi Laurana korkarak. "Onu Sancrist'e götürdü. Bunun anlamı ne? Sturm tehlikede mi?"</span></p>

    <p class="MsoNormal"><span class="calibre1">"Kim?" Fizban omuzundan arkaya baktı. "A, selamlar olsun şekerim." Kızı görünce yüzü aydınlandı. "Seni tekrar görmek ne hoş. Baban nasıl?"</span></p>

    <p class="MsoNormal"><span class="calibre1">"Babam..." Laurana aklı karışarak başını salladı. "Bak şimdi ihtiyar adam, babamı boşver! Kim..."</span></p>

    <p class="MsoNormal"><span class="calibre1">"Ya kardeşin." Fizban bir elini Gilthanas'a doğru uzattı. "Seni görmek ne hoş delikanlı. Sizi de lordum." Hayret içinde olan Theros'a eğilerek selam verdi. "Gümüş kol ha? Bak bak" – Silvara bir bakış fırlattı– "ne de büyük bir tesadüf. Theros Ironfeld idiniz değil mi? Hakkınızda çok şey duydum. Benim adım da..."</span></p>

    <p class="MsoNormal"><span class="calibre1">Yaşlı büyücü durdu, kaşları çatıldı. "Benim de adım..."</span></p>

    <p class="MsoNormal"><span class="calibre1">"Fizban," diye telafi etti Tasslehoff yardımsever bir edayla. "Fizban." dedi yaşlı adam gülümseyip başını sallayarak.</span></p>

    <p class="MsoNormal"><span class="calibre1">Luarana yaşlı büyücünün Silvara'ya doğru uyaran bir bakış fırlattığını gördüğünü düşündü. Kız, sanki aralarında sessiz ve gizli bir sinyal alışverişi olmuş gibi başını eğdi.</span></p>

    <p class="MsoNormal"><span class="calibre1">Fakat daha Laurana fırıldak gibi dönen düşüncelerini bir hale yola koyamadan Fizban yeniden ona döndü. "Ve şimdi Laurana, Silvara'nın kim olduğunu merak ediyorsundur. Bunu söyleyip söylememek Silvara'ya kalmış. Çünkü benim şimdi ayrılmam gerekiyor. Önümde uzun bir yolculuk var."</span></p>

    <p class="MsoNormal"><span class="calibre1">"Onlara söylemek zorunda mıyım?" diye sordu Silvara hafifçe. Hâlâ dizleri üzerindeydi ve konuşurken gözleri Gilthanas'a kayıyordu. Fizban onun bakışlarını takip etti. Elf lordunun gergin yüzünü görünce yüzü yumuşadı. Sonra başını hüzünle salladı.</span></p>

    <p class="MsoNormal"><span class="calibre1">Silvara ellerini ona doğru yakaran bir tavırla kaldırmıştı. Fizban ona doğru ilerledi. Kızın ellerini tutarak ayağa kaldırdı. Kız kollarını Fizban'ın boynuna doladı; Fizban da ona sıkı sıkı sarıldı.</span></p>

    <p class="MsoNormal"><span class="calibre1">"Hayır Silvara," dedi, sesi yumuşak ve sevecenlikle doluydu "onlara söylemek zorunda değilsin. Ablan gibi seçim sana ait." Buraya geldiklerini bile unutmalarını sağlayabilirsin."</span></p>

    <p class="MsoNormal"><span class="calibre1">Aniden Silvara'nın yüzünde kalan tek renk gözlerinin koyu mavişiydi. "Ama bunun anlamı...."</span></p>

    <p class="MsoNormal"><span class="calibre1">"Evet Silvara," dedi yaşlı adam. "Karar sana ait." Kızı anlından öptü. "Elveda Silvara."</span></p>

    <p class="MsoNormal"><span class="calibre1">Dönerek diğerlerine baktı. "Hoşçakalın, hoşçakalın. Sizi!yeniden görmek çok hoş. Şu tavuk tüyleri hakkında biraz darıldım; ama küsmedim." Bir dakika kadar kaşlarını çatarak Tasslehoff'a baktı. "Geliyor musun? Bütün gece bekleyecek değilim!"</span></p>

    <p class="MsoNormal"><span class="calibre1">"Gelmek mi? Seninle mi?" diye bağırdı Tas, Flint'in başını tok diye taş zemine bırakarak. Kender ayağa kalktı. "Elbette, dur torbamı alayım..." Sonra yerde baygın yatan cüceye bakarak durdu. "Flint..."</span></p>

    <p class="MsoNormal"><span class="calibre1">"O iyi olacak," diye söz verdi Fizban. "Arkadaşlarından çok uzun süre ayrılmayacaksın. Onları " –kendi kendine söylenerek kaşlarını çattı– "yedi gün, üç daha, biri oraya koy, yedi kere dört kaçtı? Aman işte Kıtlık Zamanı'nda yeniden görürsün. Divan toplantısını o zaman yapacaklar. Şimdi haydi. Yapacak işlerim var. Arkadaşların güvenilir ellerde. Silvara onlara bakar, bakarsın değil mi şekerim?" Yabani Elf'e doğru döndü.</span></p>

    <p class="MsoNormal"><span class="calibre1">"Onlara söyleyeceğim," diye söz verdi elf kızı hüzünle; gözleri Gilthanas'taydı.</span></p>

    <p class="MsoNormal"><span class="calibre1">Elf lordunun yüzü solmuş, korku tüm ruhuna yayılırken bir ona, bir Fizban'a bakıyordu.</span></p>

    <p class="MsoNormal"><span class="calibre1">Silvara içini çekti. "Haklısın. Yeminimi çok önce bozmuştum. Yapmaya niyetlendiğim şeyi bitirmeliyim.</span></p>

    <p class="MsoNormal"><span class="calibre1">"Nasıl istersen." Fizban elini Silvara'nın başına koyup gümüş saçlarını okşadı. Sonra geri döndü.</span></p>

    <p class="MsoNormal"><span class="calibre1">"Cezalandıralacak mıyım?" diye sordu kız, tam yaşlı adam gölgelere adımını atarken.</span></p>

    <p class="MsoNormal"><span class="calibre1">Fizban durdu. Başını sallayarak omuzundan geriye baktı. "Kimisi, şu anda bile cezalanmakta olduğunu düşünebilir, Silvara," dedi yavaşça. "Ama ne yaptınsa, aşktan yaptın. Nasıl ki seçim sana aitti, ceza da sana ait olacak."</span></p>

    <p class="MsoNormal"><span class="calibre1">Yaşlı adam karanlıklara daldı. Keseleri arkasından zıplayıp duran Tasslehoff arkasından koşuyordu. "Hoşçakal Laurana! Hoşçakal Theros! Flint'e iyi bakın!" Bunu takip eden sessizlikte Laurana yaşlı adamın sesini duyabiliyordu.</span></p>

    <p class="MsoNormal"><span class="calibre1">"Neydi şu isim? Fizbut, Furball..." "Fizban!" dedi Tas tiz bir sesle. "Fizban...Fizban..." diye mırıldandı yaşlı adam.</span></p>

    <p class="MsoNormal"><span class="calibre1">Bütün gözler Silvara'ya çevrildi.</span></p>

    <p class="MsoNormal"><span class="calibre1">Artık sakindi, kendi kendiyle barışmıştı. Yüzü hüzünle dolu olsa da, daha önce görmüş oldukları işkence veren, acı hüzün değildi bu. Bu kayıptan duyulan bir hüzündü, pişman olacak birşeyi olmayan birinin huzur dolu, boyun eğen hüznüydü. Silvara Gilthanas'a doğru gitti. Elf lordunun ellerini eline alarak yüzüne o kadar büyük bir aşkla baktı ki, Gilthanas kızın veda edeceğini anlamış olsa bile kendisini kutsanmış hissetti.</span></p>

    <p class="MsoNormal"><span class="calibre1">"Seni kaybediyorum Silvara," diye mırıldandı buruk bir sesle. Bunu gözlerinden anlayabiliyorum. Ama nedenini bilmiyorum! Beni seviyorsun..."</span></p>

    <p class="MsoNormal"><span class="calibre1">"Seni seviyorum elf lordu," dedi Silvara yavaşça. "Seni yaralanmış halinle kumda yatarken gördüğümde sevmiştim. Bana bakıp gülürnsediğinde benim kaderimin de ablamınkiyle aynı olacağını anlamıştım." İçini çekti. "Fakat bu, bu biçime girdiğimizde hepimizin göze alması gereken bir risk. Her ne kadar gücümüzü bu biçime taşısak da biçimin kendisi, zayıflığı etkisi altına alıyor. Ya da bu zayıflık mı acaba? Sevmek..."</span></p>

    <p class="MsoNormal"><span class="calibre1">"Silvara, anlamıyorum!" diye bağırdı Gilthanas.</span></p>

    <p class="MsoNormal"><span class="calibre1">"Anlayacaksın," diye söz verdi kız, sesi yumuşaktı. Başı önüne eğik.</span></p>

    <p class="MsoNormal"><span class="calibre1">Gilthanas kızı elleriyle kavrayarak tuttu. Kız yüzünü elf lordunun göğsüne gömdü. Gilthanas kızın o güzel gümüş saçlarını öptükten sonra hıçkırarak kucakladı.</span></p>

    <p class="MsoNormal"><span class="calibre1">Laurana arkasını döndü. Istırapları izinsiz bakılamayacak kadar kutsal görünmüştü gözüne. Kendi gözyaşlarını içine akıtarak etrafına bakınmaya başladı; derken aklına cüce geldi. Tulumundan biraz su alarak Flint'in yüzüne serpti.</span></p>

    <p class="MsoNormal"><span class="calibre1">Flint gözlerini kırpıştırarak açtı. Cüce bir an için Laurana'ya baktıktan sonra titreyen elini uzattı.</span></p>

    <p class="MsoNormal"><span class="calibre1">"Fizban!" diye fısıldadı cüce boğuk bir sesle.</span></p>

    <p class="MsoNormal"><span class="calibre1">"Biliyorum," dedi Laurana, cücenin Tas'ın ayrılış haberini nasıl karşılıyacağını merak ederek.</span></p>

    <p class="MsoNormal"><span class="calibre1">"Fizban ölmüştü!" dedi Flint nefesi kesilerek. "Tas öyle demişti. Tavuk tüylerinden bir yığın içinde!" Cüce oturmaya çalıştı. O sıçan beyinli kender nerede?"</span></p>

    <p class="MsoNormal"><span class="calibre1">"Gitti Flint," dedi Laurana. "Fizban ile birlikte gitti."</span></p>

    <p class="MsoNormal"><span class="calibre1">"Gitti mi?" Cüce etrafına boş boş baktı. "Gitmesine izin mi verdin? O yaşlı adamla?"</span></p>

    <p class="MsoNormal"><span class="calibre1">"Korkarım öyle..."</span></p>

    <p class="MsoNormal"><span class="calibre1">"Onun o ölü yaşlı adamla gitmesine izin mi verdin?"</span></p>

    <p class="MsoNormal"><span class="calibre1">"Aslında pek bir seçme hakkım yoktu." Laurana gülümsedi "Bu onun kararıydı. Merak etme iyi olacaktır..."</span></p>

    <p class="MsoNormal"><span class="calibre1">"Nereye gittiler?" Flint ayağa kalkarak eşyalarını sırtladı. "Onların peşinden gidemezsin," dedi Laurana. "Lütfen Flint.</span></p>

    <p class="MsoNormal"><span class="calibre1">Kollarını cücenin omuzuna doladı. "Sana ihtiyacım var. Sen Tanis'in en eski arkadaşısın, benim akıl hocamsın..."</span></p>

    <p class="MsoNormal"><span class="calibre1">"Ama o bensiz gitti," dedi Flint sızlanarak. "Nasıl gidebilir? Neden ben onun gidişini göremedim?"</span></p>

    <p class="MsoNormal"><span class="calibre1">"Bayılmıştın..."</span></p>

    <p class="MsoNormal"><span class="calibre1">"Ben öyle bir şey yapmam!" diye gürledi cüce. "Sen...sen kaskatı kesildiydin," diye kekeledi Laurana.</span></p>

    <p class="MsoNormal"><span class="calibre1">"Ben hiç bayılmam!" diye beyan etti cüce kızgınlıkla. "O kayığın güvertesinde kapıldığım ölümcül hastalığın tekrarı olsa gerek. Flint eşyalarını yere bırakarak kendisi de yanına çöktü. "Aptal kender. Ölü ve yaşlı bir adamla kaçıp gitti."</span></p>

    <p class="MsoNormal"><span class="calibre1">Theros, Laurana'nın yanına gelerek onu bir kenara çekti. "O yaşlı adam kimdi?" diye sordu merakla.</span></p>

    <p class="MsoNormal"><span class="calibre1">"Bu uzun bir hikaye." Laurana içini çekti. "Ayrıca ben bu sorunun cevabını verebileceğimden bile emin değilim."</span></p>

    <p class="MsoNormal"><span class="calibre1">"Bana tanıdık geldi." Theros kaşlarını çatarak başını salladı. "Yalnız onu daha önce nerede gördüğümü hatırlıyamıyorum ama her nedense Solace ile Son Yuva Hanı'nı çağrıştırıyor bana. Üstelik beni tanıyordu da..." Demirci gümüş eline baktı uzun uzun. "Bana baktığında, aynı bir ağaçta dolaşan yıldırım gibi içimde bir şok hissettim." Koca demirci ürpererek Silvara ve Gilthanas'a doğru baktı. "Peki ya buna ne dersin?"</span></p>

    <p class="MsoNormal"><span class="calibre1">"Sanırım sonunda öğrenmek üzereyiz," dedi Laurana. "Haklıydın," dedi Theros. "Ona güvenmemiştin..."</span></p>

    <p class="MsoNormal"><span class="calibre1">"Ama doğru nedenlerden dolayı değil," diye itiraf etti Laurana suçluluk duyarak.</span></p>

    <p class="MsoNormal"><span class="calibre1">Hafif bir ah ederek Gilthanas'ın kollarından uzaklaştı Silvara. Elf lordu gönülsüzce kızı bıraktı.</span></p>

    <p class="MsoNormal"><span class="calibre1">"Gilthanas," dedi Silvara derin ve titrek bir nefes alarak, "duvardan bir meşale alarak önümde tut."</span></p>

    <p class="MsoNormal"><span class="calibre1">Gilthanas tereddüt etti. Sonra, neredeyse hiddetle kızın dediklerini yaptı.</span></p>

    <p class="MsoNormal"><span class="calibre1">"Meşaleyi şurada tut..." diye tarif etti kız; sonunda ışık önünde alevleninceye kadar oğlanın eline kumanda etti. "Şimdi... arkamda duvardaki gölgeme bak," dedi titreyen bir sesle.</span></p>

    <p class="MsoNormal"><span class="calibre1">Mezar sessizdi, sadece meşalenin çıtırtısı duyuluyordu. Silvara'nın gölgesi, ardındaki soğuk taş duvarda hayat buldu. Yolarkadaşları gölgeye bakıyordu ve –bir an için– hiç biri bir şey söyleyemedi.</span></p>

    <p class="MsoNormal"><span class="calibre1">Silvara'nın duvara düşen gölgesi, genç bir elf kızının gölgesi değildi.</span></p>

    <p class="MsoNormal"><span class="calibre1">Bu bir ejderhanın gölgesiydi.</span></p>

    <p class="MsoNormal"><span class="calibre1">"Sen bir ejderhasın!" dedi Laurana şok olmuş bir halde. Elini kılıcına koydu ama Theros onu durdurdu.</span></p>

    <p class="MsoNormal"><span class="calibre1">"Hayır!" dedi aniden. "Hatırladım. O yaşlı adam..." Koluna baktı. "Şimdi hatırlıyorum. Son Yuva Hanı'na gelirdi sık sık! Daha değişik giyinirdi. Bir büyücü değildi ama oydu! Yemin ederim! Çocuklara masallar anlatırdı. İyi ejderhalarla ilgili masallar. Altın ejderhalarla ve..."</span></p>

    <p class="MsoNormal"><span class="calibre1">"Gümüş ejderhalarla," dedi Silvara, Theros'a bakarak. "Ben bir gümüş ejderhayım. Ablam Huma'ya aşık olan Gümüş Ejderha'ydı ve son büyük savaşa onunla birlikte katıldı..."</span></p>

    <p class="MsoNormal"><span class="calibre1">"Yo!" diye fırlattı meşaleyi yere Gilthanas. Bir an için ayakla - rının dibinde titreşerek kaldıktan sonra hiddetle üzerine basarak meşaleyi söndürdü. Silvara onu hüzünlü gözlerle izliyordu; onu teselli etmek için elini uzattı.</span></p>

    <p class="MsoNormal"><span class="calibre1">Gilthanas dehşet dolu gözlerle bakarak onun temasından çekindi.</span></p>

    <p class="MsoNormal"><span class="calibre1">Silvara elini yavaş yavaş indirdi. Hafifçe içini çekerek, evet, anlamında başını salladı. "Anlıyorum," diye mırıldandı. "Üzgünüm.”</span></p>

    <p class="MsoNormal"><span class="calibre1">Gilthanas titremeye başladıktan sonra ıstırapla iki büklüm oldu. Güçlü kollarıyla Gilthanas'a sarılan Theros, onu bir sıraya götürerek üzerini pelerini ile örttü.</span></p>

    <p class="MsoNormal"><span class="calibre1">"Şimdi kendime gelirim," diye geveledi Gilthanas. "Yalnız beni kendi başıma bırakın, bırakın düşüneyim. Bu delilik! Bu bir kabus. Bir ejderha!" Gözlerini, sanki görüntüleri sonsuza kadar gözünden uzaklaştırmak istercesine sıkı sıkı yumdu. "Bir ejderha..." diye fısıldadı mahvolmuş bir halde. Theros onun sırtını kibarca sıvazladıktan sonra diğerlerinin yanına gitti.</span></p>

    <p class="MsoNormal"><span class="calibre1">"Diğer iyi ejderhalar nerede?" diye sordu Theros. "Yaşlı adam çok olduğunu söylemişti. Gümüş ejderhalar, altın ejderhalar..."</span></p>

    <p class="MsoNormal"><span class="calibre1">"Çok fazlayız," diye cevap verdi Silvara gönülsüzce. "Buzduvarı'nda gördüğümüz gümüş ejderha gibi!" dedi Laurana.</span></p>

    <p class="MsoNormal"><span class="calibre1">"O da iyi bir ejderhaydı. Eğer sayınız çoksa, birleşin! Bizim kötü ejderhalarla savaşmamıza yardım edin!"</span></p>

    <p class="MsoNormal"><span class="calibre1">"Hayır!" diye bağırdı Silvara hiddetle. Mavi gözleri alev alev oldu ve Laurana onun hiddeti önünde bir adım geriledi.</span></p>

    <p class="MsoNormal"><span class="calibre1">"Neden?"</span></p>

    <p class="MsoNormal"><span class="calibre1">"Size anlatamam." Silvara'nın elleri sinirle kasılıyordu.</span></p>

    <p class="MsoNormal"><span class="calibre1">"Bu o yeminle ilgili birşey!" diye ısrar etti Laurana. "Öyle değil mi? Bozduğun yeminle. Ve Fizban'a sorduğun cezayla ilgili..."</span></p>

    <p class="MsoNormal"><span class="calibre1">"Size anlatamam!" Silvara alçak ve ateşli bir sesle konuşuyordu. "Yaptığım yeterince kötü zaten. Ama bir şey yapmam gerekiyordu! Dünyada yaşayıp mazlum insanların acı çekmelerine daha fazla dayanamazdım! Belki bir yardımım olur diye düşündüm ve elimden geleni yaptım. Elfleri birleştirmek için uzun uzun uğraştım. Onların savaşa girmelerini engelledim, ama işler gittikçe kötüleşti. Sonra siz geldiniz; sizin büyük bir tehlike içinde olduğunuzu gördüm, hiç birimizin hayal bile edemiyeceği kadar büyük bir tehlike. Çünkü yanınızda..." Sesi tekledi.</span></p>

    <p class="MsoNormal"><span class="calibre1">"Ejderha küresi!" dedi Laurana birden bire. "Evet." Silvara yumruklarını çaresizlikle sıkmıştı. "O zaman bir seçim yapmak zorunda olduğumu anladım. Sizde küre vardı ama mızrak da vardı. Hem mızrak, hem küre bana gelmişti! İkisi birlikte! Bu bir işaret, diye düşündüm ama ne yapmam gerektiğini bilmiyordum. Küreyi buraya getirerek sonsuza kadar emniyet içinde tutmayı düşündüm. Sonra, yolculuk ederken şövalyelerin onun burada kalmasına hiç bir zaman izin vermeyeceklerini fark ettim. Sorun yaşanacaktı. O zaman elime fırsat geçince küreyi yolladım." Omuzları çöktü. "Belli ki bu yanlış bir karardı. Ama bunu nasıl bilebilirdim?"</span></p>

    <p class="MsoNormal"><span class="calibre1">"Neden?" diye sordu Theros hararetle. "Küre ne işe yarıyor? Kötü mü? O şövalyeleri tehlikeye mi attın?"</span></p>

    <p class="MsoNormal"><span class="calibre1">"Büyük kötülük," diye mırıldandı Silvara. "Büyük iyilik. Kim bilebilir? Ben bile ejderha kürelerini anlayamıyorum. Çok uzun bir zaman önce, çok güçlü büyü kullanıcıları tarafından dövülmüşlerdi."</span></p>

    <p class="MsoNormal"><span class="calibre1">"Fakat Tas'ın okuduğu kitapta onları kullanarak ejderhaların denetim altına alınabilecekleri yazıyor!" dedi Flint. "Bunları bir çeşit gözlükle okumuştu. Gerçeği gösteren gözlükler diyordu onlara. Onların yalan söylemediklerini söylüyordu..."</span></p>

    <p class="MsoNormal"><span class="calibre1">"Hayır," dedi Silvara hüzünle. "Doğru. Aslında çok doğru – korkarım arkadaşlarınız acı bir pişmanlık duyarak anlayacaklar bunu."</span></p>

    <p class="MsoNormal"><span class="calibre1">Üzerlerindeki korku çemberi daralan yolarkadaşları, sadece Gilthanas'ın hıçkırıklarıyla bozulan bir sessizlik içinde bir arada oturuyorlardı. Meşaleler, mezarın duvarlarına ölümsüz hayaletler gibi dans eden, kaçışan gölgeler yolluyordu. Laurana, Huma ile Gümüş Ejderha'yı hatırladı. En son, korkunç savaşı düşündü – göklerin ejderhalarla dolmuş, toprağın alevler ve kan içinde patladığı savaşı.</span></p>

    <p class="MsoNormal"><span class="calibre1">"O halde neden getirdin bizi buraya?" diye sordu Laurana, Silvara'ya sessizce. "Neden hepimizin küreyi alıp uzaklaşmamıza izin vermedin?"</span></p>

    <p class="MsoNormal"><span class="calibre1">"Onlara söyleyebilir miyim? Bu güce sahip miyim?" diye sızlandı Silvara görülmeyen bir ruha.</span></p>

    <p class="MsoNormal"><span class="calibre1">Yüzünde hiç bir ifade olmaksızın, elleri kucağında kıpır kıpır, uzun bir süre sessizce oturdu. Gözleri kapandı, başı eğildi, dudakları kıpırdandı. Yüzünü elleriyle kapattıktan sonra hareketsiz oturdu. Sonra, titreyerek kararını verdi.</span></p>

    <p class="MsoNormal"><span class="calibre1">Ayağa kalkan Silvara, Laurana'nın eşyalarına doğru yürüdü. Diz çökerek yolarkadaşlarının onca uzun ve yorucu bir mesafede getirmiş oldukları kırık tahta parçasının örtüsünü dikkatlice açtı. Silvara bir kez daha yüzünde bir huzurla duruyordu. Ama şimdi hem gurur, hem de güç vardı yüzünde. İlk kez olarak Laurana kızın bir ejderha kadar güçlü ve mükemmel olduğuna inanmaya başlamıştı. Gümüş saçları meşale ışığında pırıldarken gururla yürüyen Silvara gidip Theros Ironfeld'in önünde durdu.</span></p>

    <p class="MsoNormal"><span class="calibre1">"Gümüş Kollu Theros'a," dedi, "ejderhamızrağını dövme gücünü bahşediyorum."</span></p>
  </div>
</body>
</html>
