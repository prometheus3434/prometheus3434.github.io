<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_14"><span class="calibre4">- 5 - Kargaşa. Tas yok oluyor. Alhana Yıldız meltemi.</span></h2>

    <p class="MsoNormal"><span class="calibre1">"Sahte şövalye..."</span></p>

    <p class="MsoNormal"><span class="calibre1">Sturm'ün omuzuna bir taş isabet etti. Taş, zırhı üzerinden onun canını pek acıtmamış olmasına rağmen, Şövalye büzüştü. Soluk yüzüne ve titreyen bıyıklarına bakan Tanis, acısının bir silahın veremeyeceği bir acı kadar derin olduğunu gördü.</span></p>

    <p class="MsoNormal"><span class="calibre1">Yolarkadaşları sokaktan yürüdükçe ve şehre gelişleri söylentisi yayıldıkça kalabalık artmıştı. Sturm vakar ile yürüyordu, başını gururla dik tutuyor, sataşmaları ve alayları duymazlıktan geliyordu. Muhafızlar kalabalığı arada sırada geri sürseler de bunu gönülsüzce yapıyorlardı ve kalabalık da bunun farkındaydı. O kadar hoş olmayan başka diğer nesneler yanı sıra daha çok taş atıldı. Kısa bir süre sonra bütün yolarkadaşları yara bere içinde kalmış, üzerleri çöp ve pislikle kaplanmıştı.</span></p>

    <p class="MsoNormal"><span class="calibre1">Tanis, Sturm'ün misilleme yapmaya, özellikle de bu kuru kalabalığa karşı misilleme yapmaya hiç bir zaman tenezzül etmeyeceğini, biliyordu ama yarımelfin Flint'i sıkı sıkı tutması gerekiyordu. Bu durumda bile kızgın cücenin muhafızlar arasından saldırıp, birilerinin kafasını kırmasından korkuyordu. Fakat Flint'e göz kulak olayım derken Tasslehoff'u unutmuştu Tanis.</span></p>

    <p class="MsoNormal"><span class="calibre1">Diğer insanların eşyalarına, nispeten daha az ilgi duyan kenderlerin "iğnelemek" olarak bilinen başka bir sevimsiz alışkanlıkları daha vardı. Her kenderin bu huyu kendine göre değişirdi. Ufak ırkları, şövalyelerin, savaşçıların, trollerin ve höbgoblinlerin dünyasında dolaşıp, hayatta kalmayı bu yolla başarıyordu. İğnelemek, bir düşmana sonunda deliler gibi, düzensizce dövüşmelerine neden olarak hiddet derecelerini arttıracak kadar hakaret etme yeteneğidir. Tas, savaşçı dostlarıyla yolculuk yaptığı için kullanmaya pek gerek duymadığı halde, bu iğneleme yeteneğinde bir ustaydı. Fakat şimdi Tas, içindeki durumdan sonuna kadar yararlanmaya karar vermişti.</span></p>

    <p class="MsoNormal"><span class="calibre1">O da hakaretleri bağırarak iade etmeye başlamıştı.</span></p>

    <p class="MsoNormal"><span class="calibre1">Neler olup bittiğini çok geç anlayabilmişti Tanis. Boşu boşuna onu susturmaya çalışmıştı. Tas sıranın başındaydı, yarımelf en arkadaydı ve kenderin çenesini kapatmanın hiç bir yolu yoktu.</span></p>

    <p class="MsoNormal"><span class="calibre1">"Sahte şövalye" ve "elf pisliği" gibi hakaretlerin bir yaratıcılığı olmadığını hissetmişti Tas. Bu insanlara Ortak Lisan'da ne geniş bir seçenek imkanı olabileceğini anlatmaya karar verdi. Tasslehoff'un hakaretleri, yaratıcılık ve maharetin şaheserleriydi. Ama ne yazık ki son derece kişisel ve zaman zaman da oldukça kaba olma özelliği de taşıyorlardı ve çok hoş bir masumiyet havasıyla sarfediliyorlardı.</span></p>

    <p class="MsoNormal"><span class="calibre1">"O senin burnun mu yoksa bir çeşit hastalık mı? Üstünde yürüyen o pireler numara da yapabiliyor mu? Annen bir lağım cücesi miydi?" sadece başlangıçta kullandıklarıydı. İşler, o noktadan sonra tepe taklak gelmişti.</span></p>

    <p class="MsoNormal"><span class="calibre1">Amir tutsakları daha hızlı yürütmeleri için emir verirken, muhafızlar hiddetlenen kalabalığa telaşla bakmaya başlamıştı. Ele geçirdikleri tutsakları bir zafer gösterisi diye gördükleri olayı büyük bir kargaşaya dönüşmek üzereydi.</span></p>

    <p class="MsoNormal"><span class="calibre1">“O kenderin çenesi kapatın!" diye bağırdı hiddetle.</span></p>

    <p class="MsoNormal"><span class="calibre1">Tanis, çaresizlik içinde Tasslehoff'a yetişmeye çalışıyordu ama mücadele eden muhafızlar ile bastıran kalabalık bunu imkansız kılıyordu. Gilthanas'ın ayakları yerden kesilmişti. Sturm, elfi korumaya çalışarak üzerine abanmıştı. Flint büyük bir hiddet içinde tekmeler atıyor, çırpınıyordu. Tanis tam Tasslehoff'a ulaşmıştı ki yüzüne bir domates yiyince, bir an için görme yeteneğini yitirdi.</span></p>

    <p class="MsoNormal"><span class="calibre1">"Hey amir efendi, o düdüğünü ne yapabilirsin, biliyor musun? Düdüğünü alıp..."</span></p>

    <p class="MsoNormal"><span class="calibre1">Tasslehoff'un, amire düdüğüyle ne yapabileceğini söyleyecek fırsatı olmamıştı çünkü tam o anda koca bir el onu meydan kavgasının ortasından çekip çıkartmıştı. İki çift el kenderin deliler gibi tekmeler atan ayaklannı sıkı sıkı tutarken, bir el Tas'ın ağzını kapatmıştı. Başına bir çuval geçirmişlerdi; o andan itibaren yani taşındığını hissettiği andan itibaren, Tas'ın bütün görebildiği veya kokusunu alabildiği çuval bezinden başka bir şey olmamıştı.</span></p>

    <p class="MsoNormal"><span class="calibre1">Yanan gözlerinden domatesi silen Tanis, çizmeli ayak sesleri ile daha çok bağırış çağırış duydu. Kalabalık yuhalayıp taş atmaya ve sonra ayrılarak koşmaya başlamıştı. Yeniden görmeye başladığında yarımelf, herkesin iyi olup olmadığını anlamak için çabuk çabuk etrafına baktı. Sturm, Gilthanas'ın kalkmasına yardım ediyor, elfin alnındaki bir kesikten akan kanı siliyordu. Durmadan küfredip duran Flint, sakalmdaki lahanaları temizliyordu.</span></p>

    <p class="MsoNormal"><span class="calibre1">"O kahrolasıca kender nerede!" diye kükredi cüce. "Onu..." Durup, bir o yana, bir bu yana dönerek bakınmaya başladı. "O kahrolasıca kender nerede? Tas? Hay Allah..."</span></p>

    <p class="MsoNormal"><span class="calibre1">"Sus!" diye emretti Tanis, Tas'ın kaçmayı başarmış olduğunu farkederek.</span></p>

    <p class="MsoNormal"><span class="calibre1">Flint mosmor kesildi. "Eh o ufak piç!" diye küfretti. "Bizi bu işe bulaştıran oydu ve bizi bırakıp..."</span></p>

    <p class="MsoNormal"><span class="calibre1">"Şışşt!" dedi Tanis, cüceye kızgınlıkla bakarak. Flint yutkunarak sessizleşti.</span></p>

    <p class="MsoNormal"><span class="calibre1">Amir, tutsaklarını Adalet Sarayı'na doğru götürdü. Sonunda, sağ salim çirkin, tuğla binaya girmişlerdi ki içlerinden birinin eksik olduğunu fark etti.</span></p>

    <p class="MsoNormal"><span class="calibre1">"Peşinden gidelim mi komutanım?" diye sordu nöbetçi.</span></p>

    <p class="MsoNormal"><span class="calibre1">Amir bir an durdu, sonra başını hiddetle hayır anlamında salladı. "Zamanınızı boşa harcamayın," dedi acı acı. "Bulunmak istemeyen bir kenderi bulmaya çalışmak ne demek biliyor musunuz siz? Hayır, bırakın gitsin. Hâlâ elimizde önemli olanlar var. Ben Divan'a bilgi verirken onları burada alıkoyun."</span></p>

    <p class="MsoNormal"><span class="calibre1">Memur sade tahta kapıdan girip yolarkadaşları ile muhafızları karanlık, pis kokulu holde bıraktı. Tamircinin teki holün bir köşesinde, belli ki çok fazla şarap içtiği için gürültüyle horlayarak yatıyordu. Muhafızlar üniformaları üzerindeki bal kabağı rendelerini silkerek üzerlerine yapışan havuç sapları ve diğer çöpleri temizlediler ciddiyetle. Gilthanas yüzündeki kana hafifçe dokundu. Sturm pelerinini elinden geldiğince temizlemeye çalıştı.</span></p>

    <p class="MsoNormal"><span class="calibre1">Amir geri gelerek kapıdan geçmelerini işaret etti. "Onları da getirin."</span></p>

    <p class="MsoNormal"><span class="calibre1">Muhafızlar tutsaklarını ileri sürerken Tanis, Sturm'ün yanına yaklaşmayı başardı. "Burada yetkili olan kim?" diye fısıldadı.</span></p>

    <p class="MsoNormal"><span class="calibre1">"Eğer şanslıysak, şehir hâlâ Hükümdarın idaresi altındadır," diye cevap verdi şövalye hafifçe. "Tarsisli Hükümdarlar'ın soylu ve gururlu oldukları bilinir." Omuzlarını silkti. "Sonra bizim aleyhimizde ellerinde ne var ki? Bir şey yapmadık. En kötüsü, silahlı bir refakatçi alayıyla bizi şehrin dışına çıkartırlar."</span></p>

    <p class="MsoNormal"><span class="calibre1">Tanis, mahkeme odasına girerken başını kuşkuyla salladı. Holden de kötü kokan kirli salona girince gözleri loşluğa alışıncaya kadar biraz zaman geçti. İki Tarsis Divanı üyesi, üzerine karanfil saplanmış portakalları burunlarına yaklaştırmış tutuyorlardı.</span></p>

    <p class="MsoNormal"><span class="calibre1">Divanın altı üyesi; üçü, sandalyesi ortada bulunan Hükümdarları'nın bir tarafında, üçü diğer tarafında olmak üzere yüksek bir platformda bulunan bir sıraya oturmuştu. Onlar içeri girerken Hükümdar bakışlarını onlara çevirdi. Sturm'ü görünce kaşları biraz kalktı ve Tanis'e sanki yüzü yumuşadı gibi geldi. Hatta Hükümdar, kibar bir baş hareketiyle şövalyeyi selamladı bile. Tanis'in ümidi arttı. Yolarkadaşları sıraların önünde durmak için ilerledi. Hiç sandalye yoktu. Ricacılar veya tutsaklar davalarını anlatmak için divanın önünde durmak zorundaydı.</span></p>

    <p class="MsoNormal"><span class="calibre1">"Bu adamların aleyhindeki iddia nedir?" diye sordu Hükümdar. Amir, yolarkadaşlarına meşum bir bakış fırlattı.</span></p>

    <p class="MsoNormal"><span class="calibre1">"Kargaşa yaratmak milord," dedi.</span></p>

    <p class="MsoNormal"><span class="calibre1">"Kargaşa mı!" diye patladı Flint. "Bizim kargaşalıkla bir ilgimiz yok! Bu o sıçan beyinli..."</span></p>

    <p class="MsoNormal"><span class="calibre1">Hükümdar efendinin kulağına bir şeyler fısıldamak için uzun cüppeler içinde bir suret çıktı gölgelerden. Yolarkadaşlarının hiç biri, girdiklerinde bu sureti fark etmemişti. Şimdi çekiyordu dikkatlerini.</span></p>

    <p class="MsoNormal"><span class="calibre1">Flint öksürerek sustu; kalın ak kaşlarının altından Tanis'e anlamlı, ciddi bir bakış attı. Cüce başını salladı, omuzları düştü. Tanis bitkinlikle iç geçirdi. Gilthanas titreyen ellerle yarasındaki kanı sildi, elf hatları nefretle bembeyaz kesilmişti. Yarı insan, yarı sürüngen görünüşlü çarpık ejderanın yüzüne hiç etkilenmeden, sakin sakin bakar gibi görünen bir tek Strurm vardı.</span></p>

    <p class="MsoNormal"><span class="calibre1">Handa kalan yolarkadaşları, diğerleri muhafızlar tarafından alındıktan sonra en az bir saat kadar hep birlikte Elistan'ın odasında oturdular. Caramon, kılıcı çekilmiş, kapının yanında nöbetteydi. Nehiryeli pencereden dışarısını gözlüyordu. Uzaktan hiddetli kalabalığın sesini duyabiliyorlardı; yolarkadaşları gergin, sinirli ifadelerle birbirlerine baktılar. Sonra ses azaldı. Kimse onları rahatsız etmedi. Han'da bir ölüm sessizliği vardı.</span></p>

    <p class="MsoNormal"><span class="calibre1">Sabah, hiç bir olay meydana gelmeden ilerledi. Soluk, soğuk güneş gökyüzüne tırmanarak kış gününü ısıtmak için pek az bir şeyler yaptı. Caramon kılıcını kınına sokarak esnedi. Tika, yanına oturmak için bir sandalye çekti. Nehiryeli tetikte, sessizce Elistan ile konuşmakta ve mülteciler için planlar yapmakta olan Altınay'ın yanına gitti.</span></p>

    <p class="MsoNormal"><span class="calibre1">Sadece Laurana, görecek bir şey olmadığı halde pencerenin yanında kalmıştı. Belli ki muhafızlar sokakta bir yukarı, bir aşağı yürümekten bıkmış, kapı eşiklerine sığınmışlar, ısınmaya çalışıyorlardı. Arkasında Tika ile Caramon'un hafifçe gülüştüklerini duyabiliyordu. Laurana dönüp onlara baktı. Duyulamayacak kadar alçak bir sesle konuşan Caramon görünüşe göre bir savaşı anlatıyordu. Tika, gözlerinde bir takdir pırıltısıyla, dikkatle dinliyordu.</span></p>

    <p class="MsoNormal"><span class="calibre1">Genç barmen kız güneye, Kharas Çekici'ni bulmak için yaptıkları yolculukta, dövüş konusunda epey bir idman yapmış; kılıç kullanmada büyük bir başarı sağlayamasa da kalkanla vurmakta büyük bir ustalık kazanmıştı. Zırhını artık rahatlıkla taşıyordu. Hâlâ üzerine tam oturmuyordu zırh ama o durmadan bir şeyler ekliyor, savaş alanlarında kalan parçaları tutturuyordu. Güneş ışığı zincirden zırh yeleği üzerinde aniden parıldayarak kızıl saçları üzerinde parladı. Genç kadınla konuşurken Caramon'un yüzü canlanmış ve rahatlamıştı. Birbirlerine dokunmuyorlardı – Caramon'un altın gözlü kardeşinin bakışları üzerlerinde oldukça– ama birbirlerine çok yaklaşmışlardı.</span></p>

    <p class="MsoNormal"><span class="calibre1">Laurana içini çekerek, kendini çok yalnız hissederek ve –Raistlin'in sözlerini düşündükçe– korkarak döndü.</span></p>

    <p class="MsoNormal"><span class="calibre1">Kız âhının yankılandığını duydu ama bu bir pişmanlık âhı değildi. Bu, tedirgin olan birinin âhıydı. Biraz dönerek bakışlarını Raistlin'e çevirdi. Büyücü okumaya çalıştığı büyü kitabını kapatmış, camdan süzülen az güneş ışığına doğru hareket etmişti. Büyü kitabını her gün çalışmak zorundaydı. Bu, büyücüler üzerindeki bir lanetti; zaman zaman büyüleri belleklerine işlemek zorundaydılar, çünkü büyü sözleri ateşteki kıvılcımlar gibi parlayıp ölürlerdi. Yapılan her büyü, büyücünün gücünü çeker, sonunda yeniden dinlenmeden hiç büyü yapamayacak kadar yoruluncaya kadar fiziksel olarak onu yorardı.</span></p>

    <p class="MsoNormal"><span class="calibre1">Raistlin'in kudreti de kuvveti gibi, yolarkadaşlan Solace'ta buluştuğundan beri git gide artıyordu. Kendisine, Pax Tharkas'da ölmüş olan sakar yaşlı büyücü Fizban tarafından öğretilmiş olan birkaç büyüye hakim olmaya başlamıştı. Onun kudreti arttıkça, yolarkadaşlarının kuşkuları da artar olmuştu. Kimsenin ona güvenmemek için açık bir nedeni yoktu – aslında onun büyüsü sayesinde yaşamları birkaç kez kurtulmuştu. Fakat onun huzur kaçırıcı bir yönü vardı – gizli, sessiz, kendiyle yetinen, bir istridye kadar yalnızdı.</span></p>

    <p class="MsoNormal"><span class="calibre1">Aklı başka yerlerde, Xak Tsaroth'ta eline geçirdiği garip büyü kitabının gece mavisi kabını okşarken sokağa bakıyordu Raistlin. Karanlık, kum saati biçimli siyahları olan altın gözleri, soğuk soğuk pırıldıyordu.</span></p>

    <p class="MsoNormal"><span class="calibre1">Laurana büyücüyle konuşmaktan hiç hoşlanmadığı halde, bilmesi gerekiyordu! Ne demek istemişti – uzun bir veda ile?</span></p>

    <p class="MsoNormal"><span class="calibre1">"Öyle uzaklara bakınca ne görüyorsun?" diye sordu yavaşça, aniden korkunun onu zayıflatarak ve üzerinden yalayıp geçtiğini hissederek yanına oturdu.</span></p>

    <p class="MsoNormal"><span class="calibre1">"Ne mi görüyorum?" diye tekrarladı büyücü hafifçe. Büyük bir acı ve hüzün vardı sesinde, alışık olduğu iğneleyici ton değil. "Her şeyi etkilediği haliyle zamanı görüyorum. İnsan teni önümde büzüşerek, ölüyor. Çiçekler, solmak için açıyor. Ağaçlar bir daha edinemeyecekleri yeşil yapraklarını döküyorlar. Benim gözümde hep kış var, hep gece var."</span></p>

    <p class="MsoNormal"><span class="calibre1">"Ve – bunlar sana Yüksek Büyücülük Kuleleri'nde olmuştu öyle mi?" diye sordu Laurana, hayretten de öte bir şaşkınlıkla. "Neden? Ne için?"</span></p>

    <p class="MsoNormal"><span class="calibre1">Raistlin o nadir ve çarpık tebessümüyle gülümsedi. "Bana kendi ölümlülüğümü hatırlatması için. Bana merhameti öğretsin diye." Sesi alçaldı. "Gençliğimde mağrur ve kibirli idim. Sınav'a girmeye hak kazanmış en genç kişi olarak hepsine gösterecektim!" Narin yumruğu kasıldı. "A, evet onlara gösterdim. Bedenimi parçalara ayırdılar, aklımı yuttular, ta ki sonunda ben..." Aniden sustu, gözleri Caramon'a kayarak.</span></p>

    <p class="MsoNormal"><span class="calibre1">"Sonunda sen ne?" diye sordu Laurana öğrenmeye korktuğu halde büyülenmiş bir halde.</span></p>

    <p class="MsoNormal"><span class="calibre1">"Hiç," diye fısıldadı Raistlin gözlerini indirerek. "Bu konuda konuşmak bana yasaklandı."</span></p>

    <p class="MsoNormal"><span class="calibre1">Laurana ellerinin titrediğini gördü. Alnı boncuk boncuk terlemişti. Nefesi ötmeye başladı ve öksürük tuttu. Dikkatsizce davrandığı için bu kadar kedere neden olduğundan kendini suçlu hisseden kız, kızararak başını salladı, dudaklarını ısırdı. "Ben, ben sana acı verdiğim için özür dilerim. Böyle olmasını istemezdim." Aklı karışarak yere baktı, saçını yüzünü örtecek şekilde önüne dökerek – çocukça bir alışkanlık.</span></p>

    <p class="MsoNormal"><span class="calibre1">Raistlin şuursuzca ileri abandı, eli titreyerek sanki kendilerine ait bir yaşamları varmış gibi duran o harika saçlara dokunmak için uzandı; saçlar o kadar canlı, o kadar gürdü ki. Sonra gözlerinin önüne ölmekte olan ten gelince hemencecik geri çekti elini ve dudaklarında acı bir tebessüm ile sandalyesine gömüldü. Çünkü Laurana bilmiyordu ve bilemezdi; ama Raistlin kıza baktığında yaşamı boyunca görebileceği tek güzelliği görüyordu. Elf standartlarına göre genç, büyücünün lanetlenmiş görüş kabiliyetine göre bile ölüm veya harabiyet tarafından dokunulmamıştı.</span></p>

    <p class="MsoNormal"><span class="calibre1">Laurana bunların hiç birini görmemişti. O sadece büyücünün biraz kıpırdadığını görmüştü. Neredeyse ayağa kalkıp gidecekti ama şimdi büyücü onu çekiyordu ve hâlâ onun sorusuna bir cevap vermemişti. "Y-yani...geleceği görebilir misin? Tanis bana annenin –ne derler– olanları önceden bilen biri olduğunu söyledi. Tanis, hep akıl danışmaya sana gelir..."</span></p>

    <p class="MsoNormal"><span class="calibre1">Raistlin, Laurana'yı düşünceli düşünceli süzdü. "Yarımelf bana, ileriyi gördüğüm için akıl danışmaya gelmez. Bunu yapamam. Ben bir kâhin değilim. Bana gelir, çünkü ben düşünmesini bilirim, bu da bu ahmakların hiç birinin başaramadığı bir şey olsa gerek."</span></p>

    <p class="MsoNormal"><span class="calibre1">"Fakat – söylediğin o söz. Bazılarımızın bir daha görüşemeyebileceği." Laurana büyücüye büyük bir ciddiyetle baktı. "Bir şeyi görmüş olmalısın! Neydi – bilmeliyim! Yoksa...Tanis miydi?"</span></p>

    <p class="MsoNormal"><span class="calibre1">Raistlin düşündü. Konuştuğu zaman, Laurana'dan çok kendiyle konuşuyor gibiydi. "Bilmiyorum," diye fısıldadı. "Neden böyle bir şey söylediğimi bile bilmiyorum. Sadece –bir an için– bunu bildim..." Hatırlamaya çalışıyor gibiydi ama sonra aniden omuzlarını silkti.</span></p>

    <p class="MsoNormal"><span class="calibre1">"Neyi biliyordun?" diye ısrar etti Laurana.</span></p>

    <p class="MsoNormal"><span class="calibre1">"Hiçbir şeyi. Burada olsaydı şövalyenin de söyleyeceği gibi, benim aşırı çalışan hayal gücüm. Dernek ki Tanis sana annemden söz etti," dedi, aniden konuyu değiştirerek.</span></p>

    <p class="MsoNormal"><span class="calibre1">Laurana hayal kırıklığına uğrasa da eğer konuşmaya devam ederse daha çok şey öğrenebilecekmiş gibi başını evet anlamında salladı. "Onun ileriyi görmek gibi vergisi olduğunu söyledi. Geleceğe bakarak olabilecek şeylerin görüntülerini görürmüş."</span></p>

    <p class="MsoNormal"><span class="calibre1">"Bu doğru," diye fısıldadı Raistlin, sonra alay edercesine gülümsedi. "Bu çok da işine yaradı ya. Evlendiği ilk adam, kuzey ülkelerinden gelen yakışıklı bir savaşçıymış. Tutkuları birkaç ay içinde bitmiş ve bundan sonra hayatı birbirlerine zehir etmişler. Annem narin yapılı, bazen saatlerce uyanamadığı garip translara giren bir kadınmış. Fakirlermiş, kocasının kılıcıyla kazandığını yer içerlermiş. Adam soylu bir kanı olduğu halde, ailesinden hiç söz etmezmiş. Ben karısına asıl ismini söyleyip söylemediğinden bile kuşkuluyum."</span></p>

    <p class="MsoNormal"><span class="calibre1">Raistlin'in gözleri kısıldı. "Gerçi Kitiara'ya söylemişti. Buna eminim. İşte bu yüzden kuzeye gitti Kitiara, ailesini bulmaya."</span></p>

    <p class="MsoNormal"><span class="calibre1">"Kitiara..." dedi Laurana gergin bir sesle. İsme ağrıyan bir dişe dokunur gibi dokunmuştu, Tanis'in sevdiği bu insan kadın hakkında daha fazla bir şeyler öğrenme hevesiyle. "Yani o adam – soylu savaşçı– Kitiara'nın babası mıydı?" diye sordu kız boğuk bir sesle.</span></p>

    <p class="MsoNormal"><span class="calibre1">Raistlin onu delip geçen gözlerle bir baktı. "Evet," diye fısıldadı. "Benim ablam olur. Caramon ile benden sekiz yaş kadar büyüktür. Sanırım babasına çok benziyor. O ne kadar yakışıklıysa, Kitiara da o kadar güzeldi. Azimkar, sert, savaşçı, güçlü ve korkusuz. Babası ona bildiği tek şeyi öğretmiş – savaş sanatını. Her seferinde daha uzun yolculuklara çıkar olmuş ve günün birinde tamamen ortadan kaybolmuş. Annem, Yücearayanlar'ı onun ölümünü resmen tanımaları konusunda ikna etmiş. Sonra bizim babamız olan adamla yeniden evlenmiş. Basit bir adammış, odunculuk yaparmış. Bir kez daha, ileriyi görmesi kendisine bir fayda sağlamamış."</span></p>

    <p class="MsoNormal"><span class="calibre1">"Neden?" diye sordu hikayeye iyice kapılmış olan Laurana kibarca; onun sadece kızın yüzündeki ifadelerden kendi anlattıklarından çok daha fazlasını çıkarmakta olduğunu bilmeden genellikle suskun olan büyücünün bu kadar konuşkan olmasına hayret etmişti.</span></p>

    <p class="MsoNormal"><span class="calibre1">"Kardeşim ile benim doğumum herşeyden önce," dedi Raistlin. Sonra, öksürük nöbetine tutularak konuşmasını kesip eliyle kardesini işaret etti. "Caramon! İçeceğimin zamanı geldi," dedi, en yüksek konuşmayı bile bastıracak tıslayan bir fısıltıyla. "Yoksa başkalarının yanında beni unuttun mu?"</span></p>

    <p class="MsoNormal"><span class="calibre1">Caramon tam kahkahasının ortasında sessizleşti. "Hayır Raist," dedi suçlu suçlu, aceleyle yerinden kalkarak ateşin üzerine bir çaydanlık astı. Tika büyücünün bakışlarıyla karşılaşmamak için sessizleşerek boynunu eğdi.</span></p>

    <p class="MsoNormal"><span class="calibre1">Bir an için ona baktıktan sonra Raistlin yeniden, bütün bu olanları karnının içindeki bir yumrukla seyreden Laurana'ya döndü. Sanki hiç kesintiye uğramamış gibi konuşmaya devam etti. "Annem doğumdan sonra bir daha hiç kendini toparlayamamış. Ebe beni ölü zannetmiş ve Kitiara olmasaymış ölecekmişim de. Onun deyimiyle, ilk savaşı ölümle olmuş ve ödül olarak da beni kazanmış. Bizi o yetiştirdi. Annem çocuk bakacak durumda değildi ve babam karnımızı doyurabilmek için gece gündüz çalışırdı. Caramon ile ben buluğ çağındayken babamız bir kazada öldü. O gün annem translarından birine girdi" –Raistlin'in sesi alçalmıştı– "ve bir daha da çıkmadı. Açlıktan öldü."</span></p>

    <p class="MsoNormal"><span class="calibre1">"Ne kadar korkunç!" diye mırıldandı Laurana, titreyerek.</span></p>

    <p class="MsoNormal"><span class="calibre1">Raistlin uzun bir süre konuşmadı, garip gözleri dışarıdaki soğuk, gri kış göğüne dalmıştı. Sonra ağzı alayla kaydı. "Bu bana önemli bir ders vermişti – gücü denetim altında tutmayı. Gücün seni denetlemesine izin vermeyeceksin!"</span></p>

    <p class="MsoNormal"><span class="calibre1">Laurana duymamış gibiydi. Kucağında duran elleri sinirle seyiriyordu. Bu, sormayı tasarladığı soruyu sormanın tam sırasıydı ama bir türlü güvenemediği ve korktuğu bu adama da kişiliğinin derinliklerini açmış olacaktı. Fakat merakı –ve sevgisi– çok büyüktü. Ustaca hazırlanmış bir tuzağa düştüğünün farkında bile değildi. Çünkü Raistlin, günün birinde lazım olur diye insanların ruhlarının gizlerini keşfetmeyi çok severdi.</span></p>

    <p class="MsoNormal"><span class="calibre1">"Sen o zaman ne yaptın?" diye sordu kız yutkunarak. "Kit- Kitiara..." Doğal davranmaya çalışırken dili dolanmış ve utanarak kızarmıştı.</span></p>

    <p class="MsoNormal"><span class="calibre1">Raistlin, Laurana'nın iç çekişmesini ilgiyle izliyordu. "Kitiara o zamanlar gitmişti bile," diye cevap verdi. "On beşinde evi terk etti, kılıcıyla ekmeğini kazanmaya başladı. Tam bir uzman –Caramon öyle diyor– ve ücretli bir iş bulmakta hiç zorlanmıyormuş. Sık sık gelirdi, nasıl olduğumuza bakmak için. Biraz daha büyüyüp, beceri kazanınca bizi de yanına aldı. İşte o zaman Caramon ile birlikte dövüşmeyi öğrendik – ben büyümü kullanıyordum, kardeşim de kılıcını. Sonra, Kitiara, Tanis ile tanıştıktan sonra, –Raistlin'in gözleri Laurana'nın huzursuzluğu karşısında pırıldadı– "bizimle daha çok yolculuk etmeye başladı."</span></p>

    <p class="MsoNormal"><span class="calibre1">"Bizimle dediğin kim? Nereye gidiyordunuz?"</span></p>

    <p class="MsoNormal"><span class="calibre1">"Daha o zamanlardan şövalyelik hayalleri kuran Sturm Brightblade vardı, kender vardı, Tanis, Caramon ve ben vardım. Flint demircilik işini bırakmadan önce onunla yolculuk yapardık. Yollar o kadar tehlikeli bir hal aldı ki, sonunda Flint yolculuk yapmaktan vaz geçti. Ve bu zaman boyunca, arkadaşlarımızdan çok şeyler öğrendik. Huzursuz olmaya başlamıştık. Ayrılmanın zamanı geldi, demişti Tanis."</span></p>

    <p class="MsoNormal"><span class="calibre1">"Siz de onun dediğini mi yaptınız? O zamanlar da mı sizin liderinizdi?" Qualinost'tan ayrılmadan önceki halini, sakalsız ve artık yüzünde bulunan üzüntü, sıkıntı çizgileri olmadığı zamanlardaki halini hatırlamak için gerilere gitti. Ama daha o zamanlar bile içine kapanık, düşünceli biriydi; her iki ırka da hem ait olmanın, hem de olmamanın acısını çekiyordu. O zamanlar onu anlayamamıştı. Ancak şimdi, insanların dünyasında yaşadıktan sonra anlamaya başlamıştı.</span></p>

    <p class="MsoNormal"><span class="calibre1">"Bir liderde olması gerektiği söylenen vasıflara sahip. Çabuk karar verebiliyor, akıllı, yaratıcı. Fakat çoğumuzda bir fazla, bir eksik bu yetenekler var. Neden diğerleri Tanis'i izliyor? Sturm asil bir kana sahip, kökleri kadim zamanlara uzanan bir tarikata mensup. Neden piç bir yarımelfi izliyor? Sonra Nehiryeli? İnsan olmayan ve yarı insan olan herkesten kuşku duyuyor. Yine de Altınay ile birlikte Tanis'i Cehennemin dibine kadar takip ederler. Neden?"</span></p>

    <p class="MsoNormal"><span class="calibre1">"Bunu ben de merak ettim," diye başladı Laurana, "ve bence..." Fakat onu duymamazlığa gelen Raistlin kendi sorusuna kendi cevap verdi. "Tanis hislerini dinliyor. Onları bastırmıyor, şövalyenin yaptığı gibi, ya da Bozkırlı'nın yaptığı gibi gizlemiyor. Tanis, bir liderin bazen kafasıyla değil, gönlüyle hareket etmesi gerektiğini biliyor." Raistlin kıza baktı. "Bunu unutma."</span></p>

    <p class="MsoNormal"><span class="calibre1">Laurana aklı karışarak gözlerini kırpıştırdı, sonra büyücünün sesinin tonunda onu rahatsız eden bir büyüklük hissederek mağrurca şöyle dedi: "Görüyorum ki kendini katmıyorsun. Eğer iddia ettiğin kadar akıllı ve kudretli isen, neden Tanis'i izliyorsun?"</span></p>

    <p class="MsoNormal"><span class="calibre1">Raistlin'in kumsaati gözleri karaydı ve kukuletasının altında gizliydi. Caramon ikizine çaydanlıktan özenle koyulmuş bir kupa su getirdiğinde konuşmasını kesti. Savaşçı, Laurana'ya baktı; yüzü, kardeşi ne zaman böyle davransa takındığı ifadeyi takınmıştı; kararmış, utanmış ve huzursuzdu.</span></p>

    <p class="MsoNormal"><span class="calibre1">Bu Raistlin'in dikkatini çekmemiş gibiydi. Torbasından bir kese çıkartarak sıcak suya bazı yeşil yapraklar serpiştirdi. Sert, ekşi bir koku doldurdu odayı. "Ben onu izlemiyorum." Genç büyücü bakışlarını Laurana'ya kaldırdı. "Şimdilik Tanis ile yollarımız aynı yöne gidiyor o kadar."</span></p>

    <p class="MsoNormal"><span class="calibre1">"Solamniya Şövalyeleri şehrimizde hoş karşılanmaz," dedi Hükümdar sert bir edayla, yüzü ciddiydi. Kara bakışları grubun geri kalanını taradı geçti. "Elfler de, kenderler de, cüceler de ve onlarla birlikte yolculuk yapan herkes. Anladığım kadarıyla yanınızda bir büyü kullanıcısı varmış, kırmızı cübbe giyen biri. Sizler zırh kuşanmışsınız. Silahlarınızda kan izleri var ve hemen silahlarınıza davranıveriyorsunuz. Belli ki hünerli savaşçılarsınız."</span></p>

    <p class="MsoNormal"><span class="calibre1">"Paralı askerler kuşkusuz milord," dedi amir.</span></p>

    <p class="MsoNormal"><span class="calibre1">"Biz paralı asker değiliz," dedi Sturm sıranın önünde durmak için öne çıkarak; tavrı mağrur ve soyluydu. "Kuzeydeki Abanasinya Bozkırları'ndan geldik. Pax Tharkas'daki Ejderha Yüceefendisi Verminaard'ın elindeki sekiz yüz kadın, erkek, çocuğu kurtardık. Ejderha ordularının gazabından kaçan insanları dağlar arasındaki bir vadide gizledikten sonra efsanevi Tarsis şehrinde gemi bulmak umuduyla güneye geldik. Şehirin karalar içinde kaldığını bilmiyorduk; yoksa buraya kadar zahmet etmezdik."</span></p>

    <p class="MsoNormal"><span class="calibre1">Hükümdar kaşlarını çattı. "Kuzeyden mi geliyoruz diyorsunuz? Bu imkansız. Kimse cücelerin dağlar arasındaki Thorbardin krallığından sağ salim geçemez."</span></p>

    <p class="MsoNormal"><span class="calibre1">"Eğer Solamniya Şövalyeleri hakkında birazcık bir şey bilseniz, yalan söylemektense –düşmanlarına bile– ölmeyi yeğleyeceklerini bilirsiniz," dedi Sturm. "Cüce krallığına girdik ve Kharas'ın kaybolmuş Çekici'ni bulup onlara teslim ederek geçiş hakkı kazandık."</span></p>

    <p class="MsoNormal"><span class="calibre1">Hükümdar huzursuzca kıpırdandı yerinde, arkasında oturmakta olan ejderana bakarak. "Şövalyeleri biraz tanırım," dedi gönülsüzce. "O yüzden öyküne inanmam gerekir, gerçi daha çok bir çocuk masalını andırsa da..."</span></p>

    <p class="MsoNormal"><span class="calibre1">Aniden kapılar gümbürtüyle açılarak iki muhafız iri adımlarla içeri daldı, bir tutsağı kabaca sürüklüyorlardı. Yolarkadaşlarını yana iterek tutsağı yere savurdular. Tutsak bir kadındı. Yüzü kapalıydı, uzun etekler ve ağır bir pelerin giymişti. Bir an için yerde yattı kaldı, sanki doğrulamayacak kadar yorgun veya pes etmiş gibi. Sonra, görünüşe göre içten gelen yüce bir gayretle kendini doğrultmaya başladı. Belli ki kimse ona yardımcı olmayacaktı. Hükümdar yüzü ciddi ve asık bakıyordu kadına. Arkasındaki ejderan ayağa kalkmış kadını ilgiyle izliyordu. Kadın uğraştı, pelerinine, uzun dökük eteklerine takıldı.</span></p>

    <p class="MsoNormal"><span class="calibre1">Sonra Sturm yanına gitti.</span></p>

    <p class="MsoNormal"><span class="calibre1">Şövalye, bir kadına uygulanan bu hissiz davranış karşısında hayrete düşerek dehşetle seyrediyordu. Tanis'e baktı, her zaman dikkatli davranan yarımelfin başını hayır anlamında salladığını gördü ama kadının ayağa kalkmak için harcadığı yürekli çabanın görüntüsü şövalye için çok fazlaydı. İleri doğru bir adım attı ve kendisine doğru bir silahın doğrultulmuş olduğunu gördü.</span></p>

    <p class="MsoNormal"><span class="calibre1">"İsterseniz beni öldürün," dedi şövalye muhafıza, "ama ben hanımefendiye yardımcı olacağım."</span></p>

    <p class="MsoNormal"><span class="calibre1">Muhafız gözlerini kıpnştırarak geriye adım attı, gözleri Hükümdarı'nda emir bekliyordu. Hükümdarı başını hafifçe salladı. Olanları yakından izleyen Tanis nefesini tuttu. Sonra Hükümdar'ın gülümseyip, hemen tebessümünü eliyle kapattığı gördüğünü zannetti.</span></p>

    <p class="MsoNormal"><span class="calibre1">"Hanımefendi, izin verin size yardımcı olayım," dedi Sturm kibarca, dünyada uzun zamandır görülmeyen modası geçmiş bir kibarlıkla. Güçlü elleri kadını kibarca ayakları üzerinde doğrulttu.</span></p>

    <p class="MsoNormal"><span class="calibre1">"Beni bıraksanız daha iyi şövalye bey," dedi kadın, sözleri peçesinin ardından anca duyuluyordu. Fakat sesini duyan Tanis ve Gilthanas hafifçe içlerini çektiler birbirlerine bakarak. "Ne yaptığınızın farkında değilsiniz," dedi kadın. "Yaşamınızı tehlikeye atıyorsunuz..."</span></p>

    <p class="MsoNormal"><span class="calibre1">"Bu benim için bir şereftir," dedi Sturm eğilip selam vererek. Sonra korurcasına kadının yanında durdu, gözleri muhafızlardaydı.</span></p>

    <p class="MsoNormal"><span class="calibre1">"Silvanestili bir elf!" diye fısıldadı Gilthanas, Tanis'e. "Sturm bunu biliyor mu?"</span></p>

    <p class="MsoNormal"><span class="calibre1">"Tabii ki bilmiyor," dedi Tanis yavaşça. "Nasıl bilebilir ki? Ben bile aksanını zar zor anlayabildim."</span></p>

    <p class="MsoNormal"><span class="calibre1">'Burada ne yapıyor olabilir? Silvanesti çok uzakta..."</span></p>

    <p class="MsoNormal"><span class="calibre1">Ben..." diye başladı Tanis ama muhafızlardan biri onu geriye itti. Tam Hükümdar konuşmaya başladığında sustu.</span></p>

    <p class="MsoNormal"><span class="calibre1">“Lady Alhana," dedi soğuk bir sesle Hükümdar, "bu şehri terk etmeniz için uyarılmıştınız. Son kez karşıma geldiğinizde size merhamet ettim, çünkü halkınız tarafından diplomatik bir görevle gelmiştiniz; Tarsis'te hâlâ protokola saygı duyulur. O zaman da size söylemiştim ama, bizden bir yardım beklemeniz boşuna ve o zaman da ayrılmanız için 24 saat zaman tanımıştım. Ama bakıyorum hâlâ buradasınız." Muhafızlara baktı. "Suçu nedir?"</span></p>

    <p class="MsoNormal"><span class="calibre1">"Paralı asker almaya çalışmak milord," diye cevap verdi memur. "Eski Sahil'deki hanın birinde bulundu milord." Amir Sturm'e sert sert baktı. "Bunlarla daha önce karşılaşmamış olması iyi. Tabii ki Tarsis'te kimse bir elfe yardım etmez."</span></p>

    <p class="MsoNormal"><span class="calibre1">"Alhana," diye mırıldandı Tanis kendi kendine. Gilthanas'a doğru yanaştı. "Neden bu isim bana tanıdık geldi?"</span></p>

    <p class="MsoNormal"><span class="calibre1">"Bu ismi tanımayacak kadar mı uzaklaştın kendi halkından?" diye cevap verdi elf yavaşça elf dilinde. "Silvanesti kuzenlerimiz arasında Alhana adını taşıyan sadece tek bir kişi vardır. Alhana Yıldızmeltemi, Yıldızların Sözcüsü'nun kızı, halkının prensesi, oğlan kardeşleri olmadığı için babasının ölümü üzerine onların yöneticisi olacak kişi."</span></p>

    <p class="MsoNormal"><span class="calibre1">"Alhana!" dedi Tanis, hatıraları canlanarak. Elfler, Kith-Kanan acı Soykıyımı Savaşları'ndan sonra birçok elfi Qalinesti ülkesine götürdüğü zaman, yüzlerce yıl önce ayrılmışlardı. Fakat elf liderler gizemli bir yolla, hâlâ birbileriyle bağlantıyı kesmemişlerdi; dendiğine göre onlar rüzgardan haberleri okuyabilirler, gümüş ayın lisanında konuşabilirlerdi. Artık Alhana'yı hatırlamıştı – bütün elf kızları arasında en güzeli ve doğduğunda parlayan gümüş ay gibi mesafeli diye bilinen Alhana'yı.</span></p>

    <p class="MsoNormal"><span class="calibre1">Ejderan, Hükümdar ile konuşmak için eğildi. Tanis adamın yüzünün karardığını gördü ve sanki karşı koyacaktı, ama sonra dudaklarını ısırarak bir ah çekti ve başını evet anlamında salladı. Ejderan bir kez daha gölgeler içinde eridi.</span></p>

    <p class="MsoNormal"><span class="calibre1">"Tutuklusun Lady Alhana," dedi Hükümdar kasvetle. Sturm, muhafızlar kadının etrafını almaya başlayınca kadına doğru bir adım daha attı ve Sturm başını geriye savurarak hepsine tehditkar bir bakış fırlattı. Silahsız olduğu halde o kadar kendinden emin, o kadar soylu görünüyordu ki, muhafızlar tereddüt ettiler. Yine de Hükümdar onlara emir vermişti.</span></p>

    <p class="MsoNormal"><span class="calibre1">"Bir şeyler yapsan iyi olacak," diye homurdandı Flint. "Her zaman şövalyeliği takdir ederim, ama bir yeri ve zamanı vardır; şu anda ikisi de yok!"</span></p>

    <p class="MsoNormal"><span class="calibre1">"Bir önerin var mı?" diye atıldı Tanis.</span></p>

    <p class="MsoNormal"><span class="calibre1">Flint cevap vermedi. Hiç birinin yapabileceği tek bir şey yoktu ve bunu biliyorlardı. Sturm, bu kadının kim olduğu hakkında en ufak bir fikre sahip olmasa da, bu muhafızlardan herhangi biri, daha kadına dokunmadan ölecekti. Kadının kim olduğunu bilmemesi önemli değildi. Arkadaşına duyduğu takdir ve içinde bulunduğu sıkıntı arasında sıkışıp kalan Tanis, yapabileceği şeyin en fazla, en yakınındaki muhafızı etkisiz hale getirmek olduğunu bilerek muhafız ile arasındaki mesafeyi ölçtü. Gilthanas'ın gözlerini kapattığını ve dudaklarının oynadığını gördü. Elf, pek ciddiye almasa da, bir büyü kullanıcısıydı. Tanis'in yüzündeki ifadeyi gören Flint rahat bir nefes aldı ve başını bir şahmerdan gibi eğerek başka bir muhafıza doğru döndü.</span></p>

    <p class="MsoNormal"><span class="calibre1">Derken aniden Hükümdar konuştu, sesi dişleri arasından çıkıyordu. "Dur şövalye!" dedi nesillerdir içinde taşıdığı bir otorite ile. Bunu fark eden Sturm gevşedi ve Tanis tuttuğu nefesini salıverdi. "Divan odasında kan dökülmesine izin veremem. Bu leydi ülkenin bir kanununa karşı geldi; kanunlar şövalye, geçmiş zamanda sizin korumaya and içtiğiniz şeylerdir. Fakat kabul ediyorum, bir hanıma bu şekilde saygısızca davranmanın alemi yok. Muhafızlar, hanımefendiye zindana kadar eşlik edin, ama bana refaket ederken gösterdiğiniz saygıyla. Ve sen şövalye bey, onunla bu kadar ilgilendiğine göre sen de ona eşlik edeceksin."</span></p>

    <p class="MsoNormal"><span class="calibre1">Tanis, aniden transtan çıkan Gilthanas'ı dirseğiyle dürttü. "Belli ki Sturm'ün de söylemiş olduğu gibi, bu Hükümdar, soylu ve şerefli bir soydan geliyor," diye fısıldadı Tanis.</span></p>

    <p class="MsoNormal"><span class="calibre1">"Neden bu kadar memnun olduğunu anlayamadım Yarımelf." Onları duyan Flint homurdanmıştı. "Önce kender bir kargaşa çıkartarak bizim yargılanmamıza neden olup ortadan kayboluyor. Şimdi de şövalye hapse düşmemize neden oluyor. Bir dahaki sefere hatırlat da ben büyücüyle kalayım. Onun deli olduğunu biliyorum en azından!"</span></p>

    <p class="MsoNormal"><span class="calibre1">Tam muhafızlar tutukluları sıranın yanından uzaklaştırırken; Alhana sanki eteklerinin arasında bir şeyler aramaya başladı.</span></p>

    <p class="MsoNormal"><span class="calibre1">“Size yakarıyorum şövalye bey," dedi kız Sturm'e. "Bir şey düşürdüm galiba. Önemsiz ama kıymetli bir şey. Bakmanız mümkün mü..."</span></p>

    <p class="MsoNormal"><span class="calibre1">Sturm hemen diz çökerek kadının etekleri arasına gizlenmiş duran pırıltılı nesneyi gördü. Yıldız şeklinde bir iğneydi bu; paslarla pırıldıyordu. Nefesini tuttu. Önemsiz bir şey! Değeri ölçülemeyecek bir şey olmalıydı. İğnenin bu değersiz muhafızlar tarafından bulunmasını istememesine hayret etmemek gerekirdi. Hemen parmaklarını iğnenin üzerine koydu, sonra etrafa bakınır gibi yaptı. Sonunda, hâlâ dizleri üzerindeki kadına kaldırdı bakışlarını.</span></p>

    <p class="MsoNormal"><span class="calibre1">Kadın başındaki kukuletayı indirip peçesini açınca Sturm'ün nefesi kesildi. İlk kez insan gözleri Alhana Yıldızmeltemi'nin üzerine düşmüştü.</span></p>

    <p class="MsoNormal"><span class="calibre1">Muralasa, derdi elfler ona – Gecenin Prensesi. Gece meltemi gibi kara ve yumuşak saçları, örümcek ağı gibi bir ağ ile toplanmıştı, içindeki minik taşlar yıldızlar gibi parıldıyordu. Teni, gümüş ayın soluk rengi gibiydi; gözleri gece göğü gibi derin, koyu bir mordu ve dudakları da al ayın gölgeleri rengindeydi.</span></p>

    <p class="MsoNormal"><span class="calibre1">Şövalyenin ilk düşüncesi, hazır dizlerinin üzerindeyken Paladine'a şükretmek olmuştu. İkincisi ise ölümün, ona hizmet etmek karşılığında önemsiz bir bedel olduğu; üçüncüsü ise bir şey söylemesi gerektiğiydi ama sanki bütün dillerdeki bütün sözcükleri unutuvermişti.</span></p>

    <p class="MsoNormal"><span class="calibre1">"Aradığınız için teşekkür ederim soylu şövalye," dedi Alhana hafifçe, dikkatle Sturm'ün gözlerine bakarak. "Dediğim gibi, önemsiz bir şeydi. Lütfen kalkın. Çok yorgunum ve madem ki aynı yere gidiyoruz, bana desteğinizi vererek büyük lütufta bulunmuş olursunuz."</span></p>

    <p class="MsoNormal"><span class="calibre1">"Emrinize amadeyim," dedi Sturm ateşli ateşli ve ayağa kalktı, mücevheri aceleyle kemerine sıkıştırarak. Kolunu uzattı ve</span></p>

    <p class="MsoNormal"><span class="calibre1">Alhana kendi ince beyaz eliyle şövalyenin koluna girdi. Kadının teması karşısında kolu titredi.</span></p>

    <p class="MsoNormal"><span class="calibre1">Yüzünü yeniden örttüğünde, şövalyeye, yıldızların ışığını bir bulut örttü gibi geldi. Sturm, Tanis'in arkalarından geldiğini gördü ama şövalye, hafızasında yanan o güzel yüzle o kadar doluydu ki, yarımelfe hiç tanımadan baktı.</span></p>

    <p class="MsoNormal"><span class="calibre1">Tanis de Alhana'nın yüzünü görmüş ve kendi kalbinin de kızın güzelliği karşısında kıpırdadığını hissetmişti. Ama Sturm'ün de yüzünü görmüştü. Bu güzelliğin şövalyenin gönlüne düştüğünü ve goblinlerin ucu zehirli oklarından daha çok yaraladığını da görmüştü. Çünkü bu aşk bir zehire dönüşecekti, bunu biliyordu. Silvanestiler mağrur ve kibirli bir ırktı. Kirlenmekten ve yaşam biçimlerinin kaybolmasından korktuklarından, insanlarla en ufak bir teması bile reddetmişlerdi. Böylece de Soykıyımı savaşları olmuştu.</span></p>

    <p class="MsoNormal"><span class="calibre1">Hayır, diye düşündü Tanis hüzünle, gümüş ayın kendisi bile Sturm'den bu kadar uzak ve yüksek değildi. Yanmelf içini çekti. Bir bu eksikti.</span></p>
  </div>
</body>
</html>
