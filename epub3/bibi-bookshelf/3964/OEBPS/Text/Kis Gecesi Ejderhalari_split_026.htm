<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_30"><span class="calibre4">- 9 - Kenderin hayret verici keşfi</span></h2>

    <p class="MsoNormal"><span class="calibre1">Tasslehoff, Silvara'nın birşeyler mırıldandığını duymuştu. Büyü sözlerini tanıyan kender, içgüdüsel olarak hemen tepki vererek tabutun üzerinde duran kalkanı tuttu ve kendine çekti. Ağır kalkan üzerine kapanıp onu altında bırakarak yere etrafı çınlatan bir takırtıyla çarptı. Kalkan Tas'ı tamamiyle örtmüştü.</span></p>

    <p class="MsoNormal"><span class="calibre1">Silvara'nın sözlerini bitirdiğini duyuncaya kadar kalkanın altında kıpırdamadan kaldı. O halde bile, bir kurbağaya dönüşüp dönüşmeyeceğini, havaya karışıp karışmayacağını, ya da çok da ilginç birşeylerin olup olmayacağını anlamak için bekledi. Bir şey olmadı – her ne kadar üzüldüyse de. Silvara'yı bile duyamıyordu. Sonunda soğuk taş zemin üzerinde, karanlıkta yatmaktan sıkılan Tas, düşen bir tüyün sessizliğiyle ağır kalkanın altından emekleyip çıktı. Bütün arkadaşları uyuyordu! Demek ki yaptığı büyü buydu. Ama Silvara neredeydi? Korkunç bir canavar onları yutsun diye getirmeye mi gitmişti acaba?</span></p>

    <p class="MsoNormal"><span class="calibre1">Tas dikkatle başını kaldırarak mezarın üzerinden baktı. Hayret içersinde Silvara'nın mezarın girişine yakın bir yerde, yere çömelmiş olduğunu gördü. Tas onu izlerken o bir ileri bir geri sallanıyor, hafif inilti sesleri çıkartıyordu.</span></p>

    <p class="MsoNormal"><span class="calibre1">Kızın, kendi kendine, "Nasıl bitireceğim bu işi?" dediğini duydu Tas. "Onları buraya getirdim. Bu yetmez mi? Hayır!" Yeisle başını salladı. "Hayır, küreyi yolladım. Nasıl kullanacaklarını bilmiyorlar. Yeminimi bozmalıyım. Aynı senin söylemiş olduğun gibi abla... seçim bana ait. Ama çok zor! Onu seviyorum..."</span></p>

    <p class="MsoNormal"><span class="calibre1">Hıçkırarak, mecnun biri gibi yüzünü dizlerine kapattı Silvara. Yumuşak kalpli kender, hayatında böyle bir hüzün görmemiş ve onu teselli etmek için yanıp tutuşmaya başlamıştı. Sonra konuştuğu şeylerin kulağa pek de hoş gelmediğini fark etti. "Seçim zor, yemini bozmak..."</span></p>

    <p class="MsoNormal"><span class="calibre1">Hayır, diye düşündü Tas, büyünün bana etkisi olmadığını anlamadan, benim buradan bir çıkış yolu bulmam gerek.</span></p>

    <p class="MsoNormal"><span class="calibre1">Fakat Silvara mezarın girişini kapatıyordu. Onun yanından süzülüp geçmeyi deneyebilirdi... Tas başını olmaz anlamında salladı. Çok riskliydi.</span></p>

    <p class="MsoNormal"><span class="calibre1">Delik! Yüzü aydınlandı. Zaten deliği daha yakından incelemek istiyordu. Tek dileği kapağın hâlâ açık olmasıydı.</span></p>

    <p class="MsoNormal"><span class="calibre1">Kender mezarın etrafında parmak uçlarında yürüyerek sunağa gitti. İşte delik oradaydı, hâlâ açık duruyordu. Theros gümüş kolunu başına yastık yapmış derin uykularda onun yanında yatıyordu. Tekrar Silvara'ya bakan Tas, sessizce deliğin kenarına süzüldü.</span></p>

    <p class="MsoNormal"><span class="calibre1">Saklanmak için şu andaki konumundan daha iyi yerler olduğu kesindi. Hiç basamak yoktu ama duvarda tutunabileceği yerler görüyordu. Onun gibi becerikli bir kenderin aşağıya inmesinde hiç bir zorluk olamazdı. Belki de delik dışarıya çıkıyordu. Tas aniden arkasından bir ses duydu. Silvara iç geçirip kıpırdanmaya başlamıştı...</span></p>

    <p class="MsoNormal"><span class="calibre1">Başka bir şey düşünmeyen Tas sessizce kendini delikten aşağıya uzattı ve inmeye başladı. Duvarlar nem ve yosunla kaygandı ve tutamaklar da birbirlerinden uzaktı. İnsanlar için yapılmış diye düşündü huzursuzca. Kimse minik halkı düşünmüyor!</span></p>

    <p class="MsoNormal"><span class="calibre1">Aklı o kadar başka yerlerdeydi ki, üzerine gelinceye kadar değerli taşları fark etmemişti bile.</span></p>

    <p class="MsoNormal"><span class="calibre1">"Reorx'un sakalı adına!" diye sövdü. (Flint'ten ödünç almış olduğu bu küfür pek hoşuna gidiyordu.) Altı güzel, değerli taş – her biri eli kadar büyüktü– bu bacanın duvarlarına enlemesine bir halka olarak dizilmişti. Üzerleri yosunla kaplanmıştı ama Tas bir bakışta bunların ne kadar kıymetli olduklarını anlamıştı.</span></p>

    <p class="MsoNormal"><span class="calibre1">"Şimdi, kim bu kadar harika mücevherleri buraya koymaya kalkar ki?" diye sordu yüksek sesle. "Eminim bir hırsızdı. Eğer onları yerlerinden oynatabilirsem, o zaman gerçek sahiplerine teslim edebilirim." Eli bir taşı kavradı.</span></p>

    <p class="MsoNormal"><span class="calibre1">Bacaya güçlü bir hava akımı doldu ve kenderi, kış yellerinin ağaçlar üzerindeki yaprakları kopardığı gibi duvardan alıverdi. Düşmeye başlayan Tas yukarı bakarak bacanın aydınlık olan ağır kısmının git gide küçülmesini seyretti. Bir an için Reorx'un Çekici'nin ne büyüklükte olduğunu düşündü ve derken düşme durdu.</span></p>

    <p class="MsoNormal"><span class="calibre1">O an için rüzgar ona taklalar attırıp duruyordu. Sonra yön değiştirdi ve yan tarafa doğru esmeye başladı. Demek ki dünyanın diğer yanına gitmiyorum, diye düşündü üzüntüyle. İçini çekerek başka bir tünelden gitmeye başladı. Sonra aniden yeniden yükselmeye başladığını hissetti! Şiddetli bir rüzgar onu bacadan yukarı doğru sürüklüyordu! Bu oldukça neşe veren olağandışı bir histi. Gayri ihtiyari, her neyin içindeyse, acaba yanlara değebilecek mi diye kollarını açtı. Kollarını açınca hızlı hava akımları üzerinde yukarı doğru kibarca daha hızlı yükseldiğni fark etti.</span></p>

    <p class="MsoNormal"><span class="calibre1">Belki de olmuşumdur, diye düşündü Tas, Şimdi ölüyüm ve artık havadan da hafifim. Nasıl anlayabilirim ki? Kollarını indirerek deliler gibi keselerini araştırdı. Emin değildi –kenderlerin yaşam sonrasına ait pek bir bilgileri yoktur– ama eşyalarını yanına almasına izin vermeyeceklerine dair bir his vardı içinde. Hayır, herşey buradaydı. Tas tam rahat bir nefes alıyordu ki, yavaşlamaya başladığını, hatta geri düşmeye başladığını fark ettiğinde nefesi boğazına takıldı!</span></p>

    <p class="MsoNormal"><span class="calibre1">“Ne?” diye düşündü çılgınca; sonra her iki kolunu da bedenine yaklaştırmış olduğunu fark etti. Aceleyle kollarını yeniden açtı ve tabii ki yeniden yükselmeye başladı. Ölmemiş olduğuna ikna olarak bu uçuştan tad almaya baktı.</span></p>

    <p class="MsoNormal"><span class="calibre1">Ellerini çırpan kender havada sırt üstü dönerek nereye gittiğini görmeye çalıştı.</span></p>

    <p class="MsoNormal"><span class="calibre1">Hah işte, tam tepesinde, uzakta ışık vardı ve git gide daha da parlaklaşıyordu. Artık bir hava bacasında olduğunu görebiliyordu ama bu yuvarlanmış olduğu bacadan çok daha yüksekti.</span></p>

    <p class="MsoNormal"><span class="calibre1">"Dur sen, Flint bir duysun bunu!" dedi şevkle. Sonra altı değerli taşı görür gibi oldu, aynı diğer bacada görmüş olduğu gibi. Hızla esen rüzgar azalmaya başladı.</span></p>

    <p class="MsoNormal"><span class="calibre1">Tam uçmayı yaşamın bir parçası olarak görüp gerçekten eğlenmeye başlamıştı ki bacanın tepesine vardı Tas. Hava akımları onu meşalelerle aydınlanmış bir odanın taş zeminiyle aynı seviyede tutuyordu. Tas bir daha uçmaya başlayabilir mi diye biraz durdu; hatta faydası olur diye kollarını bile çırptı ama bir şey olmadı. Belli ki uçuşu bitmişti.</span></p>

    <p class="MsoNormal"><span class="calibre1">Madem ki buradayım, etrafı biraz kolaçan edebilirim diye düşündü kender, içini çekerek. Hava akımlarından aşağıya atlayarak taş zemin üzerine indi ve etrafına bakınmaya başladı.</span></p>

    <p class="MsoNormal"><span class="calibre1">Duvarlarda birkaç meşale yanıyor, odayı parlak beyaz bir parlaklıkla aydınlatıyordu. Bu odanın mezardan daha büyük olduğu kesindi! Kocaman, kavisli bir merdivenin altında duruyordu. Her bir basamaktaki koca döşeme taşları –odada bulunan tüm diğer taşlar gibi– bembeyazdı; mezarın kara taşından çok daha farklıydı. Merdivenler sağa doğru dönüyor ve görünüşe göre salonun başka bir seviyesine çıkıyordu. Tepesinde, merdivenlere bakan parmaklıklar görebiliyordu – belli ki orada bir çeşit balkon vardı. Görmek için neredeyse boynunu kıran Tas, diğer duvarda yanmakta olan meşale ışığından yanar döner şekiller, benekler seçebildiğini düşünüyordu.</span></p>

    <p class="MsoNormal"><span class="calibre1">Kim yaktı acaba meşaleleri, diye merak etti. Burası neresi? Huma'nın mezarının bir bölümü mü? Yoksa o Ejderha Dağı'na mı uçtum geldim? Burada kim yaşar? Bu meşaleler kendiliklerinden tutuşmadılar ya!</span></p>

    <p class="MsoNormal"><span class="calibre1">Bu düşünceyle –emniyette olmak için– tuniğine uzanan Tas minik bıçağını çekti. Bıçağı elinde tutarak koca merdivenlere tırmandı ve balkona çıktı. Burası çok büyük bir salondu, ama titrek meşale ışığında pek bir şey göremiyordu. Tepedeki tavanı dev sütunlar taşıyordu. Başka koca bir merdiven bu balkondan başka bir kattaki başka bir balkona gidiyordu. Tas, parmaklığa dayanarak arkasındaki duvarları görmek için arkasını döndü.</span></p>

    <p class="MsoNormal"><span class="calibre1">"Reorx'un sakalı adına!" dedi yavaşça. "Şuna bir bakın hele!"</span></p>

    <p class="MsoNormal"><span class="calibre1">Şu dediği bir resimdi. Daha doğrusu bir duvar resmiydi. Tam Tas'ın durduğu yerin karşısından, merdivenlerin başından başlıyor ve metre metre parıltılı renklerle uzanıp gidiyordu. Kender sanata pek meraklı değildi ama hayatında bu kadar güzel bir şey daha gördüğünü hatırlayamıyordu. Yoksa görmüş müydü? Her nedense biraz tanıdık geliyordu. Evet, baktıkça bunu daha önce görmüş olduğu hissi de artıyordu.</span></p>

    <p class="MsoNormal"><span class="calibre1">Tas hatırlamaya çalışarak resmi inceledi. Tam önündeki duvarın üzerinde karalara saldıran, her renkten ve cinsten ejderhaya ait korkunç bir manzara vardı. Şehirler alev alevdi –aynı Tarsis gibi– binalar ufalanıyor, insanlar kaçıyordu. Korkunç bir manzaraydı, kender aceleyle bunun yânından geçti.</span></p>

    <p class="MsoNormal"><span class="calibre1">Gözleri resmin üzerinde balkon boyunca yürümeye devam etti. Tam duvar resminin ortasına varmıştı ki nefesi kesildi.</span></p>

    <p class="MsoNormal"><span class="calibre1">"Ejderha Dağı! İşte o – orada duvarda!" diye fısıldadı kendi kendine ve fısıltısının yankılanıp kendisine gelmesine hayret etti. Çarçabuk etrafına bakınarak balkonun ucuna doğru yürüdü. Parmaklığa yaslanarak resme yakından baktı. Gerçekten de şu anda içinde bulunduğu Ejderha Dağı'nı gösteriyordu. Ancak bu resim sanki dağ dev bir kılıçla tam ortadan ikiye ayrılmış gibi gösteriyordu!</span></p>

    <p class="MsoNormal"><span class="calibre1">"Ne kadar güzel!" diye içini çekti harita düşkünü kender. "Tabii ya," dedi. "Bu bir harita! Ye ben de tam buradayım! Dağın içine çıktım." Ani bir farkındalıkla odaya bakındı. "Ejderhanın boğazındayım. Bu salonun bu kadar komik bir şekli olmasının nedeni de bu." Haritaya geri döndü. "Duvardaki resim burada ve şu anda üzerinde durduğum balkon da burada. Ve sütunlar..." Etrafında tam bir dönüş yaptı. "Evet, büyük merdivenler orda." Geriye döndü. "Başa çıkıyor! Ve benim geliş yolum da bu. Bir çeşit rüzgar bölümü. Ama kim inşa etmiş bunu...ve neden?"</span></p>

    <p class="MsoNormal"><span class="calibre1">Tasslehoff resimde bir ipucu bulabilir umuduyla balkon boyunca araştırmaya devam etti. Galerinin sağ yanına başka bir savaş sahnesi resmedilmişti. Ama bu onu dehşete düşürmemişti. Al ejderhalar vardı, siyah, mavi ve beyaz ejderhalar –hem ateş, hem buz kusan– ama onlarla savaşan başka ejderhalar da vardı, gümüş ve altın rengi ejderhalar...</span></p>

    <p class="MsoNormal"><span class="calibre1">"Hatırladım!" diye bağırdı Tasslehoff.</span></p>

    <p class="MsoNormal"><span class="calibre1">Kender zıp zıp zıplamaya, çılgınlar gibi bağırmaya başlamıştı. "Hatırlıyorum! Hatırlıyorum! Pax Tharkas'taydı. Fizban göstermişti bana. Dünyada iyi ejderhalar da var. Kötü olanlarla savaşmamız için bize yardım edecekler! Sadece onları bulmamız gerek. Ve işte ejderhamızrakları!"</span></p>

    <p class="MsoNormal"><span class="calibre1">"Kahrolasıca!" diye hırladı bir ses kenderin altından. "İnsan biraz uyuyamıyacak mı? Nedir bu şamata? Ölüleri bile yerinden kaldıracak kadar gürültü yapıyorsun!"</span></p>

    <p class="MsoNormal"><span class="calibre1">Tasslehoff bıçağı elinde, telaşla arkasını döndü. Burada yalnız olduğuna yemin edebilirdi. Ama hayır. Meşale ışığının dışında kalmış gölgeli bir bölgedeki taş sıralardan birinden doğrulmakta olan kara cüppeli bir suret vardı. Şöyle bir kendini silkeledi, gerindi, sonra kalkarak hızla kendere doğru ilerleyerek merdivenlerden tırmanmaya başladı. Tas kaçamazdı, isteseydi bile; ayrıca kender bu gelenin kim olduğunu çok merak ettiğini fark etti. Bu garip yaratığa ne olduğunu, uyumak için neden bir Ejderha Dağının boğazını seçmiş olduğunu sormak için ağzını açmıştı ki suret ışığa çıktı. Gelen yaşlı bir adamdı. Bu...</span></p>

    <p class="MsoNormal"><span class="calibre1">Tasslehoff'un bıçağı yere düştü. Kender sendereleyerek geri geri parmaklığa dayandı. Hayatında ilk, son ve tek bir kez Tasslehoff Burrfoot'un nutku tutulmuştu.</span></p>

    <p class="MsoNormal"><span class="calibre1">"F-F-F..." Boğazından bir gaklamadan başka hiç bir ses gelmemişti.</span></p>

    <p class="MsoNormal"><span class="calibre1">"Eee, ne var? Konuşsana!" diye atıldı yaşlı adam, üzerinde dikilerek. "Bir dakika önce yeterince gürültü çıkartabiliyordun. Ne oldu? Birşeyler yanlış bir taraflara mı gitti?"</span></p>

    <p class="MsoNormal"><span class="calibre1">"F-F-F..." diye kekeledi Tas zayıf bir sesle.</span></p>

    <p class="MsoNormal"><span class="calibre1">"Ay zavallı çocuk. Bir dertten muzdaripsin ha? Konuşma özürlü. Üzücü, üzücü. Al..." Yaşlı adam cüppesinin içini karıştırdı, Tasslehoff önünde tir tir titrerken, o üzerindeki sayısız keseleri açıp duruyordu.</span></p>

    <p class="MsoNormal"><span class="calibre1">"İşte," dedi suret. Madeni bir para çıkartarak bunu kenderin uyuşmuş avucuna koydu ve minik, cansız parmaklarını kapattı. "Hadi koş şimdi. Bir ermiş bul..."</span></p>

    <p class="MsoNormal"><span class="calibre1">"Fizban!" diyebildi sonunda Tasslehoff.</span></p>

    <p class="MsoNormal"><span class="calibre1">"Nerede?" diye döndü yaşlı adam arkasına. Asanını kaldırarak korkuyla karanlığa doğru baktı. Sonra sanki aklına bir şey gelmiş gibi oldu. Tekrar geri dönerek Tas'a yüksek bir fısıltıyla sordu, "Şimdi; sen bu Fizban'ı görmüş müydün? O ölmedi mi?"</span></p>

    <p class="MsoNormal"><span class="calibre1">"Bildiğim kadarıyla ben de öyle düşünüyordum..." dedi Tas zavallı bir tavırla.</span></p>

    <p class="MsoNormal"><span class="calibre1">"O zaman etrafta dolaşıp insanları korkutmamalı!" dedi yaşlı adam kızarak. "Onunla bir konuşayım. Hu, sen!" diye bağırmaya başladı.</span></p>

    <p class="MsoNormal"><span class="calibre1">Tas titreyen bir elle uzanarak yaşlı adamın cüppesine asıldı. "B- ben emin değilim a-ama galiba sen Fizban'sın."</span></p>

    <p class="MsoNormal"><span class="calibre1">"Yok canım, hakkatten mi?" dedi yaşlı adam hayret içinde. "Bu sabah üzerimde biraz ağırlık vardı ama o kadar kötü olduğunu bilmiyordum." Omuzları düştü. "Demek ki ben ölüyüm. Bu kadar. Nalları dikmişim." Sıraya kadar sendeleyerek gidip çöktü. "Güzel bir cenaze töreni oldu mu?" diye sordu. "Çok insan geldi mi? Yirmi bir pare top atışı oldu mu? Hep yirmi bir pare top atışı istemişimdir..."</span></p>

    <p class="MsoNormal"><span class="calibre1">"I-ıh," diye kekeledi Tas, top atışının ne olduğunu merak ederek. "Şey seninki...daha çok...bir çeşit anma töreni de denebilirdi.</span></p>

    <p class="MsoNormal"><span class="calibre1">Yani, biz –ııı– senin şeyini bulamadık – nasıl söylesem?"</span></p>

    <p class="MsoNormal"><span class="calibre1">"Benden arta kalanları mı?" dedi yaşlı adam yardım etmeye çalışarak. Aa...arta kalanlar." Tas kızarmıştı. "Baktık ama sadece tavuk tüyleri vardı...ve kara elf...ve Tanis canlı kurtulabildiğimiz için şanslı olduğumuzu söyledi..."</span></p>

    <p class="MsoNormal"><span class="calibre1">"Tavuk tüyleri!" dedi yaşlı adam hiddetle. "Benim cenazemle tavuk tüylerinin ne alakası var?"</span></p>

    <p class="MsoNormal"><span class="calibre1">"Biz –ıı– sen, ben ve Sestun. Sestun'ı, o lağım cücesini hatırlıyor musun? Şey Pax Tharkas'ta kocaman, devasa bir zincir vardı. Sonra o koca al ejderha. Biz zincire tutunmuştuk, ejderha ateş kustu, zincir kırıldı ve düşmeye başladık" –Tas öyküsüne ısınmaya başlamıştı; bu en gözde öykülerinden biri olma yolundaydı– "ben artık herşey bitti, diyordum. En aşağı yirmibeş metrelik bir düşüştü bu (bu Tas'ın öyküyü her anlatışında artıyordu) ve sen de benim altımdaydın ve senin bir büyü yaptığını duydum..."</span></p>

    <p class="MsoNormal"><span class="calibre1">"Evet, ben oldukça iyi bir büyücüyümdür biliyor musun."</span></p>

    <p class="MsoNormal"><span class="calibre1">"Aa, evet," diye kekeledi Tas, sonra acele acele devam etti. "Sen bu büyüyü söyledin – Tüydüşüşü veya onun gibi bir şey işte. Her neyse, daha ilk kelimeyi söylemiş, 'tüy' demiştin ki birden bire" –kender o anda olanları hatırlayınca yüzünde bir korku ifadesiyle ellerini iki yana açtı– "milyonlarca, milyonlarca, milyonlarca tüy doldu her yana..."</span></p>

    <p class="MsoNormal"><span class="calibre1">"E, sonra ne oldu?" diye bilmek istedi yaşlı adam Tas'ı dürterek. "A, şey burada işler biraz –ııı– karışıyor," dedi Tas. "Bir çığlık ile güm diye bir ses duydum. Şey aslında daha çok bir birşeyin patlayıp saçılma sesi vardı ve ben de patlayıp saçılanın sen olduğunu d-d-düşünmüştüm."</span></p>

    <p class="MsoNormal"><span class="calibre1">"Ben mi?" diye bağırdı yaşlı adam. "Saçılmışmış!" Hiddetle kendere baktı. "Ben hayatımda patlayıp saçılmadım!"</span></p>

    <p class="MsoNormal"><span class="calibre1">"Sonra Sestun ile ben zincirle birlikte tavuk tüyleri arasına yuvarlandık. Ben bakındım – gerçekten bakındım." Yaşlı adamın cesedini ararken yaşadığı üzüntüyü hatırlayan Tas'ın gözleri yaşarmıştı. "Ama çok fazla tüy vardı...sonra dışarda, ejderhaların dövüştükleri yerde korkunç bir karışıklık vardı. Sestun ile birlikte kapıya gittik; sonra Tanis'i bulduk; sonra ben geri gidip seni biraz daha aramak istedim ama Tanis olmaz dedi..."</span></p>

    <p class="MsoNormal"><span class="calibre1">"Yani beni tavuk tüylerinden bir yığın altında gömülü bıraktın, öyle mi?"</span></p>

    <p class="MsoNormal"><span class="calibre1">"Bence bu korkunç derecede güzel bir cenaze töreniydi," diye kekeledi Tas. "Altınay konuştu, sonra Elistan konuştu. Sen Elistan'la tanışmadın ama Altınay'ı hatırlıyorsun değil mi? Ve Tanis'i?"</span></p>

    <p class="MsoNormal"><span class="calibre1">"Altınay..." diye mırıldandı yaşlı adam. "A, evet. Güzel kız. Koca, ciddi yüzlü delikanlı da ona aşıktı."</span></p>

    <p class="MsoNormal"><span class="calibre1">"Nehiryeli!" dedi Tas heyecanla. "Ya Raistlin?"</span></p>

    <p class="MsoNormal"><span class="calibre1">"Sıska tip. Felaket bir büyücüydü," dedi yaşlı adam ciddiyetle, "ama eğer o öksürüğünün çaresine bakmazsa bir şey olacağı yok."</span></p>

    <p class="MsoNormal"><span class="calibre1">"Sen Fizban'sın!" dedi Tas. Neşeyle hoplayıp zıplayarak; kollarını yaşlı adama dolayıp ona sıkı sıkı sarıldı.</span></p>

    <p class="MsoNormal"><span class="calibre1">"Tamam, tamam," dedi Fizban utanıp Tas'ın sırtını okşayarak. "Bu kadarı yeter. Cüppemi buruşturacaksın. Burnunu çekip durma. Buna dayanamıyorum. Mendil ister misin?"</span></p>

    <p class="MsoNormal"><span class="calibre1">"Hayır, benim bir tane var..."</span></p>

    <p class="MsoNormal"><span class="calibre1">"Hah, böylesi daha iyi. A, dur bakayım, o mendil benim galiba. Bunlar benim ismimin ilk harfleri..."</span></p>

    <p class="MsoNormal"><span class="calibre1">"Öyle mi? Demek ki düşürmüşsün."</span></p>

    <p class="MsoNormal"><span class="calibre1">"Şimdi seni hatırladım!" dedi yaşlı adam yüksek sesle. "Sen Tassle, Tassle-bilmem-nesin."</span></p>

    <p class="MsoNormal"><span class="calibre1">"Tasslehoff. Tesslehoff Burrfoot," diye cevap verdi kender. "Ben de..." Yaşlı adam durdu. "Adım neydi dediydin?" "Fizban."</span></p>

    <p class="MsoNormal"><span class="calibre1">"Fizban. Evet..." Yaşlı adam bir an düşündükten sonra başını salladı. "Valla o öldü sanıyordum ama..."</span></p>
  </div>
</body>
</html>
