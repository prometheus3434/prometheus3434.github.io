<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_45"><span class="calibre4">- 14 - Ejderha küresi. Ejderha mızrağı.</span></h2>

    <p class="MsoNormal"><span class="calibre1">Şövalyeler, Laurana'nın söylediği gibi yerlerini almak için yanından hızla geçerek Yüce Ermiş Kulesi'ne girdiler. İlk başlarda şüpheyle yaklaşsalar da Laurana planını anlattıkça içlerine ümit düşmeye başladı.</span></p>

    <p class="MsoNormal"><span class="calibre1">Şövalyeler gittikten sonra avlu boşalmıştı. Laurana çabuk olması gerektiğini biliyordu. Tas'ın yanında ejderha küresini kullanmaya hazırlıyor olmalıydı kendini. Ama Laurana surlar üzerinde durmuş –bekleyen– o pırıl pırıl yalnız sureti bırakamıyordu bir türlü.</span></p>

    <p class="MsoNormal"><span class="calibre1">Sonra yükselmekte olan güneş önünde silueti çıkan ejderhaları gördü.</span></p>

    <p class="MsoNormal"><span class="calibre1">Parlak güneş ışığında kılıç ve mızrak şimşek gibi çaktı. Laurana'ın dünyası durmuş, dönmüyordu. Zaman yavaşlayıp bir rüyaya dönüşmüştü.</span></p>

    <p class="MsoNormal"><span class="calibre1">Sonra kılıç kan akıttı. Ejderha haykırdı. Mızrak sanki sonsuza kadar fırlatılmaya hazır durdu. Güneş kıpırdamadı.</span></p>

    <p class="MsoNormal"><span class="calibre1">Mızrak saplandı.</span></p>

    <p class="MsoNormal"><span class="calibre1">Pırıltılı bir nesne surun tepesinden yavaş yavaş avluya düştü. Bu nesne Sturm'ün cansız elinden düşen kılıcıydı ve –Laurana için– bu hareketsiz dünyadaki tek hareketti. Ejderha Yüceefendisi'nin mızrağına geçmiş şövalyenin bedeni kıpırdamadan duruyordu. Kanatları dengede duran ejderha havada asılıydı. Hiçbir şey kıpırdamıyordu; herşey tamamen hareketsizdi.</span></p>

    <p class="MsoNormal"><span class="calibre1">Sonra Yüceefendi mızrağa birdenbire asılarak serbest bıraktı ve Sturm'ün bedeni durduğu yere yığılıverdi: Güneş önünde karanlık bir yığın. Ejderha insafsızca bağırdı ve mavinin kanla köpürmüş ağzından bir şimşek kümesi çıkararak Yüce Ermiş Kulesi'ne çarptı. Şiddetli patlamayla taşlar birbirinden ayrıldı. Güneşten daha parlak alevler yükseldi. Diğer iki ejderha Sturm'ün kılıcının çınlayarak düştüğü avluya daldılar.</span></p>

    <p class="MsoNormal"><span class="calibre1">Zaman başladı.</span></p>

    <p class="MsoNormal"><span class="calibre1">Laurana üzerine doğru dalan ejderhaları gördü. Üzerine taşlar ve kayalar yağıp havaya toz duman dolarken yer sarsılmaya başlamıştı. Laurana yine de kıpırdayamıyordu. Kıpırdanmak trajediyi gerçek yapacaktı. Beyninde alçak bir ses ona seslenip duruyordu: Eğer sen hiç kıpırdanmadan durabilseydin, bunlar olmayacaktı.</span></p>

    <p class="MsoNormal"><span class="calibre1">Ama kılıç orada duruyordu, ondan birkaç metre ileride. Ve seyrederken Ejderha Yüceefendisi'nin mızrağını salladığını, ovalarda bekleyen ejderha ordularına işaret verdiğini, onlara saldırmalarını söylediğini gördü. Laurana borazanların ötüşünü duydu. Karla kaplı topraklar üzerinden saldıran ejderha ordularını gözünde canlandırabiliyordu.</span></p>

    <p class="MsoNormal"><span class="calibre1">Yeniden ayaklarının altındaki toprak sarsılmaya başladı. Laurana bir an daha, şövalyenin ruhuna veda ederek tereddüt içinde durdu. Sonra zemin kabardıkça ve hava korkunç şimşeklerle çatırdadıkça o ileri doğru koştu. Eğilerek Sturm'ün kılıcını kaptı ve cüretle havaya kaldırdı.</span></p>

    <p class="MsoNormal"><span class="calibre1">"Soliasi Arath!!" diye bağırdı elfçe; saldıran ejderhalara meydan okuyan sesi bütün o gürültünün üzerinde çınlıyordu.</span></p>

    <p class="MsoNormal"><span class="calibre1">Ejderha binicileri de karşılık olarak haykırış ve hakaretle ona meydan okudular. Ejderhalar avın acımasız zevkiyle çığlık çığlığaydı. Yüceefendi'ye eşlik eden iki ejderha Laurana'nın ardından avluya indi.</span></p>

    <p class="MsoNormal"><span class="calibre1">Laurana, Kule'ye giren yolun başında duran, aslında pek de bir anlamı olmayan ağzına kadar açılmış koca demir parmaklığa doğru koştu. Yanlarından koşup geçerken taş duvarlar bulanıklaşmıştı. Arkasında, peşinden saldıran ejderhaları duyabiliyordu. Hırıltılı nefeslerini, kanatlarından geçen havayı duyabiliyordu. Onu Kule'nin içine kadar izlememesi için ejderhasını durduran binicinin sesini duydu. “Güzel!” diye gaddarca gülümsedi Laurana kendi kendine.</span></p>

    <p class="MsoNormal"><span class="calibre1">Geniş koridordan koşarak ikinci parmaklıklardan da geçti. Şövalyeler burada, parmaklığı salmak için hazır bekliyorlardı.</span></p>

    <p class="MsoNormal"><span class="calibre1">"Açık tutun!" dedi nefes nefese. "Unutmayın!"</span></p>

    <p class="MsoNormal"><span class="calibre1">Başlarıyla onayladılar. O hızla yoluna devam etti. Artık garip, diş biçimli sütunların birer jilet keskinliğiye kendine doğru uzandığı daha dar ve karanlık bölümdeydi.</span></p>

    <p class="MsoNormal"><span class="calibre1">Sütunların ardında, parlak miğferli beyaz yüzleri görebiliyordu. Işık orada burada ejderhamızraklarının üzerinde parlıyordu. O koşup giderken şövalyeler ona bakıyordu.</span></p>

    <p class="MsoNormal"><span class="calibre1">"Geriye!" diye bağırdı kız. "Sütunların ardında durun." "Sturm?" diye sordu biri.</span></p>

    <p class="MsoNormal"><span class="calibre1">Konuşamayacak kadar yorgun olan Laurana başını salladı. Ortasında bir deliği olan acayip üçüncü parmaklığı da geçti. Burada Flint ile birlikte dört şövalye duruyordu. Bu, anahtar pozisyondu. Laurana burada güvenebileceği birinin bulunmasını istemişti. Cüceyle bakışmaktan başka bir şey yapacak vakti yoktu, ama bu da yetmişti. Flint, arkadaşının öyküsünü kızın yüzünden okudu. Cücenin başı bir an için önüne eğildikten sonra eliyle gözlerini kapattı.</span></p>

    <p class="MsoNormal"><span class="calibre1">Laurana koşmaya devam etti. Küçük odadan, saf çelikten yapılmış çifte kapılardan geçip ejderha küresinin bulunduğu bölmeye geldi.</span></p>

    <p class="MsoNormal"><span class="calibre1">Tasslehoff ejderha küresinin tozunu mendiliyle almıştı. Laurana artık içini görebiliyordu: Sayısız renkle dönen hafif kırmızı bir pus. Kender önünde durmuş, büyülü gözlükleri minik burnunun üzerinde, küreye bakıyordu.</span></p>

    <p class="MsoNormal"><span class="calibre1">"Ne yapacağım?" diye sordu Laurana nefes nefese.</span></p>

    <p class="MsoNormal"><span class="calibre1">"Laurana," diye yalvardı.Tas, "bunu yapma! Okudum – eğer sen kürenin içindeki ejderhaların özünü denetim altına alamazsan, ejderhalar gelip Laurana, seni denetimleri altına alıyorlarmış!"</span></p>

    <p class="MsoNormal"><span class="calibre1">"Ne yapmam gerektiğini söyle bana!" dedi Laurana sertçe. "Ellerini kürenin üzerine koy," diye kekeledi Tas, "ve – dur bekle Laurana!"</span></p>

    <p class="MsoNormal"><span class="calibre1">Çok geç kalmıştı. Laurana her iki ince elini de soğuk kristalin üzerine koymuştu. Kürenin içinden bir şimşek çaktı, o kadar parlaktı ki Tas gözlerini başka tarafa çevirmek zorunda kaldı.</span></p>

    <p class="MsoNormal"><span class="calibre1">"Laurana!" diye bağırdı tiz sesiyle. "Dinle! Bütün aklını boşaltıp, bütün iradeni küreye yöneltmen gerekecek şekilde yoğunlaşman gerekiyor! Laurana..."</span></p>

    <p class="MsoNormal"><span class="calibre1">Laurana onu duyduysa bile bir tepki vermemişti; Tas onun küreyi denetimi altında tutma savaşına başlamış olduğunu fark etti. Korkuyla Fizban'ın uyarısını hatırladı: Sevdiklerinin ölümü, ya da daha kötüsü – ruhlarının yitip gitmesi. Kürenin alevlenen renkleri arasına yazılmış uğursuz kelimeleri belli belirsiz, ama burada Laurana'nın ruhunun dengede olduğunu fark edecek kadar anlamıştı.</span></p>

    <p class="MsoNormal"><span class="calibre1">Şiddetli bir ıstırapla seyretti kızı, yardım edebilmek için yanıp tutuşuyordu – ama yine de bir şey yapmaması gerektiğini biliyordu. Laurana uzun bir süre, elleri kürenin üzerinde, yüzünden yaşamı yavaş yavaş çekilerek hiç kıpırdamadan durdu. Gözleri fır dönen renklerin derinlerine bakıyordu. Kender bakarken başı dönünce, midesi bulanarak sırtını döndü. Dışarıdan başka bir patlama sesi gelmişti. Tavandan tozlar elendi. Tas huzursuzlukla kıpırdadı. Ama Laurana hiç kıpırdamıyordu.</span></p>

    <p class="MsoNormal"><span class="calibre1">Gözleri kapandı, başı öne eğildi. Küreye sıkı sıkı sarıldı, harcadığı güç nedeniyle elleri bembeyaz olmuştu. Sonra sızlanarak başını sallamaya başladı. "Hayır," diye inledi; sanki çaresizlik içinde ellerini geri çekmeye çalışıyordu. Ama küre ona sıkı sıkı tutunmuştu.</span></p>

    <p class="MsoNormal"><span class="calibre1">Beti benzi atmış Tas ne yapması gerektiğini düşündü. Koşup kızı çekerek kurtarmak geliyordu içinden. Küreyi kırmış olmayı diledi ama artık yapabileceği hiçbir şey yoktu. Sadece durup çaresizlik içinde seyredebilirdi.</span></p>

    <p class="MsoNormal"><span class="calibre1">Laurana'nın bedeni son bir kez sarsıldı. Tas onun, hâlâ elleriyle küreyi tutarken dizleri üzerine düştüğünü gördü. Sonra Laurana kızgınlıkla başını salladı. Elfçe anlaşılmaz sözcükler mırıldanarak kürenin kendisini çekmesine izin vererek ayağa kalkmaya çalıştı. Sahip olduğu bütün gücü harcıyordu. Laurana ıstırap veren bir yavaşlıkla ayağa kalktı.</span></p>

    <p class="MsoNormal"><span class="calibre1">Küre son bir kez parladı, renkler hep birlikte döndü; hem birçok renk, hem de renksizlik vardı. Sonra küreden bembeyaz saf, parlak bir ışık döküldü. Laurana tüm endamıyla kürenin önünde duruyordu. Yüzü gevşedi. Gülümsedi. Sonra, bayılarak yere yığıldı.</span></p>

    <p class="MsoNormal"><span class="calibre1">Yüce Ermiş Kulesi'nin avlusunda ejderhalar sistematik bir biçimde taş duvarları ufalıyorlardı. Ordu Kule'ye yaklaşıyordu; en önde gedikler açılmış surlardan geçip içeride canlı kalmış herşeyi öldürmeye hazırlanan ejderanlar geliyordu. Ejderha Yüceefendisi, mavi ejderhasının burun deliğinde kurumuş kanla, bu kaosun tepesinde dönüp duruyordu. Kulenin yıkımını Yüceefendi denetliyordu. Parlak gün ışığı, Kule'ye giren üç açık kapıdan dışarı yayılan saf beyaz ışıkla parçalanıncaya kadar herşey yolunda gidiyordu.</span></p>

    <p class="MsoNormal"><span class="calibre1">Ejderhaların binicileri bu ışınlara baktılar, ihtiyatla bunun ne olabileceğini düşünüyorlardı. Öte yandan ejderhaları daha farklı bir tepki vermişti. Başlarını kaldırdıklarında gözleri bir şey görmez oldu. Ejderhalar çağrıyı duymuştu.</span></p>

    <p class="MsoNormal"><span class="calibre1">Kadim büyü kullanıcıları tarafından yakalanıp bir elf kızının denetimi altına getirilen – kürenin içinde tutsak olan ejderha özleri emredileni yapmak zorundaydı. Küre, karşı konulmaz çağrısını yapmıştı. Ejderhaların bu çağırıya cevap vermek ve çaresizlik içinde kaynağına ulaşmaya çalışmaktan başka seçenekleri yoktu.</span></p>

    <p class="MsoNormal"><span class="calibre1">Hayret içindeki ejderha binicileri boşu boşuna bineklerini döndürmeye çalıştılar. Fakat ejderhalar artık binicilerin emreden seslerini duymuyorlardı bile; onlar tek bir ses, kürenin sesini duyuyorlardı. Binicileri deliler gibi bağırıp tekmelerken her iki ejderha da davetkar duran parmaklıklara doğru ilerledi.</span></p>

    <p class="MsoNormal"><span class="calibre1">Beyaz ışık Kule'nin gerisine de yayılmış, ejderha ordularının ilk saflarına değmişti; insan komutanları, deliren ordularını hayretler içinde seyrediyordu.</span></p>

    <p class="MsoNormal"><span class="calibre1">Kürenin çağrısı ejderhalar tarafından rahatlıkla duyulabiliyordu. Fakat, sadece bir parça ejderha sayılan ejderanlara bu çağrı kulaklarını sağır eden bir sürü komut gibi geliyordu. Her biri sesi başka türlü duyuyor, her biri başka bir çağrı işitiyordu.</span></p>

    <p class="MsoNormal"><span class="calibre1">Ejderanların bazıları başlarını ıstırapla tutarak dizleri üzerine düştü. Diğerleri dönerek Kule'de pusuya yatmış görülmeyen bir dehşetten kaçmaya başladı. Kalanları ise silahlarını düşürerek deliler gibi Kule'ye doğru koşmaya başladı. Kısa bir süre içinde güzel planlanmış bir saldırı kargaşa içinde çığlık çığlığa bin ayrı yöne koşturan binlerce ejderanın oluşturduğu bir yığına dönüşmüştü. İnsanlar şaşkınlık içinde bu kaosun ortasında durmuş verilmeyen emirleri beklerken, güçlerinin ana bölümünün çözülüp kaçtığını gören goblinler aceleyle savaş alınından kaçtılar.</span></p>

    <p class="MsoNormal"><span class="calibre1">Ejderha Yüceefendisi'nin kendi bineği bile, Yüceefendi'nin güçlü iradesiyle ancak denetimde tutulabiliyordu. Fakat diğer iki ejderhayı ve zıvanadan çıkmış orduyu durdurmanın imkanı yoktu.</span></p>

    <p class="MsoNormal"><span class="calibre1">Yüceefendi sadece aciz kalmış hiddetini besliyor ve bu beyaz ışığın ne olduğunu, nereden geldiğini bulmaya çalışıyordu. Ve – mümkünse– bunun kökünü kazımanın.</span></p>

    <p class="MsoNormal"><span class="calibre1">İlk mavi ejderha ilk parmaklıklara vararak koca kapıdan hızla içeri girdi; binicisi tam zamanında başını eğerek duvarın başını biçmesini engellemişti. Kürenin çağrısına uyan mavi ejderha geniş taş koridorlardan rahatlıkla uçuyor, kanatlarının ucu anca iki yana değiyordu.</span></p>

    <p class="MsoNormal"><span class="calibre1">İkinci parmaklıklı kapıdan fırlayan ejderha diş gibi garip sütunları olan bölmeye girdi. Burada, bu ikinci bölümde insan eti ve çelik kokusu aldı, fakat küreye o kadar esir olmuştu ki bunları hiç umursamıyordu bile. Bu bölüm daha küçüktü; o yüzden kanatlarını bedenine yaklaştırmak, girdiği hızla ilerlemek zorunda kalmıştı.</span></p>

    <p class="MsoNormal"><span class="calibre1">Flint ejderhanın gelişini seyretti. Yüz kırk küsurluk yaşamında böyle bir görüntüyle hiç karşılaşmamıştı...bir daha da karşılaşmamayı umdu. Ejderha korkusu, sersemleştirici bir dalga gibi odada toplanmış olan adamların üzerine çarptı. Titreyen ellerindeki mızraklarını sıkı sıkı tutan genç şövalyeler duvarlara yaslandılar; mavi pullu canavarımsı beden yanlarından gümbür gümbür geçerken gözlerini sakladılar.</span></p>

    <p class="MsoNormal"><span class="calibre1">Cüce sendeleyerek duvara dayandı; dermansız eli parmaklığı indirecek olan mekanizma üzerinde kuvvetsizce duruyordu. Bütün yaşamı boyunca bu kadar dehşete düşmemişti. Eğer bu dehşeti bitirecekse ölümü seve seve kucaklardı. Aklında tek bir şey –küreye varmak– olan ejderha hızla ilerliyordu. Başı garip parmaklığın atlından süzüldü.</span></p>

    <p class="MsoNormal"><span class="calibre1">Bütün bildiği ejderhanın küreye ulaşmaması gerektiği olan Flint, içinden gelen bir sesle mekanizmayı serbest bıraktı. Parmaklık ejderhanın boynu etrafına kapanarak, boynunu sıkı sıkı tuttu. Artık ejderhanın başı küçük bölümde sıkışıp kalmıştı. Her iki yanında katlı duran kanatlarıyla çaresizlik içinde çırıpınan bedeni ejderhamızrakları hazır bekleyen şövalyelerin bölümünde kalmıştı.</span></p>

    <p class="MsoNormal"><span class="calibre1">Tuzağa düştüğünü çok geç anladı ejderha. Öyle bir hiddetle uludu ki, ejderha küresini patlatmak amacıyla şimşek kusmak için ağzını açtığında taşlar titreyerek çatladı. Deliler gibi Laurana'yı ayıltmaya çalışan Tasslehoff, kendisini alev alev iki göze bakarken buldu. Ejderhanın ağzının aralandığını gördükten sonra içine çektiği havayı duydu.</span></p>

    <p class="MsoNormal"><span class="calibre1">Ejderhanın boğazında bir şimşek çaktı; sarsıntı kenderi yere düşürmüştü. Odaya, patlayan taşlar düştü ve ejderha küresi ayağı üzerinde titredi. Çıkan rüzgarla sersemleyen Tas yerde yatıyordu. Kımıldıyamıyor, aslında kımıldamak istemiyordu. Laurana'yı –tabii eğer daha ölmediyse– ve kendisini öldüreceğini bildiği ikinci nefesi bekleyerek orada öylece yattı. Tam o anda pek öyle umursadığı yoktu.</span></p>

    <p class="MsoNormal"><span class="calibre1">Fakat ikinci akım hiç gelmedi.</span></p>

    <p class="MsoNormal"><span class="calibre1">Mekanizma sonunda harekete geçti. Çiftli çelik kapı, ejderhanın başını küçük odaya hapsederek tam burnunun önünde kapandı.</span></p>

    <p class="MsoNormal"><span class="calibre1">Önce ölümcül bir sessizlik oldu. Sonra akla gelebilecek en korkunç çığlık bölüm boyunca yankılandı. Şövalyeler dişlere benzeyen sütunların arkasında saklandıkları yerden saldırıp gümüş ejderhamızraklarını kapana kısmış ejderhanın mavi, kıvranan bedenine saplarken çıkan ses, son derece yüksek perdeden, tiz, uluyan, ıstırapla guruldayan bir sesti.</span></p>

    <p class="MsoNormal"><span class="calibre1">Tas bu korkunç sese engel olmak için kulaklarını elleriyle kapattı. Kasabalarda ejderhaların yaptıkları korkunç yıkımı, öldürmüş oldukları masum insanları tekrar ve tekrar gözleri önüne getirdi. Ejderha onu da öldürebilirdi, biliyordu – hiç acımadan öldürürdü hem de. Zaten Sturm'ü öldürmüştü bile her halde. Kendi kendine bunu hatırlatıp duruyor, kalbini katılaştırmaya çalışıyordu.</span></p>

    <p class="MsoNormal"><span class="calibre1">Fakat kender başını elleri arasına gömerek ağlamaya başladı. Sonra kibar bir elin omzuna dokunduğunu hissetti.</span></p>

    <p class="MsoNormal"><span class="calibre1">"Tas," diye fısıldadı bir ses.</span></p>

    <p class="MsoNormal"><span class="calibre1">"Laurana!" Tas başını kaldırdı. "Laurana! Çok üzgünüm. Ejderhaya yaptıkları umurumda olmamalı ama dayanamıyorum Laurana! Neden öldürmek zorundalar? Buna dayanamıyorum!" Yüzünden yaşlar süzülmeye başladı.</span></p>

    <p class="MsoNormal"><span class="calibre1">"Biliyorum" diye mırıldandı Laurana; ölmekte olan ejderhanın çığlıklanyla Sturm'ün ölümünün taze anısı birbirine karışıyordu. "Utanma Tas. Düşmanının ölümü karşısında hem acıma hem de utanç duyduğun için haline şükret. Umursamayı bıraktığımız gün –düşmanımızı dahi– savaşı kaybettiğimiz gündür zaten."</span></p>

    <p class="MsoNormal"><span class="calibre1">Korkunç uluma daha da yükseldi. Tas ellerini uzattı, Laurana ona sıkı sıkı sarıldı. İkisi birbirlerine sarılarak ölmekte olan ejderhanın çığlıklarını duymamaya çalışıyordu. Sonra başka bir ses duydular – şövalyeler uyarmak için sesleniyorlardı. Başka bir ejderha diğer bölmeye girmiş, ejderha küresinden yayılan çağrıya cevaben küçük kapıdan girmeye çalışırken binicisini duvara yapıştırmıştı. Şövalyeler alarm veriyordu.</span></p>

    <p class="MsoNormal"><span class="calibre1">Tam o anda işkence altındaki ejderhanın dehşet verici çırpınışıyla sarsısan Kule tepesinden temeline titredi.</span></p>

    <p class="MsoNormal"><span class="calibre1">"Haydi!" diye haykırdı Laurana. "Buradan çıkmamız gerek!" Tas'ı sürükleyip ayağa kaldırarak onları avluya çıkartacak olan duvardaki küçük kapıya doğru tökezlenerek ilerledi. Laurana kapıları tam açmıştı ki ejderhanın başı, kürenin olduğu odaya girdi. Tas, tam o anda olanları seyretmek için durmadan edemedi. Görüntü o kadar büyüleyiciydi ki. Ejderhanın alev alev gözlerini görebiliyordu – ölmekte olan eşinin sesiyle delirmiş, çok geç olsa da aynı tuzağa girdiğini anlamıştı. Ejderhanın ağzı şiddetli bir hırlamayla yamuldu, derin bir nefes aldı. Çiftli çelik kapılar ejderhanın önünde düştüler – ama yarı yarıya.</span></p>

    <p class="MsoNormal"><span class="calibre1">"Laurana kapı sıkıştı!" diye bağırdı Tas. "Ejderha küresi..." "Haydi!" diye asıldı Laurana kenderin eline. Bir şimşek çaktı; arkasındaki odanın alev içinde patladığını duyan Tas dönerek kaçtı. Bölmeye kayalar ve taşlar doldu. Ejderha küresinin ak ışığı, Yüce Ermiş Kulesi'nin tozu toprağı altına gömülüp kalmıştı.</span></p>

    <p class="MsoNormal"><span class="calibre1">Bu sarsıntı Laurana ile Tas'ın dengesini bozmuş, duvara çarpmalarına neden olmuştu. Tas, Laurana'nın ayağa kalkmasına yardım etti; sonra ikisi birlikte parlak gün ışığına doğru ilerlemeye devam ettiler.</span></p>

    <p class="MsoNormal"><span class="calibre1">Yerin sarsıntısı geçmişti. Yuvarlanan kayaların gümbürtüsü de bitti. Sadece arada bir duyulan şiddetli bir çatırtı sesi veya alçak bir gümbürtü vardı. Soluklanmak için bir an duran Tas ile Laurana arkalarına baktılar. Koridorun sonu tamamen kapanmış, Kule'nin koca taşlarıyla tıkanmıştı.</span></p>

    <p class="MsoNormal"><span class="calibre1">"Ya ejderha küresi?" dedi Tas nefesi kesilerek. "Yok olmuş olması daha iyi."</span></p>

    <p class="MsoNormal"><span class="calibre1">Artık Laurana'yı gün ışığında daha iyi görebilen Tas, kızın görüntüsü karşısında şaşırıp kalmıştı. Yüzü ölü gibi beyazdı, hatta dudaklarında bile kan kalmamıştı. Tek renk gözlerindeki yeşildi; onlar bile insanı rahatsız edecek biçimde iri, mor lekelerle gölgelenmişti.</span></p>

    <p class="MsoNormal"><span class="calibre1">"Bir daha kullanamazdım onu," diye fısıldadı, kenderden çok kendi kendine. "Neredeyse pes edecektim. Eller....Bu konuda konuşamayacağım!" Titreyerek gözlerini örttü.</span></p>

    <p class="MsoNormal"><span class="calibre1">"Sonra surların üzerinde duran ve ölümüyle tek başına yüzleşen Sturm'ü hatırladım. Eğer ben vazgeçecek olsam, onun ölümü anlamsız olacaktı. Bunun olmasına izin veremezdim. Onu yarı yolda bırakamazdım." Titreyerek başını salladı. "Küreyi emrime uyması için zorladım ama bunu sadece bir kere yapabileceğimi biliyordum. Ve bir daha asla, asla böyle bir şey yapmam!"</span></p>

    <p class="MsoNormal"><span class="calibre1">"Sturm öldü mü?" Tas'ın sesi titredi.</span></p>

    <p class="MsoNormal"><span class="calibre1">Laurana, gözlerinde yumuşak bir ifadeyle ona baktı. "Çok üzgünüm Tas," dedi. "Bilmediğinin farkında değildim. Bir Ejderha Yüceefendisi ile savaşırken öldü."</span></p>

    <p class="MsoNormal"><span class="calibre1">"Peki-peki..." Tas tıkandı.</span></p>

    <p class="MsoNormal"><span class="calibre1">"Evet; çabuk oldu," dedi Laurana kibarca. "Çok eziyet çekmedi."</span></p>

    <p class="MsoNormal"><span class="calibre1">Tas başını eğdikten sonra, kalenin geri kalanını sarsan bir patlamayla yeniden, aceleyle başını kaldırdı.</span></p>

    <p class="MsoNormal"><span class="calibre1">"Ejderha orduları..." diye mırıldandı Laurana. "Dövüşümüz sona ermedi." Eli, kendi ince beline kuşanmış olduğu Sturm'ün kılıcının kabzasına gitti. "Git Flint'i bul."</span></p>

    <p class="MsoNormal"><span class="calibre1">Laurana tünelden avluya çıktı; hâlâ gündüz olduğunu fark edince şaşırmış gibi parlak ışıkta gözlerini kırpıştıyordu. O kadar çok şey olmuştu ki ona yıllar geçmiş gibi geliyordu. Fakat güneş ancak avlunun surları üzerine tırmanmıştı.</span></p>

    <p class="MsoNormal"><span class="calibre1">Yüre Ermiş'in Yüksek Kulesi yıkılmış, olduğu yere çökmüş, avlunun ortasında bir yığın taş toprak olarak duruyordu. Ejderha küresine doğru giden koridorlar ve geçitlere, ejderhaların çarptığı yerler hariç bir şey olmamıştı. Yer yer gedikler açılmış, ejderhanın kustuğu şimşekle taşları kararmış olsa da dış kalenin surları hâlâ ayaktaydı.</span></p>

    <p class="MsoNormal"><span class="calibre1">Fakat gediklerden içeri akan ordular yoktu. Her tarafın sessiz olduğunu fark etti Laurana. Arkasındaki tünellerde ikinci ejderhanın ölüm çığlıklarını, işlerini bitiren şövalyelerin kaba bağrışlarını duyabiliyordu.</span></p>

    <p class="MsoNormal"><span class="calibre1">“Orduya ne oldu acaba?” diye merak etti Laurana, etrafına aklı karışarak bakarak. Surlara doğru geliyor olmalıydılar. Korkuyla sur üzerindeki mazgallara doğru baktı; hiddetli yaratıkların surları aşıp girmesinden korkuyordu.</span></p>

    <p class="MsoNormal"><span class="calibre1">Sonra bir zırh üzerinde şimşek gibi çakan güneş ışığını gördü. Surun tepesinde yatan biçimsiz yığını gördü.</span></p>

    <p class="MsoNormal"><span class="calibre1">Sturm. Rüyasını, Sturm'ün cesedini kesen ejderanların kanlı ellerini hatırladı.</span></p>

    <p class="MsoNormal"><span class="calibre1">“Böyle olmamalı!” diye düşündü ümitsizce. Sturm'ün kılıcını çekerek avludan koşmaya başlamıştı ki bu kadim silahın, onun kullanamayacağı kadar ağır olduğunu fark etti. Fakat başka ne vardı? Aceleyle etrafına bakındı. Ejderhamızrakları! Kılıcı elinden bırakarak, bir mızrağı kavradı. Sonra piyadelerin hafif mızrağını kolaylıkla taşıyarak merdivenlere tırmandı.</span></p>

    <p class="MsoNormal"><span class="calibre1">Laurana burçlardaki mazgallara vararak ovaya baktığında ileri doğru gelen kara dalgayı göreceğini zannediyordu. Ama ova boştu. Sadece birkaç insan grubu durmuş öylesine etrafa bakınıyordu.</span></p>

    <p class="MsoNormal"><span class="calibre1">Bunun anlamı ne olabilirdi? Laurana'nın hiçbir fikri yoktu ve düşünemeyecek kadar da yorgundu. Çılgın mutluluğu sona erdi. Artık üzerine bir yorgunluk çökmüştü, aynı hüzün gibi. Mızrağı arkasından sürükleyerek Sturm'ün cesedinin yattığı, kana bulanmış karlarla kaplı yere doğru gitti tökezlenerek.</span></p>

    <p class="MsoNormal"><span class="calibre1">Laurana şövalyenin yanında diz çöktü. Elini uzatarak rüzgarın yüzüne üfürdüğü saçları, arkadaşının yüzünü son bir kez görmek için geri çekti. Karşılaştıklarından beri ilk kez Laurana Sturm'ün cansız gözlerinde huzur gördü.</span></p>

    <p class="MsoNormal"><span class="calibre1">Adamın soğuk elini kaldırarak kendi yanağına bastırdı. "Uyu sevgili dostum," diye mırıldandı, "ejderhalar senin uykunu bozamasınlar." Sonra, soğuk beyaz eli yamulmuş zırhı üzerine bırakırken kan içinde kalmış karlar arasında parlak bir kıvılcım takıldı gözüne. Ne olduğu anlaşılamayacak kadar kanlara bulanmış bir nesneyi aldı eline. Laurana dikkatle karı va kanı temizledi. Bu bir ziynet parçasıydı. Laurana hayretle buna bakakaldı.</span></p>

    <p class="MsoNormal"><span class="calibre1">Fakat daha bunun buraya nasıl gelmiş olabileceğini bile düşünemeden üzerine kara bir gölge düştü. Laurana muazzam kanatların gıcırtısını ve koca bir bedene çekilen nefesin sesini duydu. Korkuyla ayağa sıçrayarak arkasına döndü.</span></p>

    <p class="MsoNormal"><span class="calibre1">Üzerine ejderha korkusu düşerken geriye doğru bir adım attı. Ejderhamızrağı güçsüz elinden kaydı ve mücevheri de kara düşürdü. Dönerek kaçmaya çalıştı ama nereye gittiğini göremiyordu. Kayarak kar üstüne, Sturm'ün cesedinin yanına düşüp titreyerek orada yatıp kaldı.</span></p>

    <p class="MsoNormal"><span class="calibre1">Onu felç eden korkusuyla düşünebildiği tek şey rüyasıydı! Tam burada ölüyordu – aynı Sturm'ün ölmüş olduğu gibi. Yaratığın koca boynu üzerinde yükseldikçe bütün görebildiği mavi pullar olmuştu.</span></p>

    <p class="MsoNormal"><span class="calibre1">Ejderhamızrağı! Kanla ıslanmış karı araştıran Laurana'nın parmakları tahta sopayı kavradı. Ayağa kalkmaya başladı, niyeti mızrağı ejderhanın boynuna saplamaktı.</span></p>

    <p class="MsoNormal"><span class="calibre1">Fakat siyah bir çizme, kızın elini ıska geçerek sertçe mızrağın üzerine bastı. Laurana güneşte parlayan altın işlerle işlenmiş olan parlak siyah çizmeye bakakaldı. Sturm'ün kanları üzerinde duran kara çizmeye bakarken derin bir nefes aldı.</span></p>

    <p class="MsoNormal"><span class="calibre1">"Eğer bu cesete dokunursan kendini ölmüş bil," dedi Laurana yavaşça. "Ejderhan seni kurtarmaya fırsat bulamayacak. Bu şövalye benim arkadaşımdı ve katilinin onun cesetini kirletmesine izin vermem."</span></p>

    <p class="MsoNormal"><span class="calibre1">"Cesedi kirletmek gibi bir niyetim yok," dedi Ejderha Yüceefendisi. Özellikle yavaş yavaş hareket eden Yüceefendi eğilerek kibarca şövalyenin, artık görmediği güneşe sabitlenmiş gözlerini kapattı.</span></p>

    <p class="MsoNormal"><span class="calibre1">Ejderha Yüceefendisi kalktı, karda diz çökmüş elf kızına döndü ve çizmeli ayağını ejderhamızrağından kaldırdı. "O benim de arkadaşımdı. Bunu – tam onu öldürdüğüm sırada fark ettim."</span></p>

    <p class="MsoNormal"><span class="calibre1">Laurana Yüceefendi'ye doğru baktı. "Sana inanmıyorum," dedi yorgunlukla. "Nasıl olabilir bu?"</span></p>

    <p class="MsoNormal"><span class="calibre1">Ejderha Yüceefendisi sakin bir edayla boynuzlu, korkunç ejderha maskesini çıkarttı. "Beni duymuş olabilirsin Lauralanthalasa. İsmin bu, öyle değil mi?"</span></p>

    <p class="MsoNormal"><span class="calibre1">Dili tutulan Laurana başıyla onayladı, ayağa kalkarken.</span></p>

    <p class="MsoNormal"><span class="calibre1">Ejderha Yüceefendisi gülümsedi, çekici, çarpık bir tebessümü vardı. "Benim adım da..."</span></p>

    <p class="MsoNormal"><span class="calibre1">"Kitiara." "Nasıl bildin?"</span></p>

    <p class="MsoNormal"><span class="calibre1">"Bir rüya..." diye mırıldandı Laurana.</span></p>

    <p class="MsoNormal"><span class="calibre1">"A evet, şu rüya." Kitiara eldivenli elini kara, kıvırcık saçları arasına daldırdı. "Tanis bana rüyadan söz etti. Her halde hepiniz paylaşmışsınız onu. Arkadaşlarının da paylaşmış olabileceklerini düşünüyordu." İnsan kadın, ayakları dibinde yatan Sturm'e baktı. "Garip, değil mi – yani Sturm'ün ölümünün böyle gerçekleşmesi? Tanis, rüyanın onun için de gerçek çıktığını söyledi: Yani onun hayatını kurtardığım bölümün."</span></p>

    <p class="MsoNormal"><span class="calibre1">Laurana titremeye başladı. Yorgunluktan bembeyaz olan yüzünden kan öyle bir çekilmişti ki yüzü şeffaf gibi görünüyordu. "Tanis mi?... Tanis'i gördün mü?"</span></p>

    <p class="MsoNormal"><span class="calibre1">"Daha iki gün önce," dedi Kitiara. "Ayrıldığımda işlerle ilgilensin diye onu Flotsam'de bıraktım."</span></p>

    <p class="MsoNormal"><span class="calibre1">Kitiara'nın soğuk, sakin sözleri Laurana'nın ruhunu, Yüceefendi'nin mızrağının Sturm'ün tenini deldiği gibi deldi. Laurana ayaklarının altındaki taşların kaydığını hissetti. Gökyüzüyle yer birbirine karıştı, acı onu ikiye ayırdı. Yalan söylüyor, diye düşündü.</span></p>

    <p class="MsoNormal"><span class="calibre1">Laurana çaresizlik içinde. Fakat çaresiz bir katiyetle –Kitiara istediği zaman yalan söyleyebileceği halde– o anda yalan söylemediğini biliyordu.</span></p>

    <p class="MsoNormal"><span class="calibre1">Sendeleyen Laurana neredeyse düşüyordu. Sadece, insan kadına karşı zayıf görünmeme kararı tutuyordu elf kızı ayakta. Kitiara buna dikkat etmemişti. Eğilerek Laurana'nın bırakmış olduğu silahı aldı ve ilgiyle inceledi.</span></p>

    <p class="MsoNormal"><span class="calibre1">"Demek meşhur ejderhamızrağı bu ha?" dedi dikkatle Kitiara. Üzüntüsünü yutan Laurana, titremeyen bir sesle konuşmak için kendini zorladı.</span></p>

    <p class="MsoNormal"><span class="calibre1">"Evet," diye cevap verdi. "Ne yapıp yapmadığını merak ediyorsan, gidip kalenin surlarının içine, ejderhalarından geri kalanlara bak."</span></p>

    <p class="MsoNormal"><span class="calibre1">Kitiara bir anlığına pek ilgi duymadan avluya doğru baktı. "Ejderhalarını senin tuzağına düşüren bu değildi," dedi; kahverengi gözleri Laurana'yı serinkanlılıkla tartıyordu, "ordumu darma dağan eden de bu değildi."</span></p>

    <p class="MsoNormal"><span class="calibre1">Laurana bir kez daha boş ovaya baktı.</span></p>

    <p class="MsoNormal"><span class="calibre1">"Evet," dedi Kitiara, Laurana'nın yüzünde aydınlanan ifadeyi görerek. "Sen kazandın – bugünlük. Zaferinin tadını çıkar şimdi elf, çünkü kısa sürecek." Ejderha Yüceefendisi mızrağı elinde ustalıkla çevirerek tam Laurana'nın kalbine tuttu. Yüzünde hiç bir ifade bulunmayan elf kızı, onun önünde kıpırdamadan duruyordu.</span></p>

    <p class="MsoNormal"><span class="calibre1">Kitiara gülümsedi. Seri bir hareketle mızarğın öldürücü konumunu değiştirdi. "Silaha teşekkürler. Bakalım senin iddia etkiğin kadar korkunç bir silah mıymış?"</span></p>

    <p class="MsoNormal"><span class="calibre1">Kitiara, belinden hafifçe bükülerek Laurana'yı selamladı. Sonra ejderhamaskesini başına takarak ejderhamızrağını kavradı ve ayrılmak için arkasını döndü. Tam dönerken bakışları bir kez daha şövalyeye kaydı.</span></p>

    <p class="MsoNormal"><span class="calibre1">"Ona şövalyelere layık bir cenaze töreni hazırlayın," dedi Kitiara. "Orduyu yeniden bir araya toplamak en az üç gün alır. Ona yakışan bir tören hazırlamanız için zaman tanıyorum size."</span></p>

    <p class="MsoNormal"><span class="calibre1">"Biz kendi ölülerimizle ilgileniriz,” dedi Laurana gururla. "Senden bir şey istemiyoruz!"</span></p>

    <p class="MsoNormal"><span class="calibre1">Sturm'ün ölümünün hatırası, şövalyenin cesetinin görüntüsü, uykucu birinin yüzüne dökülen soğuk su gibi kendine getirmişti onu. Ejderha Yüceefendisi ile Sturm'ün cesedi arasında, onu korurcasına duran Laurana, ejderhamaskesi ardında pırıldayan kahverengi gözlere baktı.</span></p>

    <p class="MsoNormal"><span class="calibre1">"Tanis'e ne diyeceksin?" diye sordu birden bire.</span></p>

    <p class="MsoNormal"><span class="calibre1">"Hiç," dedi Kit sadece. "Hiçbir şey." Dönerek uzaklaştı.</span></p>

    <p class="MsoNormal"><span class="calibre1">Laurana, Ejderha Yüceefendisi'nin yavaş, zarif yürüyüşünü seyretti; siyah pelerini kuzeyden esen ılık havayla çırpınıyordu. Güneş Kitiara'nın elinde taşıdığı ödül üzerinde parladı. Laurana mızrağı geri alması gerektiğini biliyordu. Aşağıda bir ordu dolusu şövalye vardı. Bir seslense yeterdi.</span></p>

    <p class="MsoNormal"><span class="calibre1">Fakat Laurana'nın yorgun beyni ve bedeni harekete geçmeyi reddetti. Ayakta durmaya çalışmak bile güç istiyordu. Soğuk taşlara düşmesini engelleyen sadece gururuydu.</span></p>

    <p class="MsoNormal"><span class="calibre1">“Ejderhamızrağını al,” dedi Laurana, Kitiara'ya sessizce. Pek bir işine yarar.</span></p>

    <p class="MsoNormal"><span class="calibre1">Kitiara dev mavi ejderhaya yürüdü. Aşağıda şövalyeler, mavi ejderhalarından birinin başını sürükleyerek avluya çıkmışlardı. Bu görüntü karşısında Skie başını sinirle salladı; göğsünün içinden, derinden vahşi bir homurtu yükseldi. Şövalyeler hayretle surlar üzerinde gördükleri ejderha, Ejderha Yüceefendisi ve Laurana'ya çevirdiler bakışlarını. Birden fazla sayıda şövalye silahına davrandı ama Laurana elini kaldırarak onları yatıştırdı. Bu yapabilecek gücü bulduğu son hareketti.</span></p>

    <p class="MsoNormal"><span class="calibre1">Kitiara şövalyelere kibirle bakarak elini Skie'ın boynuna koyup hayvanı yatıştırarak okşadı. Onlardan korkmadığını göstermek için acele etmiyordu.</span></p>

    <p class="MsoNormal"><span class="calibre1">Şövalyeler gönülsüzce silahlarını indirdiler.</span></p>

    <p class="MsoNormal"><span class="calibre1">İstihfafla gülen Kitara kendini ejderhanın üzerine çekti. "Hoşçakal Lauralanthalasa," diye seslendi.</span></p>

    <p class="MsoNormal"><span class="calibre1">Ejderhamızrağını havaya kaldıran Kitiara, Skie'a uçmasını emretti. Kocaman mavi ejderha kanatlarını gererek hiç zahmet çekmeden yükseldi. Onu büyük bir hünerle yönlendiren Kitiara tam Laurana'nın tepesine uçtu.</span></p>

    <p class="MsoNormal"><span class="calibre1">Elf kızı ejderhanın hiddetli, kırmızı gözlerine baktı. Yaralı, kanlı burun deliğini, hırçın bir hırıltıyla yamulmuş açık ağzını gördü. Sırtında, dev kanatlar arasında Kitiara oturuyor, ejderha pulundan zırhı parlıyor; güneş, boynuzlu maskesinden pırıldıyordu. Güneş, tam ejderhamızrağının uçundan şimşek gibi çaktı.</span></p>

    <p class="MsoNormal"><span class="calibre1">Sonra ejderhamızrağı Ejderha Yüceefendisi'nin eldivenli elinden düştükçe döne döne parladı. Taşlara vururken takırdayan mızrak Laurana'nın ayakları dibinde durdu.</span></p>

    <p class="MsoNormal"><span class="calibre1">"Sakla onu," diye seslendi Kitiara, sesi çınlıyordu. "İhtiyacın olacak!"</span></p>

    <p class="MsoNormal"><span class="calibre1">Mavi ejderha kanatlarını kaldırdı, hava akımlarını yakaladı ve gökyüzüne süzülerek güneşe doğru gözden kayboldu.</span></p>
  </div>
</body>
</html>
