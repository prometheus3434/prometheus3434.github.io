<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_18"><span class="calibre4">- 10 - Uyanık rüyalar. Gelecek görüntüleri.</span></h2>

    <p class="MsoNormal"><span class="calibre1">Arkadaşlarının dehşet içindeki bakışlarını görmezlikten gelen Raistlin, kanayan kolunu sıkı sıkı tutmuş kardeşine doğru yürüdü.</span></p>

    <p class="MsoNormal"><span class="calibre1">"Ben ona bakarım," dedi Raistlin, Altınay'a, kendi kara cüppesiyle kardeşini örterek.</span></p>

    <p class="MsoNormal"><span class="calibre1">"Hayır," dedi Caramon, nefesi kesilerek, "yeterince güçlü değil..." Kardeşinin kendisini destekleyen kolunu hissedince sesi kesildi.</span></p>

    <p class="MsoNormal"><span class="calibre1">"Artık yeterince güçlüyüm Caramon," dedi Raistlin kibarca; kardeşinin kibarlığı bile savaşçının bütün tüylerini diken diken etmişti. "Bana yaslan kardeşim."</span></p>

    <p class="MsoNormal"><span class="calibre1">Korku ve acıdan zayıflamış olan Caramon, hayatında ilk kez Raistlin'e yaslandı. İkisi birlikte korkunç orman içinden yürürken, büyücü onu destekliyordu.</span></p>

    <p class="MsoNormal"><span class="calibre1">"Neler oluyor Raist?" diye sordu Caramon boğulacak gibi olarak. "Neden Kara Cüppe giyiyorsun? Ve sesin..."</span></p>

    <p class="MsoNormal"><span class="calibre1">"Nefesini boşa harcama kardeşim," diye öğüt verdi Raistlin yavaşça.</span></p>

    <p class="MsoNormal"><span class="calibre1">İki adam ormanın derinliklerine doğru yol aldılar ve ölmeyen elf savaşçıları ağaçlar arasından onlara korkuyla baktı. Ölülerin canlılara duydukları nefreti, bu nefretin ölmeyen savaşçıların boş göz çukurlarında pırıldadığını görebiliyorlardı. Ama hiçbiri kara-cüppeli büyücüye saldırmaya cesaret edemiyordu. Caramon kanının, canının parmakları arasında akıp gidişini hissedebiliyordu. Kanının, ayakları altındaki ölü, balçık kaplı yapraklara damlayışını seyrederken git gide gücünü yitirmeye başlamıştı. O gücünü yitirdikçe, kara gölgenin bizzat bu gücü aldığına dair hummalı bir düşünceye kapılmıştı.</span></p>

    <p class="MsoNormal"><span class="calibre1">Tanis, Sturm'ü arayarak orman içinde aceleyle ilerledi. Onu bir grup pırıl pırıl parıldayan elf savaşçıyla savaşırken buldu.</span></p>

    <p class="MsoNormal"><span class="calibre1">"Bu bir rüya," diye bağırdı ölmeyen yaratıkları bıçaklayan, biçen Sturm'e Tanis. Ne zaman birini bıçaklasa, yaratık yok olup başka yerde yeniden ortaya çıkıyordu. Yarımelf kendi kılıcını çekip Sturm'ün yanında dövüşmek için koştu.</span></p>

    <p class="MsoNormal"><span class="calibre1">"Hıh!" diye homurdandı şövalye, sonra bir ok koluna saplanınca acıyla nefesi kesildi. Yara derin değildi çünkü zincirden zırhı onu korumuştu ama çok kanıyordu. "Bu da mı rüya?" dedi Sturm, kan kaplı çubuğu çekip çıkartarak.</span></p>

    <p class="MsoNormal"><span class="calibre1">Tanis, Sturm kan akışını durduruncaya kadar düşmanlarını geri tutmak için şövalyenin önüne atladı.</span></p>

    <p class="MsoNormal"><span class="calibre1">"Raistlin bize anlattı..." diye başladı Tanis. "Raistlinmiş! Hıh! Cüppesine bir baksana Tanis!"</span></p>

    <p class="MsoNormal"><span class="calibre1">"Ama sen buradasın! Silvanesti'de!" diye karşı çıktı Tanis aklı karışarak. Sanki kendi kendisiyle tartışıyormuş gibi garip bir his taşıyordu. "Alhana senin Buzduvarı'nda olduğunu söylemişti!"</span></p>

    <p class="MsoNormal"><span class="calibre1">Şövalye omuzlarını silkti. "Belki de size yardım etmem için yollanmışımdır."</span></p>

    <p class="MsoNormal"><span class="calibre1">Tamam. Bu bir rüya, dedi kendi kendine Tanis. Uyanacağım.</span></p>

    <p class="MsoNormal"><span class="calibre1">Ama hiçbir değişiklik olmamıştı. Elfler hâlâ oradaydı, hâlâ sarsıyorlardı. Sturm haklı olmalıydı. Raistlin yalan söylemiş idi. Ormana girmeden önce yalan söylemiş olduğu gibi. Ama neden? Arnacı neydi?</span></p>

    <p class="MsoNormal"><span class="calibre1">Sonra Tanis anladı. Ejderha küresi!</span></p>

    <p class="MsoNormal"><span class="calibre1">"Kule'ye Raistlin'den önce varmalıyız!" diye bağırdı Tanis, Sturm'e. "Büyücünün neyin peşinde olduğunu biliyorum!"</span></p>

    <p class="MsoNormal"><span class="calibre1">Şövalye başını evet anlamında sallamaktan başka bir şey yapamadı. Tanis'e öyle gelmişti ki, bundan sonraki ayak bastıkları her milim için sadece savaşmış da savaşmışlardı. Zaman zaman iki savaşçı ölmeyen elfleri geri püskürtmüş ama her seferinde onlar artan bir güçle yeniden bastırmışlardı. Zaman geçiyordu, biliyorlardı ama nasıl geçtiği hakkındaki kavramlarını yitirmişlerdi. Bir ara güneş boğucu yeşil pus arasından ışıldadı. Sonra gecenin gölgeleri toprağın üzerine ejderhaların kanatları gibi süzüldüler.</span></p>

    <p class="MsoNormal"><span class="calibre1">Sonra, tam karanlık derinleşirken Sturm ile Tanis Kule'yi gördü. Mermerden yapılmış Kule beyaz beyaz parlıyordu. Açık bir alanın ortasında tek başına duruyor, mezardan uzanan bir iskelet parmağı gibi gökyüzüne yükseliyordu.</span></p>

    <p class="MsoNormal"><span class="calibre1">Kule'yi görünce her ikisi de koşmaya başladı. Zayıf ve yorgun olmalarına rağmen, gece çökerken bu ölümcül ormanlarda kalmak istemiyorlardı. Avlarının kaçmaya başladığını gören elf savaşçılar hiddetle çığlıklar atarak peşlerinden saldırdı.</span></p>

    <p class="MsoNormal"><span class="calibre1">Tanis, ciğerleri patlayacakmış gibi oluncaya kadar koşmaya devam etti. Sturm önünde koşuyor, önlerinde onları durdurmaya, yollarını kesmeye çalışan ölmeyenleri biçiyordu. Tam Tanis Kule'ye yaklaşmıştı ki bir ağaç kökünün botlarına dolandığını hissetti. Kafa üstü yere devrildi.</span></p>

    <p class="MsoNormal"><span class="calibre1">Tanis deliler gibi kendini kurtarmaya çalışıyordu ama kök onu sıkı sıkı tutuyordu. Tanis çaresizlik içinde, ölmeyen bir elfin yüzünde çarpılmış kaba bir ifadeyle, mızrağını bedenininden geçirmek için kaldırdığını gördü. Aniden elfin gözleri faltaşı gibi açıldı, bir bıçak saydam bedenini delip geçerken hissiz ellerinden mızrağı düştü. Elf viyaklayarak yok oldu.</span></p>

    <p class="MsoNormal"><span class="calibre1">Tanis hayatını kimin kurtardığını görmek için bakışlarını kaldırdı. Bu yabancı bir savaşçıydı, yabancı ama yine de tanıdık. Savaşçı miğferini çıkarttı ve Tanis parlak kahverengi gözlere bakakaldı!</span></p>

    <p class="MsoNormal"><span class="calibre1">"Kitiara!" diye kesildi nefesi hayretten. "Buradasın! Nasıl? Neden?"</span></p>

    <p class="MsoNormal"><span class="calibre1">"Yardıma ihtiyacınız olduğunu duydum," dedi Kit, o çarpık tebessümü her zamanki kadar çekiciydi. "Görünüşe göre doğruymuş." Elini uzattı. Tanis elini kavradı, kadın onu çekerken kuşku içindeydi. Ama işte kanlı ve canlıydı. "O ilerdeki kim? Sturm mü? Harika! Aynı eski zamanlardaki gibi! Kule'ye mi gideceğiz?" diye sordu Tanis'e, yüzündeki hayrete gülerek.</span></p>

    <p class="MsoNormal"><span class="calibre1">* * * * *</span></p>

    <p class="MsoNormal"><span class="calibre1">Nehiryeli tek başına dövüşüyor, ölmeyen elf savaşçılarının bölükleriyle savaşıyordu. Artık daha fazla katlanamayacağını biliyordu. Sonra net bir çağrı duydu. Gözlerini kaldırarak Queshu'lu kabile mensuplarını gördü! Neşeyle seslendi. Ama, dehşet içinde, onların oklarını kendisine doğru yönettiğini fark etti.</span></p>

    <p class="MsoNormal"><span class="calibre1">"Hayır!" diye bağırdı Que-shu dilinde. "Tanımadınız mı beni? Ben..."</span></p>

    <p class="MsoNormal"><span class="calibre1">Que-shu savaşçıları sadece oklarının yaylarıyla cevap verdiler. Nehiryeli tüylü okların birbiri ardına bedenine saplandığını hissetti.</span></p>

    <p class="MsoNormal"><span class="calibre1">"Mavi kristalden asayı aramıza getirdin!" diye bağırdılar. "Bu senin hatan! Köyümüzün mahvolması senin hatan idi!"</span></p>

    <p class="MsoNormal"><span class="calibre1">"Kötü bir niyetim yoktu," diye fısıldadı yere çökerken. "Bilmiyordum. Beni affedin."</span></p>

    <p class="MsoNormal"><span class="calibre1">Tika, elf savaşçılar arasından yolunu açmak için kesiyor biçiyor ama yok olanların aniden ejderan oluverdiklerini görüyordu! Sürüngen gözleri al al parlıyordu; dilleriyle kılıçlarını yalıyorlardı. Korku barmen kızı ürpertmişti. Tökezlenerek Sturm'e çarptı. Şövalye hiddetle dönerek kıza yolundan çekilmesini emretti. Geri geri giden kız Flint'e çarptı. Cüce sabırsızca kızı yana itti.</span></p>

    <p class="MsoNormal"><span class="calibre1">Gözyaşlarıyla körleşen, kendi ölü bedenlerinden tüm haşmetleriyle dirilip yeniden savaş alanına dönen ejderanların karşısında paniğe kapılan Tika kontrolünü kaybetti. Korku içinde kılıcını önüne çıkan, kıpırdayan herşeye saplamaya başladı.</span></p>

    <p class="MsoNormal"><span class="calibre1">Sadece başını kaldırıp bakıp da siyah cüppeleri içinde önünde duran Raistlin'i görünce kendine gelebildi. Büyücü hiçbir şey söylemedi, sadece yeri işaret etti. Flint kızın ayaklarının dibinde ölmüş yatıyordu, kızın kılıç darbeleriyle parçalanmıştı.</span></p>

    <p class="MsoNormal"><span class="calibre1">Onları buraya ben getirdim, diye düşündü Flint. Bu benim sorumluluğum. En büyükleri benim. Onları ben çıkartmalıyım.</span></p>

    <p class="MsoNormal"><span class="calibre1">Cüce savaş baltasını kaldırıp önünde duran elf savaşçılara meydan okuyarak haykırdı. Ama onlar sadece güldüler.</span></p>

    <p class="MsoNormal"><span class="calibre1">Hiddetlenen Flint iri adımlarla ilerledi – ama her yanının tutulmuş olduğunu hissetti. Dizleri şişmiş ve kötü bir biçimde ağrıyordu. Çarpılmış parmakları, baltasını elinden düşürmesine neden olan ani bir felçle titremeye başlamıştı. Nefesi yetmedi. O zaman Flint elflerin neden saldırmadıklarını anladı: Bırakmışlardı, cücenin ilerlemiş yaşı işini bitirsin.</span></p>

    <p class="MsoNormal"><span class="calibre1">Daha anladığı anda aklının da uçup gittiğini fark etti. Görüntü bulanıklaşmıştı. Yeleğinin koca ceplerini o kahrolası gözlüklerini bulmak için araştırdı. Önünde bir suret yükseldi, bildik bir suretti. Tika mıydı ne? Gözünde gözlükleri olmadan göremiyordu...</span></p>

    <p class="MsoNormal"><span class="calibre1">Altınay burkulmuş, işkence görmüş ağaçlar arasından koşuyordu. Tek başına, kaybolmuş bir halde, çaresizlik içinde arkadaşlarını arıyordu. Uzaklarda bir yerde Nehiryeli'nin kılıç takırtıları arasından ona seslendiğini duyuyordu. Sonra Nehiryeli'nin sesinin bir ıstırap kargaşası içinde kesildiğini duydu. Deliler gibi kendini ileri attı, sonunda elleri ve yüzü kanayıncaya kadar çalılıklar arasında cebelleşti. Nihayet Nehiryeli'ni buldu. Birçok ok tarafından vurulmuş olan savaşçı yerde yatıyordu: Kızın bildiği oklar tarafından vurulmuş savaşçı!</span></p>

    <p class="MsoNormal"><span class="calibre1">Ona doğru koşarak yanında diz çöktü. "İyileştir onu Mishakal," diye dua etti, sık sık dua ettiği gibi.</span></p>

    <p class="MsoNormal"><span class="calibre1">Ama hiçbir şey olmadı. Nehiryeli'nin kül gibi yüzüne renk gelmedi. Gözleri, yeşil renkli gökyüzüne takılmış kalmıştı.</span></p>

    <p class="MsoNormal"><span class="calibre1">"Neden cevap vermiyorsunuz? İyileştir onu!" diye haykırdı Altınay tanrılara. Sonra anladı. "Yo!" diye çığlık attı. "Beni cezalandırın! Kuşkusu olan bendim. Sorgulamış olan bendim. Tarsis'in yakılıp yıkıldığını, çocukların ıstırap içinde öldüklerini gördüm! Böyle bir şeyin olmasına nasıl izin verirsiniz? İmanımı bütün tutmaya çalıştım ama böyle dehşet verici şeyler görünce kuşku duymadan edemiyorum! Onu cezalandırmayın." Ağlayarak kocasının cansız bedeni üzerine eğildi. Etrafını sarmaya başlayan elf savaşçıları göremedi bile.</span></p>

    <p class="MsoNormal"><span class="calibre1">Etrafındaki korku dolu hârikalarla büyülenen Tasslehoff patikadan çıktı ve sonra –her nasıl olduysa– arkadaşlarının onu kaybetmeyi başarmış olduklarını fark etti. Ölmeyenler onu rahatsız etmiyordu. Korkuyla beslenen ölmeyenler, onun minik bedeninde hiç korku hissetmiyordu.</span></p>

    <p class="MsoNormal"><span class="calibre1">Sonunda kender neredeyse bütün bir gün boyunca orada burada dolandıktan sonra Yıldızlar Kulesi'nin kapılarına vardı. Burada kaygısız yolculuğu aniden bitmişti çünkü arkadaşlarını bulmuştu – en azından bir tanesini.</span></p>

    <p class="MsoNormal"><span class="calibre1">Sırtını kapalı kapılara dayamış olan Tika, canını kurtarmak için biçimsiz, kabustan fırlama bir orduyla dövüşüyordu. Tas, kızın Kule'ye girdiği takdirde emniyette olacağını gördü. İleri doğru atılarak kargaşa arasından rahatça sıyrılan minik bedeni sayesinde kapıya ulaştı ve Tika deliler gibi savurduğu kılıcıyla elfleri geri tutarken kilidi incelemeye başladı.</span></p>

    <p class="MsoNormal"><span class="calibre1">"Çabuk ol Tas!" diye bağırdı kız nefesi kesilerek.</span></p>

    <p class="MsoNormal"><span class="calibre1">Kolaycacık açılan bir kilitti bu; bu kadar rahat açılan kilidi olan bir kapı için elflerin bu kadar zahmet etmelerine şaşırmıştı.</span></p>

    <p class="MsoNormal"><span class="calibre1">"Bu kilidi birkaç saniyede açıveririm," dedi. Fakat tam çalışmaya başlarken sırtına bir şey vurdu ve bir an tutunamadı.</span></p>

    <p class="MsoNormal"><span class="calibre1">"Hey!" diye bağırdı Tika'ya, huzursuzca arkasına dönerek. "Biraz daha dikkatli ol..." Aniden, dehşete düşerek durdu. Tika ayaklarının dibinde yatıyor, kızıl lülelerine kanlar akıyordu.</span></p>

    <p class="MsoNormal"><span class="calibre1">"Hayır, Tika olamaz!" diye fısıldadı Tas. Belki de sadece yaralanmıştır! Belki de onu Kule'nin içine taşırsa birileri yardım edebilirdi. Gözyaşları görmesini etkilemişti, elleri titriyordu.</span></p>

    <p class="MsoNormal"><span class="calibre1">Acele etmem lazım diye düşündü Tas çılgınlar gibi. Neden açılmıyor bu? O kadar basit ki! Hiddetle kilide saldırdı.</span></p>

    <p class="MsoNormal"><span class="calibre1">Kilit, tık diye açılırken parmağının ucunda minik bir diken hissetti. Kule'nin kapıları açılmaya başladı. Ama Tasslehoff, minik bir kan damlacığının parladığı parmağına baktı. Minik, altın bir iğneciğin pırıldadığı kilide baktı tekrar. Basit bir kilit, basit bir tuzak. Her ikisini de açmıştı. Ve zehirin ilk belirtileri korkunç bir sıcaklıkla bedenine yayılırken yere baktığında zaten çok geç kalmış olduğunu gördü. Tika ölmüştü.</span></p>

    <p class="MsoNormal"><span class="calibre1">Raistlin ile kardeşi, hiç yara almadan ormanda ilerlemişti. Caramon gitgide artan bir hayretle Raistlin'in onlara saldıran kötü yaratıkları uzaklaştırışını seyretti; bunu bazen inanılmaz büyü maharetiyle, bazen de sadece iradesiyle yapıyordu.</span></p>

    <p class="MsoNormal"><span class="calibre1">Raistlin iyi yürekli, kibar ve endişeliydi. Gün geçmeye başlarken Caramon sık sık durmak zorunda kalıyordu. Alacakaranlıkta Caramon'un bütün yapabildiği bir ayağını bir diğerinin önüne sürümek ve kardeşine yaslanabilmekti. Ve Caramon gitgide zayıfladıkça Raistlin güçlendi.</span></p>

    <p class="MsoNormal"><span class="calibre1">Sonunda, gecenin gölgeleri çöküp de işkence içindeki yeşil güne merhametli bir son verdiğinde ikizler Kule'ye vardılar. Durmak zorunda kaldılar. Caramon ateşler içindeydi ve çok acı çekiyordu.</span></p>

    <p class="MsoNormal"><span class="calibre1">"Dinlenmem gerek Raist," dedi nefesi kesilerek. "Beni yere bırak."</span></p>

    <p class="MsoNormal"><span class="calibre1">"Elbette kardeşim," dedi Raistlin kibarca. Caramon'un Kule'nin ınci duvarına yaslanmasına yardımcı olduktan sonra kardeşini serinkanlı, pırıl pırıl gözlerle süzdü.</span></p>

    <p class="MsoNormal"><span class="calibre1">“Elveda Caramon," dedi.</span></p>

    <p class="MsoNormal"><span class="calibre1">Caramon ikiz kardeşine, gözlerine inanamayarak baktı. Ağaçların gölgesi içinde, kendilerini geri tutan büyücünün uzaklaşmakta olduğunu hissederek onları belli bir uzaklıktan izlemekte olan ölmeyen elflerin yakına süzüldüklerini görebiliyordu.</span></p>

    <p class="MsoNormal"><span class="calibre1">"Raist," dedi Caramon yavaşça, "beni burada bırakamazsın! Onlarla savaşamam. Gücüm yok! Sana ihtiyacım var!"</span></p>

    <p class="MsoNormal"><span class="calibre1">"Belki öyledir kardeşim, ama görüyorsun ki artık benim sana ihtiyacım yok. Senin gücünü kazandım. Sonunda artık, eğer doğanın bu acımasız hilesi olmasaydı olmuş olmam gerektiği gibiyim – tek ve bütün bir insan."</span></p>

    <p class="MsoNormal"><span class="calibre1">Caramon olanları anlayamadan bakarken Raistlin ayrılmak için sırtını döndü.</span></p>

    <p class="MsoNormal"><span class="calibre1">"Raist!"</span></p>

    <p class="MsoNormal"><span class="calibre1">Caramon'un ıstırap dolu haykırışı onu duraksakttı. Raistlin durarak geriye, ikizine baktı; kara kukuletasının içinden bütün görünebilen altın gözleriydi.</span></p>

    <p class="MsoNormal"><span class="calibre1">"Zayıf olup korkmak nasıl bir duyguymuş kardeşim?" diye sordu yavaşça. Dönen Raistlin, Kule'nin önünde Tika ile Tas'ın ölmüş yattığı kapısına doğru yürüdü. Kenderin cesedi üzerinden adımını atan Raistlin karanlık içinde yok oldu.</span></p>

    <p class="MsoNormal"><span class="calibre1">Kule'ye ulaşan Sturm, Tanis ve Kitiara, Kule'nin dibinde, çimenler üzerinde yatan bir beden gördüler. Ölmeyen elflerin çığlıklar atan, feryat figan eden hayaletimsi şekilleri onu çevrelemişler, soğuk kılıçlarıyla onu biçmeye başlıyorlardı.</span></p>

    <p class="MsoNormal"><span class="calibre1">"Caramon!" diye bağırdı Tanis kederle.</span></p>

    <p class="MsoNormal"><span class="calibre1">"Peki ya kardeşi nerede?" diye sordu Sturm, yan gözle Kitiara'ya bakarak. "Onu ölüme bırakmış kuşkusuz."</span></p>

    <p class="MsoNormal"><span class="calibre1">Savaşçıya yardım etmek için ileri doğru koşan Tanis başını salladı. Tanis, ölümcül yaralar almış savaşçının yanına diz çökerken, Kitiara ile Sturm kılıçlarını kullanarak elfleri uzak tutuyorlardı.</span></p>

    <p class="MsoNormal"><span class="calibre1">Caramon yaşarmış gözlerini kaldırarak Tanis ile göz göze geldi; görmesini engelleyen kanlı pustan Tanis'i anca tanıyabilmişti. Bütün gayretiyle konuşmaya çalıştı.</span></p>

    <p class="MsoNormal"><span class="calibre1">"Raistlin'i koru Tanis..." Caramon kendi kanıyla boğulur gibi oldu – "artık ben yanında olamayacağıma göre. Ona göz kulak ol."</span></p>

    <p class="MsoNormal"><span class="calibre1">"Raistlin'e bak mı?" diye tekrarladı Tanis hiddetle. "O seni burada bıraktı, ölüme terk etti!" Tanis Caramon'u kolları arasına aldı.</span></p>

    <p class="MsoNormal"><span class="calibre1">Caramon büyük bir yorgunlukla gözlerini kapattı. "Hayır, yanılıyorsun Tanis. Onu ben gönderdim..." Savaşçının başı ileri doğru devrildi.</span></p>

    <p class="MsoNormal"><span class="calibre1">Gecenin gölgeleri üzerlerinde kapandı. Elfler yokolmuşlardı. Sturm ile Kit, ölü savaşçının yanında durmak için ilerledi.</span></p>

    <p class="MsoNormal"><span class="calibre1">"Dememiş miydim?" dedi Sturm sertçe.</span></p>

    <p class="MsoNormal"><span class="calibre1">"Zavallı Caramon," diye fısıldadı Kitiara, Caramon'un üzerine eğilerek. "Nedense hep bunun böyle biteceğini biliyordum." Biran için sessiz kaldıktan sonra yavaşça konuştu. "Demek ki benim minik Raistlin'im tam anlamıyla güçlendi," dedi düşünerek, sanki kendi kendine.</span></p>

    <p class="MsoNormal"><span class="calibre1">"Kardeşinin canı pahasına!"</span></p>

    <p class="MsoNormal"><span class="calibre1">Kitiara, Tanis'e sanki kastettikleri karşısında aklı karışmış gibi baktı. Sonra omuzlarını silkerek yeniden kendi kanlarının oluşturduğu bir göl içinde yatan Caramon'a indirdi bakışlarını. "Zavallı çocuk," dedi yavaşça.</span></p>

    <p class="MsoNormal"><span class="calibre1">Sturm, Caramon'u peleriniyle örttükten sonra Kule'ye girişi aradılar.</span></p>

    <p class="MsoNormal"><span class="calibre1">"Tanis..." dedi Sturm işaret ederek.</span></p>

    <p class="MsoNormal"><span class="calibre1">"Yo, hayır. Tas olamaz," diye mırıldandı Tanis. "Ve Tika." Kenderin cesedi tam kapının içine uzanmış, minik kolları ve bacakları zehirin bedeni kasmasıyla çarpılmıştı. Yakınında barmen kız yatıyordu, kızıl bukleleri kan ile keçeleşmişti. Tanis onların yanına diz çöktü. Ölüm sancıları sırasında kenderin torbalarından biri açılmış, içindekiler etrafa saçılmıştı. Tanis'in gözüne bir altın pırıltısı çarpmıştı. Uzanarak, elf yapımı, sarmaşık yaprakları şeklindeki yüzüğü aldı. Gözleri buğulandı, yüzünü ellerine kaparken gözyaşları gözlerine dolmuştu.</span></p>

    <p class="MsoNormal"><span class="calibre1">"Yapabileceğimiz hiçbir şey yok Tanis." Sturm elini arkadaşının omuzuna koydu. "Devam etmemiz ve bu işi bitirmemiz gerek. Hiçbir şey yapamasam bile Raistlin'i öldürmek için yaşayacağım."</span></p>

    <p class="MsoNormal"><span class="calibre1">Ölüm aklımızda. Bu bir rüya, diye tekrarlıyordu Tanis. Fakat hatırladıkları Raistlin'in sözleriydi ve büyücünün neye dönüştüğünü görmüştü.</span></p>

    <p class="MsoNormal"><span class="calibre1">Uyanacağım, diye düşündü, bütün iradesini kendisini bunun sadece bir rüya olduğuna inandırmaya harcadı. Fakat gözlerini açtığında kenderin cesedi hâlâ yerde duruyordu.</span></p>

    <p class="MsoNormal"><span class="calibre1">Elindeki yüzüğü sıkı sıkı tutan Tanis, Kit ile Sturm'ü, rutubetli, balçık kaplı mermer hole doğru izledi. Mermer duvarlar boyunca altın çerçeveli tablolar asılmıştı. Yüksek, vitraylı pencereler içeriye soluk, dehşetli bir ışığın girmesini sağlıyordu. Hol bir zamanlar güzel olabilirdi, ama artık duvarlardaki resimler bile tahrif olmuş, ölümün dehşet verici görüntülerini gözler önüne seriyordu. Üçü ilerlerken zamanla koridorun sonundaki bir odadan yayılan, parlak yeşil bir ışığın farkına vardılar.</span></p>

    <p class="MsoNormal"><span class="calibre1">Bu yeşil ışıktan bir kötülüğün yayıldığını, sapkın bir güneşten yayılan bir ılıklık gibi yüzlerine vurduğunu hissedebiliyorlardı.</span></p>

    <p class="MsoNormal"><span class="calibre1">"Kötülüğün merkezi," dedi Tanis. İçine bir hiddet doldu – bir hiddet, bir keder ve öç almak için yanıp tutuşturan bir arzu. İleri doğru koşmaya başladı ama yeşil renkli hava üzerine bir basınç uyguluyor ve sonunda her adımın büyük bir uğraş olmasına neden olarak onu alıkoyuyor gibiydi.</span></p>

    <p class="MsoNormal"><span class="calibre1">Yanında Kitiara sendeliyordu. Tanis ona sarıldı, gerçi kendi bile kıpırdanacak kadar gücü anca bulabiliyordu. Kit'in yüzü terden sırılsıklam kalmıştı; ter içindeki alnının etrafında kara saçları kıvrılıyordu. Gözleri korkuyla açılmıştı – Tanis onun korktuğuna ilk kez tanık oluyordu. Şövalye ileri doğru gitmek için uğraşır ve zırhının ağırlığı onu çökertirken nefesi kesik kesik çıkıyordu.</span></p>

    <p class="MsoNormal"><span class="calibre1">İlk başlarda sanki hiç ilerlememişlerdi. Sonra yavaşça, milim milim ilerleyebildiklerini, yeşil ışıkla aydınlanmış odaya git gide yaklaştıklarını fark ettiler. Parlak ışık artık gözlerine acı veriyor ve hareketlerini korkunç bir bedelle ödüyorlardı. Yorgunluk her yanlarını kaplamış, kasları ağrımaya, ciğerleri yanmaya başlamıştı.</span></p>

    <p class="MsoNormal"><span class="calibre1">Tam Tanis artık bir adım bile atamayacağını hissediyordu ki, birinin kendisine seslendiğini duydu. Ağrıyan başını kaldırınca Laurana'nın, elinde elf kılıcı karşısında durduğunu gördü. Belli ki bu ağırlığın onun üzerinde hiç etkisi yoktu, çünkü neşeyle seslenmiş, ona doğru koşuyordu.</span></p>

    <p class="MsoNormal"><span class="calibre1">"Tanthalas! Bir şeyin yok! Ben de bekleyip duruyor..." Gözleri Tanis'in koluna girmiş kadında, sustu.</span></p>

    <p class="MsoNormal"><span class="calibre1">"Kim..." diye sormaya başlamıştı Laurana ama aniden, her nasılsa kim olduğunu anlamıştı. Bu insan kadın Kitiara idi. Tanis'in sevdiği kadın. Laurana'nın yüzü bembeyaz oldu, sonra kızardı.</span></p>

    <p class="MsoNormal"><span class="calibre1">"Laurana..." diye başladı Tanis; aklı karışmış, üzerine bir suçluluk duygusu basmıştı; kıza acı çektirdiği için kendinden nefret ediyordu.</span></p>

    <p class="MsoNormal"><span class="calibre1">"Tanis! Sturm!" diye haykırdı Kitiara işaret ederek.</span></p>

    <p class="MsoNormal"><span class="calibre1">Sesindeki korku ile irkilerek hep birlikte dönüp, yeşille aydınlanmış mermer koridora baktılar.</span></p>

    <p class="MsoNormal"><span class="calibre1">"Drakus Tsaro, dehnyhah!" diye söylenmeye başladı Sturm Solamnaca.</span></p>

    <p class="MsoNormal"><span class="calibre1">Koridorun ucunda devasa, yeşil bir ejderha duruyordu. Ejderhanın ismi Cyan Kanfelaketi'ydi ve Krynn'deki en büyük ejderhalardan biriydi. Sadece Koca Kızıl ondan daha büyüktü. Başına yılan gibi bir kapıdan uzatarak, kör edici yeşil ışığı koca bedeniyle kesmişti. Cyan çelik, insan eti ve elf kanı kokuyordu. Alev alev gözlerlerle gruba baktı.</span></p>

    <p class="MsoNormal"><span class="calibre1">Kıpırdıyamıyorlardı. Ejderha korkusuna tutulmuşlar; ejderha kapıyı parçalayıp mermer duvarları kerpiç gibi un ufak edip gelirken sadece öylece durmuş bakabiliyorlardı. Ağzını sonuna kadar açan Cyan koridor boyunca ilerliyordu.</span></p>

    <p class="MsoNormal"><span class="calibre1">Yapabilecekleri hiçbir şey yoktu. Ellerinden sarkan silahları dermansız kalmıştı. Düşüncelerinde sadece ölüm vardı. Fakat daha ejderha yaklaşırken, görünmeyen bir kapının daha koyu gölgelerinden, karanlık, gölge gibi bir suret süzüldü ve onlara döndü.</span></p>

    <p class="MsoNormal"><span class="calibre1">"Raistlin!" dedi Sturm sakince. "Bütün tanrılar adına, kardeşinin yaşamını ödeyeceksin!"</span></p>

    <p class="MsoNormal"><span class="calibre1">Ejderhayı unutarak Caramon'un cansız bedenini hatırlayan şövalye, kılıcını kaldırarak büyücüye doğru bir hamle yaptı. Raistlin ise ona sadece soğuk soğuk baktı.</span></p>

    <p class="MsoNormal"><span class="calibre1">"Öldür beni şövalye, öldür ve hem kendini, hem de diğerlerini ölüme mahkum et, çünkü sadece büyüm –ve sadece benim büyüm– sayesinde Cyan Kanfelaketi'ni alt edebilirsiniz!"</span></p>

    <p class="MsoNormal"><span class="calibre1">"Dur Sturm!" Kendi ruhu da nefretle dolu olduğu halde Tanis büyücünün haklı olduğunu biliyordu. Raistlin'in gücünün kara cüppesinden bile yayılabildiğini hissediyordu. "Onun yardımına ihtiyacımız var."</span></p>

    <p class="MsoNormal"><span class="calibre1">"Hayır," dedi Sturm başını sallayıp Raistlin gruba yaklaştıkça geri geri giderek. "Daha önce de söylemiştim – ben onun korumasını istemiyorum. Hele şimdi hiç. Elveda Tanis."</span></p>

    <p class="MsoNormal"><span class="calibre1">Daha kimse onu durduramadan Sturm, Raistlin'in yanından geçerek Cyan Kanfelaketi'ne doğru yürüdü. Koca ejderhanın başı, Silvanesti'yi ilk fethettiğinden beri gücüne karşı ilk kez meydan okunmasını şevkle fark ettiği için ileri geri sallanıp duruyordu.</span></p>

    <p class="MsoNormal"><span class="calibre1">Tanis Raistlin'i sıkı sıkı yakaladı. "Bir şeyler yap!"</span></p>

    <p class="MsoNormal"><span class="calibre1">"Şövalye yoluma çıktı. Ne büyüsü yaparsam yapayım onu da yoketmiş olurum," diye cevap verdi Raistlin.</span></p>

    <p class="MsoNormal"><span class="calibre1">"Sturm!" diye bağırdı Tanis, sesi yeisle yankılanıyordu.</span></p>

    <p class="MsoNormal"><span class="calibre1">Şövalye tereddüt etti. Dinliyordu ama Tanis'in sesini değil, Onun duyduğu çok açıktı: Bir trompetin net sesi; müziği yurdunun kar kaplı dağlarının havası kadar soğuktu. Saf ve canlandırıcı trompet sesi, yiğitçe karanlık, ölüm ve yeisin üzerinde yükseldi kalbini parçalarcasına.</span></p>

    <p class="MsoNormal"><span class="calibre1">Sturm trompetin çağrısına, mutlu bir savaş çığlığıyla cevap verdi. Kılıcını kaldırdı – babasının kılıcını; kadim kılıç yalıçapkını ve gül ile sarmalanmıştı. Kırık camdan akıp gelen gümüş mehtap kılıcı safi beyaz bir ışın ile kavrayarak zararlı yeşil havayı parçaladı. Yeniden çaldı trompet ve yeniden cevap verdi Sturm, fakat bu kez sesi titredi çünkü duymuş olduğu trompetin tonu değişmişti. Artık tatlı ve saf değildi; kaba kaba ve tiz ötüyordu.</span></p>

    <p class="MsoNormal"><span class="calibre1">Hayır! diye düşündü Sturm ejderhaya yaklaşırken. Bunlar düşmanın borularıymış! Bir tuzağa çekilmişti! Artık etrafında ejderhanın arkasından süzülüp gelen, onun safdilliğine acımasızca gülen ejderan askerlerini görebiliyordu.</span></p>

    <p class="MsoNormal"><span class="calibre1">Sturm durdu, kılıcını eldiveninin içinde terleyen eliyle iyice kavradı. Ejderha, etrafı bölüklerle çevrilmiş yenilmez yaratık, salyaları aka aka, kıvrık diliyle çenesini yalaya yalaya önünde yükseliyordu.</span></p>

    <p class="MsoNormal"><span class="calibre1">Korkudan Sturm'ün midesi düğüm olmuştu; teni soğumuş yapış yapış bir hale gelmişti. Boru sesi üçüncü kez duyuldu, korkunç ve kötüydü. Herşey bitmişti. Herşey bir hiç içindi. Ölüm: alçakça bir yenilgi bekliyordu onu. Üzerine çaresizlik çökerken korkuyla etrafına bakındı. Tanis neredeydi? Tanis'e ihtiyacı vardı ama onu bulamıyordu. Çaresizlik içinde şövalyelerin düsturunu tekrarlıyordu, “Şerefim Yaşamımdır,” ama sözcükler kulaklarına boş ve anlamsız geliyordu. O bir şövalye değildi. Düsturdan ona ne? O bir yalanı yaşıyordu! Sturm'ün kılıç tutan kolu titredi ve boşaldı; kılıcı elinden düştü, bir çocuk gibi titreyip ağlayıp başını önündeki dehşetten gizleyerek dizleri üzerine çöktü.</span></p>

    <p class="MsoNormal"><span class="calibre1">Cyan Kanfelaketi parlayan pençesinin tek bir hareketiyle kanlı pençesini şövalyenin bedenine saplayarak Sturm'ün hayatına son verdi. Ejderanlar parça parça etmeye niyetlendikleri şövalyenin hâlâ canlı olan bedenine doğru viyaklayarak saldırırken Cyan bu sefil adamı küçümseyerek pençesinden yere silkeledi.</span></p>

    <p class="MsoNormal"><span class="calibre1">Fakat yollarının kesilmiş olduğunu gördüler. Ay ışığında gümüş renginde pırıldayan, parlak bir suret şövalyenin bedenine koşmuştu. Hızla yere eğilen Laurana, Sturm'ün kılıcını kaldırdı. Sonra doğrularak ejderanlarla yüzleşti.</span></p>

    <p class="MsoNormal"><span class="calibre1">"Ona dokurunsanız geberirsiniz," dedi gözyaşlarının arasından. "Laurana!" diye bağırdı Tanis ona yardım etmek için koşturmaya çalışırken. Fakat ejderanlar önüne sıçradı. Çaresizlik içinde biçti onları, elf kızına yetişebilmek için. Tam yolunu yarıp geçmişti ki Kitiara'nın onu çağırdığını duydu. Dönünce dört ejderanın ona saldırmış olduğunu gördü. Yarımelf ıstırap içinde durdu tereddüt ederek ve tam o anda Laurana, Sturm'ün bedeni üzerine düştü, bedeni ejderan kılıçlarıyla paramparça olmuştu.</span></p>

    <p class="MsoNormal"><span class="calibre1">"Yo! Laurana!" diye haykırdı Tanis. Ona gitmek için harekete geçerken yeniden Kitiara'nın bağırdığını duydu. Dönerek durdu. Başını elleri arasına alarak kararsızlık ve çaresizlik içinde kalmış ve Kitiara'nın düşmanın elinden ölüşünü seyretmek zorunda kalmıştı.</span></p>

    <p class="MsoNormal"><span class="calibre1">Yarımelf, delirmeye başladığını hissedip bu acının dinmesi için ölüme özlem duyarken çılgınca hıçkırmaya başladı. KithKanan'ın sihirli kılıcına yapışıp ejderhaya doğru saldırdı; aklındaki tek düşünce ölmek ve öldürmekti.</span></p>

    <p class="MsoNormal"><span class="calibre1">Fakat Raistlin, ejderhanın önünde kara bir dikilitaş gibi durarak yolunu kesti.</span></p>

    <p class="MsoNormal"><span class="calibre1">Tanis, ölümünün artık mukadder olduğunu bilerek yere düştü. Minik altın yüzüğü elinde sıkı sıkı tutarak ölümü bekledi.</span></p>

    <p class="MsoNormal"><span class="calibre1">Sonra büyücünün garip ve güçlü sözler mırıldandığını duydu. Ejderhanın öfkeyle bağırdığını duydu. İkisi savaşıyordu fakat Tanis umursamıyordu. Gözlerini sıkı sıkı yumarak etrafındaki sesleri, yaşamın kendisini dışarıda bıraktı. Sadece tek bir şey gerçek kaldı. Elinde sıkı sıkı tuttuğu altın yüzük.</span></p>

    <p class="MsoNormal"><span class="calibre1">Aniden Tanis yüzüğün avucunun içinde olduğunu şiddetle hissetti: Metal serin, kenarları da kabaydı. Altından dolanmış sarmaşık yapraklarının etini ısırdığını hissediyordu.</span></p>

    <p class="MsoNormal"><span class="calibre1">Tanis elini kapadı yüzüğü sıkarak. Altın etine battı, derine battı. Acı...gerçek acı... Rüya görüyorum!</span></p>

    <p class="MsoNormal"><span class="calibre1">Tanis gözlerini açtı. Solinari'nin gümüşsü ışınları Kule'yi dolduruyor, Lunitari'nin kızıl ışınlarıyla karışıyordu. Soğuk, mermer bir zemin üzerine uzanmıştı. Elini yumruk yapıp sıkmıştı, o kadar sıkmıştı ki bu acıyla uyanmıştı. Acı! Yüzük. Rüya! Rüyasını hatırlayan Tanis dehşetle doğrularak etrafına bakındı. Ama hol, tek bir kişi hariç boştu. Raistlin bir duvara dayanmış öksürüyordu.</span></p>

    <p class="MsoNormal"><span class="calibre1">Yarımelf sendeleyerek ayağa kalktı ve titreyerek Raistlin'e doğru yürüdü. Yaklaştıkça büyücünün dudaklarında kan olduğunu gördü. Kan, Lunitari'nin ışığı altında al al parlıyordu – en az Raistlın in narin, titrek bedenini sarmalayan cüppesi kadar al.</span></p>

    <p class="MsoNormal"><span class="calibre1">Rüya.</span></p>

    <p class="MsoNormal"><span class="calibre1">Tanis elini açtı. Eli boştu.</span></p>
  </div>
</body>
</html>
