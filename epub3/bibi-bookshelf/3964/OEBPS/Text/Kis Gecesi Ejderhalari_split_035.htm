<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_39"><span class="calibre4">- 8 - Perechon. Eski günlerin hatırına.</span></h2>

    <p class="MsoNormal"><span class="calibre1">"Bu delilik, umarım farkındasındır!" diye tısladı Caramon. "Eğer aklı başında kişiler olsaydık burada olmazdık zaten, öyle değil mi?" diye tepki verdi Tanis, dişlerini sıkarak.</span></p>

    <p class="MsoNormal"><span class="calibre1">"Doğru," diye mırıldandı Caramon. "Galiba haklısın."</span></p>

    <p class="MsoNormal"><span class="calibre1">İki adam; dar sokaklarında sadece sıçanların, sarhoşların ve cesetlerin olduğu bir şehrin karanlık ve dar bir sokağının başında duruyordu.</span></p>

    <p class="MsoNormal"><span class="calibre1">Bu rezil şehrin adı Flotsam* idi ve İstar Kan Denizi'nin sahillerinde, kayalara çarpmış bir geminin enkazı gibi durduğundan, ismi de kendisine yakışıyordu. Krynn'deki ırkların çoğunun süprüntülerinin doldurduğu Flotsam, bu yetmezmiş gibi, bir de istila altındaydı; Yüceefendileri'ni yüksek maaş ve savaş ganimeti yüzünden tercih eden her ırktan toplanmış paralı asker, goblin ve ejderan sokakları dolduruyordu.</span></p>

    <p class="MsoNormal"><span class="calibre1">Ve böylece, Raistlin'in de müşahade etmiş olduğu gibi, "bütün öbür pislikler gibi" yolarkadaşları da savaş süprüntüleri üzerinde sürüklenerek Flotsam'e yığılmıştı. Burada kendilerini Ansalon'un kuzey bölümlerinden dolandırarak Sancrist'e –veya her nereye gideceklerse oraya– doğru uzun ve tehlikelerle dolu yolculuklarına çıkartabilecek bir gemi bulmayı ümit ediyorlardı.</span></p>

    <p class="MsoNormal"><span class="calibre1">* Flotsam, İngilizce'de “gemi enkazı” anlamına gelmektedir.</span></p>

    <p class="MsoNormal"><span class="calibre1">Nereye gidecekleri konusu son zamanlarda –Raistlin hastalığından kalktığından beri– münakaşa konusu olmuştu. Yolarkadaşları onun ejderha küresini kullanımından sonraki halini endişeyle izlemişlerdi; endişeleri sadece onun sıhhatiyle ilgili değildi. Küreyi kullandığında neler olmuştu? Onlara ne gibi bir zarar getirebilirdi?</span></p>

    <p class="MsoNormal"><span class="calibre1">"Korkmanıza gerek yok," dedi Raistlin onlara, fısıltı halinde çıkan bir sesle. "Ben elf kral gibi zayıf ve ahmak değilim. Küreye ben hakim oldum. O bana hakim olmadı."</span></p>

    <p class="MsoNormal"><span class="calibre1">"O halde, küre ne işe yarıyor? Onu nasıl kullanabiliriz?" diye sordu Tanis, büyücünün metalik yüzündeki donuk ifadeyle telaşlanarak.</span></p>

    <p class="MsoNormal"><span class="calibre1">"Küreye hakim olmak için bütün gücümü harcadım," diye cevap verdi Raistlin; gözleri yatağının tepesindeki tavandaydı. "Kullanmayı öğrenmeden önce daha çok çalışmam gerekecek."</span></p>

    <p class="MsoNormal"><span class="calibre1">"Çalışmak..." diye tekrarladı Tanis. "Küre hakkında mı çalışacaksın?"</span></p>

    <p class="MsoNormal"><span class="calibre1">Raistlin ona bir bakış fırlattıktan sonra tavana bakmaya devam etti.</span></p>

    <p class="MsoNormal"><span class="calibre1">"Hayır," diye cevapladı. "Hayır, küreyi yaratan eski büyücüler tarafından yazılan kitapları çalışacağım. Palanthas'a, orada oturan Astinus isimli birinin kütüphanesine gitmeliyiz."</span></p>

    <p class="MsoNormal"><span class="calibre1">Tanis bir an için sessizleşmişti. Nefes almaya uğraşan büyücünün ciğerlerinde öten nefesini duyabiliyordu.</span></p>

    <p class="MsoNormal"><span class="calibre1">“Onu bu yaşama bağlayan ne acaba?” diye merak etti Tanis sessizce.</span></p>

    <p class="MsoNormal"><span class="calibre1">O sabah kar yağmış, ama artık yerini yağmura bırakmıştı. Tanis yağmurun, arabanın tahta tavanında çıkarttığı takırtıları duyabiliyordu. Ağır bulutlar gökyüzünde hareket halindeydi. Belki de günün kasvetiydi bu ama Tanis, Raistlin'e bakarken, sonunda soğuk kalbini donduruncaya kadar bedeninde bir ürpertinin dolandığını hissetti.</span></p>

    <p class="MsoNormal"><span class="calibre1">"Kadim büyülerden söz ederken kastettiğin bu muydu?" diye sordu Tanis.</span></p>

    <p class="MsoNormal"><span class="calibre1">"Elbette. Başka ne olabilirdi ki?" Raistlin öksürerek durduktan sonra sordu, "Kadim büyülerden... ne zaman söz ettim?"</span></p>

    <p class="MsoNormal"><span class="calibre1">"Seni ilk bulduğumuzda," diye cevap verdi Tanis, büyücüye yakından bakarak. Raistlin'in alnında bir kırışıklık görmüş, titrek sesinde de bir gerginlik duymuştu.</span></p>

    <p class="MsoNormal"><span class="calibre1">"Ne dedim?"</span></p>

    <p class="MsoNormal"><span class="calibre1">"Pek bir şey değil," diye cevap verdi Tanis ihtiyatla. "Kadim büyülerden, yakında senin olacak büyülerden söz ediyordun."</span></p>

    <p class="MsoNormal"><span class="calibre1">"Hepsi bu mu?"</span></p>

    <p class="MsoNormal"><span class="calibre1">Tanis hemen cevap vermedi. Raistlin'in kum saati şekilli garip gözleri soğuk bir edayla onun üzerine odaklandı. Ürperen yarımelf başını evet anlamında salladı. Raistlin başını çevirdi. Gözleri kapalıydı. "Şimdi uyuyacağım," dedi yavaşça. "Unutma Tanis. Palanthas."</span></p>

    <p class="MsoNormal"><span class="calibre1">Tanis, Sancrist'e sadece bencilce nedenlerle gitmek istediğini kabul etmek zorunda kalmıştı. Bütün kalbiyle Laurana, Sturm ve diğerlerinin orada olmalarını umuyordu. Üstelik ejderha küresini oraya götürmeye söz vermişti. Ama buna karşılık, Raistlin'in, kürenin nasıl kullanıldığını öğrenmek için Astinus denilen bu kişinin kütüphanesine gitmeleri yolundaki sürekli ısrarını da tartmak zorundaydı.</span></p>

    <p class="MsoNormal"><span class="calibre1">Flotsam'e vardıklarında hâlâ tereddütteydi. Sonunda, önce kuzeye doğru giden bir gemiye binip nerede karaya çıkacaklarını sonra tayin etmeye karar vermişti.</span></p>

    <p class="MsoNormal"><span class="calibre1">Fakat Flotsam'e vardıklarında kötü bir sürprizle karşılaştılar. Balifor Limanı'ndan kuzeye doğru yaptıkları bütün yolculuk boyunca görmedikleri kadar çok ejderan vardı şehirde. Sokaklar, yabancılarla yakından ilgilenen, burunlarına kadar silahlanmış devriyelerle doluydu. Allahtan yolarkadaşları kasabaya girmeden önce arabalarını satmışlardı da sokaklardaki kalabalığa karışabiliyorlardı. Ama daha şehir kapılarından geçeli beş dakika olmamıştı ki bir ejderan devriyesinin bir insanı "sorgulamak" için tutukladığına tanık oldular.</span></p>

    <p class="MsoNormal"><span class="calibre1">Bu onları telaşlandırdığı için karşılarına çıkan ilk hana girdiler; burası kasabanın ucunda kötü bir yerdi.</span></p>

    <p class="MsoNormal"><span class="calibre1">"Gemiye binmek şöyle dursun, limana nasıl ulaşacağız?" diye sordu Caramon, eski püskü odalarına yerleşir yerleşmez. "Neler oluyor?"</span></p>

    <p class="MsoNormal"><span class="calibre1">"Hancı, Ejderha Yüceefendisi'nin kasabada olduğunu söylüyor. Ejderanlar casus falan arıyorlarmış," diye mırıldandı Tanis huzursuzca.</span></p>

    <p class="MsoNormal"><span class="calibre1">Yolarkadaşları bakıştılar.</span></p>

    <p class="MsoNormal"><span class="calibre1">"Belki de bizi arıyorlardır," dedi Caramon.</span></p>

    <p class="MsoNormal"><span class="calibre1">"Saçma!" diye cevap verdi Tanis çabucak – çok çabuk. "Kafayı yiyoruz. Nerede olduğumuzu nasıl bilebilirler? Ya da ne taşıdığımızı?"</span></p>

    <p class="MsoNormal"><span class="calibre1">"Kim bilir..." dedi Nehiryeli ciddiyetle, Raistlin'e bakarak. Büyücü bakışını soğuk bir edayla karşıladı cevap vermeye tenezzül bile etmeden. "İçeceğim için sıcak su," diye talimat verdi Caramon'a.</span></p>

    <p class="MsoNormal"><span class="calibre1">"Düşünebildiğim tek bir yol var," dedi Tanis, Caramon kardeşinin emrettiği suyu getirirken. "Bu gece Caramon ile dışarı çıkıp ejderha ordusundan iki askeri pusuya düşürürüz. Üniformalarını çalarız. Ejderanlardan değil..." dedi aceleyle, Caramon'un yüzü tiksintiyle kırışınca. "İnsan olan paralı askerlerden. O zaman Flotsam'de rahatça dolaşabiliriz."</span></p>

    <p class="MsoNormal"><span class="calibre1">Biraz tartıştıktan sonra, herkes işe yarayabilecek en iyi planın bu olduğu konusunda anlaştı. Yolarkadaşları iştahsız bir yemek yediler; umumi odanın riskini göze almaktansa kendi odalarında yemişlerdi yemeklerini.</span></p>

    <p class="MsoNormal"><span class="calibre1">"Sen idare edebilir misin?" diye sordu Caramon, Raistlin'e huzursuzca, ikisi paylaştıkları odada yalnız kaldıklarında.</span></p>

    <p class="MsoNormal"><span class="calibre1">"Kendi başımın çaresine bakabilirim," diye cevap verdi Raistlin. Ayağa kalkarak çalışmak için bir büyü kitabı alıyordu ki bir öksürük nöbeti onu iki büklüm yaptı.</span></p>

    <p class="MsoNormal"><span class="calibre1">Caramon elini uzattı ama Raistlin geri çekildi.</span></p>

    <p class="MsoNormal"><span class="calibre1">"Git artık!" dedi büyücü nefesini zor alarak. "Beni rahat bırak!" Tereddüt eden Caramon iç çekti. "Tabii Raist," deyip, kapıyı yavaşça arkasından kapayarak odadan çıktı.</span></p>

    <p class="MsoNormal"><span class="calibre1">Raistlin bir an soluklanmaya çalışarak durdu. Sonra yavaşça oda içinde hareket ederek büyü kitabını bıraktı. Titreyen ellerle Caramon'un yatağının yanındaki masaya koyduğu bir sürü torbadan bir tanesini eline aldı. Torbayı açan Raistlin dikkatle ejderha küresini çıkarttı.</span></p>

    <p class="MsoNormal"><span class="calibre1">Kukuletasını iyice başının ve kulaklarının üzerine çeken Tanis ile Caramon, üniformaları kendilerine uyabilecek iki muhafız arayarak Flotsam sokaklarında dolaşmaya başladı. Bu Tanis için oldukça kolay birşeydi ama, zırhı dev Caramon'a uyacak bir muhafız bulmak zordu.</span></p>

    <p class="MsoNormal"><span class="calibre1">İkisi de bir an önce bir şeyler bulurlarsa iyi olacağını biliyordu. Ejderanlar, birkaç kere onlara kuşkuyla bakmıştı. Hatta iki ejderan onları durdurmuş, kaba taslak ne işle uğraştıklarını öğrenmek için ısrar etmişti. Caramon kaba paralı asker lehçesiyle Ejderha Yüceefendisi'nin ordusunda iş aradıklarını söyleyince ejderanlar onları bırakmıştı. Ama her iki adam da devriyelerin kendilerini yakalamalarının an meselesi olduğunu biliyordu.</span></p>

    <p class="MsoNormal"><span class="calibre1">"Acaba neler oluyor?" diye mırıldandı Tanis endişeyle.</span></p>

    <p class="MsoNormal"><span class="calibre1">"Belki de savaş Yüceefendiler için ısınıyordur," diye başladı Caramon. "Şuraya bak Tanis. O meyhaneye giren..."</span></p>

    <p class="MsoNormal"><span class="calibre1">"Görüyorum. Evet, aşağı yukarı senin kadar. Şu dar sokağa saklanalım. Dışarı çıkıncaya kadar bekler sonra..." Yarımelf, boyun kırma hareketi yaptı. Caramon başıyla onayladı. İkisi birlikte pis caddelerden geçip dar bir sokakta gözden kaybolarak meyhanenin ön kapısını gözleyebilecekleri bir yere saklandılar.</span></p>

    <p class="MsoNormal"><span class="calibre1">Hemen hemen gece yarısı olmuştu. O akşam aylar çıkmayacaktı. Yağmur durmuştu ama bulutlar hâlâ gökyüzünü gözden saklıyordu. Dar sokağa sinmiş olan iki adam, kalın pelerinlerine rağmen kısa bir süre sonra titremeye başladı. Ayaklarının altında sıçanlar kaynaşıyor, karanlıkla korkuyla sinmelerine neden oluyorlardı. Sarhoş bir hobgoblin yanlış yöne doğru dönüp yalpalayarak yanlarından geçmiş, kafa üstü bir çöp yığınına düşmüştü. Hobgoblin bir daha ayağa kalkamamış, kokusu Tanis ile Caramon'u hasta etmişti ama bu avantajlı yerlerinden ayrılmak istemiyorlardı.</span></p>

    <p class="MsoNormal"><span class="calibre1">Sonra kulaklarına hoş gelen bir ses duydular: Sarhoş kahkahaları ve Ortak Lisan'da konuşan insan sesleri. Beklemekte oldukları iki muhafız sendeleyerek meyhaneden çıkmış, onlara doğru geliyordu.</span></p>

    <p class="MsoNormal"><span class="calibre1">Kaldırımda, geceyi aydınlatan yüksek, demir bir mangal duruyordu. Paralı askerler mangalın ışığında sendeliyor, Tanis'in onları yakından incelemesine olanak sağlıyorlardı. Her ikisinin de ejderha ordusunda subay olduğunu gördü. Yeni terfi etmiş olduklarını tahmin etti; büyük bir ihtimalle de bunu kutluyorlardı. Zırhları pırıl pırıl yeni, nisbeten temiz ve ezilmemişti. Güzel bir zırh olduğunu memnuniyetle gördü. Mavi çelikten, Yüceefendi'nin ejderha pullu zırhına benzetilerek yapılmıştı.</span></p>

    <p class="MsoNormal"><span class="calibre1">"Hazır mısın?" diye fısıldadı Caramon. Tanis başıyla onayladı. Caramon kılıcını çekti. "Elf pisliği!" diye kükredi derin, geniş bas sesiyle. "Seni buldum işte, haydi bakalım Ejderha Yüceefendisi'ne geliyorsun, casus!"</span></p>

    <p class="MsoNormal"><span class="calibre1">"Beni canlı ele geçiremezsin!" Tanis kendi kılıcını çekti. Seslerine sendeleyerek duran iki subay, bulanık gözlerle karanlık sokağa baktılar.</span></p>

    <p class="MsoNormal"><span class="calibre1">Caramon ile Tanis birbirlerine birkaç hamlede bulunup pozisyon değiştirirken, onlar da artan bir ilgiyle seyretmeye koyuldu. Caramon'un sırtı, Tanis'in de yüzü subaylara dönükken yarımelf ani bir harekette bulundu. Caramon'un silahını elinden kurtarıp, havaya savurdu.</span></p>

    <p class="MsoNormal"><span class="calibre1">"Çabuk! Onu yakalamama yardım edin!" diye böğürdü Caramon. "Başına ödül konmuş – ölü veya diri!"</span></p>

    <p class="MsoNormal"><span class="calibre1">Subaylar tereddüt bile etmediler. Sarhoş halleriyle silahlarına davranmaya çalışarak Tanis'e doğru ilerlediler; yüzlerinde zalimce bir zevk ifadesi vardı.</span></p>

    <p class="MsoNormal"><span class="calibre1">"Hah işte! Mıhlayın şunu!" diye yüreklendiriyordu Caramon, yanlarından geçip gitmelerini beklerken. Sonra –tam kılıçlarını çektiklerinde– Caramon'un koca elleri onlara dolanıverdi. Başlarını birbirine vurdu; cesetleri yere yığıldı.</span></p>

    <p class="MsoNormal"><span class="calibre1">"Çabuk!" diye homurdandı Tanis. Cesetlerden birini ayağından tutarak ışıktan uzaklaştırdı. Caramon diğerine aynı şeyi yaptı. Çabuk çabuk zırhlarını çıkarmaya başladılar.</span></p>

    <p class="MsoNormal"><span class="calibre1">"Uf! Bu bir yarı troll olmalı," dedi Caramon, kötü kokudan kurtulmak için elini sallıyordu.</span></p>

    <p class="MsoNormal"><span class="calibre1">"Şikayet etmeyi bırak!" diye kesti sözünü Tanis; bir yandan da bu tokalar ve bağcıkların karışık düzeninin nasıl çözüleceğini bulmaya çalışıyordu. "En azından sen böyle şeyler giymeye alışıksın. Bana da yardım eder misin?"</span></p>

    <p class="MsoNormal"><span class="calibre1">"Tabii." Sırıtan Caramon, Tanis'in zırhı giymesine yardım etti. "Zırhlar içinde bir elf. Daha neler göreceğiz?"</span></p>

    <p class="MsoNormal"><span class="calibre1">"Acı günler," diye mırıldandı Tanis. "Sana William'ın sözünü ettiği o gemi kaptanıyla ne zaman buluşacaktık?"</span></p>

    <p class="MsoNormal"><span class="calibre1">"Şafak vaktinde onu gemide bulabileceğimizi söylemişti."</span></p>

    <p class="MsoNormal"><span class="calibre1">"İsim, Maquesta Kar-thon," dedi kadın; yüzündeki ifade soğuk ve ciddiydi. "Ve –durun bir tahminde bulunayım– sizler ejderha ordusunun subayları değilsiniz. Tabii son günlerde elfleri de işe almaya başladılarsa o başka."</span></p>

    <p class="MsoNormal"><span class="calibre1">Kızaran Tanis, yavaşça subayın miğferini çıkarmaya başladı. "Çok mu belli oluyor?"</span></p>

    <p class="MsoNormal"><span class="calibre1">Kadın omuzlarını silkti. "Büyük bir ihtimalle başkaları anlamaz. O sakal çok iyi olmuş – belki de yarımelf demeliydim, tabii ki. Miğfer de kulaklarını gizliyor. Ama bir maske takmazsan o badem biçimli güzel gözlerin seni hemen ele verir. Ama öte yandan o güzel gözlerine bakacak kadar akıllı ejderan pek bulunmaz, öyle değil mi?" Sandalyesine yaslanan kadın çizmeli ayaklarını masanın üzerine koyarak soğuk bir edayla ona baktı.</span></p>

    <p class="MsoNormal"><span class="calibre1">Tanis, Caramon'un kıkırdadığını duyunca kanın beynine sıçradığını hissetti.</span></p>

    <p class="MsoNormal"><span class="calibre1">Perechon adlı gemiye binmişler, kaptan kamarasında, kaptanın tam karşısında oturuyorlardı. Maquesta Kar-thon, Kuzey Ergoth'ta yaşayan, kara tenli bir ırktan geliyordu. Kadının ailesi yüzlerce yıldır gemicilik yapıyordu; ayrıca deniz kuşları ve yunusların dilini de konuşabildiklerine dair yaygın bir inanış vardı. Tanis, Maquesta'ya bakarken aklına Theros Irofeld'in geldiğini fark etti. Kadının teni parlak bir siyahtı ve kıvır kıvır saçları, altın bir bantla alnından tutturulmuştu. Gözleri de teni kadar parlak ve kahverengiydi. Fakat kemerinden sarkan hançerde ve gözlerinde bir çelik pırıltısı vardı.</span></p>

    <p class="MsoNormal"><span class="calibre1">"Buraya iş konuşmaya geldik Kaptan Maque..." Tanis, garip ismi söylerken dili dolandı.</span></p>

    <p class="MsoNormal"><span class="calibre1">"Elbette öyledir," dedi kadın. "Bana Maq de. İkimiz için de daha kolay olur. Domuz suratlı William'dan bu mektubu getirmeniz iyi oldu, yoksa sizinle konuşmazdım bile. Ama sizin harbi insanlar olduğunuzu, paranızın iyi olduğunu söylüyor, ben de onun sözünü dinleyeceğim. Şimdi, uğrunuz nereye?"</span></p>

    <p class="MsoNormal"><span class="calibre1">Tanis ile Caramon birbirlerine baktılar. Sorun da buydu zaten. Ayrıca, gitmek istedikleri her iki yerin de bilinmesini isteyip istemediklerinden emin değillerdi. Palanthas, Solamniya'nın başkentiyken, Sancrist de Şövalyeler'in en çok bilinen limanlarından biriydi.</span></p>

    <p class="MsoNormal"><span class="calibre1">"Haydi artık canım..." diye atıldı Maq, onların tereddüt ettiklerini görerek. Gözleri alevlendi. Ayaklarını masadan indirerek onlara ciddiyetle baktı. "Bana ya güvenirsiniz, ya güvenmezsiniz!"</span></p>

    <p class="MsoNormal"><span class="calibre1">"Söylesek mi?" diye sordu Tanis açıkça. Maq'ın kaşları kalktı. "Ne kadar paranız var?"</span></p>

    <p class="MsoNormal"><span class="calibre1">"Yeteri kadar," dedi Tanis. "Diyelim kuzeye, Nordmaar Burnu yakınlarına gideceğiz. Eğer, o noktaya geldiğimizde birbirimizle anlaşabiliyor isek, daha da ileriye gideriz. Eğer olmazsa, sana paranı öderiz, sen de sağ salim bizi karaya indirirsin."</span></p>

    <p class="MsoNormal"><span class="calibre1">"Kalaman," dedi Maq, arkasına dayanarak. Eğleniyor gibiydi. "Orası emniyetli bir limandır. Bu günlerde olabildiğince emniyetli. Paranın yarısı şimdi. Yarısı da Kalaman'da. Daha ileri gidilip gidilmeyeceği tartışmaya açık."</span></p>

    <p class="MsoNormal"><span class="calibre1">"Kalaman'a kadar emniyet içinde," diye düzeltti Tanis.</span></p>

    <p class="MsoNormal"><span class="calibre1">"Kim böyle bir söz verebilir?" diye omuzlarını silkti Maq. "Denizde yolculuk etmek için yılın sert zamanı şimdi." İsteksizce kalkarak bir kedi gibi gerindi. Hemen ayağa kalkan Tanis kadını hayranlıkla izliyordu.</span></p>

    <p class="MsoNormal"><span class="calibre1">"Anlaştık," dedi kadın. "Gelin. Size gemiyi göstereyim."</span></p>

    <p class="MsoNormal"><span class="calibre1">Maq onları güverteye çıkarttı. Gemiler hakkında hiç bir bilgisi olmayan Tanis'e göre gemi iyi durumda ve temizdi. İlk konuştuklarında kadının sesi ve tavırları soğuktu ama onlara gemiyi gezdirirken ısınmış gibiydi. Tanis, Maq'ın gemisi hakkkında konuşurken takındığı bu sıcak tonu, Tika'nın da Caramon'a konuşurken takındığını duymuştu. Belli ki Perechon, Maq'ın tek aşkıydı.</span></p>

    <p class="MsoNormal"><span class="calibre1">Gemi sessiz ve boştu. Maq, mürettebat ile ikinci kaptanın karada olduğunu açıkladı. Tanis'in gemide gördüğü tek insan, tek başına oturmuş yelken onaran bir denizciydi. Onlar geçerken adam başını kaldırarak baktı ve Tanis, ejderha zırhı karşısında adamın gözlerinin korkuyla açıldığını gördü.</span></p>

    <p class="MsoNormal"><span class="calibre1">"Nocesta, Berem," dedi Maq geçerlerken, onu yatıştırmak istercesine. Tanis ve Caramon'u işaret ederek, güzel, işareti yaptı. "Nocesta. Müşteri. Para."</span></p>

    <p class="MsoNormal"><span class="calibre1">Adam başıyla onayladıktan sonra işine döndü.</span></p>

    <p class="MsoNormal"><span class="calibre1">"Kim o?" diye sordu Tanis, Maq'a alçak sesle, pazarlıklarını tamamlamak için bir kez daha kaptan kamarasına doğru giderlerken.</span></p>

    <p class="MsoNormal"><span class="calibre1">"Kim? Berem mi?" diye sordu kadın, etrafına bakınarak. "Dümencidir. Onun hakkında çok şey bilmiyorum. Birkaç ay önce iş arayarak geldi. Onu güverteleri fırçalasın diye aldık. Sonra benim dümencim, birileriyle giriştiği ufak bir kavgada öldü. Fakat bu herif dümende harikalar yarattı, aslında ilkinden daha iyi. Ama tuhaf biri. Dilsiz. Hiç konuşmaz. Elinden gelirse hiç kıyıya inmez. Kayıt defterine ismini yazıverdi, yoksa onu da bilmeyecektim. Neden sordun?" diye sordu kadın, Tanis'in adamı dikkatle incelediğini görünce.</span></p>

    <p class="MsoNormal"><span class="calibre1">Berem uzun boylu, yapılı bir adamdı. İlk başta insana, insan; standartlarına göre orta yaşlı gibi gelebilirdi. Saçları beyazdı; yüzü temiz traşlı, güneşten iyice yanmış, gemide geçen aylarla yıpranmıştı. Fakat gözleri genç, berrak ve parlaktı. İğneyi tutan elleri, genç bir adamın elleri gibi muntazam ve güçlüydü. Belki de elf kanı vardır, diye düşündü Tanis, ama öyle ise bile, bu yüzünün hatlarından beli olmuyordu.</span></p>

    <p class="MsoNormal"><span class="calibre1">"Onu bir yerlerde gördüm," diye mırıldandı Tanis. "Peki ya sen Caramon? Sen onu hatırlıyor musun?"</span></p>

    <p class="MsoNormal"><span class="calibre1">"Aman, haydi," dedi koca savaşçı. "Şu son ayda yüzlerce insan gördün Tanis. Bizim gösterilerdeki adamlardan biri olsa gerek."</span></p>

    <p class="MsoNormal"><span class="calibre1">"Hayır." Tanis başını salladı. "Onu ilk gördüğümde aklıma Pax Tharkas ve Sturm geldi..."</span></p>

    <p class="MsoNormal"><span class="calibre1">"Bana bak, benim yapacak dünya kadar işim var yarımelf," dedi Maquesta. "Geliyor musunuz yoksa yelkeni diken herife bakıp duracak mısınız?"</span></p>

    <p class="MsoNormal"><span class="calibre1">Ambar kapağından aşağıya indi. Caramon beceriksizce onu izledi; kılıcı ve zırhı takırdayıp duruyordu. Tanis, gönülsüzce gitti peşlerinden. Fakat adama son bir kez daha bakmak için döndü – ve adamı kendisine garip, delip geçen bir şekilde bakarken yakaladı.</span></p>

    <p class="MsoNormal"><span class="calibre1">"Tamam, sen de diğerleriyle birlikte Han'a git. Ben erzak alayım. Gemi hazır olur olmaz yola çıkarız. Maquesta dört gün falan diyor."</span></p>

    <p class="MsoNormal"><span class="calibre1">"Keşke daha önce olsaydı," diye mırıldandı Caramon.</span></p>

    <p class="MsoNormal"><span class="calibre1">"Bence de öyle," dedi Tanis asık bir yüzle. "Etrafta çok fazla ejderan var. Ama gel-giti falan mı ne beklememiz gerekiyormuş.</span></p>

    <p class="MsoNormal"><span class="calibre1">Hana geri dön ve kimseyi dışarı çıkartma. Kardeşine de söyle içtiği o bitkili şeyden iyi stok yapsın – uzun süre denizde kalacağız. Erzağı tedarik edip birkaç saat içinde geri dönerim."</span></p>

    <p class="MsoNormal"><span class="calibre1">Tanis, Flotsam'in kalabalık caddelerinden yürüdü; ejderha zırhına bürünmüş olduğundan kimse ona bakmıyordu bile. Zırhı seve seve çıkartabilirdi üzerinden. Hem sıcaktı, hem ağır, hem de kaşındırıyordu. Ayrıca ejderanların ve goblinlerin selamlarına karşılık vermeyi de unutup duruyordu. Yavaş yavaş –üniformanın uyandırdığı saygıyı gördükçe– üniformalarını çaldıkları insanların yüksek rütbeli birileri olması gerektiğini fark etmişti. Bu düşünce onu rahatlatmamıştı. Her an biri, üniformasını tanıyabilirdi.</span></p>

    <p class="MsoNormal"><span class="calibre1">Ama üniformasız yapamayacağını da gayet iyi biliyordu. O gün caddelerde, her günkünden daha fazla ejderan vardı. Flotsam'deki tansiyon iyice yükselmişti. Kasaba sakinlerinin çoğu evlerindeydi; dükkanların da –meyhaneler hariç– çoğu kapalıydı. Aslında kapalı dükkanları birbiri ardına geçtikçe, uzun okyanus yolculuğu için erzağı nereden bulabileceği konusunda endişelenmeye başlamıştı.</span></p>

    <p class="MsoNormal"><span class="calibre1">Tanis kapalı bir dükkanın vitrinini seyrederken bu sorun hakkında düşüncelere dalmıştı ki aniden bir el çizmesine yapışarak onu yere devirdi.</span></p>

    <p class="MsoNormal"><span class="calibre1">Düşüş nefesini tıkamıştı. Başını ağır bir biçimde kaldırım taşına vurmuş ve –bir an için– sersemlemişti. İçgüdüsel olarak onu ayağından kavrayıp düşüren her ne ise onu tekmelemeye başladı ama onu kavramış olan eller güçlüydü. Karanlık bir sokağa sürüklendiğini hissetti.</span></p>

    <p class="MsoNormal"><span class="calibre1">Kendine gelmek için başını silkeliyerek, kendisini kimin yakaladığını görmeye çalıştı. Bir elfti! Giyecekleri kir pas içinde, yırtık pırtık, yüzü acı ve nefretle çarpılmış olan elf elinde bir mızrakla üzerinde duruyordu.</span></p>

    <p class="MsoNormal"><span class="calibre1">"Ejderha adam!" diye hırladı elf Ortak Lisan'da. "Senin şu rezil soyun ailemi –karımı, çocuğumu– katletti! Merhamet istedikleri halde onları yataklarında öldürdü. Bu onlar için!" Elf mızrağını kaldırdı.</span></p>

    <p class="MsoNormal"><span class="calibre1">"Shak! It mo dracosali!" diye haykırdı Tanis elfçe, miğferini çıkarmaya çalışırken çaresizlik içinde. Fakat üzüntüyle delirmiş olan elf ne duyacak ne anlayacak haldeydi. Mızrağı inmeye başladı. Aniden elfin gözleri fal taşı gibi açılarak şokla bir noktaya dikildi. Sırtından giren bir kılıç darbesi, duygusunu yitirmiş parmaklarından kılıcını düşürttü. Ölmekte olan elf viyaklayarak düştü ve tüm ağırlığıyla kaldırıma çarptı.</span></p>

    <p class="MsoNormal"><span class="calibre1">Tanis hayretle hayatını kimin kurtardığına baktı. Elfin bedeni üzerinde bir Ejderha Yüceefendisi duruyordu.</span></p>

    <p class="MsoNormal"><span class="calibre1">"Bağırdığını duyunca, subaylarımdan birinin başının dertte olduğunu gördüm. Galiba biraz yardıma ihtiyacın var," dedi Yüceefendi, yardım etmek için eldivenli elini Tanis'e uzatırken.</span></p>

    <p class="MsoNormal"><span class="calibre1">Acıyla başı dönen ve aklı karışan, kendini ele vermemekten başka hiçbir şey düşünemeyen Tanis, Yüceefendi'nin elini kabul ederek, ayağa kalktı. Dar sokaktaki kara gölgelere şükrederek yüzünü eğen Tanis, sert bir sesle teşekkür mahiyetinde bir şeyler mırıldandı. Sonra Yüceefendi'nin, maskesinin ardındaki gözlerinin fal taşı gibi açıldığını gördü.</span></p>

    <p class="MsoNormal"><span class="calibre1">"Tanis?"</span></p>

    <p class="MsoNormal"><span class="calibre1">Yarımelf bedeninde bir titremenin dolandığını hissetti; en az elfin mızrağı kadar hızlı ve keskin bir acı. Yüceefendi hızla mavi ve altın renkli ejderha maskesini çıkartırken bakakalmış, hiç bir şey söyleyememişti.</span></p>

    <p class="MsoNormal"><span class="calibre1">"Tanis! Sensin!" diye haykırdı Yüceefendi onu kollarından kavrayarak.</span></p>

    <p class="MsoNormal"><span class="calibre1">Tanis parlak kahverengi gözleri ve çekici, eğri tebessümü gördü. "Kitiara..."</span></p>
  </div>
</body>
</html>
