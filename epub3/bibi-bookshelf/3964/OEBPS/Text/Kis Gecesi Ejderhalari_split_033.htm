<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_37"><span class="calibre4">- 6 - Aktaş Divanı. Önemli bir insan.</span></h2>

    <p class="MsoNormal"><span class="calibre1">Aktaş Divanı, Solamniya'da, insanların Afet'i izleyen ilk kış yaşadıkları sıkıntılar anısına Kıtlık Günü diye bilinen Aralık'ın yirmi sekizinci günü toplanmıştı. Lord Gunthar, Divan toplantısını oruç ve tefekkürle geçirilen bu güne almayı uygun bulmuştu.</span></p>

    <p class="MsoNormal"><span class="calibre1">Orduların Palanthas'a yelken açmalarının üzerinden bir aydan fazla zaman geçmişti. Gunthar'ın şehirden aldığı haberler hoş değildi. Aslında yirmi sekizinci günün sabahında erkenden bir haber geldi. Haberi iki kere okuduktan sonra derin bir ah çekti, kaşlarını çattı ve kağıdı kemerine sıkıştırdı.</span></p>

    <p class="MsoNormal"><span class="calibre1">Yakın geçmişte Aktaş Divanı bir kez daha toplanmıştı; bu mülteci elflerin Güney Ergoth'a varmaları ve ejderha ordularının kuzey Solamniya'da ortaya çıkmalarıyla, zamanından önce meydana gelmiş bir toplantıydı. Bu Divan toplantısı, birkaç aydır planlanıyor yani bütün üyelerinin –ister bir koltuğa sahip olsunlar, ister sadece danışman olsunlar– hepsi temsil edilmişti. Oy kullanabilen koltuk sahibi üyeler Solamniya Şövalyeleri, gnomlar, tepe cüceleri, Kuzey Ergoth'un kara tenli denizci halkı ve Sancrist'te yaşayan Solamniya sürgünlerinin temsilcileriydi. Danışman olarak katılanlar ise elfler, dağ cüceleri ve kenderlerdi. Bu üyeler fikirlerini beyan etmek için davet edilmişlerdi ama oy kullanamıyorlardı.</span></p>

    <p class="MsoNormal"><span class="calibre1">Bununla beraber ilk Divan toplantısı iyi gitmemişti. Temsil edilen ırklar arasındaki eski kan davaları ve husumetler alevlenmişti. Öyle bir an gelmişti ki dağ cücelerinin temsilcisi olan Arman Kharas ile tepe cücelerinin temsilcisi Duncan Hammerrock'ı güçlükle yatıştırmak zorunda kalmışlardı, yoksa neredeyse eski bir kandavası uğruna kan dökülecekti. Babasının yokluğu nedeniyle Silvanestiler'i temsil eden Alhana Yıldızmeltemi, bütün toplantı süresince ağzını açıp konuşmayı reddetmişti. Alhana sadece, Qualinestiler'den Porthios orada olduğu için gelmişti. Qualinestiler ile insanlar arasında yapılacak bir ittifaktan korkuyordu ve bunu engellemeye kararlıydı.</span></p>

    <p class="MsoNormal"><span class="calibre1">Alhana'nın endişelenmesine gerek yoktu aslında. Elfler ve insanlar arasında o kadar büyük bir güvensizlik vardı ki, sadece kibarlıklarından birbirleriyle konuşuyorlardı. Lord Gunthar'ın, "Birlikteliğimiz barış getirir; bölünmemiz ise ümitleri yok eder!" şeklindeki heyecanlı konuşması bile pek bir etki yaratmamıştı.</span></p>

    <p class="MsoNormal"><span class="calibre1">Buna Porthios'un cevabı, ejderhaların yeniden ortaya çıkmalarını insanlara yüklemek olmuştu. O yüzden insanlar bu felakettten kendilerini kendileri kurtarmalıydı. Porthios kendini belli ettikten kısa bir süre sonra Alhana kibirle kalkmış, Silvanestiler'in ne düşündüklerini açıkça belli ederek salondan ayrılmıştı.</span></p>

    <p class="MsoNormal"><span class="calibre1">Dağ cücesi Arman Kharas, halkının yardıma hazır olduğunu ama Kharas Çekici bulununcaya kadar dağ cücelerinin bir araya gelemeyeceğini söylemişti: O sırada hiç kimse yolarkadaşlarının Çekiç'i getireceklerini bilmiyordu; o yüzden Gunthar cücelerin yardımını yok saymak zorunda kalmıştı. Aslında gerçek anlamda yardım teklif eden tek kişi kenderlerin şefi Kronin Thistleknott olmuştu. Aklı başında bir ülkenin isteyebileceği son şey bir kender ordusunun "yardımı" olduğundan, bu jest kibar tebessümlerle karşılanmıştı; bu arada üyeler Kronin'in ardından dehşet içinde birbirleriyle bakışmışlardı.</span></p>

    <p class="MsoNormal"><span class="calibre1">O yüzden ilk Divan toplantısı pek bir işe yaramadan dağılmıştı.</span></p>

    <p class="MsoNormal"><span class="calibre1">Gunthar bu ikinci Divan toplantısından çok umutluydu. Ejderha küresinin bulunması tabii ki herşeyi daha aydınlık kılıyordu. Her iki elf tarafının temsilcileri gelmişti. Bu, yanında Paladine'in bir ermişi olduğunu söyleyen bir insanla gelen Güneşler Sözcüsü'nü de kapsıyordu. Gunthar, Sturm'den Elistan hakkında birçok şey duymuştu ve onunla karşılaşmak için can atıyordu. Silvanesti'yi kimin temsil edeceğinden emin değildi Gunthar. Temsilcinin Alhana Yıldızmeltemi'nin gizemli bir biçimde ortadan yok oluşundan sonra vekilliğini ilan eden lord olacağını tahmin ediyordu.</span></p>

    <p class="MsoNormal"><span class="calibre1">Elfler Sancrist'e iki gün önce gelmişlerdi. Tarlalar üzerine kurulu çadırlarının canlı renklere sahip ipek bayrakları, gri, fırtına yüklü göğe karşı bir tezat oluşturarak çırpınıyordu. Divan'a katılan tek farklı ırk onlardı. Dağ cücelerine haber yollayacak zaman olmamıştı ve gelen raporlara göre tepe cüceleri canları pahasına ejderha ordularıyla savaşıyordu; haberciler onlara ulaşamıyordu bile.</span></p>

    <p class="MsoNormal"><span class="calibre1">Gunthar bu toplantının, ejderha ordularını Ansalon'dan kovmak için yapılacak büyük savaşta insanlar ile elfleri birbirlerine bağlayacağını umuyordu. Fakat umutları daha toplantı başlamadan bitmişti.</span></p>

    <p class="MsoNormal"><span class="calibre1">Palanthas'taki ordulara ilişkin raporlara göz attıktan sonra, herşeyin yolunda olup olmadığına bakmak için Aktaş Çimenliği'ni son bir kez dolanmak amacıyla hazırlanmak niyetiyle çadırına gitti. Hizmetkarı Wills koşarak peşinden geldi:</span></p>

    <p class="MsoNormal"><span class="calibre1">"Lordum," dedi yaşlı adam oflaya, puflaya, "hemen geri gelin." "Ne var?" diye sordu Gunthar. Fakat yaşlı hizmetkar cevap veremeyecek kadar nefessiz kalmıştı.</span></p>

    <p class="MsoNormal"><span class="calibre1">İçini çeken Solamniya lordu çadırına döndü; tepeden tırnağa silahlı Lord Michael çadırda sinirli sinirli geziniyordu.</span></p>

    <p class="MsoNormal"><span class="calibre1">"Ne var?" diye sordu Gunthar; genç lordun yüzündeki ciddi ifadeyi görünce içi sıkılmıştı.</span></p>

    <p class="MsoNormal"><span class="calibre1">Michael hızla yaklaşarak Gunthar'ı kolundan kavradı. "Lordum, elflerin kürenin geri verilmesini talep edeceklerine dair birşeyler duyduk. Eğer vermezsek, geri almak için savaş hazırlıklarına başlamışlar!"</span></p>

    <p class="MsoNormal"><span class="calibre1">"Ne?" dedi Gunthar kulaklarına inanamayarak. "Savaş! Bize karşı! Bu çok komik! Yapamazlar – Emin misiniz? Bu bilgi ne kadar güvenilir?"</span></p>

    <p class="MsoNormal"><span class="calibre1">"Korkarım oldukça güvenilir Lord Gunthar."</span></p>

    <p class="MsoNormal"><span class="calibre1">"Lordum, Paladine ermişi Elistan'ı takdim ederim," dedi Michael. "Daha önce takdim etmediğim için özür dilerim ama bana bu haberi getirdiği andan beri aklım öyle karıştı ki."</span></p>

    <p class="MsoNormal"><span class="calibre1">"Sizin hakkınızda çok şey duydum beyim," dedi Lord Gunthar, elini adama uzatarak.</span></p>

    <p class="MsoNormal"><span class="calibre1">Şövalyenin gözleri, Elistan'ı merakla inceliyordu. Gunthar, Paladine'in ermişi olduğu söylenen birinde neler görmeyi umduğunu bilmiyordu – belki çalışmaktan solmuş, sıska, zayıf gözlü, güzel biri. Gunthar, atını en iyi şövalyelerle savaşa sürebilecek kadar boylu poslu biriyle karşılaşmayı ummuyordu. Adamın boynunda bir ejderhanın kazılmış olduğu platin bir madalyon olan kadim Paladine sembolü vardı.</span></p>

    <p class="MsoNormal"><span class="calibre1">Gunthar; ermişin elflerle insanları birleştirmek için çaba göstermek ve onları ikna etmek niyeti de dahil olmak üzere Sturm'den Elistan ile ilgili duyduğu herşeyi aklından geçirdi. Elistan, sanki Gunthar'ın aklından geçenleri okuyormuş gibi yorgun bir edayla gülümsedi. Cevap verdiği bu düşüncelerdi.</span></p>

    <p class="MsoNormal"><span class="calibre1">"Evet, başarısız oldum," diye itiraf etti. "Bütün yapabildiğim Divan toplantısına katılmaya ikna etmekti onları; onlar da buraya sadece bir ültimatom vermek için geldiler sadece korkarım: Ya küreyi elflere geri verirsiniz, ya da onu alıkoymak için savaşırsınız."</span></p>

    <p class="MsoNormal"><span class="calibre1">Gunthar, zayıf bir hareketle diğerlerine de oturmalarını işaret ederek bir sandalyeye çöktü. Önünde masanın üzerinde, ejderha ordularının yayıldıkları yerlerin kara gölgelerle belirtilmiş olduğu Ansalon topraklarının haritaları açılı duruyordu. Gunthar'ın bakışları haritalar üzerinde durduktan sonra aniden yere çevrildi.</span></p>

    <p class="MsoNormal"><span class="calibre1">"Şu anda pes etsek de olur!" diye terslendi. "Ejderha Yüceefendileri'ne bir haber yollayalım: 'Gelip bizi silip süpürmek için zahmet buyurmayın. Biz kendi kendimize de bu işi gayet güzel başarıyoruz.' "</span></p>

    <p class="MsoNormal"><span class="calibre1">Hiddetle, almış olduğu mesajı masanın üzerine fırlattı. "İşte! Bu Palanthas'tan geldi. Halk şövalyelerin şehirden çıkmaları için ısrar ediyormuş. Palanthaslılar Ejderha Yüceefendileri'yle anlaşmaya çalışıyormuş ve şövalyelerin varlığı 'ciddi bir biçimde durumlarını tehlikeye sokuyormuş'. Bize yardım vermeyi reddediyorlarmış. O yüzden binlerce kişilik Palanthas ordusu boş boş oturuyormuş!"</span></p>

    <p class="MsoNormal"><span class="calibre1">"Lord Derek ne yapıyor lordum?" diye sordu Michael.</span></p>

    <p class="MsoNormal"><span class="calibre1">"Derek, şövalyeler, bin kadar piyade neferi ve Throtyl'in istila edilmiş topraklarından kaçan mülteciler Palanthas'ın güneyindeki Yüce Ermiş Kulesi'ni kuvvetlendiriyorlarmış," dedi Gunthar hayatından bezmiş bir halde. "Orası, Vingaard Dağları'ndan gelen tek geçidi koruyor. Bir süre Palanthas'ı koruyacağız ama eğer ejderha orduları geçerse..." Sessizleşti. "Lanet olsun," diye fısıldadı, yumruğunu hafifçe masaya vurarak, "o geçidi iki bin adamla elimizde tutabilirdik! Ahmaklar! Bir de üstüne bu!" Elini elflerin çadırlarına doğru salladı. Gunthar içini çekerek başını elleri arasına aldı. "Peki, ne öğüt edersiniz sayın ermiş?”</span></p>

    <p class="MsoNormal"><span class="calibre1">Elistan cevap vermeden önce bir an için sessiz kaldı. "Mishakall Diskleri'nde, kötülüğün yapısı gereği, her zaman kendi kendine zarar vereceği yazılıdır. Böylece kendi kendini yenmiş olur." Elini Gunthar'ın omuzuna koydu. "Bu toplantıdan neler çıkar bilemem, tanrılarım bunu benden gizliyor. Belki kendileri de bilmiyordur; belki de dünyanın geleceği bir dengede duruyordur ve burada verilecek karar, olacakları tayin edecektir. Yalnız şunu biliyorum: Gönlünüzdeki yenilgiyle girmeyin toplantıya, çünkü bu kötülüğün ilk zaferi olur."</span></p>

    <p class="MsoNormal"><span class="calibre1">Bunu söyleyen Elistan ayağa kalkarak çadırı yavaşça terk etti. Ermiş gittikten sonra Gunthar hiç sesini çıkarmadan oturdu.</span></p>

    <p class="MsoNormal"><span class="calibre1">Sanki bütün dünya sessizleşti gerçekten de, diye düşündü. Geceleyin, rüzgar dinmişti. Fırtına bulutları alçak ve yüklü duruyor ve etrafı öylesine bir boğuyordu ki şafağı bildiren sabah borusunun sesi bile donuk çıkmıştı. Bir hışırtı sesi Gunthar'ın dikkatini dağıttı. Michael yavaşça dağılmış haritaları topluyordu.</span></p>

    <p class="MsoNormal"><span class="calibre1">Gunthar gözlerini ovuşturarak başını kaldırdı. "Ne düşünüyorsun?"</span></p>

    <p class="MsoNormal"><span class="calibre1">"Ne hakkında? Elfler mi?"</span></p>

    <p class="MsoNormal"><span class="calibre1">"O ermiş," dedi Gunthar, çadırın açıklığından dışarısını seyrederken.</span></p>

    <p class="MsoNormal"><span class="calibre1">"Beklediğim gibi olmadığı kesin," diye cevap verdi Michael, bakışları Gunthar'ınkini izleyerek. "Eski ermişler, Afet'ten önceki günlerde Şövalyeler'e kılavuzluk eden ermişler hakkında duyduklarımıza benziyor daha çok. Etrafta gezinen şarlatanlara pek benzemiyor. Elistan savaş alanında da insanın yanından ayrılmayacak, bir eliyle Paladine'in hayır duasını isterken diğer eliyle de topuzunu kullanacak biri. Tanrılar bizi terk ettiğinden beri kimsenin takmadığı madalyonu takıyor. Ama hakiki bir ermiş mi?" Michael omuzlarını silkti. "Beni ikna edebilmesi için bir madalyondan çok daha fazlasına ihtiyaç var."</span></p>

    <p class="MsoNormal"><span class="calibre1">"Aynı fikirdeyim." Gunthar ayağa kalkarak çadırın kapısına doğru yürüdü. "Neredeyse zamanı geldi. Başka haber gelirse diye sen burada kal Michael." Tam ayrılacaktı ki, çadırın girişinde durdu.</span></p>

    <p class="MsoNormal"><span class="calibre1">"Ne kadar garip Michael," diye mırıldandı, artık beyaz bir nokta kadar kalmış olan Elistan'ı gözleriyle izleyerek. "Biz hep ümitle gözlerini tanrılara çevirmiş bir halk olmuştuk, imanı olan, büyüye güvenmeyen bir halktık. Ama şimdi ümidimiz büyüde ve elimize imanımızı tazelememiz için bir şans geçtiğinde bunu sorguluyoruz."</span></p>

    <p class="MsoNormal"><span class="calibre1">Lord Michael cevap vermedi. Gunthar başını sallayıp hâlâ düşünerek Aktaş Çimenliği'ne doğru ilerledi.</span></p>

    <p class="MsoNormal"><span class="calibre1">Gunthar'ın da söylemiş olduğu gibi Solamniyalılar hep tanrıların imanlı birer izleyicisi olmuştu. Çok önceleri, Afet'ten önceki günlerde Aktaş Çimenliği ibadet edenler için kutsal bir yer sayılıyordu. Olağanüstü sayılan aktaş kimsenin tam olarak hatırlayamadığı bir zamandan beri meraklıların ilgisini çekiyordu. İstar'ın Kralrahibi bile, her zaman yeşil olan çimlerin ortasına konmuş koca beyaz taşı bizzat kutsamış, bunun tanrıların kutsal bir emaneti olduğunu ilan edip ölümlülerin dokunmasını yasaklamıştı.</span></p>

    <p class="MsoNormal"><span class="calibre1">Afet'ten sonra, eski tanrılara olan inanç öldükten sonra bile, Çimenlik kutsallığını korumuştu. Bunun nedeni, belki de Afet'in bile onu etkilememiş olmasıydı. Efsaneye göre ateşli dağ göklerden düştüğünde Aktaş'ın etrafındaki topraklar çatlayıp açılmış ama Aktaş kendisi bir bütün olarak kalmıştı.</span></p>

    <p class="MsoNormal"><span class="calibre1">Koca beyaz taşın görüntüsü o kadar huşu vericiydi ki, bugün bile kimse yaklaşıp dokunmaya cesaret edemiyordu. Ne tür garip güçlere sahip olduğunu kimse bilemiyordu. Tek bildikleri Aktaş yakınındaki havanın her zaman bahar havası gibi ılık olduğuydu. Kış ne kadar zorlu geçerse geçsin, Aktaş Çimenliği'ndeki çimenler hep yeşil olurdu.</span></p>

    <p class="MsoNormal"><span class="calibre1">İçi sıkkın da olsa çimenliğe adım atar atmaz ve ılık, tatlı havayı teneffüs eder etmez Gunthar rahatlayıverdi. Bir an için yeniden Elistan'ın iç huzuru yayan temasını omuzunda hissetti.</span></p>

    <p class="MsoNormal"><span class="calibre1">Aceleyle etrafına bakarak herşeyin hazır olduğunu gördü. Oymalı sırtları olan masif ahşap sandalyeler yeşil çimlerin üzerine yerleştirilmişti. Oy kullanacak olanlar için beş sandalye Aktaş'ın sol tarafında, danışman olarak katılacak üyeler için üç tanesi de sağında duruyordu. Kurallar uyarınca gelişmelere tanık olacakların oturacaklan cilalı sıralar Aktaş ile Divan üyelerinin karşısına yerleştirilmişti.</span></p>

    <p class="MsoNormal"><span class="calibre1">Tanıkların bazılarının gelmeye başlamış olduğunu gördü Gunthar. Silvanesti lordu ve Sözcü'yle gelen elflerin çoğu yerlerini alıyordu. Birbirine yabancılaşmış iki elf soyu, gelmekte olan insanlardan ayrı, birbirlerine yakın oturmuşlardı. Kimisi Kıtlık Günü'nü hatırlayarak, kimisi de o kutsal günü anmayan gnomlar gibi etraflarını kuşuyla seyrederek, ama hepsi sesizce oturuyordu. Öndeki sıralar, şeref konuklarına veya Divan'la konuşmaya izinli olanlara ayrılmıştı.</span></p>

    <p class="MsoNormal"><span class="calibre1">Gunthar, Sözcü'nün sert yüzlü oğlu Porthios'un maiyetindeki elf savaşçılarla geldiğini gördü. Ön taraftaki yerlerini aldılar. Gunthar, Elistan'ın nerede olduğunu merak etti. Ondan konuşmasını rica etmeyi düşünüyordu. Adamın (bir şarlatan bile olsa) sözlerinden etkilenmişti ve bunları tekrarlamasını ümid ediyordu.</span></p>

    <p class="MsoNormal"><span class="calibre1">Boşu boşuna Elistan'ı ararken üç yabancı suretin girip ön sırada yerlerini aldıklarını gördü: Bunlar, eğri büğrü şapkasıyla yaşlı büyücü, dostu kender ve Boşver Dağı'ndan getirdikleri gnomdu. Üçü de bir gece önce dönmüşlerdi yolculuklarından. Gunthar dikkatini yeniden Aktaş'a vermek zorunda kaldı. Danışman Divan üyeleri gelmeye başlamıştı. Sadece iki tane vardı: Silvanestiler'den Lord Quinath ile Güneşlerin Sözcüsü. Gunthar, Krynn'deki Afet'in dehşetini hatırlayan nadir kişilerden biri olduğunu bildiği Sözcü'ye merakla baktı.</span></p>

    <p class="MsoNormal"><span class="calibre1">Sözcü o kadar kamburunu çıkarmış duruyordu ki, sakat gibi görünüyordu. Saçları beyaz, yüzü bitkindi. Fakat yerine yerleşip bakışlarını tanıklara çevirince Gunthar elfin gözlerinin parlak ve keskin olduğunu gördü. Gunthar onun yanında oturan Lord Quinath'ı tanıyor; onun Qualinestili Porthios kadar kibirli ve mağrur olduğunu, ama Porthios'un zekasına sahip olmadığını düşünüyordu.</span></p>

    <p class="MsoNormal"><span class="calibre1">Porthios'a gelince; Gunthar Sözcü'nün büyük oğlunu sevebileceğini düşünüyordu. Porthios şövalyelerin hayran oldukları her özelliğe sahipti; bir teki hariç: Çok çabuk sinirleniyordu.</span></p>

    <p class="MsoNormal"><span class="calibre1">Gunthar'ın gözlemleri bölünmüştü, çünkü oy kullanan Divan üyelerinin gelme sırasıydı ve Gunthar da yerini almak zorundaydı! İlk önce Kuzey Ergoth'dan, demir kırı saçlara ve dev gibi kollara sahip, kara tenli bir adam olan Mir Kar-thon geldi. Sonra Sancrist'teki Sürgünleri temsilen Serdin MarThasal ve son olarak da Solamniya Şövalyesi Gunthar geldi.</span></p>

    <p class="MsoNormal"><span class="calibre1">Yerlerini aldıktan sonra Gunthar son bir kez etrafına bakındı. Koca Aktaş arkasında parıldıyor ve güneş bugün parlamadığı için kendi garip ışığını yayıyordu. Aktaş'ın diğer tarafına Sözcü oturmuştu, yanında da Lord Quinath vardı. Karşılarında tanıklar, yüzleri Divan'a dönük olarak sıralarına yerleşmişlerdi. Kender baskı altında oturmuş, kısa bacaklannı yüksek sıradan aşağı doğru sallıyordu. Gnom bir tomar kağıdı karıştırıyordu; raporun bir özetini isteyecek kadar zaman olmasını dileyen Gunthar ürperdi. Yaşlı büyücü_esneyerek başını kaşıdı ve etrafa belli belirsiz bir göz attı. Herşey hazırdı. Gunthar'ın işaretiyle, altından bir ayak ile ahşap bir sandık taşıyan iki şövalye alana girdi. Ejderha küresinin gişini seyreden kalabalığa suskunluk bir ölüm gibi indi.</span></p>

    <p class="MsoNormal"><span class="calibre1">Şövalyeler Aktaş'ın tam önüne gelince durdular. Burada şövalyelerden biri altın ayağı yere koydu. Diğeri sandığı bırakarak kilidini açtı ve dikkatle, artık çapı altmış santim kadar olan, normal boyutlarına dönmüş küreyi dışarı çıkarttı.</span></p>

    <p class="MsoNormal"><span class="calibre1">Kalabalık içinde bir mırıltı duyuldu. Güneşlerin Sözcüsü yüzünü asarak huzursuzca kıpırdandı. Oğlu Porthios, yanındaki elf lorduna birşey söylemek için döndü. Gunthar bütün elflerin silahlı olduklarını fark etti. Elf protokollerinden bildiği kadarıyla bu hayra alamet değildi.</span></p>

    <p class="MsoNormal"><span class="calibre1">Devam etmekten başka seçeneği yoktu. Toplantıyı usulüne göre açan Lord Gunthar Uth Wistan şöyle dedi: "Aktaş Divanı başlasın."</span></p>

    <p class="MsoNormal"><span class="calibre1">İki dakika kadar sonra Tasslehoff işlerin gerçekten berbat olduğunu anladı. Daha Lord Gunthar açılış nutkunu tamamlayamadan Güneşlerin Sözcüsü ayağa kalkmıştı.</span></p>

    <p class="MsoNormal"><span class="calibre1">"Benim konuşmam kısa olacak," dedi tepesindeki çelik grisi fırtına bulutlarına uyan bir sesle elf lideri. "Silvanesti, Qualinesti ve Kaganesti, küre kampımızdan alındıktan kısa bir süre sonra bir toplantı yaptı. Soykıyımı savaşlarından beri üç cemaat üyeleri ilk kez bir araya geliyor." Son sözlerinin önemini belirtmek istercesine biraz sustu. Sonra devam etti.</span></p>

    <p class="MsoNormal"><span class="calibre1">"Farklılıklarımızı bir kenara bırakarak ejderha küresinin elflere ait olduğu ve ne insanlara, ne de Krynn üzerindeki her hangi bir ırka teslim edilmemesi gerektiği konusunda mutlak bir anlaşmaya vardık. O yüzden Aktaş Divanı karşısına gelerek ejderha küresinin derhal bize verilmesini talep ediyoruz. Karşılık olarak, onu kendi topraklarımıza götürerek gerektiği zaman –öyle bir zaman olur ise– kullanılıncaya kadar emniyet içinde saklayacağımıza söz veriyoruz."</span></p>

    <p class="MsoNormal"><span class="calibre1">Kara gözleri, sessizliği alçak seslerden çıkan hafif bir mırıltıyla bozulmuş olan kalabalığı tarayan Sözcü oturdu. Gunthar'ın yanında oturan diğer Divan üyeleri asık yüzlerle başlarını salladılar. Kuzey Ergoth halkının kara tenli lideri, sözlerini daha da belirginleştirmek istercesine yumruklarını sıkarak sert bir sesle Lord Gunthar'a fısıldadı.</span></p>

    <p class="MsoNormal"><span class="calibre1">Birkaç dakika onu dinleyerek başıyla onaylayan Lord Gunthar cevap vermek için ayağa kalktı. Konuşması serinkanlı, sakin, elfleri öven cinstendi. Fakat satır aralarında, ejderha küresini onlara vermeden önce elfleri Cehennem'e yollayacaklarını söylüyordu.</span></p>

    <p class="MsoNormal"><span class="calibre1">Güzel sözlerle ifade edilen çelik gibi bu mesajı gayet iyi anlayan Sözcü cevap vermek için ayağa kalktı. Tek bir cümle söyledi ama tanık olarak toplanan herkesi ayağa kaldırdı.</span></p>

    <p class="MsoNormal"><span class="calibre1">"O halde Lord Gunthar," dedi Sözcü, "elfler, şu andan itibaren size karşı savaş ilan etmişlerdir!"</span></p>

    <p class="MsoNormal"><span class="calibre1">Hem insanlar, hem elfler, altın ayağı üzerinde durmakta olan, kristal içindeki sütümsü akı tatlı tatlı dönen ejderha küresine doğru ilerlediler. Gunthar, kılıcının kabzasını masaya vurarak tekrar ve tekrar sakin olunmasını bağırdı. Sözcü, oğlu Porthios'a sert sert bakarak elfçe birkaç sert söz sarfetti ve sonunda asayiş sağlandı.</span></p>

    <p class="MsoNormal"><span class="calibre1">Fakat ortamın havası, fırtına öncesindeki buz gibi olmuştu, Gunthar konuştu. Sözcü cevap verdi. Sözcü konuştu. Gunthar cevap verdi. Kara tenli denizci sinirlerine hakim olamayarak elfler hakkında birkaç acı mütalada bulundu. Silvanesti lordu iğneliyici cevaplarıyla onu küçülterek sinirden tir tir titreyen bir hale soktu. Şövalyelerin bir kısmı çimenliği terk edip burunlarına kadar silahlanıp geri geldiler. Elleri silahlarında Gunthar'ın yakınlarında durdular. Porthios tarafından yönlendirilen elfler de kendi liderlerinin çevresini almak için ayağa kalktı.</span></p>

    <p class="MsoNormal"><span class="calibre1">Elindeki raporunu sıkı sıkı tutan Gnosh, kimsenin ondan bir rapor istemeyeceğini anlamaya başlamıştı.</span></p>

    <p class="MsoNormal"><span class="calibre1">Taslehoff keder içinde Elistan'ı arandı. Çaresizlikten deliye dönmüş bir halde ermişin gelmesini umuyordu. Elistan bu insanları yatıştırabilirdi. Ya da belki Laurana. Neredeydi acaba? Elfler soğuk bir edayla, arkadaşlarından hiç haberleri olmadığını söylemişlerdi. Belli ki ağabeyi ile birlikte vahşi doğa içinde yok olmuştu. Onlardan ayrılmamalıydım, diye düşündü Tas. Burada olmamalıydım. Neden, neden bu yaşlı, deli büyücü beni getirdi sanki? Hiç bir işe yaramıyorum! Belki de Fizban birşeyler yapabilir. Tas umutla büyücüye baktı ama Fizban derin uykulara dalmıştı.</span></p>

    <p class="MsoNormal"><span class="calibre1">"Lütfen uyan!" diye yalvardı Tas adamı sarsarak. "Birileri birşeyler yapmalı!"</span></p>

    <p class="MsoNormal"><span class="calibre1">Tam o sırada Lord Gunthar'ın bağırdığını duydu, "Ejderha küresi sizin hakkınız değil! Gemileri kazaya uğradığında Lady Laurana ile diğerleri küreyi bize getiriyorlardı. Onu Ergoth'ta zorla alıkoymaya kalktınız ve kendi kızınız..."</span></p>

    <p class="MsoNormal"><span class="calibre1">"Kızımı karıştırma!" dedi Sözcü derin, sert bir sesle. "Benim kızım yok."</span></p>

    <p class="MsoNormal"><span class="calibre1">Tasslehoff'un içinde birşeyler koptu. Laurana'nın küreyi koruyan kötü büyücü ile tüm gücüyle savaşması, Laurana'nın ejderanlarla dövüşmesi, Laurana'nın okunu ak ejderhaya atışı, Laurana'nın ölüm döşeğindeyken ona gösterdiği şefkatli ilgi aklında birbirine karışmıştı. Onları kurtarmak için bu kadar canla başla uğraşırken, bu kadar büyük fedakarlıklarda bulunurken, kendi halkı tarafından dışlanması...</span></p>

    <p class="MsoNormal"><span class="calibre1">"Kesin şunu!" diye tüm gücüyle bağırdığını duydu Tasslehoff kendi kendisinin. "Şunu hemen keserek beni dinleyin!"</span></p>

    <p class="MsoNormal"><span class="calibre1">Aniden hayretle herkesin konuşmayı bırakarak ona baktığını gördü.</span></p>

    <p class="MsoNormal"><span class="calibre1">Şimdi bu kadar izleyicisi olunca, Tas, bu önemli insanlara ne söyleyeceği hakkında hiçbir fikri olmadığını fark etti. Ama birşeyler söylemesi gerektiğim biliyordu. Sonuç olarak, diye düşündü, bu benim kabahatim –bu lanet olasıca küreler hakkındaki bilgileri ben okudum. Yutkunarak sırasından aşağıya kaydı; Aktaş'a ve etrafında toplanmış iki düşman gruba doğru yürümeye başladı. Gözünün bir ucuyla, Fizban'ın şapkasının altından sırıttığını görür gibi olduğunu zannetti.</span></p>

    <p class="MsoNormal"><span class="calibre1">"Ben...ben..." Ne söyleyeceğini bilemeyen kender kekeledi. Ani bir ilhamla durumunu kurtarıverdi.</span></p>

    <p class="MsoNormal"><span class="calibre1">"Halkımı temsil etme hakkını talep ediyorum," dedi Tasslehoff gururla, "ve danışmanlık divanında yerimi almak istiyorum."</span></p>

    <p class="MsoNormal"><span class="calibre1">Kahverengi saç kuyruğunu omuzuna atan kender tam ejderha küresinin önünde duracak şekilde ilerledi. Başını kaldırıp baktığında Aktaş'ın hem kendi, hem de küre üzerinde yükselmekte olduğunu görebiliyordu. Tas ürpererek taşa baktıktan sonra aceleyle bakışlarını taştan Gunthar'a ve Güneşlerin Sözcüsü'ne kaydırdı.</span></p>

    <p class="MsoNormal"><span class="calibre1">Ve o anda Tasslehoff ne yapması gerektiğini anladı. Korkuyla titremeye başladı. O, bugüne kadar hiç birşeyden korku duymamış olan Tasslehoff Burrfoot! Ejderhaların bile karşısında titremeden durabilmişti ama yapacağı şeyin ne olduğunu bilmek şimdi onu dehşete düşürüyordu. Elleri, eldivensiz kar topu yapar gibiydi. Dili sanki daha büyük bir insanın ağzına aitti. Fakat Tas kararlıydı. Onlara konuşması, planının ne olduğunu tahmin etmelerini engellemesi gerekiyordu.</span></p>

    <p class="MsoNormal"><span class="calibre1">"Biz kenderleri hiç bir zaman ciddiye almadınız, biliyorsunuz," diye başladı Tas; sesi kendi kulaklarına bile çok yüksek ve tiz geliyordu, "bu konuda sizi suçladığımı da söyleyemem. Sanırım pek öyle güçlü bir sorumluluk duygumuz yok ve galiba biraz fazla meraklıyız – ama sorarım size, eğer meraklı olmazsanız birşeyin ne olduğunu nasıl bulursunuz?"</span></p>

    <p class="MsoNormal"><span class="calibre1">Tas, Sözcü'nün yüzünün sertleştiğini, hatta Lord Gunthar'ınkinin bile asıldığını gördü. Kender ejderha küresine yaklaşmaya devam etti.</span></p>

    <p class="MsoNormal"><span class="calibre1">"Sanırım istemesek de hep sorun yaratıyoruz ve zaman zaman bazılarımız kendimize ait olmasa bile bazı şeyleri talep ediyor.</span></p>

    <p class="MsoNormal"><span class="calibre1">Fakat kenderlerin bildiği birşey var ki..."</span></p>

    <p class="MsoNormal"><span class="calibre1">Tasslehoff aniden koşmaya başladı. Bir sıçan kadar çabuk ve kıvrak koşarak onu yakalamaya çalışanların elinden kurtuldu ve birkaç saniye içinde ejderha küresine ulaştı. Etrafındaki yüzler bulanıklaştı, ağızlar açılıp ona haykırmaya, bağırmaya başladı. Ama çok geç kalmışlardı.</span></p>

    <p class="MsoNormal"><span class="calibre1">Tek ve seri bir hareketle Tasslehoff ejderha küresini koca, parlak Aktaş'a savurdu.</span></p>

    <p class="MsoNormal"><span class="calibre1">İçi dalga dalga dönen yuvarlak, parlak kristal uzun, uzun saniyeler boyunca havada asılı kaldı. Tas, kürenin kendi uçuşunu durdurma gücüne sahip olup olmadığını merak etti. Fakat bu sadece kenderin aklında yarattığı hummalı bir izlenimdi.</span></p>

    <p class="MsoNormal"><span class="calibre1">Ejderha küresi kayaya çarparak parçalandı ve binlerce minik parlak parçaya ayrıldı. Bir an için sütümsü ak dumandan bir top, sanki çaresizlik içinde bir arada kalmaya çalışırmış gibi havada asılı durdu. Sonra çimenliğin ılık, baharımsı esintisine yakalanarak, dağılıp gitti.</span></p>

    <p class="MsoNormal"><span class="calibre1">Yoğun ve korkunç bir sessizlik yaşandı.</span></p>

    <p class="MsoNormal"><span class="calibre1">Kender durmuş, parçalanmış ejderha küresine bakıyordu. "Biliyoruz ki," dedi, korkunç sessizlik içine minik bir yağmur damlası gibi düşen minik sesiyle, "ejderhalarla savaşmak zorundayız. Birbirimizle değil."</span></p>

    <p class="MsoNormal"><span class="calibre1">Kimse kıpırdamadı. Kimse konuşmadı. Sonra bir patırtı duyuldu.</span></p>

    <p class="MsoNormal"><span class="calibre1">Gnosh bayılmıştı.</span></p>

    <p class="MsoNormal"><span class="calibre1">Sessizlik bozuldu – en az kırılan kürenin şangırtısı gibi. Aynı anda Lord Gunthar ile Sözcü, Tas'a doğru bir hamle yaptılar. Biri kenderin sol omuzunu, diğeri sağ omuzunu tuttu.</span></p>

    <p class="MsoNormal"><span class="calibre1">"Ne yaptın?" Titreyen ellerle kenderi tutan Lord Gunthar'ın yüzü sinirden mosmor kesilmişti, gözleri çıldırmış gibiydi.</span></p>

    <p class="MsoNormal"><span class="calibre1">"Hepimizi ölüme mahkum ettin!" Sözcü'nün parmakları Tas'ın etine, alıcı kuşların pençeleri gibi batıyordu. "Tek umudumuzu mahvettin!"</span></p>

    <p class="MsoNormal"><span class="calibre1">"Ve bu yüzden, ölecek olan ilk kişi kendisi olacak!"</span></p>

    <p class="MsoNormal"><span class="calibre1">Uzun boylu, ciddi yüzlü elf lordu Porthios, elinde parıldayan kılıcıyla, büzüşmüş olan kenderin üzerine dikildi. Küstah bir ifadeyle duran, minik yüzü solgun kender elf kralı ile şövalye arasında duruyordu. Bu suçu işlerken, cezasının ölüm olacağını biliyordu.</span></p>

    <p class="MsoNormal"><span class="calibre1">Tanis yaptığım şeyi duyunca hiç memnun olmayacak, diye düşündü Tas hüzünle. Ama en azından yiğitçe öldüğümü öğrenecek.</span></p>

    <p class="MsoNormal"><span class="calibre1">"Bir dakika, bir dakika, bir dakika..." dedi uykulu bir ses. "Kimse ölmeyecek! En azından şimdi ölmeyecek. O kılıcı sallayıp durmaktan vazgeç Porthios! Birileri yaralanabilir."</span></p>

    <p class="MsoNormal"><span class="calibre1">Tas, bir deniz gibi kabaran ellerin kolların, parlak zırhların arasından bakarak gnomun hareketsiz bedeni üzerinden atlayıp onlara doğru yalpalayarak gelen Fizban'ı gördü. Elfler ve insanlar sanki görünmeyen bir güç tarafından mecbur ediliyormuş gibi geçmesi için ona yol açıyorlardı.</span></p>

    <p class="MsoNormal"><span class="calibre1">Porthios, Fizban'a bakmak için döndü; o kadar hiddetliydi ki ağzından köpükler çıkıyor, sözleri ise neredeyse anlaşılmıyordu.</span></p>

    <p class="MsoNormal"><span class="calibre1">"Dikkatli ol yaşlı adam, yoksa sen de cezaya katılırsın!"</span></p>

    <p class="MsoNormal"><span class="calibre1">"Sana o kılıcı sallamaktan vazgeç dedim," diye cevap verdi Fizban, tedirgin bir edayla bir parmağını kılıca sallayarak.</span></p>

    <p class="MsoNormal"><span class="calibre1">Porthios acı bir çığlıkla silahını elinden düşürdü. İğneler batan, yanan elini tutarak hayretle kılıca bakakaldı: Kabzasında dikenler çıkmıştı! Fizban elf lordunun yanına gelip ona hiddetle baktı.</span></p>

    <p class="MsoNormal"><span class="calibre1">"İyi bir delikanlısın ama sana büyüklerine karşı saygılı olmayı öğretmek lazım. Sana o kılıcını indir demiştim ve bunu kastetmiştim! Belki bir dahaki sefere bana inanırsın!" Fizban'ın meşum bakışları Sözcü'ye döndü. "Ve sen Solostaran, iki yüz yıl kadar önce iyi biriydin. Üç mükemmel çocuk yetiştirmeyi başardın – üç mükemmel çocuk dedim. Sakın bana da o, kızım yok martavalını okumaya kalkma. Bir kızın var ve çok iyi bir kız. Babasından daha sağduyulu. Anne tarafına çekmiş olmalı. Ne diyordum? A, evet.</span></p>

    <p class="MsoNormal"><span class="calibre1">Tanis Yanmelf i de sen yetiştirmiştin. Biliyor musun Solostaran, bu dört genç bile bu dünyanın kurtulmasını sağlayabilir.</span></p>

    <p class="MsoNormal"><span class="calibre1">"Şimdi herkesin oturmasını istiyorum. Evet, sen de Lord Gunthar. Haydi Solostaran, sana yardım edeyim. Biz yaşlılar birbirimizi gözetmeliyiz. Bu kadar ahmak olman ne kötü."</span></p>

    <p class="MsoNormal"><span class="calibre1">Kendi kendine mırıldanan Fizban hayretten donakalmış Sözcü'yü yerine oturttu. Yüzü acı içinde çarpılmış olan Porthios, savaşçılarının yardımıyla yerine oturdu.</span></p>

    <p class="MsoNormal"><span class="calibre1">Toplanmış elfler ve şövalyeler aralarında mırıldanarak, yavaş yavaş oturdular; hepsi Aktaş'ın altında parçalanmış duran ejder küresine kara kara bakıyordu.</span></p>

    <p class="MsoNormal"><span class="calibre1">Fizban, Sözcü'yü yerine yerleştirdikten sonra, birşey söylemeye niyetlenen ama sonra hemen vazgeçen Lord Qianth'a hiddetle baktı. Sonunda tatmin olan yaşlı büyücü Aktaş'ın önüne, sarsılmış ve aklı karışmış olan Tas'ın durduğu yere geri geldi.</span></p>

    <p class="MsoNormal"><span class="calibre1">"Sen," dedi Fizban sanki kenderi ilk defa görüyormuş gibi, "git de o zavallıya bak." Elini, hâlâ kaskatı yerde yatmakta olan gnoma doğru salladı.</span></p>

    <p class="MsoNormal"><span class="calibre1">Dizlerinin titrediğini hisseden Tasslehoff yavaşça Gnosh'a doğru giderek yanına diz çöktü; hiddetli ve korku dolu yüzlerden başka bir şeye baktığı için memnundu.</span></p>

    <p class="MsoNormal"><span class="calibre1">"Gnosh," diye fısıldadı yeisle, gnomun yanağını okşayarak, "çok üzgünüm. Gerçekten öyle. Yani senin Yaşam Araştırman, babanın ruhu falan için. Ama yapacak başka birşey yok gibiydi."</span></p>

    <p class="MsoNormal"><span class="calibre1">Fizban yavaşça dönerek şapkasını biraz geriye iterek toplanmış gruba baktı. "Evet, size bir nutuk çekeceğim. Bunu hak ediyorsunuz, hem de hepiniz – o yüzden orada öyle kendinizi beğenmiş bir edayla oturmayın. O kenderin" –sinmiş olan Tasslehoff'u işaret etti– "o acaip tepe saçının altında, sizin hepinizin toplamından daha çok beyni var. Eğer kenderin yaptığı şeyi yapacak kadar aklı olmasaydı başınıza ne gelirdi biliyor musunuz? Biliyor musunuz? O zaman ben söyleyeyim. Durun şurda oturacak bir yer bulayım..." Fizban belli belirsiz etrafına bakındı. "A, evet, işte..." Tatmin olmuş bir şekilde başını sallayan yaşlı büyücü paytak paytak yürüyerek gidip yere oturdu; sırtını da kutsal Aktaş'a dayadı!</span></p>

    <p class="MsoNormal"><span class="calibre1">Toplanmış olan şövalyelerin dehşetle nefesleri kesildi. Bu hürmetsizlikten dehşete düşen Gunthar ayağa fırladı.</span></p>

    <p class="MsoNormal"><span class="calibre1">"Hiç bir ölümlü Aktaş'a dokunamaz!" diye bağırdı, iri adımlarla ilerleyerek.</span></p>

    <p class="MsoNormal"><span class="calibre1">Fizban hiddetli şövalyeye bakmak için başını çevirdi. "Bir şey daha söylersen," dedi yaşlı büyücü ciddiyetle, "bıyıklarını dökerim. Şimdi otur ve çeneni kapat!"</span></p>

    <p class="MsoNormal"><span class="calibre1">Ağzından tükürükler saçılan Gunthar yaşlı adamın tek bir zorba hareketiyle susmuştu. Hiç birşey yapamayan şövalye yerine geri döndü.</span></p>

    <p class="MsoNormal"><span class="calibre1">"Sözüm kesilmeden önce ne diyordum?" diye kaşlarını çattı Fizban. Etrafına bakınca kürenin kırılmış parçaları gözüne takıldı. "Evet. Tam bir öykü anlatacaktım. İkinizden biri küreyi kazanacaktı elbette. Ve onu alıp ya 'emniyet' içinde saklayacaktınız, ya da 'dünyanın emniyeti için' kullanacaktınız. Üstelik, evet, dünyayı kurtarabilirdi de, ama eğer nasıl kullanıldığını bilirseniz. Aranızdan kimin bu bilgisi var? Kimin kuvveti var? Küre, eski zamanların en büyük, en güçlü büyücüleri tarafından yapılmıştı. En güçlü olanların hepsi tarafından – anlıyor musunuz? Hem Beyaz Cüppeliler, hem de Kara Cüppeliler tarafından yapılmıştı. Hem iyi, hem de kötünün özüne sahip. Al Cüppeliler her iki özü bir araya getirerek kendi güçleriyle bunu bağlamışlardı. Artık küreyi anlayabilecek, gizlerine inebilecek ve ona hakim olabilecek güçte ve kuvvette olan çok az kişi var. Çok az gerçekten" –Fizban'ın gözleri parıldadı– "ve burada oturanlar arasında da kimse yok!"</span></p>

    <p class="MsoNormal"><span class="calibre1">Şimdi bir sessizlik, sesi güçlü olan ve gökyüzündeki fırtına bulutlarını üfleyen, artmakta olan rüzgarın üzerinden duyulabilen yaşlı adamı dinlerken derin bir sessizlik çökmüştü.</span></p>

    <p class="MsoNormal"><span class="calibre1">"Aranızdan biri küreyi alıp kullanacak ve kendisini ateşe attığını görecekti. Kenderin küreyi parçaladığı gibi parçalanacak olduğunuz kesindi. Parçalanan ümitlere gelince, size şunu söyleyeyim ümit bir süredir yoktu zaten ama şimdi yeniden doğdu..."</span></p>

    <p class="MsoNormal"><span class="calibre1">Aniden esen bir rüzgar büyücünün şapkasını alarak başından uçurdu ve oyuncu bir edayla ondan uzaklaştırdı. Rahatsız olarak homurdanan Fizban şapkasını almak için emekledi.</span></p>

    <p class="MsoNormal"><span class="calibre1">Tam büyücü eğilmişti ki, güneş bulutların arasından kurtuldu. Gözleri kör eden gümüş bir şimşek çaktı; bunu, sanki topraklar yırtılıp yarılıyormuş gibi kulakları sağır eden bir çatırtı sesi izledi.</span></p>

    <p class="MsoNormal"><span class="calibre1">Yarı yarıya körleşmiş olan kalabalık gözlerini kırpıştırarak kuşku ve huşu içinde gözleri önündeki manzaraya baktılar.</span></p>

    <p class="MsoNormal"><span class="calibre1">Aktaş ikiye ayırlımıştı.</span></p>

    <p class="MsoNormal"><span class="calibre1">Yaşlı büyücü tam taşın dibinde, eli şapkasında, diğer kolu da korkuyla başını siper alarak yere uzanmıştı. Tepesinde, tam oturduğu yerden taşı parçalayan, parlak gümüşten uzun bir silah duruyordu. Silah, sonradan gidip silahının yanında duran gümüş kollu kara bir adam tarafından atılmıştı. Yanında üç kişi daha vardı: Deri bir zırh giymiş bir elf kadın, yaşlı, ak sakallı bir cüce ve Elistan.</span></p>

    <p class="MsoNormal"><span class="calibre1">Kalabalığın donmuş sessizliği içinde kara adam uzanarak silahı, taşın parçalanmış kalıntıları arasından aldı. Silahı başının üzerine kaldırdı; diken diken gümüş ucu, gün ortası güneşinin ışınlarıyla parıl parıl parlıyordu.</span></p>

    <p class="MsoNormal"><span class="calibre1">"Ben Theros Ironfeld," diye seslendi adam derin bir sesle, ve son bir aydır bu silahı dövüyordum!" Elindeki silahı salladı. "Gümüş Ejderha Abidesi'nin tam ortasına gizlenmiş kuyudan eriyik gümüş aldım. Bana tanrılar tarafından verilen gümüş kol ile, çok önceleri anlatılmış olan silahı dövdüm. Ve bunu size – Krynn'in tüm halklarına– sunuyorum; sunuyorum ki birleşelim ve bizi sonsuza kadar karanlığa gark etmek isteyen büyük kötülüğü yenelim.”</span></p>

    <p class="MsoNormal"><span class="calibre1">Bu sözle birlikte Theros silahı toprağa sapladı. Silah ejderha küresinin kırık parçalarının ortasında dimdik ve parıl parıl duruyordu.</span></p>
  </div>
</body>
</html>
