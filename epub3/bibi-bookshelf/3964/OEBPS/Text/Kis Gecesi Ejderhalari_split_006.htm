<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_11"><span class="calibre4">- 2 - Efendiyle ejderha arasında.</span></h2>

    <p class="MsoNormal"><span class="calibre1">Kasvetli yolculuk. jderha içini çekerek koca kanatlarını gerdi, ağır bedenini kaplıcanın sıcak ve rahatlatan sularından kaldırdı. Buharın dalga dalga bulutu içinden soğuk havaya çıkmak için kuvvet topladı. Berrak kış havası burun deliklerine battı, boğazını ısırdı. Can acısıyla yutkunarak yeniden ılık havuzlara dönmek için içinden gelen dürtüye karşı koyarak tepesindeki yüksek kaya çıkıntısına tırmanmaya başladı.</span></p>

    <p class="MsoNormal"><span class="calibre1">Kaplıcanın, dondurucu havayla karşılaşır karşılaşmaz hemen soğuyan buharından oluşan buzlarla kayganlaşan kayalar üzerinde tedirgin tedirgin attı adımlarını. Pençeli ayağının altında taşlar çatırdıyor, kırılıyor, aşağıdaki vadiye doğru seke seke yuvarlanıyordu.</span></p>

    <p class="MsoNormal"><span class="calibre1">Bir kere, bir anlık dengesini kaybedecek şekilde kaydı. Koca kanatlarını gererek kolaycacık dengesini yeniden sağladı ama bu bir an onun tedirginliğinin daha da çok artmasına neden olmuştu.</span></p>

    <p class="MsoNormal"><span class="calibre1">Sabah güneşi dağların zirvelerini aydınlatıyor, ejderhaya dokunarak mavi pullarının berrak ışıkta altın gibi parıldamasına neden oluyor ama kanının ısınmasına pek etki etmiyordu. Ejderha soğuk toprağı sertçe ezerek yeniden ürperdi. Kış mavi ejderhalar için uygun değildi; bu cehennemvari ülkede seyahat etmek de keza. Aklında bu düşünceyle, ki bütün o uzun ve acı gece boyunca da hiç aklından çıkmamıştı, Skie efendisini arandı.</span></p>

    <p class="MsoNormal"><span class="calibre1">Ejderha Yüceefendisi'nin kaya çıkıntısının üzerinde durduğunu gördü: Boynuzlu ejderhamiğferi ve mavi ejderha pulundan zırhı içinde heybetli bir suret. Pelerini soğuk rüzgarda kırbaç gibi şaklayan Yüceefendi, büyük bir dikkatle aşağıya, uzaktaki bozkırlara bakıyordu.</span></p>

    <p class="MsoNormal"><span class="calibre1">"Haydi Efendim, çadırınıza geri dönün." Ve bırakın da ben de sıcak kaplıcalara geri döneyim, diye ekledi Skie aklından. "Bu soğuk kemiklere nüfuz ediyor. Neden buraya geldiniz ki zaten?"</span></p>

    <p class="MsoNormal"><span class="calibre1">Skie, Yüceefendi'nin askeri güçlerinin yerlerini, uçan ejderhaların saldırılarını planlıyor, tetkik ediyor diye düşünebilirdi. Ama durum bu değildi. Tarsis'in işgali çok öncelerden planlanmıştı – aslında başka bir Ejderha Yüceefendisi tarafından planlanmıştı, çünkü bu topraklar al ejderhaların emri altındaydı.</span></p>

    <p class="MsoNormal"><span class="calibre1">Mavi ejderhalar ile onların Ejderha Yüceefendileri kuzeyi denetim altında tutarlar; yine de işte burada, bu buz gibi güney topraklarındayım, diye düşündü Skie tedirgin tedirgin. Ve arkamda bütün mavi ejderha uçuş kuvveti var. Başını birazcık çevirip, tendonlarından soğuğu söküp aldığı için sıcak kaplıcalara müteşekkir bir halde kanatlarını erken sabah vaktinde çırpmakta olan arkadaşlarına baktı.</span></p>

    <p class="MsoNormal"><span class="calibre1">Ahmaklar, diye düşündü Skie küçümseyerek. Bütün bekledikleri saldırmak için Yüceefendi'den gelecek olan bir işaret. Bütün umursadıkları gökleri aydınlatıp şehirleri ölümcül top ateşleriyle tutuşturmak. Ejderha Yüceefendisi'ne olan inançları tam. Böyle olması için nedenleri var, diye itiraf etti Skie – efendileri onları kuzeyde zaferden zafere taşımıştı ve tek bir kayıp bile vermemişlerdi.</span></p>

    <p class="MsoNormal"><span class="calibre1">Soru sorma işini bana bırakıyorlar – çünkü ben Yüceefendi'nin bineğiyim. Eh öyle olsun bakalım. Birbirimizi iyi anlıyoruz, Yüceefendi ile ben yani.</span></p>

    <p class="MsoNormal"><span class="calibre1">"Tarsis'te bulunmamızın bir nedeni yok." Skie hissettiklerini açık açık söylemişti. Yüceefendi'den korkmuyordu. Gerçek hükümdarların kendileri olduğunu bilerek efendilerine isteksizce hizmet eden Krynn'deki birçok ejderhanın aksine Skie, efendisine saygısından –ve sevgisinden– dolayı hizmet ediyordu. "Kırmızılar bizi burada istemiyor, bu kesin. Ve kimsenin de bize ihtiyacı yok. Sizi kendisine garip bir biçimde çeken o yumuşak şehir kolaycacık düşer. Hiç ordu yok. Zokayı yuttular ve sınırdan geçip gittiler."</span></p>

    <p class="MsoNormal"><span class="calibre1">"Buradayız, çünkü ajanlarım bana onların burada olduklarını – veya kısa bir süre içinde burada olacaklarını söylüyorlar," idi Yüceefendi'nin kısa cevabı. Sesi alçaktı ama insanı ısıran o rüzgarda bile taşınıp gelmişti.</span></p>

    <p class="MsoNormal"><span class="calibre1">"Onlar...onlar..." diye geveledi ejderha titreyip huzursuzca sırt boyunca ilerleyerek. "Kuzeydeki savaşı bırakıyoruz, kıymetli zamanımızı boşa harcıyoruz, çelikten bir serveti kaybediyoruz. Ve ne için...bir avuç maceracı gezgin için."</span></p>

    <p class="MsoNormal"><span class="calibre1">"Benim için zenginlik bir hiçtir, bunu biliyorsun. Eğer isteseydim Tarsis'i satın alırdım." Ejderha Yüceefendisi ejderhanın boynunu, güçlü hareketleri dolayısıyla çıtırdayan, buzla kaplanmış deri bir eldivenle okşadı. "Kuzeydeki savaş gayet iyi gidiyor. Hükümdar Ariakus benim ayrılmama bir şey demedi. Bakaris deneyimli, genç bir kumandan ve bütün ordularımı neredeyse benim kadar iyi tanır. Sonra unutma Skie, bunlar sadece serseri değil. Bu 'maceracı gezginler' Verminaard'ı öldürdüler."</span></p>

    <p class="MsoNormal"><span class="calibre1">"Pöh! Adam kendi mezarını kendi kazmış. Kafasını takmış, gerçek amacını şaşırmıştı." Ejderha efendisine bir bakış attı. "Aynı şey başkaları için de geçerli olabilir."</span></p>

    <p class="MsoNormal"><span class="calibre1">"Kafasını mı takmış? Evet Verminaard kafasını takmıştı ve bu düşünceleri daha ciddiye alması gereken başkaları da var. O bir ermişti, gerçek tanrılarla ilgili bilgilerin bir kez insanlar arasında yayıldıktan sonra bize ne büyük zarar vereceğini biliyordu," diye cevap verdi Yüceefendi. "Şimdi, raporlara göre, artık insanların Paladine'in ermişi olan Elistan adında bir liderleri varmış. Mishakal'a tapanlar topraklara yeniden gerçek şifayı getirmişler. Hayır, Verminaard ileriyi görüyordu. Burada daha büyük bir tehlike var. Bunun adını hemen koyup durdurmak için harekete geçmemiz gerekir – küçümsememiz değil."</span></p>

    <p class="MsoNormal"><span class="calibre1">Ejderha alay edercesine burnundan soludu. "Şu rahip –Elistan– insanlara liderlik yapmıyor. O, daha önce Pax Tharkas'da Verminaard'ın esiri olan sekiz yüz kadar zavallı insana liderlik yapıyor. Şimdi onlar dağ cüceleriyle birlikte Güneykapısı'na sıkışıp kaldılar." Ejderha kayaya oturdu, sonunda sabah güneşinin pullu derisine bir nebze de olsa sıcaklık getirdiğini hissederek. "Sonra ajanlarımız, daha biz burada konuşurken onların Tarsis'e doğru yol aldıklarını söylüyorlar. Bu geceye kadar şu Elistan elimizde olacak ve bu iş de bitecek. Paladine'in hizmetçileri bu kadarlık işte!"</span></p>

    <p class="MsoNormal"><span class="calibre1">"Elistan benim işime yaramaz." Ejderha Yüceefendisi ilgisizce omuzlarını silkti. "Ben onu aramıyorum."</span></p>

    <p class="MsoNormal"><span class="calibre1">"Aramıyor musun?" Skie hayret ederek başını kaldırdı. "Kim o halde?"</span></p>

    <p class="MsoNormal"><span class="calibre1">"Özellikle ilgi duyduğum üç kişi var. Ama sana hepsinin özelliklerini vereyim..." Ejderha Yüceefendisi, Skie'a yaklaştı – "çünkü yarın Tarsis'i yakıp yıkmamızın nedeni onları ele geçirmek içindir. İşte bizim aradıklarımız..."</span></p>

    <p class="MsoNormal"><span class="calibre1">Tanis buz tutmuş bozkırlar üzerinden iri adımlarla ilerliyordu; çizmelerinin izleri, rüzgarın süpürdüğü karın üzerindeki kabukları delip geçiyordu. Güneş, etrafı oldukça aydınlatarak ama çok az ısı yayarak sırtına doğmuştu. Cübbesine sarındı iyice ve kimsenin geri kalmadığına emin olmak için etrafına bakındı. Yolarkadaşları tek sıra halinde dizilmişlerdi. Birbirlerinin izlerinden gidiyorlardı; daha ağır ve güçlü olanlar, gerideki daha zayıflar için yolu açmak için önden gidiyordu.</span></p>

    <p class="MsoNormal"><span class="calibre1">Tanis başı çekiyordu. Sturm her zamanki gibi metin ve sadık, ama hâlâ şövalye için neredeyse mistik bir özellik içeren Kharas'ın Çekici'ni geride bırakmış olduklarından dolayı bozuk, onun yanından gidiyordu. Endişeyle her zamankinden daha bitkin ve daha yorgun görünüyordu ama Tanis'ten hiç geri kalmıyordu. Şövalye, ağırlığıyla ayaklarının karın üzerideki kabuğu delip derine batmasına neden olan bütün o antika savaş zırhıyla yürümek konusunda ısrar ettiği için, bu kolay bir şey değildi.</span></p>

    <p class="MsoNormal"><span class="calibre1">Sturm ile Tanis'in arkasından, kar içinde bir ayı gibi zahmetle yürüyen Caramon geliyor, bütün silahları etrafında takırdayıp duruyordu; zırhlarını ve hem kendisinin, hem de ikiz kardeşi Raistlin'in erzağını sırtında taşıyordu. Caramon'u seyretmek bile Tanis'i yoruyordu çünkü koca savaşçı, derin kar içinde sadece rahatlıkla yürümekle kalmıyor, bir de arkasından gelenler için yolu genişletiveriyordu.</span></p>

    <p class="MsoNormal"><span class="calibre1">Bir sonraki kişi, birlikte iki kardeş gibi yetiştirildiklerinden, Tanis'in bütün yolarkadaşları içinde belki de kendisine en yakın hissedebileceği kişi olan Gilthanas'dı. Fakat Gilthanas bir elf lorduydu; Tanis, bir insan savaşçının vahşice tecavüzünün meyvası bir piç, bir yarımelf iken; o, Qualinesti elflerinin yöneticisi Güneşlerin Sözcüsü'nün en genç oğluydu. Daha da kötüsü Tanis -çocukça, toyca bir şekilde– Gilthanas'ın kızkardeşi Laurana'ya ilgi duyma cesaretini göstermişti. Ve böylece arkadaş olmak bir yana Tanis her zaman, Gilthanas'ın onun ölümünden memnuniyet duyacağı hissine kapılıyordu.</span></p>

    <p class="MsoNormal"><span class="calibre1">Elf lordunun ardından Nehiryeli ile Altınay yürüyordu. Kürklü pelerinlerine bürünmüş olan Bozkırlılar'a soğuk pek etki etmiyordu. Soğuğun gönüllerindeki alevle kıyaslanınca sönük kaldığına şüphe yoktu. Evleneli bir ayı anca geçmişti; birbirlerine karşı hissettikleri derin aşk ve tutku, dünyanın kadim tanrıları bulmasına neden olmuş ve artık aşklarını ifade etmenin yeni yollarını buldukları için çok daha büyük derinliklere inmişlerdi.</span></p>

    <p class="MsoNormal"><span class="calibre1">Daha sonra Elistan ile Laurana geliyordu. Elistan ile Laurana. Nehiryeli ile Altınay'ın mutluluklarını kıskanarak düşündüğünde, gözlerinin bu ikisine kaymasını garip buluyordu Tanis. Elistan ile Laurana. Hep birlikteydiler. Hep ciddi bir muhabbetin içine dalmış oluyorlardı. Beyaz cübbeleri içinde göz alıcı duran Paladine ermişi Elistan, karlar üzerinde bile parlıyordu. Ak sakalı ve seyrelmeye başlamış saçları ile de olsa, hâlâ heybetli bir görüntüsü vardı. Genç bir kızı bile kendine çekebilecek bir adamdı. Çok az kadın veya erkek, Elistan'ın buz mavisi gözlerine bakıp da etkilenmeden, ölüm diyarında yürüyüp yeni ve daha güçlü bir inanç bulan birinin varlığı karşısında korku duymadan durabilirdi.</span></p>

    <p class="MsoNormal"><span class="calibre1">Yanında onun sadık 'asistanı' Laurana yürüyordu. Genç elf kızı, yurdu Qualinesti'den kaçarak, Tanis'i çocuksu bir sevdayla izlemişti. Hemen büyümek zorunda kalmış, gözleri dünyanın acısı ve çektikleri karşısında açılmıştı. Grubun çoğunun –bunlara Tanis de dahil olmak üzere– onu bir başbelası olarak gördüğünü bile bile, kendi değerini ispatlamaya çalışmıştı Laurana. Elistan'ın yanında aradığı fırsatı bulmuştu. Qualinesti'deki Güneşlerin Sözcüsü'nün kızı olarak politika içine doğmuş ve büyümüştü. Elistan sekiz yüz adam, kadın ve çocuğu doyurmak ve giydirmek için debelenirken ona doğru yaklaşıp yükünü hafifleten Laurana olmuştu. Kız onun için vazgeçilmez biri olmuştu; bu Tanis'in yüzleşmekte zorluk çektiği bir gerçekti. Yarımelf dişlerini sıkarak bakışlarının Laurana'dan Tika'ya geçmesini sağladı.</span></p>

    <p class="MsoNormal"><span class="calibre1">Bir macerapereste dönüşen barmen kız, Caramon kendisine ön tarafta ihtiyaç olduğundan ve ondan, narin kardeşinin yanında yürümesini rica etmiş olduğu için, karların içinde Raistlin ile birlikte yürüyordu. Ne Tika, ne de Raistlin bu işten memnun değil gibiydiler. Kırmızı cüppeli büyücü, ciddi bir yüzle, kızın yanında yürüyordu, başını rüzgara karşı eğmişti. Sık sık, neredeyse yıkılıncaya kadar öksürmek için durmak zorunda kalıyordu. Böyle zamanlarda Tika, Caramon'un endişesini görüp, tereddütle ona sarılıyordu. Fakat her seferinde Raistlin hırlayarak ondan kendini çekiyordu.</span></p>

    <p class="MsoNormal"><span class="calibre1">Onların arkasından karların içinde yuvarlanarak, yaşlı cüce geliyordu; karın tepesinden görünebilen tek şey miğferi ile "bir griffon yelesinden yapılmış sorgucuydu. Tanis ona griffonların yeleleri olmadığını, bunun bir at kuyruğu olduğunu anlatmaya çalışmıştı. Fakat atlara olan nefretinin atların onu hapşurtmasından kaynaklandığı konusunda inat eden Flint, bu sözlerin hiç birine inanmamıştı. Tanis gülümseyerek başını salladı. Flint sıranın başından gitmek için ısrar etmişti. Ancak Caramon onu üç kar yığınından çekip çıkarttıktan sonraydı ki Flint kabul etmişti homurdanarak "artçı" olmayı.</span></p>

    <p class="MsoNormal"><span class="calibre1">Flint'in yanında hoplaya sıçraya giden Tasslehoff Burrfoot idi; tiz, kulak tırmalayan sesi sıranın başındaki Tanis'e kadar geliyordu. Tas cüceyi, iki deli büyücü tarafından tutsak edilmiş olan kürklü bir mamut –her ne idiyse– bulduğu zamanla ilgili bir öyküyle eğlendiriyordu. Tanis içini çekti. Tas sinirlerini bozmaya başlamıştı. Daha şimdiden kenderi, Sturm'ü kafasından bir kar topu ile vurduğu için ciddi bir şekilde azarlamıştı. Ama bunun yararsız olduğunu biliyordu. Kender macera ve yeni deneyimler kazanmak için yaşıyordu. Tas bu kasvetli yolculuğun her anından zevk alıyordu.</span></p>

    <p class="MsoNormal"><span class="calibre1">Evet, hepsi oradaydı işte. Hâlâ izliyorlardı.</span></p>

    <p class="MsoNormal"><span class="calibre1">Tanis birden bire dönüp güneye baktı. Neden beni izliyorlar? diye sordu içerleyerek. Ben yaşamımın beni nereye sürüklediğini bilmiyorum, yine de başkalarına başkanlık etmem bekleniyor. Bende Strum'ü harekete geçiren, onun kahramanı Huma'da olduğu gibi ülkemi ejderhalardan kurtarma dürtüsü yok. Elistan'ınki gibi, insanlara gerçek tanrıların bilgisini indirebilme amacım da yok. Bende, Raistlin'in güce duyduğu, o için için yanan tutku bile yok.</span></p>

    <p class="MsoNormal"><span class="calibre1">Sturm onu dürterek ilerisini işaret etti. Ufukta bir dizi küçük tepe uzanıyordu. Eğer kenderin haritası doğruysa, Tarsis şehri bunların gerisinde bulunuyordu. Tarsis ve ak kanatlı gemileri ile bembeyaz parlayan sivri kuleleri. Güzel Tarsis.</span></p>
  </div>
</body>
</html>
