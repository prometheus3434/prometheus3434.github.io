<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h1 class="calibre2" id="calibre_toc_4"><span class="calibre1">I. KİTAP</span></h1>

    <h2 class="calibre5" id="calibre_toc_10"><span class="calibre4">- 1 - Beyaz kanatlı gemiler.</span></h2>

    <p class="MsoNormal"><span class="calibre1">Ümit, Toz Düzlükleri'nin ötesinde yatıyor.</span></p>

    <p class="MsoNormal"><span class="calibre1">Tanis Yarımelf, Yücearayanlar Divan toplantısında oturmuş, kaşlarını çatarak dinliyordu. Gerçi resmi olarak Arayanlar'ın sahte dinleri artık bitmişti ama, Pax Tharkas'tan gelen sekiz yüz mültecinin politik başkanlığını üstlenen grup hâlâ bu isimle anılıyordu.</span></p>

    <p class="MsoNormal"><span class="calibre1">"Bize burada yaşama izni veren cücelere minnettar olmadığımızdan değil," diye beyan etti Hederick, coşkuyla yaralı elini sallayarak. "Minnettar olduğumuza kuşkum yok. Kharas'ın Çekici'ni elde etmekteki kahramanlıkları bizim buraya gelmemizi olanaklı kılanlara minnettar olduğumuz gibi aynı." Hederick, selama başının hafif bir hareketiyle karşılık veren Tanis'e eğilerek selam verdi. "Ama biz cüce değiliz!"</span></p>

    <p class="MsoNormal"><span class="calibre1">Bu dikkat çeken söz, Hederick'in dinleyicilerine ısınmasını sağlayan takdir mırıltıları kazandı.</span></p>

    <p class="MsoNormal"><span class="calibre1">"Biz insanlar yeraltında yaşamak için yaratılmamışızdır!" Takdir haykırışları ve bazı alkışlar.</span></p>

    <p class="MsoNormal"><span class="calibre1">"Bizler çiftçiyiz. Dağların yamaçlarında yiyeceklerimizi yetiştiremeyiz! Geride bırakmak zorunda kaldığımız gibi topraklara ihtiyacımız var. Ve ben derim ki, bizi gerideki evlerimizden ayrılmaya zorlayanlar, yenilerini bulmak zorundadır!"</span></p>

    <p class="MsoNormal"><span class="calibre1">"Ejderha Yüceefendileri'ni mi kastediyor?" diye fısıldadı Sturm, Tanis'e alayla. "Eminim yardım etmekten memnuniyet duyacaklardır."</span></p>

    <p class="MsoNormal"><span class="calibre1">"Ahmaklar yaşadıklarına şükretsinler!" diye mırıldandı Tanis. "Şunlara bak, sanki bunlar Elistan'ın başının altından çıkmış gibi ona sırtlarını dönüyorlar!"</span></p>

    <p class="MsoNormal"><span class="calibre1">Paladine'in ermişi –mültecilerin lideri– Hederick'e cevap vermek için ayağa kalktı.</span></p>

    <p class="MsoNormal"><span class="calibre1">"Yeni evlere ihtiyacımız olduğu içindir ki," dedi Elistan, güçlü bariton sesi mağarayı çınlatarak, "güneye, Güzel Tarsis şehrine temsilci gönderilmesini teklif ediyorum."</span></p>

    <p class="MsoNormal"><span class="calibre1">Tanis, Elistan'ın planını daha önce duymuştu. Aklı, yolarkadaşlarıyla birlikte ellerinde kutsal Çekiç, Derkin'in Mezarı'ndan geldikleri zamana gitti.</span></p>

    <p class="MsoNormal"><span class="calibre1">Artık Hornfel'in liderliği altında birleşen Cüce Reisler kuzeyden gelen kötülük için dövüşmeye hazırlanıyordu. Cüceler bu kötülükten çok fazla korkmuyorlardı. Onların dağ krallıkları ele geçmez gibi görünüyordu. Sonra Çekiç'in geri verilmesi karşılığında Tanis'e vermiş oldukları sözü tutmuşlardı: Pax Tharkas'tan gelen mülteciler Thorbardin'in krallığının en güney bölümü olan Güney kapısı'na yerleşmişlerdi.</span></p>

    <p class="MsoNormal"><span class="calibre1">Elistan mültecileri Thorbardin'e getirmişti. Burada yaşamlarını yeniden kurmaya çalışmışlardı, ama yapılanlar çok da tatmin edici olmamıştı.</span></p>

    <p class="MsoNormal"><span class="calibre1">Emniyette oldukları kesindi, ama daha çok çiftçi olan mülteciler, yeraltındaki kocaman, cüce mağaralarında yaşamaktan memnun değillerdi. Baharda dağ yamacına ekin ekebilirlerdi fakat taşlı toprak anca kendini doyuruyordu. İnsanlar güneş altında, temiz havada yaşamak istiyorlardı. Cücelere bağımlı olmak istemiyorlardı.</span></p>

    <p class="MsoNormal"><span class="calibre1">Güzel Tarsis'in efsanelerini ve martı kanatlı gemilerini hatırlayan Elistan olmuştu. Ama hepsi buydu işte – efsane; Tanis'in de Elistan'ın konuyu ilk açtığında belirtmiş olduğu gibi. Ansalon'un bu tarafındaki kimse, Afet'ten beri üç yüz yıldır, Tarsis şehri hakkında hiçbir şey duymamıştı. Tam o zamanlarda, cüceler Thorbardin dağ krallığını kapatmışlar, böylece Kharolis Dağları'ndan geçen tek geçit Thorbardin'den olduğu için de güney ile kuzey arasındaki bütün iletişim kesilmişti.</span></p>

    <p class="MsoNormal"><span class="calibre1">Yücearayanlar Divanı, Elistan'ın önerisini tam ittifakla oylarken, Tanis onları içi karararak dinledi. Tarsis'e, ne tür gemilerin limana geldiklerini, nereye gittiklerini, gemilerde yer ayırtmanın, hatta bir gemi satın almanın ne kadara mal olacağını öğrenmeleri için küçük bir grup insan yollamayı önerdiler.</span></p>

    <p class="MsoNormal"><span class="calibre1">"Peki ya, bu gruba kim başkanlık edecek?" diye sordu Tanis kendi kendine, daha şimdiden cevabını bildiği halde.</span></p>

    <p class="MsoNormal"><span class="calibre1">Bütün gözler ona döndü. Daha Tanis konuşamadan, hiçbir fikir beyanında bulunmadan bütün olup bitenleri dinlemiş olan Raistlin, Divan'ın önünde duracak şekilde ilerledi. Onlara baktı uzun uzun, garip gözleri altın gibi pırıldayarak.</span></p>

    <p class="MsoNormal"><span class="calibre1">"Siz ahmaksınız," dedi Raistlin, küçük gören yumuşak bir sesle fısıldayarak, "ve ahmakça bir rüya içindesiniz. Durmadan size tekrarlamak zorunda mıyım? Durmadan yıldızların belirtilerini hatırlatmak zorunda mıyım size? Gece göğüne bakıp da iki takım yıldızın durduğu yerdeki kara delikleri görünce, kendi kendinize ne diyorsunuz?"</span></p>

    <p class="MsoNormal"><span class="calibre1">Divan üyeleri yerlerinde kıpırdandılar, birkaç tanesi sıkıldıklarını belirtircesine uzun uzun baktılar birbirlerine.</span></p>

    <p class="MsoNormal"><span class="calibre1">Raistlin bunu fark etti ve sesi gitgide kibirlenerek sözüne devam etti. "Evet, kiminizin bunun doğal bir olay olduğunu söylediğinizi duydum – hani bir ağacın yapraklarının dökülmesi gibi olagelen bir şey."</span></p>

    <p class="MsoNormal"><span class="calibre1">Birkaç Divan üyesi kendi aralarında mırıldandılar, başlarını sallayarak. Raistlin bir an için sessizce seyretti, dudakları alay ile kıvrıldı. Sonra bir kez daha konuştu. "Tekrarlıyorum, sizler ahmaksınız. Karanlıklar Kraliçesi diye bilinen takım yıldız gökyüzünde yok, çünkü Kraliçe'nin kendisi burada, Krynn'de bulunuyor. Mishakal Diskleri'nden öğrendiğimiz kadarıyla, Kadim Tanrı Paladine'i temsil eden Savaşçı takım yıldızı da, onunla savaşmak için Krynn'e dönmüş."</span></p>

    <p class="MsoNormal"><span class="calibre1">Raistlin durdu. Aralarındaki Elistan, Paladine'in elçisiydi ve orada bulunanların birçoğu onun yeni dinine inanmaya başlayanlardandı. Raistlin'in yaptığını dinsizlik addeden birçoğunun içinde yükselmekte olan bir hiddetin varlığını hissedebiliyordu. Tanrıların insanların meseleleriyle bizzat ilgilenmeleri fikri! Hayret vericiydi! Ama dinsiz addedilmek Raistlin'i hiç rahatsız etmiyordu.</span></p>

    <p class="MsoNormal"><span class="calibre1">Sesi yüksek bir perdeye yükseldi. "Sözlerime dikkat edin! Karanlıklar Kraliçesi ile birlikte onun 'feryat eden ordu yığınları' da geldi, 'ilahi'de anlatıldığı gibi. Ve bu feryat eden ordular ejderhalardır!" Rasitlin son sözlerini öyle bir tıslama halinde çıkarttı ki Flint'in dediği gibi herkesin "tüylerini ürpertti."</span></p>

    <p class="MsoNormal"><span class="calibre1">"Bunların hepsini biliyoruz," diye atıldı Hederick sabırsızlıkla. Teokrat'ın gecelik baharatlı sıcak şarabının zamanı geçmişti ve susuzluğu konuşmak için cesaret veriyordu ona. Ama Raistlin'in kum saati gözleri Teokrat'ı kara oklar gibi parçalamaya başlayınca hemen söylediğine pişman oldu. "N-nereye getirmeye çalışıyorsun sözü?"</span></p>

    <p class="MsoNormal"><span class="calibre1">"Krynn'de artık barışın hiçbir yerde olmadığına," diye fısıldadı büyücü. Narin ellerinden birini salladı. "İsterseniz gemiler bulup istediğiniz yere gidin. Nereye giderseniz gidin, ne zaman başınızı kaldırıp gece göğüne baksanız o boş kara delikleri göreceksiniz. Nereye giderseniz gidin ejderhalar olacaktır!"</span></p>

    <p class="MsoNormal"><span class="calibre1">Raistlin öksürmeye başladı. Bedeni kasılmalarla eğilip büküldü, neredeyse düşecekti, ama ikiz kardeşi Caramon ileri koşarak onu güçlü kollarıyla yakaladı.</span></p>

    <p class="MsoNormal"><span class="calibre1">Caramon büyücüyü Divan toplantısından dışarı çıkardıktan sonra sanki kara bir bulut kalkmış gibi oldu üzerlerinden. Divan üyeleri şöyle bir silkelenip güldüler –biraz titrek de olsa– ve çocuk masallarından dem vurdular. Savaşın bütün Krynn'e yayılmış olduğunu düşünmek komikti. Daha burada Abanasinya'da bile, savaş neredeyse bitmek üzereydi. Ejderha Yüceefendisi Verminaard yenilmiş, ejderan ordusu geri sürülmüştü.</span></p>

    <p class="MsoNormal"><span class="calibre1">Divan üyeleri ayağa kalktılar, gerinip meyhane veya evlerine gitmek için odadan ayrıldılar.</span></p>

    <p class="MsoNormal"><span class="calibre1">Tanis'e, grubu Tarsis'e götürüp götürmeyeceğini sormayı unutmuşlardı. Onlar, bunu zaten yapacağını düşünüyorlardı.</span></p>

    <p class="MsoNormal"><span class="calibre1">Sturm ile ciddi bir ifadeyle göz göze gelen Tanis mağaradan çıktı. Bu gece nöbet ondaydı. Cüceler kendilerini dağdan kalelerinde emniyette hissetseler bile Tanis ile Sturm, Güneykapı'ya açılan duvarlardan birinde nöbet tutulması konusunda ısrar etmişlerdi. Ejderha Yüceefendileri'ne, yer altında bile rahat rahat uyuyamıyacak kadar saygı duymayı öğrenmişlerdi.</span></p>

    <p class="MsoNormal"><span class="calibre1">Tanis, Güneykapısı'nın dış duvarına yaslandı; yüzü düşünceli ve ciddiydi. Önünde pürüzsüz, pudramsı kar ile kaplı bir çayır uzanıyordu. Gece sakin ve kıpırtısızdı. Arkasında Kharolis Dağları'nın koca kütlesi vardı. Güneykapısı'nın kapısı, gerçekten de dağın yan duvarlarında bulunan devasa bir tıkaçtı. Bu dünyayı, Afet ile yıkıcı Cüce Savaşları'nı izleyen üç yüz yıl boyunca dışarda tutmayı başaran cüce savunma tekniklerinden biriydi.</span></p>

    <p class="MsoNormal"><span class="calibre1">Alt kısmı on sekiz metre kadar geniş ve bunun yarısı kadar yüksek olan kapı, tıkacı dağın içine sokup çıkartan muazzam bir mekanizma ile çalışıyordu. Orta kısmı en az on iki metre kalınlığında olan kapı, Krynn'de –sadece kuzeyde bulunan eşi hariç– parçalanamayacak tek kapıydı. Bir kez kapatıldığında, dağın yüzeyinden ayırt edilemezdi; işte kadim cüce taş ustalarının işçilikleri böyleydi. Yine de insanlar Güneykapısı'na geldiklerinden beri, açıklığa meşaleler yerleştirilmiş; adamların, kadınların, çocukların dışarıya, açığa çıkmaları sağlanmıştı -bu, yeraltı cücelerine anlaşılmaz bir insan gereksinimi gibi görünüyordu.</span></p>

    <p class="MsoNormal"><span class="calibre1">Tanis orada durmuş çayırın gerisindeki ormana bakıp, sessiz güzelliklerinde hiçbir huzur bulamazken Sturm, Elistan ve Laurana ona katıldı. Üçü –belli ki– ondan konuşuyorlardı ve rahatsız edici bir sessizliğe bürünüverdiler.</span></p>

    <p class="MsoNormal"><span class="calibre1">"Ne kadar ağır başlısın," dedi Laurana, Tanis'e hafifçe, yaklaşıp elini onun koluna koyarak. "Raistlin'in haklı olduğuna inanıyorsun değil mi Tanthal...Tanis?" Laurana kızarmıştı. Onun insan ismi hâlâ dudaklarına biçimsiz geliyordu, yine de elf isminin ona ıstıraptan başka bir şey getirmediğini bilecek kadar iyi tanıyordu onu.</span></p>

    <p class="MsoNormal"><span class="calibre1">Tanis kolu üzerindeki ince, minik ele baktı ve kibarca kendi elini üzerine koydu. Daha birkaç ay önce, içinde insan bir kadına duyduğu aşk ile bu elf kızına duyduğu kendi kendine çocukluk aşkı olduğuna telkin ettiği his arasında boğuşurken bu elin teması onu rahatsız eder, kafasının karışmasına, kendini suçlu hissetmesine neden olurdu. Ama şimdi Laurana'nın eli içini bir sıcaklık, bir huzurla doldurmuş, hatta kanını bile harekete geçirmişti.</span></p>

    <p class="MsoNormal"><span class="calibre1">Kızın sorusunu cevaplandırırken, bu yeni ve aklını karıştıran hislerini zihninde tartıyordu.</span></p>

    <p class="MsoNormal"><span class="calibre1">"Uzun zamandır Raistlin'in öğütlerini akıllıca bulurum," dedi, bunun onları nasıl mutsuz edeceğini bilerek. Gerçekten de Sturm'ün yüzü kararmıştı. Elistan kaşlarını çattı. "Ve bu kez haklı olduğunu düşünüyorum. Bir muharebe kazandık ama savaşı kazanmaktan çok uzağız. Savaşın çok kuzeyde, Solamniya'da olduğunu biliyoruz. Bence karanlığın güçlerinin sadece Abanasinya'nın fethi için dövüşmediklerini varsayabiliriz rahatlıkla."</span></p>

    <p class="MsoNormal"><span class="calibre1">"Ama seninkisi sadece olayı zihninde tartmak!" diye tartışmaya girişti Elistan. "Genç büyücünün etrafında asılı duran karanlığın senin düşüncelerini bulutlandırmasına izin verme. Haklı olabilir, ama bu yüzden ümidini yitirmene, denemeyi bırakmaya gerek yok! Tarsis büyük bir liman şehridir – en azından bizim bildiğimiz kadarıyla. Orada bu savaşın bütün dünyayı kaplayıp kaplamadığını soracak birilerini buluruz. Eğer öyle ise, yine de barışı bulabileceğimiz sığınaklar vardır."</span></p>

    <p class="MsoNormal"><span class="calibre1">"Elistan'ı dinle Tanis," dedi Laurana kibarca. "O akıllıdır. Halkımız Qualinesti'den ayrılınca körü körüne kaçmamışlardı. Onlar barış dolu bir limana doğru yolculuk yapmışlardı. Bunu açıklamaya bir türlü cesaret edemediği halde, babamın aklında bir planı vardı..."</span></p>

    <p class="MsoNormal"><span class="calibre1">Laurana sözünü yarıda kesti, konuşmasının etkisi karşısında hayret içinde kalmıştı. Birdenbire Tanis kolunu onun elinden kurtarmış ve hiddetle dolu bakışlarını Elistan'a çevirmişti.</span></p>

    <p class="MsoNormal"><span class="calibre1">"Raistlin ümidin gerçeği reddetmek olduğunu söylüyor," dedi Tanis soğuk bir edayla. Sonra Elistan'ın hüzünle yıpranmış yüzünü görünce yarımelf canından bezmiş bir halde gülümsedi. "Özür dilerim Elistan. Çok yorgunum, hepsi bu. Beni affet. Senin önerin gayet iyi. Başka hiç bir şey yapamasak bile, umutla Tarsis'e gideceğiz."</span></p>

    <p class="MsoNormal"><span class="calibre1">Elistan başıyla onaylayarak ayrılmak için arkasını döndü. "Geliyor musun Laurana? Biliyorum ki yorgunsun tatlım, ama yokluğum sırasında başkanlığımı Divan'a teslim etmeden önce yapılması gereken bir sürü iş var."</span></p>

    <p class="MsoNormal"><span class="calibre1">"Hemen geliyorum Elistan," dedi Laurana kızararak. "Ben-ben biraz Tanis'le konuşmak istiyorum."</span></p>

    <p class="MsoNormal"><span class="calibre1">Elistan ikisine de onaylayan ve anlayan bir ifade ile baktıktan sonra, kararmış kapıdan Sturm ile birlikte geçip gitti. Tanis kapıyı kapatmaya hazırlık olarak meşaleleri söndürmeye başladı. Laurana girişin yakınında durmuş, Tanis'in kendisini kaale almadığını anladıkça yüzündeki ifade soğumaya başlamıştı.</span></p>

    <p class="MsoNormal"><span class="calibre1">"Senin neyin var?" dedi sonunda. "Sanki, bugüne kadar tanıdığım en iyi, en akıllı insanlardan biri olan Elistan yerine, o karanlık ruhlu büyücünün tarafındaymış gibi konuşuyorsun!"</span></p>

    <p class="MsoNormal"><span class="calibre1">"Raistlin'i yargılama Laurana," dedi Tanis sertçe, bir meşaleyi su dolu kovaya batırırken. Işık bir tıslama ile yok oldu. "Siz elflerin inanmak istediği gibi herşey siyah ve beyaz değildir her zaman.</span></p>

    <p class="MsoNormal"><span class="calibre1">“Büyücü hayatlarımızı bir kezden fazla kurtardı. Onun düşüncelerine güvenmeyi öğrendim...ve itiraf edeyim ki körü körüne bir inançtansa bunlara inanmak daha kolay geliyor!"</span></p>

    <p class="MsoNormal"><span class="calibre1">"Siz elfler mi!" diye bağırdı Laurana. "Ne kadar da insanca geliyor bu kulağa! Sende itiraf etmek istediğinden fazla elflik var Tanthalas! O sakalı kalıtımını gizlemek için bırakmadığını söylemiştin ve ben de sana inanmıştım. Ama artık o kadar emin değilim. Onların elfler hakkında neler düşündüklerini anlayacak kadar uzun zaman insanlar arasında yaşadım! Ben damarlarımdaki kanla gurur duyuyorum. Sen duymuyorsun! Sen bundan utanıyorsun. Neden? Hepsi o aşık olduğun kadın yüzünden! Adı neydi, Kitiara mı?"</span></p>

    <p class="MsoNormal"><span class="calibre1">"Kes şunu Laurana!" diye bağırdı Tanis. Bir meşaleyi yere fırlatarak, kapının yanında duran elf kızına doğru iri adımlarla ilerledi. "Madem ilişkilerden söz açtın, sen ile Elistan'a ne demeli? O Paladine'in bir ermişi olabilir ama bir adam eninde sonunda – hiç kuşku yok ki senin de kabul edeceğin bir şey bu! Bütün o senden duyduğum," kızın sesini taklit etti, " 'Elistan çok akıllı',</span></p>

    <p class="MsoNormal"><span class="calibre1">'Elistan'a sor, o ne yapılacağını bilir', 'Elistan'ı dinle Tanis...' "</span></p>

    <p class="MsoNormal"><span class="calibre1">"Nasıl olur da kendi zayıflıkların yüzünden beni suçlamaya kalkarsın?" diye cevap verdi Laurana. "Ben Elistan'ı çok seviyorum. Ona saygı duyuyorum. Tanıdığım en akıllı adam ve en kibarı. Kendini feda eden biri – bütün hayatı başkalarına hizmet etmeye adanmış. Ama aşık olduğum tek bir adam var, aşık olmuş olduğum tek bir adam – ama artık kendi kendime acaba bir hata yapmış olabilir miyim diye sormaya başladım! Sen o korkunç yerde, Sla-Mori'de bana hep bir çocuk gibi davrandığımı ve büyüsem fena olmayacağını söylemiştin. Eh ben de büyüdüm Tanis Yarımelf. Şu geçen birkaç acı ay zarfında acı gördüm, ölüm gördüm. Varlığını bile tahayyül edemediğim bir korkuyla korktum! Dövüşmeyi öğrendim ve düşmanlarıma ölümü tattırdım. Bütün bunlar bana içten o kadar çok acı verdi ki sonunda hiç bir acıyı hissedemeyecek kadar hissizleştim. Ama seni gözüm açık olarak görmek bana herşeyden çok acı veriyor."</span></p>

    <p class="MsoNormal"><span class="calibre1">"Hiç bir zaman mükemmel olduğumu iddia etmemiştim Laurana," dedi Tanis yavaşça.</span></p>

    <p class="MsoNormal"><span class="calibre1">Gümüş ay ile kızıl ay yükselmişti, henüz hiç biri dolunay halinde değildi ama Tanis'in Laurana'nın ışıltılı gözlerindeki yaşları görebileceği kadar parıldıyorlardı. Kıza sarılmak için uzandı ama kız geriye bir adım attı.</span></p>

    <p class="MsoNormal"><span class="calibre1">"Sen bunu hiç iddia etmemiş olabilirsin," dedi kız küçümseyerek, "ama bizim öyle düşünüyor olmamız da çok hoşuna gidiyordu!"</span></p>

    <p class="MsoNormal"><span class="calibre1">Adamın uzanmış kollarını görmezlikten gelerek duvardan bir meşale kaptığı gibi Thorbardin kapısının arkasındaki karanlığa doğru yürüdü. Tanis onun uzaklaşmasını izledi; ışığın bal rengi saçlarında parlayışını, Qualinesti'deki elf yurdundaki ince toz ağaçları gibi zerafetle bükülerek yürüyüşünü seyretti.</span></p>

    <p class="MsoNormal"><span class="calibre1">Tanis bir an için durup Krynn'eki hiçbir elfin uzatamayacağı gür kızıl sakallarını kaşıyarak arkasından baktı. Laurana'nın son söylediklerini zihninde tartarak, herşeye rağmen Kitiara'yı düşündü. Kit'in kısa, kıvırcık siyah saçlarını, çarpık tebessümünü, ateşli şiddetli mizacını, güçlü şehvetli bedenini aklında canlandırdı – eğitimli bir silahşor kadının bedeniydi bu; ama şimdi hayret içinde bu resmin eriyip yok olduğunu; bir çift çekik, pırıltılı elf gözünün sakin, berrak bakışıyla parçalandığını fark etti.</span></p>

    <p class="MsoNormal"><span class="calibre1">Dağdan bir gümbürtü duyuldu. Koca taş kapıyı idare eden şaft harekete geçmiş, ezercesine kapıyı kapatıyordu. Kapının kapanmasını seyreden Tanis içeri girmemeye karar vermişti. "Mühürlü bir mezar." Sturm'ün sözlerini hatırlayarak gülümsedi ama ruhunda da bir ürperti yok değildi. Uzun süre, ağırlığının Laurana ile arasına girdiğini hissederek, kapıya baktı. Kapı donuk bir güm sesiyle iyice kapandı. Dağın yüzü bomboş, soğuk ve ürkütücüydü.</span></p>

    <p class="MsoNormal"><span class="calibre1">İçini çeken Tanis pelerinine iyice sarınarak ormana doğru ilerledi. Karların üzerinde uyumak bile yer altında uyumaktan iyiydi. Bir an önce buna alışmasında yarar vardı zaten. Tarsis'e varmak için içinden geçecekleri Toz Bozkırları daha kışın bu ilk günlerinde bile, büyük bir ihtimalle kar içindeydi.</span></p>

    <p class="MsoNormal"><span class="calibre1">Yürürken yolculuğu düşünen Tanis gece göğüne çevirdi gözlerini. Çok güzeldi, yıldızlarla parıldıyordu. Fakat iki boş delik bütün güzelliği bozuyordu. Raistlin'in kayıp takımyıldızları.</span></p>

    <p class="MsoNormal"><span class="calibre1">Gökyüzündeki delikler. Kendi içindeki delikler.</span></p>

    <p class="MsoNormal"><span class="calibre1">Laurana ile yaptığı kavgadan sonra Tanis, neredeyse yolculuğa başladığına memnun olmuştu. Bütün yolarkadaşları gitmeye karar vermişti. Tanis hiç birinin mülteciler arasında rahat etmediğini biliyordu.</span></p>

    <p class="MsoNormal"><span class="calibre1">Yolculukla ilgili hazırlıklar ona düşünecek dünya kadar şey çıkartmıştı. Kendi kendine, Laurana'nın ondan kaçınmasını umursamadığını söylüyordu. Ve başlangıçta, yolculuğun kendisi eğlenceliydi. Sanki kışın başlangıcında değildiler de yeniden sonbahara dönmüşlerdi. Güneş parlıyor, havayı ısıtıyordu. Sadece Raistlin en ağır cübbesini giymişti.</span></p>

    <p class="MsoNormal"><span class="calibre1">Bozkırların kuzey bölümünden yürürlerken yolarkadaşları arasındaki sohbet kaygısız ve neşeliydi; şakalarla takılmalarla doluydu; birbirlerine Solace'ın daha önceki, mutlu günlerinde paylaştıkları hoş şeyleri hatırlatıyorlardı. Kimse yakın geçmişte karşılaşmış oldukları karanlık ve kötü şeylerden söz etmiyordu. Sanki daha aydınlık bir gelecek düşüncesiyle böyle şeylerin hiç varolmadıklarını diliyorlardı.</span></p>

    <p class="MsoNormal"><span class="calibre1">Gece Elistan onlara yanında taşıdığı Mishakal Diskleri'nden kadim tanrılar ile ilgili neler öğrendiğini açıklamıştı. Öyküleri ruhlarını huzurla doldurmuş, inançlarını kuvvetlendirmişti. Hatta –bütün hayatını inanabilecek bir şeyler arayarak geçiren ve artık bulduktan sonra da bu inanca şüpheyle yaklaşan– Tanis bile, eğer bir şeye inanacak olursa buna inanacağını, ruhunun derinliklerinde hissediyordu. İnanmak istiyordu ama bir şey onu alıkoyuyordu ve ne zaman Laurana'ya baksa bunun ne olduğunu anlıyordu. Kendi iç kargaşasını çözmeden, içindeki elf ve insan yarısının hiddetli ayırımını halletmeden huzur bulamayacaktı.</span></p>

    <p class="MsoNormal"><span class="calibre1">Bir tek Raistlin muhabbetlere, eğlencelere, şakalaşmalara, kamp ateşi çevresindeki konuşmalara katılmıyordu. Büyücü, günlerini büyü kitabını inceleyerek geçiriyordu. Eğer çalışmasını bölen olursa hırlayarak cevap veriyordu. Akşam yemeğinden sonra, gözleri gece göğünde, kumsaati biçimli göz bebeklerinden yansıyan iki boş kara deliğe bakarak, kendi başına oturuyordu.</span></p>

    <p class="MsoNormal"><span class="calibre1">Ancak birkaç günlük yolculuktan sonra içleri kararmaya başlamıştı. Güneş bulutlar tarafından kapanmıştı ve rüzgar kuzeyden soğuk soğuk esiyordu. Kar o kadar yoğun yağıyordu ki, günün birinde tipi kendini harcayıp bitirinceye kadar bir mağaraya sığınıp beklemek zorunda kalmışlardı. Kimse neden olduğunu açıklayamasa da gece iki gözcü dikmişlerdi, çünkü gitgide artan bir tehlike ve tehdit hissi vardı. Nehiryeli huzursuzca arkalarında karda bıraktıkları ize bakıyordu. Flint'in de söylemiş olduğu gibi, kör bir lağım cücesi bile onları izleyebilirdi. Tehlike hissi arttı; onları izleyen gözlerin, dinleyen kulakların hissi arttı.</span></p>

    <p class="MsoNormal"><span class="calibre1">Yine de kim olabilirdi bu, burada üç yüz yıldır kimsenin yaşamadığı Toz Bozkırları'nda?</span></p>
  </div>
</body>
</html>
