<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:Description>Document was created by {applicationname}, version: {version}</o:Description>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>114</o:TotalTime>
  <o:Created>2013-12-03T15:52:00Z</o:Created>
  <o:LastSaved>2013-12-03T15:52:00Z</o:LastSaved>
  <o:Pages>24</o:Pages>
  <o:Words>120849</o:Words>
  <o:Characters>688844</o:Characters>
  <o:Lines>5740</o:Lines>
  <o:Paragraphs>1616</o:Paragraphs>
  <o:CharactersWithSpaces>808077</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>6 nk</w:DrawingGridHorizontalSpacing>
  <w:DrawingGridVerticalSpacing>6 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>3</w:DisplayVerticalDrawingGridEvery>
  
  <w:ValidateAgainstSchemas>false</w:ValidateAgainstSchemas>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  
  <w:Compatibility>
   
   
   
   
   
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Calibri","sans-serif";
        mso-bidi-font-family:"Times New Roman";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_26"><span class="calibre4">- 5 - Silvara</span></h2>

    <p class="MsoNormal"><span class="calibre1">Gilthanas'ın bedenindeki kasların her biri dinlenmek için can atsa da, daha başını yastığa koymadan uyuyup kalacağını düşünse de, uykusu kaçtığından gözlerini yıldızlara dikmiş oturmakta olduğunu fark etti. Hâlâ yukarda fırtına bulutları tüm yoğunluklarıyla asılı duruyordu, fakat hafif tuzlu bir havayı taşıyan meltemler batıdan esiyor ve bulutları dağıtıyordu. Zaman zaman yıldızları görüyordu, bir kez de kırmızı ay gökyüzünde bir mum alevi gibi kıpırdamış, sonra bulutlar tarafından söndürülmüştü.</span></p>

    <p class="MsoNormal"><span class="calibre1">Elf rahatlamaya çalıştı, sonunda yatağında bir düğüm oluncaya kadar, döndü durdu, sonunda oturup kendini açtı. Nihayet bu sert ve donmuş toprak üzerinde uyumanın imkansız olduğuna karar vererek uyumaktan vaz geçti.</span></p>

    <p class="MsoNormal"><span class="calibre1">Yolarkadaşlarının geri kalanlarından hiç birinde böyle bir sorun olmadığını fark etti acı acı. Laurana, çocukluğundan kalma bir alışkanlıkla, ellerini yanaklarının altına koyup yatmış, mışıl mışıl uyuyordu. Son zamanlarda ne kadar garip davranmaya başladı, diye düşündü Gilthanas. Fakat sonra onu suçlamaya pek hakkı olmadığını düşündü. Doğru olduğuna inandığı şeyi yapmak, küreyi Sancrist'e götürmek için herşeyden vazgeçmişti. Babası zamanla onu yeniden aileye kabul edebilirdi, ama artık sonsuza kadar dışlanacaktı.</span></p>

    <p class="MsoNormal"><span class="calibre1">Gilthanas içini çekti. Peki ya kendisi? O, küreyi Qualin-Mori'de alıkoymak istemişti. Babasının haklı olduğunu düşünüyordu... Ya da öyle mi düşünüyordu gerçekten de?</span></p>

    <p class="MsoNormal"><span class="calibre1">Burada olduğuma göre öyle düşünmediğim açık, dedi kendi kendine. Tanrılar adına, kendi değerleri de Laurana'nınkiler kadar karışmaya başlamıştı! Önce Tanis'e olan nefreti –yıllarca erdemle büyüttüğü nefreti– yerini takdir, hatta sevgiye bırakıp, eriyip bitmek üzereydi. Sonra, diğer ırkalara karşı beslediği nefreti de ölmeye başlamıştı. İnsan Sturm Brightblade kadar soylu ve fedakar çok az elf tanımıştı. Ve Raistlin'i sevmese de genç büyücünün becerilerini kıskanmıştı. Laf olsun diye büyü yapan biri olan Gilthanas için, sabrı ve cesareti dışında birşeydi bu. Son olarak da kenderi ve hatta aksi yaşlı cüceyi bile sevdiğini kabul etmek zorunda kaldı. Fakat hiçbir zaman yabani bir elfe aşık olabileceği gelmezdi aklına.</span></p>

    <p class="MsoNormal"><span class="calibre1">"İşte!" dedi Gilthanas yüksek sesle. "İtiraf ettim. Onu seviyorum!" Ama bu bir aşk mı acaba, diye merak etti, yoksa sadece fiziksel olarak mı cezbetmişti kız onu? Bunun üzerine, kir pas içindeki yüzü, pis saçları ve lime lime olmuş elbiseleriyle Silvara'yı düşünerek sırttı. Gönlümün gözü, kafamdakinden daha iyi görüyor olmalı, diye düşündü içi sevgiyle dolu, kızın yatağına doğru bakarak.</span></p>

    <p class="MsoNormal"><span class="calibre1">Hayretle kızın yatağının boş olduğunu gördü! Şaşıran Gilthanas aceleyle kampın etrafına bakındı. Bir ateş yakmaya cesaret edememişlerdi – peşlerindekiler sadece Qualinestiler değildi, Theros etrafta dolanan ejderan gruplarından söz etmişti.</span></p>

    <p class="MsoNormal"><span class="calibre1">Bunu düşünen Gilthanas aceleyle ayağa kalkarak Silvara'yı aramaya koyuldu. Nöbet tutmakta olan Sturm ile Derek'in sorgusundan kurtulabilmek için sessizce hareket ediyordu. Aniden ürpermesine neden olan bir düşünce geçti aklından. Aceleyle ejderha küresine baktı. Küre hâlâ Silvara'nın bıraktığı yerde duruyordu. Yanında da kırılmış ejderhamızrağının parçası vardı.</span></p>

    <p class="MsoNormal"><span class="calibre1">Gilthanas daha hızlı hızlı nefes almaya başladı. Sonra keskin kulakları su şıpırtıları duydu. Dikkatle dinleyerek bunun bir balık veya balık yakalamak için suya dalan bir gece kuşu olmadığına kanaat getirdi. Elf lordu, Derek ile Sturm'e baktı. Kampın üzerine hakim bir kayada birbirlerinden uzakta oturuyorlardı. Gilthanas onların hiddetli fısıltılarla birbirleriyle tartıştıklarını duyabiliyordu. Elf lordu kamptan uzaklaşarak yavaşça şıpırdayan suyun sesine doğru ilerledi.</span></p>

    <p class="MsoNormal"><span class="calibre1">Gilthanas ormanın içinden, gecenin gölgelerinin çıkartacağı sesten daha fazlasını çıkarmadan geçip gitmişti. Arada bir ağaçların arasından parıldayan nehir takılıyordu gözüne. Sonra suyun kayalar arasından akıp minik bir havuzda hapsolduğu bir yere geldi.. Gilthanas burada durdu ve burada kalbinin atışı da neredeyse durmuştu. Silvara'yı bulmuştu.</span></p>

    <p class="MsoNormal"><span class="calibre1">Ağaçlardan karanlık bir halka, hızla uçuşan bulutlar önünde tüm kesinliğiyle beliriyordu. Gecenin sesizliği sadece kayadan basamaklar üzerinden havuza dökülen gümüş nehrin kibar mırıltıları ve Gilthanas'ın dikkatini çeken şıpırtılar tarafından bölünüyordu. Artık bu şıpırtıların ne olduğunu biliyordu.</span></p>

    <p class="MsoNormal"><span class="calibre1">Silvara yıkanıyordu. Belli ki havanın soğuğu karşısında, elf kızı suyun içine gömülmüştü iyice. Giysileri karışık yıpranmış battaniyesinin üzerinde, kıyıda duruyordu. Sadece omuzları ve kolları Gilthanas'ın elf görüş yeteneğine kendini gösteriyordu. Kara bir örümcek ağı gibi karanlık havuza yayılan, arkasından uzayıp giden saçlarını yıkarken başını geriye atmıştı. Elf lordu nefesini tutmuş kızı seyrediyordu. Gitmesi gerektiğini biliyordu ama taş kesilmiş, büyülenmişti.</span></p>

    <p class="MsoNormal"><span class="calibre1">Sonra bulutlar aralandılar. Gümüş ay Solinari, henüz yarım ay da olsa, bütün gece göğünü buz gibi bir parlaklıkla tutuşturdu. Havuzun içindeki su erimiş gümüşe dönüştü. Silvara doğrulup havuzdan çıktı. Gümüş su teni üzerinde parıldıyor, gümüş saçlarında parlıyor, gümüş mehtapla boyanan parlak sular bedeninden süzülüyordu. Kızın güzelliği Gilthanas'ın gönlüne öyle bir saplanmıştı ki yoğun bir acıyla ah çekti.</span></p>

    <p class="MsoNormal"><span class="calibre1">Silvara dehşetle etrafına bakınarak sıçradı. Onun o yabani, ahlak dışı zerafeti güzelliğini o kadar arttırıyordu ki, onu ikna etmek için konuşmaya can atan Gilthanas sözcüklerin göğsündeki acıyı aşıp çıkmalarını sağlayamamıştı.</span></p>

    <p class="MsoNormal"><span class="calibre1">Silvara sudan çıkıp kıyıda giysilerinin bulunduğu yere doğru koştu. Fakat giysilerine dokunmadı. Bunun yerine elini bir cebine attı. Sonra elinde bir bıçakla kendini savunmaya hazır döndü.</span></p>

    <p class="MsoNormal"><span class="calibre1">Gilthanas kızın bedeninin gümüşsü ay ışığında titrediğini görebiliyordu; bu ona uzun bir av sonunda sıkıştırdığı bir ceylanı hatırlatmıştı tüm canlılığıyla. Hayvanın gözü de şu anda Silvara'nın ışıl ışıl gözlerinde gördüğü aynı korkuyla parlıyordu. Yabani elf dehşetle etrafına bakındı. “Neden beni görmüyor?” diye merak etti Gilthanas bir an için, kızın gözlerinin bir kaç kez onu yalayıp geçtiğini hissederek. Elflerin görme yeteneğiyle onun kıza tabak gibi görünüyor olması gereki...</span></p>

    <p class="MsoNormal"><span class="calibre1">Aniden Silvara, göremese de hissettiği tehlikeden kaçmaya başlamak için döndü.</span></p>

    <p class="MsoNormal"><span class="calibre1">Gilthanas sesinin serbest kaldığını hissetti. "Hayır! Bekle Silvara! Korkma. Benim, Gilthanas." Belirgin ama yine de alçak sesle konuşuyordu – aynı köşeye kıstırdığı ceylanla konuştuğu gibi. "Tek başına uzaklaşmamalısın...tehlikeli..."</span></p>

    <p class="MsoNormal"><span class="calibre1">Silvara yarı gümüş ışıkta, yarı korunaklı gölgede, kasları gerilmiş, sıçramaya hazır duraksadı. Gilthanas avcı içgüdülerini izliyor, yavaş yavaş yürüyor, konuşmaya devam ediyor, ılımlı sesi ve gözleriyle kızı alıkoyuyordu.</span></p>

    <p class="MsoNormal"><span class="calibre1">"Burada tek başına bulunmamalısın. Ben seninle kalacağım. Zaten seninle konuşmak istiyordum. Bir anlığına da olsa beni dinlemeni istiyorum. Seninle konuşmam gerek Silvara. Ben de burada tek başıma durmak istemiyorum. Beni bırakma Silvara. Bu dünyada beni terk eden o kadar çok şey oldu ki. Gitme..."</span></p>

    <p class="MsoNormal"><span class="calibre1">Yavaşça, durmadan konuşan Gilthanas ihtiyatlı, muntazam adımlarla, sonunda kız geriye doğru bir adım atıncaya kadar Silvara'ya doğru ilerlerledi. Ellerini havaya kaldırıp, suyu aralarına alarak, havuzun kenarındaki bir kayaya oturdu aceleyle. Silvara onu seyrederek durdu. Kendisini örtmek için hiç bir harekette bulunmuyordu; belli ki, kendini savunmasının edepten daha önemli olduğunu düşünüyordu. Bıçağı hâlâ elindeydi.</span></p>

    <p class="MsoNormal"><span class="calibre1">Gilthanas kızın çıplaklığından utandığı halde, onun kararlılığını takdir etmişti. İyi yetiştirilmiş her hangi bir elf kadını şimdiye kadar bayılmış, kaskatı kesilmişti bile. Gözlerini kaçırması gerektiğini biliyordu ama kızın güzelliği karşısında büyülenmişti. Kanı tutuşmuştu. Bir gayretle konuşmaya devam ediyordu ama ne dediğinin farkında bile değildi. Sadece zamanla kalbinin en derinliklerindeki düşünceleri anlattığını fark etti.</span></p>

    <p class="MsoNormal"><span class="calibre1">"Silvara ben burada ne arıyorum? Babamın bana ihtiyacı var, halkımın bana ihtiyacı var. Ama yine de ben buradayım, kendi hükümdarımın kanunlarını çiğniyorum. Halkım sürgünde. Onlara yardımcı olabilecek tek şeyi buluyorum –ejderha küresini– ama şimdi tutmuş insanlara savaşlarında yardımcı olsun diye onu canım pahasına, kendi halkımdan kaçırıyorum! Bu savaş benim savaşım bile değil, halkımın savaşı da değil." Gilthanas, kızın gözlerini üzerinden ayırmadığını fark ederek samimiyetle kıza doğru eğildi. "Neden Silvara? Neden kendimi bu kadar şerefsiz bir konuma düşürdüm? Neden bunu kendi halkıma yaptım?"</span></p>

    <p class="MsoNormal"><span class="calibre1">Nefesini tuttu. Silvara karanlığa ve ormanların güvencesine baktıktan sonra tekrar ona çevirdi bakışlarını. Kaçacak, diye düşündü kalbi gümbür gümbür atarken. Sonra yavaşça bıçağını indirdi Silvara. Sonunda gözlerinde o kadar büyük bir hüzün vardı ki, Gilthanas kendisinden utanarak bakışlarını çevirdi.</span></p>

    <p class="MsoNormal"><span class="calibre1">"Silvara," diye başladı boğulur gibi, "beni affet. Seni kendi sorunlarıma karıştırmak istememiştim. Sadece ne yapmam gerektiğini anlayamıyorum. Tek bildiğim..."</span></p>

    <p class="MsoNormal"><span class="calibre1">"...bunu yapman gerektiği," diye bitiriverdi Silvara onun adına. Gilthanas bakışlarını kaldırdı. Silvara kendini yıpranmış battaniyesiyle örtmüştü. Bu iffetli hareket, onun arzularını alevlendirmekten başka bir işe yaramamıştı. Kızın belinden aşağıya uzanan saçları ay ışığında pırıldıyordu. Battaniye kızın gümüş tenini gözden gizliyordu.</span></p>

    <p class="MsoNormal"><span class="calibre1">Gilthanas yavaşça kalktı, kıyı boyunca kıza doğru yürümeye başladı. Kız hâlâ ormanın emniyetinin kıyıcığında duruyordu. Gilthanas hâlâ kızın içinde çöreklenmiş korkusunu hissedebiliyordu. Fakat bıçağı elinden bırakmıştı.</span></p>

    <p class="MsoNormal"><span class="calibre1">"Silvara," dedi, "yaptığım şey bütün elf adetlerine aykırı. Kardeşim bana küreyi çalma planını anlattığında dosdoğru babama gitmeliydim. Alarm vermeliydim. Küreyi kendim almalıydım..."</span></p>

    <p class="MsoNormal"><span class="calibre1">Silvara ona doğru bir adım attı, hâlâ battaniyeye sıkı sıkı sarılmıştı.</span></p>

    <p class="MsoNormal"><span class="calibre1">"Neden yapmadın bunları?" diye sordu kız alçak bir sesle. Gilthanas su birikintisinin kuzey ucundaki kaya basamaklara yaklaşıyordu. Bunların üzerinden akan su mehtapta gümüşten bir perde oluşturuyordu. "Çünkü halkımın yanıldığını biliyordum. Laurana haklı. Sturm haklı. Doğru olan küreyi insanlara götürmek! Bu savaşa katılmalıyız. Benim halkımın kanunları yanlış, adetleri yanlış. Bunun böyle olduğunu biliyorum... kalbimin ta derinliklerinde! Fakat kafamın da bunu anlamasını sağlayamıyorum. Bana işkence ediyor..."</span></p>

    <p class="MsoNormal"><span class="calibre1">Silvara yavaş yavaş havuzun kenarına yürüdü. O da, aksi yönde gümüş su perdesine doğru yaklaşıyordu.</span></p>

    <p class="MsoNormal"><span class="calibre1">"Anlıyorum," dedi yavaşça. "Benim kendi...halkım da benim yaptıklarımı, veya neden yaptığımı anlamıyor. Ama ben anlıyorum. Ben neyin doğru olduğunu biliyorum ve buna inanıyorum."</span></p>

    <p class="MsoNormal"><span class="calibre1">"Sana imreniyorum Silvara," diye fısıldadı Gilthanas.</span></p>

    <p class="MsoNormal"><span class="calibre1">Gilthanas adımını en iri kayaya attı; bu parıldayan, dökülen suda düz bir adacık gibiydi. Islak saçları gümüşten bir duvak gibi dökülen Silvara artık ondan birkaç metre ileride duruyordu.</span></p>

    <p class="MsoNormal"><span class="calibre1">"Silvara," dedi Gilthanas sesi titreyerek, "halkımı terk etmemin başka bir nedeni daha vardı. Sen bunun ne olduğunu biliyorsun."</span></p>

    <p class="MsoNormal"><span class="calibre1">Gilthanas, avuçları yukarı dönük ellerini kıza doğru uzattı. Silvara başını sallayarak geri çekildi. Daha sık nefes almaya başlamıştı.</span></p>

    <p class="MsoNormal"><span class="calibre1">Gilthanas ona doğru bir adım daha attı. "Silvara seni seviyorum," dedi yavaşça. "Çok yalnız görünüyorsun, en az benim kadar yalnız. Lütfen Silvara, bir daha hiç yalnızlık çekmeyeceksin. Yemin ederim..."</span></p>

    <p class="MsoNormal"><span class="calibre1">Silvara tereddütle elini ona doğru kaldırdı. Ani bir hareketle Gilthanas kızın kolunu yakalayarak suyun içinden onu kendine doğru çekti. Tökezlenirken onu yakalayarak kayaya, yanına kaldırdı.</span></p>

    <p class="MsoNormal"><span class="calibre1">Bir tuzağa düştüğünü çok geç fark etmişti yabani ceylan. Adamın kollarına değil... onun kollarından çok kolaylıkla kurtulabilirdi. Onu esir eden bu adama duyduğu kendi aşkıydı. Adamın derin ve şevkatli sevgisi kaderlerini mühürlemişti. O da kapana kısılmıştı.</span></p>

    <p class="MsoNormal"><span class="calibre1">Gilthanas kızın bedeninin titrediğini hissedebiliyordu ama artık –kızın gözlerine bakarken– kızın korkudan değil, arzudan titrediğini biliyordu. Kızın yüzünü elleri arasına alarak şefkatle öptü. Silvara hâlâ bir eliyle bedenine sardığı battaniyeyi tutuyordu ama Gilthanas onun diğer elinin kendisini kavradığını hissediyordu. Kızın dudakları yumuşak ve arzuluydu. Sonra Gilthanas'ın ağzına tuzlu göz yaşlarının tadı geldi. Geriye çekilerek hayretle kızın ağladığını gördü.</span></p>

    <p class="MsoNormal"><span class="calibre1">"Silvara, ağlama. Çok üzgünüm..." Kızı serbest bıraktı.</span></p>

    <p class="MsoNormal"><span class="calibre1">"Hayır!" diye fısıldadı kız, sesi karık karıktı. "Gözyaşlarını senin sevginden korkmamdan kaynaklanmıyor. Onlar kendim için. Sen anlayamazsın."</span></p>

    <p class="MsoNormal"><span class="calibre1">Uzanarak mahçup mahçup elini adamın boynuna koydu ve onu kendine doğru çekti. Sonra Gilthanas onu öperken kızın diğer elinin –battaniyeyi bedeninde sarılı tutan elinin– yüzünü okşadığını hissetti.</span></p>

    <p class="MsoNormal"><span class="calibre1">Silvara'nın battaniyesi onlar fark etmeden dereye kayıp düşmüş ve gümüş sularla taşınıp gitmişti.</span></p>
  </div>
</body>
</html>
