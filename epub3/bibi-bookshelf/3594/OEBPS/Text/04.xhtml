<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>4</h2>

  <p class="baslik10">İki Adam ve Ulular</p>

  <p class="baslik7">Rossem’in bu bölgesindeki Ulular tam da beklendiği gibi çıkmamışlardı. Daha yaşlı, daha otoriter ve daha az dostça olan bu Ulular, köylülüğün bir uzantısından ibaret değildiler.</p>

  <p>Hem de hiç…</p>

  <p>İlk görüşte dikkati çeken vakarlı tavırları giderek daha da belirginleşmiş ve kişiliklerinin en önde gelen özelliğine dönüşmüştü.</p>

  <p>Oval masanın etrafında, bir sürü ciddi ve ağırkanlı düşünür gibi oturuyorlardı. Sakalı olan birkaç kişi, sakallarını titizce düzeltip kısaltıyorsa da, çoğunun fiziksel görünümü ortalamanın biraz altındaydı. Gene de, “Ulular” sözünün birebir yaş tanımı olmaktan çok, saygı için kullanıldığını göstermeye yetecek kadarı kırk yaşın altındaydı.</p>

  <p>Dış uzaydan gelen ikisi, masanın önündeydi ve doyurucu olmaktan ziyade törensel gözüken sade bir yemeğe eşlik eden bu yeni, tezatlık içindeki atmosfere dalmış, ciddi bir sessizlikle duruyorlardı.</p>

  <p>Yemekten ve Ulular’ın saygınlıkları gerektirircesine sarf ettiği, konuşma diyebilmek için fazla kısa ve sade olan birkaç saygılı sözden sonra, ortama bir teklifsizlik hakim oldu.</p>

  <p>Sanki yabancı şahsiyetleri ağırlamanın verdiği ağırbaşlılık, kendisini merak ve sıcakkanlılığın samimi sadeliğine bırakmış gibiydi.</p>

  <p>İki yabancının etrafında toplandılar ve sorular akın etti.</p>

  <p>Bir uzaygemisiyle başa çıkmak zor muydu, bu iş için kaç kişi gerekirdi, kara araçları için daha iyi motorlar yapılabilir miydi, diğer dünyalarda karın nadiren yağdığı doğru muydu, dünyalarında kaç kişi yaşıyordu, Tazenda kadar büyük müydü, çok uzakta mıydı, giysileri nasıl dokunuyordu ve metalik pırıltıyı onlara veren neydi, niye kürk giymiyorlardı, her gün tıraş oluyorlar mıydı, Pritcher’ın yüzüğündeki ne tür bir taştı… Liste uzayıp gitti.</p>

  <p>Sanki Ulular ona daha büyük bir yetki vermişler gibi, hemen hemen her soru Pritcher’a yöneltilmişti. Pritcher kendisini daha da uzun yanıtlar vermeye zorlanırken buldu. Tıpkı çocuklardan oluşan bir kalabalığa dalmak gibiydi. Soruları, tamamen dostça bir meraktan oluşuyordu. Öğrenme tutkuları tam anlamıyla karşı konulmazdı.</p>

  <p>Pritcher, uzaygemileriyle başa çıkmanın kolaylığını, tayfanın büyüklükle orantılı olduğunu, onların yer araçlarının motorlarını ayrıntılarıyla bilmese de şüphesiz geliştirilebileceklerini, dünyaların neredeyse sonsuz değişik iklimleri olduğunu, kendi dünyasında yüz milyonların yaşadığını ama Tazenda’nın büyük imparatorluğundan kat kat küçük ve önemsiz olduğunu, giysilerinin yüzey moleküllerinin düzgün uyumlandırılmasıyla yapay olarak üretilen metalik ışıltısının silikon plastikten yapıldığını, yapay yollarla ısınabileceklerini, böylece kürklerin gereksiz kaldığını, her gün tıraş olduklarını, yüzüğündeki taşın ametist olduğunu açıkladı. İstemeden de olsa, bu saf taşralılara içinin ısındığını hissetti.</p>

  <p>O yanıt verdiğinde, Ulular sanki öğrenilen bilgiyi tartışıyorlarmış gibi her seferinde devamlı gevezelik ediyorlardı. Onların bu içsel tartışmalarını takip etmek zordu; çünkü evrensel galaktik dilin, günün geçerli dilinden uzun süre ayrı kalmış ve modası geçmiş olan aksanlı bir türüne sapıyorlardı.</p>

  <p>Denebilir ki, aralarındaki kaba yorumlar, anlaşılabilirliğin kenarında bir ileri bir geri gidiyordu, ama kavrayışın uzanan sarmaşıklarından sıyrılmayı ucu ucuna başarmıştı.</p>

  <p>Sonunda Channis sözlerini kesip konuştu: “Beyler, biz yabancıyız ve Tazenda hakkında bilebileceğimiz her şeyi öğrenmekten çok memnun oluruz, bu yüzden bir süre siz bize yanıt vermelisiniz.”</p>

  <p>Sonra ortalığa büyük bir sessizlik hakim oldu ve o ana kadar konuşkan olan Ulular’ın hiçbirinin ağzını bıçak açmadı. Sanki kendilerine daha geniş bir anlama gücü ve çeşitli anlam nüansları verecekmişçesine, sözlerine devamlı eşlik ederek oynayan narin elleri gevşekçe yanlarına düştü. Görünüşe bakılırsa, her biri diğerinin söz hakkını almasını isteyerek, birbirlerine sinsice bakmaya başladılar.</p>

  <p>Pritcher çabucak araya girdi, “Arkadaşım bunu sıcakkanlılıkla soruyor, çünkü Tazenda’nın ünü galaksiyi dolduruyor ve biz de, elbette, başkanı Ulular’ın Rossem’e sadakati ve sevgisi hakkında bilgilendireceğiz.”</p>

  <p>Ferahlayarak nefesler bırakılmadı, ama yüzler aydınlanmıştı. Bir Ulu, sakalına baş ve işaret parmaklarıyla nazikçe bastırarak hafif kıvrımını düzeltti ve konuştu: “Biz Tazenda’nın efendilerinin sadık hizmetkârlarıyız.”</p>

  <p>Pritcher’ın, Channis’in apaçık sorusuna olan kızgınlığı yatışmıştı. En azından, son zamanlarda kendisine nüfuz ettiğini hissettiği yaşının, başkalarının gaflarını düzeltmekteki yeteneğini kaybettirmediği açıktı.</p>

  <p>Devam etti: “Evrenin uzaklarındaki kendi kesimimizde, Tazenda’nın efendilerinin tarihi hakkında pek bir şey bilmiyoruz. Burada uzun bir süredir iyiliksever bir şekilde hüküm sürdüklerini tahmin ediyoruz.”</p>

  <p>Daha önce konuşan aynı Ulu yanıt verdi. Otomatik bir şekilde ve uysalca, sözcü o oluvermişti. “En yaşlımızın büyükbabası bile, efendilerin olmadığı bir zamanı hatırlayamaz,” dedi.</p>

  <p>“Bir barış zamanı mı sürüyor?”</p>

  <p>“Bir barış zamanı sürüyor!” Duraksadı. “Başkan, hainleri cezalandırmakta tereddüt etmeyecek, güçlü ve kudretli bir efendidir. Hiçbirimiz hain değiliz, elbette.”</p>

  <p>“Hak eden birkaçını geçmişte cezalandırmıştır, zannedersem.”</p>

  <p>Yeniden duraksayarak, “Burada kimse hain olmadı, ne babalarımız, ne de babalarımızın babaları,” dedi. “Fakat diğer dünyalarda bu tür kişiler oldu ve ölüm onları çarçabuk buldu. Biz fakir ve mütevazı kişiler olduğumuz ve politikayla ilgilenmediğimiz için bunları düşünmek hoş değil.”</p>

  <p>Sesindeki tedirginlik ve gözlerdeki ortak kaygı oldukça açıktı.</p>

  <p>Pritcher rahatça sordu: “Başkanınızla nasıl bir görüşme ayarlayabileceğimiz konusunda bilgi verebilir misiniz?”</p>

  <p>Aniden bir şaşkınlık dalgası dolaştı salonda.</p>

  <p>Uzun bir aralıktan sonra, Ulu konuştu: “Nasıl, bilmiyor muydunuz? Başkan yarın burada olacak. Sizi bekliyordu. Bu bizim için büyük bir onurdu. Biz… biz samimiyetle umuyoruz ki, ona olan sadakatimizi yeterince iletirsiniz.”</p>

  <p>Pritcher’ın tebessümü hafifçe seğirdi. “Bizi mi bekliyordu?”</p>

  <p>Ulular merakla birbirlerine baktılar. “Ama… biz bir haftadır sizi bekliyorduk.”</p>

  <p class="baslik7">Gezegene göre, odaları kesinlikle lükstü. Pritcher daha kötülerinde de yaşamıştı. Channis kayıtsız görünüyordu.</p>

  <p>Aralarında, o ana dek olandan daha farklı bir gerginlik vardı. Pritcher, belli bir karara varmak için sürenin azaldığını hissediyordu, ama biraz daha beklemenin çekiciliği de yadsınamazdı. Önce başkanı görmek, kumarı tehlikeli boyutlara taşıyabilirdi; ama bu kumarı kazanmak da, kazancı kat kat yükseltebilirdi. Channis’in kaşlarının arasındaki kırışıklıkta bir öfke dalgası ve alt dudağının üst dişleriyle bitişmesinde inceden bir şüphe sezdi. Aralarındaki beyhude samimiyetsizlikten tiksindi ve bitmesi için bir özlem duydu.</p>

  <p>“Demek bekleniyormuşuz.”</p>

  <p>“Evet,” dedi Channis, basitçe.</p>

  <p>“Sadece bu mu? Daha canlı davranmamakla katkıda bulunmuyorsun. Buraya geliyoruz ve başkanın bizi beklediğini öğreniyoruz. Belki başkandan, Tazenda’nın kendisinin bizi beklediğini öğreneceğiz. O zaman bütün bu görevimizin değeri ne ki?”</p>

  <p>Channis bakışlarını kaldırdı ve sesindeki bezginliği saklamaya çabalamaksızın konuştu: “Bizi beklemek başka bir şey; kim olduğumuzu ve niçin geldiğimizi bilmek başka.”</p>

  <p>“Bunları İkinci Vakıf’ın adamlarından saklamayı mı umuyorsun?”</p>

  <p>“Muhtemelen. Neden olmasın? Sen elini eteğini çekmeye hazır mısın? Bir krallığın öncü gözlem devriyeleri olması görülmedik bir şey mi? Sıradan yabancılar olsaydık bile, gene de ilgi çekerdik.”</p>

  <p>“Tam tersi olması gerekirken bir başkanın bizim ayağımıza gelmesine yetecek bir ilgi mi?”</p>

  <p>Channis omuz silkti: “Bu sorunu sonra düşünmemiz gerekecek. Hele başkanın neye benzediğini görelim de…”</p>

  <p>Pritcher dişlerini göstererek suratını astı. Durum gülünçleşiyordu.</p>

  <p>Channis, sahte bir hevesle devam etti: “En azından bir şeyi biliyoruz. Ya Tazenda İkinci Vakıf’ın ta kendisi, ya da bir milyon tane kanıt oy birliğiyle yanlış yeri gösteriyor. Tazenda’nın yerlilerindeki bu gözle görülür dehşeti nasıl yorumluyorsun? Politik baskıdan bir iz görmüyorum. Ulular’ın grupları hiçbir şekilde karışılmadan özgürce toplanıyorlar. Bahsettikleri vergilendirme bana o kadar da geniş kapsamlı ve verimli bir şekilde yürütülüyormuş gibi gelmiyor. Yerliler yoksulluktan bol bol söz ediyorlar, ama iyi beslenmiş ve dayanıklı görünüyorlar. Evler üstünkörü ve köyler de kaba saba, ama besbelli yeterince işe yarıyor.</p>

  <p>“Açıkçası, bu dünya beni büyülüyor. Bundan daha ürkütücü birini daha görmemiştim, ama nüfusun acı çekmediği ve basit yaşamlarının, daha ileri merkezlerdeki kültürlü nüfusta bulunmayan dengeli bir mutluluğu da içerdiği kanısına vardım.”</p>

  <p>“Basit köylü değerlerinin hayranı mısın yani?”</p>

  <p>“Yıldızlar esirgesin.” Bu fikir Channis’i eğlendirmişe benziyordu. “Yalnızca bunun önemini vurguluyorum. Açıkça, Tazenda, eski İmparatorluk’tan, Birinci Vakıf’tan, hatta birinci Birlik’inizden çok farklı bir şekilde etkili bir yönetici. Tüm bunlar, mekanik etkililiği daha önemli değerler pahasına sağladı. Tazenda mutluluk ve yeterlilik getiriyor. Hakimiyetlerinin her yönüyle farklı olduğunu görmüyor musun? Fiziksel değil, psikolojik.”</p>

  <p>“Gerçekten mi?” Pritcher alaycıydı. “Peki Ulular’ın bahsettikleri şu şefkatli yöneticilerin verdikleri ihanet cezalarına duydukları dehşet? Bunu tezine nasıl oturtuyorsun?”</p>

  <p>“Cezaya maruz kalan onlar mıydı? Sadece diğerlerinin cezalandırılmalarından bahsettiler. Sanki cezalandırılma düşüncesi içlerine o denli işlenmiş ki, cezayı doğrudan kullanmaya hiç gerek kalmamış. Uygun fikirler zihinlerine o kadar yerleştirilmiş ki, eminim gezegende tek bir Tazendalı asker yoktur. Tüm bunları <i>görmüyor musun?</i>”</p>

  <p>“Muhtemelen göreceğim,” dedi Pritcher soğuk bir sesle, “başkanı gördüğüm zaman. Sırası gelmişken, <i>bizim</i> zihinlerimize de el sürerlerse ne olacak?</p>

  <p>Channis gaddarca bir aşağılamayla yanıtladı: “<i>Sen buna</i> alışık olmalısın.”</p>

  <p>Pritcher’ın beti benzi attı ve son bir gayretle dönüp gitti. O gün birbirleriyle başka bir şey konuşmadılar.</p>

  <p class="baslik7">Buz gibi gecenin sessiz durgunluğunda diğerinin uykusundaki kımıldanışlarını dinleyen Pritcher, sessizce bileğindeki vericiyi Channis’inkinin ayarlanamayacağı ultradalgaya ayarladı ve tırnağının usulca dokunuşlarıyla gemiyle bağlantı kurdu.</p>

  <p>Yanıt, duyumsal eşiğin üzerine ancak çıkabilen sessiz ve ufak titreşim aralıklarıyla geldi.</p>

  <p>Pritcher iki kez sordu: “Henüz hiçbir haberleşme yok mu?”</p>

  <p>Yanıt iki kez geldi: “Yok. Devamlı beklemedeyiz.”</p>

  <p>Yataktan çıktı. Oda soğuktu ve kendi yerel sınır bölgesinin gecelerine hakim olan galaktik merceğin pürüzsüz sisinden gerek parlaklık, gerekse dizilişlerinin karmaşıklığıyla çok farklı olan yıldız kümelerine bakarak sandalyede otururken, kürklü battaniyeye sarındı.</p>

  <p>Orada, yıldızların arasında bir yerde, onu boğan tüm karmaşanın yanıtı duruyordu ve o çözümün gelip noktayı koyması için yanıp tutuştu.</p>

  <p>Bir anlığına Katır’ın haklı olup olmadığını merak etti, Dönüşüm’ün, özgüveninin sert ve keskin kenarlarını törpüleyip törpülemediğini. Yoksa neden sadece yaşı ve şu son yılların iniş çıkışları mıydı?</p>

  <p>Aslında umurunda bile değildi.</p>

  <p>Yorgundu.</p>

  <p class="baslik7">Rossem’in başkanı en az gösterişle geldi. Tek eşlikçisi, yer arabasını kullanan üniformalı adamdı.</p>

  <p>Yer arabasının zengin bir tasarımı vardı, ama Pritcher’a yararsız gözüktü. Hantalca dönüyordu, fazla hızlı değiştirilen vites yüzünden birden çok kez duraksamıştı. Atomik değil kimyasal yakıt kullandığı tasarımından bir bakışta belli oluyordu.</p>

  <p>Tazendalı başkan ince kar tabakasının üstüne usulca bastı ve iki sıra halinde saygıyla bekleyen Ulular’ın arasından ilerledi. Onlara bakmadan hızla içeri girdi. Onu takip ettiler.</p>

  <p>Katır’ın Birlik’inden iki adam, kendilerine ayrılan odalardan izlediler. Başkan tıknaz, kısa ve silik biriydi.</p>

  <p>Ama bundan kime neydi ki?</p>

  <p>Pritcher, sinirlerine hakim olamadığı için lanet etti. Yüzü, emindi ki, durgun ve soğukkanlıydı. Channis’in önünde küçük düşmesi söz konusu değildi, ama biliyordu ki kan basıncı yükselmişti ve boğazı kurumuştu.</p>

  <p>Bu fiziksel bir korku yüzünden değildi. O, korkmak için bile fazla aptal olan kalın kafalı ve hayal gücü kıt, sinirsiz et yığınlarından değildi, ama fiziksel korkunun nedenini bilebilir ve önemsemeyebilirdi.</p>

  <p>Ama bu farklıydı. Bu, diğer türden korkuydu.</p>

  <p>Channis’e bir göz attı. Genç adam bir elinin tırnaklarına aylak aylak bakıyor ve rahatça kimi önemsiz pürüzleri düzeltiyordu.</p>

  <p>Pritcher zihnini toparlayarak geçmişi düşünmeye, Katır onu dönüştürmeden önce nasıl keskin bir demokrat olduğunu anımsamaya çalıştı. Bu çok zordu. Kendini zihninde canlandıramıyordu. Onu Katır’a sımsıkı bağlayan duygu tellerini koparamıyordu. Bir keresinde Katır’ı öldürmeye çalışmış olduğu aklındaydı, ama bütün çabasına rağmen o andaki duygularını anımsayamıyordu. Bu belki de zihninin bir öz savunmasıydı, çünkü o günkü duygularının değil ayrıntılarını, sadece genel havasını düşündüğünde bile midesi burulmaya başlıyordu.</p>

  <p>Peki ya başkan onun zihnini kurcalarsa?</p>

  <p>Ya İkinci Vakıf’tan birisinin zihinsel ahtopot kolları onun beyninin çatlaklarından içeri sızar, anılarını parça parça eder ve sonra keyfince tekrar birleştirirse?</p>

  <p>İlk seferinde bir şey hissetmemişti. Acı, zihinsel sarsıntı, hatta bir kopukluk hissi bile olmamıştı. Her zaman için Katır’ı sevmişti. Eğer beş kısa yıl kadar, uzun bir zaman önce onu sevmediğini, ondan nefret ettiğini düşündüyse bile, bu sadece tatsız bir hayalden ibaretti. Bu hayalin düşüncesi ona utanç veriyordu.</p>

  <p>Ama acı duymamıştı.</p>

  <p>Başkanla karşılaşmak bunu arttırır mıydı?</p>

  <p>Katır’a tüm o hizmeti, bütün hayatının amacı, daha önce peşinden gittiği her şey; öteki hayatında dünyayı döndüren puslu düşteki o sözcüğe, demokrasiye katılır mıydı? Katır’ın kendisi de bir rüyaydı ve sakadati de sadece…</p>

  <p>Birden geri döndü.</p>

  <p>Öğürmek için korkunç bir istek duyuyordu.</p>

  <p>Sonra Channis’in sesi kulağına çarptı, “Sanırım bu o, general.”</p>

  <p>Pritcher tekrar döndü. Bir Ulu sessizce kapıyı açmıştı ve eşiğin kenarında ağırbaşlı ve durgun bir saygıyla duruyordu.</p>

  <p>“Ekselansları, Rossem’in Başkanı, Tazenda’nın efendileri adına sizi huzuruna kabul etmekten ve öne doğru ilerlemenizi dilemekten memnuniyet duymaktadır.”</p>

  <p>Channis, “Kuşkusuz,” dedi, kemerini sıktı ve başına bir Rossem kukuletası geçirdi.</p>

  <p>Pritcher’ın çenesi kasıldı. İşte <i>bu</i>, asıl kumarın başlangıcıydı.</p>

  <p>Rossem’in yöneticisinin görünüşü hiç de heybetli sayılmazdı. Bir kere kafası keldi ve kırçıllaşarak seyrelen açık kahverengi saçları ona yumuşak bir hava veriyordu. Çıkık kaşlarını onlara doğru eğmişti ve görünüşe bakılırsa kırışıklıklarla çevrelenmiş gözleri ölçüp biçmekle meşguldü. Daha yeni tıraş edilmiş çenesi küçük ve yumuşaktı ve yüzün kemik yapısından yola çıkarak kişilik tahlili yapan palavracıların evrensel uzlaşmasına göre zayıftı.</p>

  <p>Pritcher gözlerini başkanın bakışlarından kaçırdı ve dikkatini çene üzerinde yoğunlaştırdı. Bu ya da başka herhangi bir şey işe yarar mıydı, bilemiyordu.</p>

  <p>Başkanın tiz ve umursamaz sesi duyuldu: “Tazenda’ya hoş geldiniz. Sizleri barış içinde selamlıyoruz. Yemek yemiş miydiniz?”</p>

  <p class="baslik14">Dördüncü Perde Arası</p>

  <p class="baslik7">İki Sözcü, yolda birbirlerinin yanından geçiyorlardı ki, biri diğerini durdurdu.</p>

  <p>“Birinci Sözcü’den mesajım var.”</p>

  <p>Diğerinin gözlerinde yarı tedirgin bir umut ışığı oluştu. “Kesişim noktası mı?”</p>

  <p>“Evet! Umarım şafağı görecek kadar yaşarız!”</p>
</body>
</html>
