<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>4</h2>

  <p class="baslik10">Yaklaşan Kriz</p>

  <p class="baslik7">İkinci Vakıf’ta bir hafta geçmişti ve Birinci Sözcü, bir kez daha öğrencisine gülümsüyordu.</p>

  <p>“Bana ilginç sonuçlar getirmiş olmalısın, yoksa bu kadar öfke dolu olmazdın.”</p>

  <p>Öğrenci, elini getirdiği hesap kağıdı destesine koydu ve, “Bu problemin gerçeklere dayandığına emin misiniz?” dedi.</p>

  <p>“Dayanak noktaları doğru. Hiçbir şeyi çarpıtmadım.”</p>

  <p>“Öyleyse sonuçları kabullenmek <i>zorundayım</i>, ve bunu yapmak istemiyorum.”</p>

  <p>“Doğal olarak. Ama senin isteklerinin bununla ne ilgisi var? Haydi, bana seni rahatsız edenin ne olduğunu söyle. Hayır, hayır, saptamalarını bir kenara bırak. Onları sonra analiz edeceğim. Bu arada, <i>konuş</i> benimle. Yaklaşımını değerlendireyim.”</p>

  <p>“Peki öyleyse, Sözcü. Birinci Vakıf’ın temel psikolojisinde, tümden bir değişimin söz konusu olduğu oldukça açık. Bir Seldon Planı’nın var olduğuna, ayrıntıları olmaksızın bildikleri sürece, emindiler ama yine de bir belirsizlik vardı. Başaracaklarını biliyorlardı, ama ne zaman ve nasıl olacağını bilmiyorlardı. Bu yüzden de, gergin ve zorlanmış bir atmosfer vardı; bu da Seldon’ın istediği şeydi. Başka bir deyişle, Birinci Vakıf’ın maksimum potansiyelle çalışacağına emin olunabilirdi.”</p>

  <p>“Su götürür bir benzetme,” dedi Birinci Sözcü, “ama seni anlıyorum.”</p>

  <p>“Ancak şimdi, Sözcü, İkinci Vakıf’ın varlığını sadece Seldon’ın muğlak ve eski bir ifadesi olarak değil de, kimbilir ne kadar ayrıntılarına dek biliyorlar. İşlevinin plana bekçilik etmek olmasına şüpheyle yaklaşıyorlar. Onların her adımını izleyen ve düşmelerine izin vermeyecek bir kurumun var olduğunu biliyorlar. Bu yüzden de, amaç dolu ve hızlı ilerleyişlerinden vazgeçerek, bir sedyede taşınmaya razı geliyorlar. Korkarım ki bu da başka bir benzetme.”</p>

  <p>“Her neyse, devam et.”</p>

  <p>“Ayrıca, bu çabalamanın bırakılışının ta kendisi, bu büyüyen durgunluk, bu yumuşaklığa ve gözden düşmüş hedonistik bir kültüre geçiş, planın yıkımı anlamına gelir. Kendilerinden şevklenmeliler.”</p>

  <p>“Hepsi bu kadar mı?”</p>

  <p>“Hayır, dahası var. Asıl tepki, tarif ettiğim gibi. Fakat, daha düşük bir tepki için yüksek bir olasılık bulunuyor. Denetimimiz ve bekçiliğimiz, birkaçında gönül rahatlığı yerine düşmanlık uyandıracaktır. Bunu Korillov’un Kuramı izler…”</p>

  <p>“Evet, evet. Kuramı biliyorum.”</p>

  <p>“Özür dilerim, Sözcü. Matematiği bir kenara bırakmak zor. Öyle ya da böyle, sonuç sadece Vakıf’ın çabalayışının seyrelmesi değil; bu sonucun bir kısmı da bize karşı döndü, hem de etkin bir biçimde.”</p>

  <p>“Peki hepsi <i>bu kadar</i> mı?”</p>

  <p>“Geriye, olasılığı kısmen düşük olan bir etmen daha kalıyor…”</p>

  <p>“Çok güzel. Nedir?”</p>

  <p>“Birinci Vakıf’ın gücü tamamen İmparatorluk’a doğrultulmuşken; tek düşmanları eskinin harabelerinden kalmış devasa ve modası geçmiş hurdalardan ibaretken, açıkça sadece pozitif bilimlerle ilgileniyorlardı. Çevrelerinin büyük ve yeni bir parçası da biz olduğumuzdan, görünürde bir değişim söz konusu olabilir. Ruhbilimci olmayı deneyebilerler…”</p>

  <p>“O değişim,” dedi Birinci Sözcü sakince, “çoktan meydana geldi.”</p>

  <p class="baslik7">Öğrenci, dudaklarını solgun bir çizgiye dönene dek birbirine bastırdı. “Öyleyse her şey bitti. Bu, planın temel uyuşmazlığı. Sözcü, dışarıda yaşıyor olsaydım bundan haberim olur muydu?”</p>

  <p>Birinci Sözcü ciddiyetle konuştu: “Kendini aşağılanmış hissediyorsun, evlat, çünkü birçok şeyden çok iyi anladığını sanırken, apaçık ortada olan nice şeylerin eskiden senin için birer bilinmez olduklarını gördün. Galaksinin efendilerinden birisi gibi yaşadığın fildişi kuleye, toplumdan soyutlanarak eğitildiğin mekânlara, sana öğretilen kuramlara karşı yüreğinde bir öfke duyacaksın.</p>

  <p>“Bir kez bunu ben de hissettim, bu normal. Fakat, gelişiminde etkili olan yıllarda galaksi ile doğrudan temas içinde olmaman, <i>burada</i>, tüm bilgilerin senin için süzgeçten geçirildiği, zekânın keskinleştirildiği yerde kalman gerekiyordu. Sana planın bu… bu kısmen başarısızlığını daha önceden gösterebilir ve seni bu şoktan kurtarabilirdik, ancak önemini şimdiki gibi hakkıyla kavramazdın. Demek soruna bir çözüm bulamıyorsun?”</p>

  <p>Öğrenci başını salladı ve umutsuzca, “Hiç!” dedi.</p>

  <p>“Pekâlâ, bu şaşırtıcı değil. Beni dinle, genç adam. Bir hareket rotası mevcut ve on yılı aşkın bir süredir izleniyor. Sıradan değil, irademiz dışında kullanmaya mecbur bırakıldığımız bir rota bu. Düşük olasılıklar ve tehlikeli varsayımlar içeriyor. Zaman zaman, bireysel tepkilerle bile uğraşmak zorunda kaldık, çünkü tek olası yol buydu ve biliyorsun ki psikoistatistik, gezegensel sayılardan aşağısına uygulandığında doğası gereği bir anlam taşımaz.”</p>

  <p>“Başarıyor muyuz?” diye soluğunu tuttu öğrenci.</p>

  <p>“Henüz bunu söyleyemeyiz. Şu ana dek durumun kararlı olmasını sağladık, ama planın tarihinde ilk defa, tek ve sıradan bir bireyin beklenmeyen hareketleri planı yok edebilir. Vakıf dışında minimum sayıda kişiye gerekli zihinsel ayarlamaları yaptık; aracılarımız var, ama onların izleyecekleri yol planlandı. Doğaçlama yapmaya cesaret edemezler. Bu senin için açık olmalı. Ayrıca en kötüsünü de saklamayacağım; eğer burada, bu dünyada keşfedilirsek, yok edilen sadece plan değil, fiziksel benliklerimizle biz de olacağız. Yani görüyorsun ya, çözümümüz pek iyi değil.”</p>

  <p>“Fakat bu kadar az tarif ettiğiniz durum tam bir çözüm değil de, umutsuz bir tahmin gibi geliyor kulağa.”</p>

  <p>“Hayır. Zekice bir tahmin diyelim.”</p>

  <p>“Kriz ne zaman, Sözcü? Başarılı olup olmadığımızı ne zaman öğreneceğiz?”</p>

  <p>“Kuşkusuz bu yıl içerisinde.”</p>

  <p>Öğrenci bunu zihninde şöyle bir tartıp başını salladı. Sözcü ile el sıkışmadı. “Eh, bunu bilmek de iyidir.” Topuklarının üzerinde döndü ve dışarı çıktı.</p>

  <p>Birinci Sözcü, şeffaflaşmış pencereden dışarıya, dev yapıların ardındaki sessiz yıldız topluluklarına baktı.</p>

  <p>Bir yıl çabucak geçerdi. Acaba hiç kimse, Seldon’ın anısına yaşatanlardan biri bile, yılın sonunda canlı kalacak mıydı?</p>
</body>
</html>
