<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>14</h2>

  <p class="baslik10"><span style="font-style: normal;">“</span>Biliyorum…<span style="font-style: normal;">”</span></p>

  <p class="baslik7">Kalgan savaşının son iki ayı, Homir’e hiç zaman kaybettirmedi. Özel Arabulucu göreviyle yerleştiği olağandışı ofisinde, kendisini yıldızlararası ilişkilerin merkezinde buluverdi; bu rolü de hoş bulmaktan başka bir şey yapamıyordu.</p>

  <p>Artık büyük savaşlar olmuyordu ve kazara meydana gelen birkaç çatışma da önemsizdi. Antlaşmanın şartları, Vakıf’a tanınması gereken birkaç imtiyazla birlikte oluşturulmuştu. Stettin ofisini elinde tutuyordu, ama bunun dışında geriye pek bir şey kalmamıştı. Donanmasının silahları sökülmüştü, asıl sistemin dışındaki sömürgeleri özerkleştirilmişti ve önceki durumlarına geri dönmek, tam bağımsızlık ya da Vakıf ile ittifak arasında seçim yapmak için oylamaya gitmelerine izin verilmişti.</p>

  <p>Savaş resmi olarak Terminus’un kendi yıldız sistemindeki bir asteroitte, Vakıf’ın en eski donanma üssünde sona erdirildi. Lev Meirus Kalgan adına imzaladı ve Homir Munn da ilgili bir gözlemci olarak hazır bulundu.</p>

  <p>Tüm bu zaman boyunca Dr. Darell’ı ya da diğerlerini görmedi. Fakat bunun önemi yoktu. Haberler bekleyebilirdi ve bunu düşünürken, her zamanki gibi, yüzünde bir tebessüm belirdi.</p>

  <p>Dr. Darell, 62.377’de, VK gününden birkaç hafta sonra Terminus’a döndü ve aynı akşam evi, on ay önce planlarım ilk kez masaya yatırmış beş adama toplantı yeri olarak hizmet verdi.</p>

  <p>Sanki eski konuyu tekrar açmak istemiyormuş gibi, önce akşam yemeğiyle ve ardından da şarapla oyalandılar.</p>

  <p>Bir gözüyle şarap kadehinin mor derinliklerine dalmış olan Jole Turbor, konuşmaktan çok mırıldanarak, “Eh, Homir, gördüğüm kadarıyla artık finansal yönetim alanında bir işadamısın. İşlerle iyi başa çıktın,” dedi.</p>

  <p>“Ben mi?” Munn neşeyle bir kahkaha attı. Her nedense, aylardır hiç kekelememişti. “Benim bu işle bir ilgim yoktu. Asıl yapan Arcadia’ydı. Sırası gelmişken, o ne alemde? Trantor’dan geri geliyormuş diye duydum.”</p>

  <p>“Doğru duymuşsun,” dedi Darell sessizce. “Bu hafta içinde gemisi limana girecek.” Kaçamak bakışlarla diğerlerine bir göz attı, ama özelliksiz ve hayret içindeki hoşnutluk nidaları dışında bir şey yoktu.</p>

  <p>Turbor lafa girdi: “Öyleyse gerçekten de hepsi bitti. Tüm bunların olacağını geçen bahar kim aklına getirirdi ki? Munn Kalgan’a gitti ve döndü. Arcadia Kalgan’a ve Trantor’a gitti, geri dönüyor. Başımızdan bir savaş geçti ve kazandık, uzay hakkı için. Tarihin büyük dönemeçlerinin tahmin edilebileceğini söylerler, ama bunu yaşayan hepimize su götürmez bir şaşkınlık veren tüm bu olanların önceden tahmin edilebileceği akla yatkın görünmüyor.”</p>

  <p>“Saçmalık,” dedi Anthor iğneleyici bir sesle. “Sizi ne bu kadar muzaffer yapıyor ki? Aslında, sadece akıllarımızı asıl düşmandan başka tarafa çekmeye yarayan önemsiz bir dalaşı kazanmışken, sanki bir savaş kazanmış gibi konuşuyorsunuz.”</p>

  <p>Homir Munn’un gülümseyişinin uyumsuz bir nota gibi kaldığı, rahatsız bir sessizlik oluştu.</p>

  <p>Anthor ise, koltuğunun koluna öfke dolu sımsıkı bir yumruk indirdi. “Evet, İkinci Vakıf’ı kastediyorum. Sözü bile geçmiyor ve yanlış bir sonuca varmadıysam, herkes onu aklına getirmemek için çabalıyor. Bu ahmaklar dünyasının üstüne çöken aldatıcı zafer atmosferi öyle çekici ki, siz de katılmak istiyorsunuz, yoksa bu yüzden mi? Taklalar atın o zaman, ellerinizin üzerinde bir duvara doğru perendeler atın, birbirinizin sırtını sıvazlayın ve pencereden dışarı konfeti saçın. Canınız ne isterse onu yapın, yeter ki düşüncelerinizden bunu çıkarın; sonra da işiniz bittiğinde ve tekrar kendinize geldiğinizde geri dönün de, geçen bahar burada otururken ne olduğunu bilmediğiniz bir şeyin korkusundan gözlerinizi yuvalarından fırlatan ve hâlâ kesin olarak varlığını sürdüren sorunu tartışalım. Budala bir uzaygemisi sahibini yendiniz diye İkinci Vakıf’ın zihin ustalarından daha az korkmanız gerektiğini mi sanıyorsunuz?”</p>

  <p>Durakladı, yüzü kıpkırmızıydı ve nefes nefese kalmıştı.</p>

  <p>Munn sessizce, “Artık <i>benim</i> konuşmamı dinleyecek misin, Anthor?” dedi. “Ya da, ağız kalabalığı yapan bir komplocu olarak rolüne devam etmek mi istiyorsun?”</p>

  <p>“Ne diyeceksen söyle, Homir,” dedi Darell, “ama hepimiz de fazla cafcaflı konuşmaktan sakınalım. Yerinde olduğu zaman iyi bir şeydir, ama şu anda canımı sıkıyor.”</p>

  <p>Homir Munn, koltuğunda arkaya yaslandı ve dirseğinin yanındaki şarap sürahisinden kadehini doldurdu.</p>

  <p>“Kalgan’a,” dedi, “Katır’ın Sarayı’ndaki kayıtlardan ne bulabileceğime bakmak üzere yollanmıştım. Bunu yaparak birçok ayımı geçirdim. Bu başarıdan kendime pay çıkarmak istemiyorum. Kaydı bulmamı sağlayan, Arcadia’nın safça müdahalesiydi. Bununla beraber, Katır’ın zamanı ve yaşamıyla ilgili bildiğim kalıntılara, ki az olmadıklarını iddia ediyorum, ana kanıt ile ilgili harcadığım emeğin başka kimseye nasip olmamış meyvelerini de ekleyebildim.</p>

  <p>“O halde, İkinci Vakıf’ın gerçek tehlikesine, buradaki heyecanlı arkadaşımızdan daha ehil bir değer biçebilmenin eşsiz konumundayım.”</p>

  <p>“Peki,” diye sinirlendirici bir sesle konuştu Anthor, “bu tehlikeye biçtiğin değer nedir?”</p>

  <p>“Eh, sıfır.”</p>

  <p>Kısa bir duraksamanın ardından, Elvet Semic, inanamayan bir şaşkınlık içinde sordu: “Sıfır tehlike mi demek istiyorsun?”</p>

  <p>“Kesinlikle. Arkadaşlar, <i>İkinci Vakıf yok!</i>”</p>

  <p>Anthor’un göz kapakları yavaşça kapandı ve orada, yüzü ifadesiz ve solgun bir halde oturdu kaldı.</p>

  <p>İlginin merkezi olan ve bundan oldukça da hoşlanan Munn devam etti. “Dahası, hiçbir zaman da olmamış.”</p>

  <p>Darell, “Bu şaşırtıcı sonucu neye dayandırıyorsun?” diye sordu.</p>

  <p>“Bunun,” dedi Munn, “şaşırtıcı olduğunu reddediyorum. Hepiniz, Katır’ın İkinci Vakıf’ı arayışının hikâyesini biliyorsunuz. Fakat bu arayışın şiddeti ve tek amaçlılığı hakkında ne biliyorsunuz? Elinin altında devasa kaynakları vardı ve hiçbirini kullanmadı. Bir at gözlüğü takıyordu ve başarısız oldu. İkinci Vakıf bulunamadı.”</p>

  <p>“Onu bulmayı kimse zaten pek isteyemezdi,” diye vurguladı Turbor huzursuzca. “Meraklı zihinlere karşı kendini koruyabiliyordu.”</p>

  <p>“Koca galaksi, zihin Katır’ın mutant zihni olsa bile mi? Sanmıyorum. Ama lütfen, elli ciltlik raporun özetini size beş dakikada çıkarmamı beklemiyorsunuz ya? Hepsi, barış antlaşmasının şartlarına göre, Seldon Tarih Müzesi’nin bir parçası olacak ve hepiniz de bunu analiz etmekte benim kadar rahat olacaksınız. Katır’ın sonucunun açıkça belirtildiğini göreceksiniz ve benim de az önce belirtmiş olduğum şeyi de. İkinci Vakıf diye bir şey yok ve hiçbir zaman da olmadı.”</p>

  <p>Semic araya girdi. “Peki o zaman Katır’ı durduran neydi?”</p>

  <p>“Koca galaksi, sen ne durdurdu sanıyorsun? Ölüm durdurdu, tıpkı hepimizi bir gün durduracağı gibi. Çağın en büyük batıl inancı, Katır’ın her nasılsa tüm fetih kariyerinin kendisinden bile üstün kimi gizemli varlıklar tarafından durdurulduğu yönündedir. Bu da her şeye yanlış noktadan bakmanın bir sonucu.</p>

  <p>“Kesinlikle galaksideki herkes bilir ki, Katır bir ucubeydi; zihinsel olduğu kadar fiziksel olarak da. Otuz yaşlarındayken öldü, çünkü hastalıklı vücudu, paslı mekanizmasıyla daha fazla başa çıkamadı. Ölümünden önceki birçok yıl boyunca zayıftı. En iyi sağlığı, sıradan bir adamın takatsizliğinden fazlası değildi. Tamam öyleyse. Galaksiyi fethetti ve doğanın olağan ilerleyişine göre, ölümün belirtileri onda baş gösterdi. Neden bu kadar uzun sürdü bilinmez. Arkadaşlar, bu en temiz baskıda yazıyor. Sadece sabırlı olmanız gerek. Tüm gerçeklere farklı bir odak noktasından bakmanız gerek.”</p>

  <p>Darell, düşünceli bir halde, “İyi, deneriz Munn,” dedi. “İlginç bir deneme olur ve başka hiçbir şey olmasa bile, en azından düşüncelerimizi çalıştırmamıza yardım eder. Bu değiştirilmiş kişiler, yani bundan yaklaşık bir yıl önce Anthor’un bize getirdiği kayıtlar, onlara ne olacak? Odaklanarak bakmamıza yardım et,” dedi.</p>

  <p>“Kolay. Ensefalografik analiz kaç yıllık bir bilim? Ya da, başka bir deyişle, sinirsel yolların çalışması ne kadar gelişmiş durumda?”</p>

  <p>“Bu konudan başlıyoruz. Harika,” dedi Darell.</p>

  <p>“Tamam. Anthor’un ve senin Değiştirilmiş Yükseklik dediğiniz şeyin yorumundan ne kadar emin olabiliriz? Teorilerinizi duydum, fakat ne kadar emin olabilirsiniz? Diğer tüm kanıtların olumsuz olduğu kudretli bir gücün varlığına kesin bir dayanak olarak görecek kadar kesin mi? Bilinmeyeni, üstün bir insanın ve keyfe bağlı bir kararın varsayımıyla açıklamak her zaman kolaydır.</p>

  <p>“Bu çok insansı bir fenomen. Galaktik tarih boyunca, yalıtılmış gezegen sistemlerinin yabaniliğe geri döndüğü vakalar olmuştur, ama bundan ne öğrendik? Her vakada, fırtınalar, salgınlar, kuraklıklar gibi doğanın onlar için anlaşılamaz güçlerini, insanlardan daha güçlü ve daha yüksek iradeli sezgisel varlıklara yormuşlardır.</p>

  <p>“Buna insanbiçimcilik denir sanırım ve bu bakımdan, biz de vahşileriz ve buna hoşgörü gösteriyoruz. Zihinsel bilimin çok azından haberdar olarak, bilmediğimiz her şeyde bu üstün insanları, ya da bu durumda, Seldon’ın bize ima ettiği ipucuna dayanarak İkinci Vakıf’ı suçluyoruz.”</p>

  <p>“Ah,” diye sözünü kesti Anthor, “öyleyse Seldon’ı <i>hatırlıyorsun.</i> Unuttuğunu sanmıştım. Seldon, bir İkinci Vakıf’ın olduğunu söyledi. <i>Bu</i> odak noktasından bak.”</p>

  <p>“Öyleyse <i>sen</i> de Seldon’ın amaçlarının farkındasın. Hesaplamalarına hangi gereklilikler dahil edilmişti biliyor musun? İkinci Vakıf, görünüşte hayli belirli bir son için gerekli bir bostan korkuluğu olabilir. Kalgan’ı nasıl yendik, örneğin? Son yazı dizinde ne diyordun, Turbor?”</p>

  <p>Turbor iri cüssesiyle kımıldandı. “Evet, nereye varmaya çalıştığını görebiliyorum. Sonlara doğru Kalgan’daydım, Darell ve gezegendeki moralin inanılmaz derecede kötü olduğu epey açıktı. Haber kayıtlarına baktım ve… Eh, yenilmeyi bekliyorlarmış. Aslında, İkinci Vakıf’ın, doğal olarak Birinci’nin yanında olaylara el atacağı düşüncesiyle tamamen terk edilmişlerdi.”</p>

  <p>“Oldukça doğru,” dedi Munn. “Bütün savaş boyunca oradaydım. Lord Stettin’e İkinci Vakıf olmadığını söyledim ve bana inandı. O kendini güvende hissetti. Fakat insanları, tüm yaşamları boyunca inandıkları bir şeyden birdenbire vazgeçirmenin bir yolu yoktu ve bu efsane de Seldon’ın kozmik satranç oyununda epey yararlı oldu.”</p>

  <p>Fakat Anthor’un gözleri birdenbire açıldı ve alaycı bir bakışla Munn’un çehresine kilitlendi. “<i>Yalan söylüyorsun</i>.”</p>

  <p>Homir’in benzi soldu. “Bir yanıttan çok bir suçlama olan bu sözü kabul etmek zorunda olduğumu sanmıyorum.”</p>

  <p>“Bunu, kişisel bir aşağılama amacı olmaksızın söylüyorum. Elinden yalan söylemekten başka bir şey gelemez, yalan söylediğinin farkına varmıyorsun. Ama gene de yalan söylüyorsun.”</p>

  <p>Semic, solgun elini genç adamın koluna koydu. “Biraz nefes al, genç dostum.”</p>

  <p>Anthor onu pek de kibar olmayan bir tavırla silkeledi ve şöyle dedi: “Hepinize karşı sabrım tükendi. Bu adamı hayatım boyunca üç beş kereden fazla görmedim, ama ondaki şansı inanılmaz buluyorum. Geri kalanınız onu yıllardır tanıyorsunuz ama es geçiyorsunuz. İnsanı deli etmeye yeter. Şu dinlediğiniz adama Homir Munn mu diyorsunuz yani? O, <i>benim</i> bildiğim Homir Munn değil.”</p>

  <p>Şiddetli şaşkınlıktan kaynaklanan bir anlık karışıklık oldu, aradan sıyrılıp yükselen ses ise Munn’a aitti. “Beni bir sahtekâr olmakla mı suçluyorsun?”</p>

  <p>“Muhtemelen olağan anlamıyla değil,” diye bağırdı Anthor gürültü patırtının üstünden, “ama her halükârda bir sahtekârsın. Sessizlik, lütfen! Duyulmak istiyorum.”</p>

  <p>Onlara sözünü dinlemeleri için sert bir tavırla kaşlarını çattı. “Aranızda Homir Munn’u benim hatırladığım gibi hatırlayan var mı? Gözle görülür bir utangaçlık yaşamadan asla konuşamayan, içine dönük kütüphaneci, gergin ve sinirli sesiyle, emin olmadığı cümlelerde kekeleyen adam? <i>Bu</i> adam, kulağınıza oymuş gibi geliyor mu? Akıcı konuşuyor, kendine güveniyor, teorilerle dolu ve uzay adına, kekelemiyor. O aynı adam mı?”</p>

  <p>Munn’un bile kafası karışmışa benziyordu ve Pelleas Anthor devam etti. “Pekâlâ, onu test edelim mi?”</p>

  <p>“Nasıl?” diye sordu Darell.</p>

  <p>“Nasıl diye <i>sen</i> mi soruyorsun? Açıkça belli bir yol var. Onun on ay önceki ensefalografik kayıtları sende duruyor, değil mi? Tekrar bir tane çek ve karşılaştır.”</p>

  <p>Kaşlarını çatan kütüphaneciyi işaret etti ve şöyle dedi: “Analize maruz kalsın da görelim.”</p>

  <p>“Karşı çıkmıyorum,” dedi Munn küstahça. “Her zaman olduğum kişiyim.”</p>

  <p>“<i>Sen</i> bilebilir misin ki?” diye sordu Anthor, hor görerek. “Daha ileriye gideceğim. Buradaki kimseye güvenmiyorum. Herkesin analizden geçmesini istiyorum. Bir savaş oldu. Munn Kalgan’a gitti, Turbor gemideydi ve tüm savaş alanlarından geçti. Darell ve Semic de burada değillerdi; nerede olduklarına dair bir fikrim yok. Burada inzivaya çekilen bir tek ben vardım ve artık hiçbirinize güvenmiyorum. Adil oynamak için, ben de teste gireceğim. O zaman anlaştık mı? Ya da, şimdi çıkıp kendi yoluma mı gideyim?”</p>

  <p>Turbor omuzlarını silkti ve, “Bir itirazım yok,” dedi.</p>

  <p>“Benim de olmadığını çoktan söyledim,” dedi Munn.</p>

  <p>Semic, sessiz bir onay ifadesiyle elini salladı ve Anthor Darell’ı bekledi. Sonunda, Darell başını salladı.</p>

  <p>“Önce beni al,” dedi Anthor.</p>

  <p class="baslik7">Nörolog, yatar koltukta yarı kapalı gözlerle düşünerek hareketsizce otururken, iğneler ince yollar tarayarak ilerledi. Darell, dosyaların arasından Anthor’un eski ensefalografik kaydını içeren klasörü çıkardı. Onları Anthor’a gösterdi.</p>

  <p>“Bu senin kendi imzan, değil mi?”</p>

  <p>“Evet, evet. Bu benim kaydım. Karşılaştırmayı yap.”</p>

  <p>Tarayıcı, yeni ve eskiyi ekrana yansıttı. Her kayıttaki altı eğri de oradaydı ve karanlıkta, Munn’un sesi huysuz bir berraklıkla geldi. “Hele şuraya bir bak. Bir değişiklik var.”</p>

  <p>“Bunlar, ön lobun ana dalgaları. Bir anlamı yok, Homir. İşaret ettiğin o fazladan çentikler sadece öfke. Önemli olan diğerleri.”</p>

  <p>Bir kontrol düğmesine dokundu ve altı çift üst üste çakıştı. Sadece, ilkinin daha derin açıklıkları, iki tane olduğunu belli ediyordu.</p>

  <p>“Tatmin oldunuz mu?” diye sordu Anthor.</p>

  <p>Darell başını sertçe salladı ve koltuğa kendisi oturdu. Semic onu izledi ve ardından da Turbor geldi. Eğriler sessizce toplanıyor, sessizce karşılaştırılıyordu.</p>

  <p>Munn, koltuğa oturan son kişiydi. Bir anlığına tereddüt etti, sonra ise, sesinde bir umutsuzluk tınısıyla, “Şimdi bana bakın, sonuncu olarak geliyorum ve baskı altındayım. Bunun için hoşgörü gösterilmesini istiyorum,” dedi.</p>

  <p>“Bilinçli olduğun hiçbir duygun öncekinden daha fazla etki etmeyecek ve önemli de değil,” diye temin etti Darell.</p>

  <p>Bunu izleyen sessizlikte sanki saatler geçmiş gibiydi.</p>

  <p>Sonra, karanlığın ortasındaki karşılaştırmada, Anthor boğuk bir sesle konuştu: “Tabii, tabii, bu sadece bir kompleksin başlangıcı. Bize böyle dememiş miydi? Değiştirilme diye bir şey yok, hepsi de saçma bir insanbiçimci fikirden kaynaklanıyor… Ama şuna baksanıza! Bir tesadüf, sanırım.”</p>

  <p>“Sorun ne?” diye feryat etti Munn.</p>

  <p>Darell’ın kütüphanecinin omzuna koyduğu eli kasılmıştı. “Sessiz ol, Munn, değiştirilmişsin, <i>onlar</i> tarafından ayarlanmışsın.”</p>

  <p>Sonra ışık açıldı; Munn ona kırgın gözlerle bakıyor ve gülümsemek için kendini zorluyordu.</p>

  <p>“Ciddi olamazsın, gerçekten. Bunun bir amacı var. Beni sınıyorsun.”</p>

  <p>Fakat Darell başını salladı. “Hayır, hayır Homir. Bu doğru.”</p>

  <p>Kütüphanecinin gözleri birden yaşla doldu. “Hiçbir değişiklik hissetmiyorum. Buna inanamıyorum.” Birden: “Hepiniz bu işin içindesiniz. Bu bir komplo,” diye bağırdı.</p>

  <p>Darell yatıştırıcı bir hareket yapmaya kalkıştı ve eli bir darbeyle savruldu. Munn homurdandı. “Beni öldürmeyi planlıyorsunuz. Uzay aşkına, beni öldürmeyi planlıyorsunuz.”</p>

  <p>Bir hamleyle, Anthor adamın üstüne çıktı. Kemiğin kemiğe çarpışından çıkan sert bir ses duyuldu ve Homir, yüzünde sabitlenmiş o korku ifadesiyle gevşek ve güçsüz yığıldı kaldı.</p>

  <p>Anthor titreyerek kalktı ve, “Onu bağlayıp, susturmak için ağzına bir şeyler tıksak iyi olacak. Sonra ne yapacağımıza karar verebiliriz,” dedi. Uzun saçlarını düzeltti.</p>

  <p>Turbor, “Onda yanlış bir şeyler olduğunu nasıl tahmin ettin?” dedi.</p>

  <p>Anthor küçümser bir tavırla ona döndü. “Zor olmadı. Zira, <i>İkinci Vakıf’ın gerçekten nerede olduğunu biliyorum.”</i></p>

  <p>Birbirini izleyen şokların, azalan bir etkisi olur…</p>

  <p>Semic, gerçek bir ılımlılıkla sordu, “Emin misin? Demek istiyorum ki, Munn’la daha henüz bu tür bir şey yaşadık…”</p>

  <p>“Bu pek aynı şey değil,” diye tekrar döndü Anthor. “Darell, savaşın başladığı gün, seninle çok ciddi olarak konuştum. Seni Terminus’tan gitmeye zorlamaya çalıştım. O zaman, sana şimdi söyleyeceğim şeyi söyleyecektim, eğer sana güvenebilseydim.”</p>

  <p>“Bu, yanıtı yarım yıldır bildiğin anlamına mı geliyor?” diye gülümsedi Darell.</p>

  <p>“Arcadia’nın Trantor’a gitmek için ayrıldığını öğrendiğimden beri biliyordum.”</p>

  <p>Darell ani bir dehşet içinde, ayağa kalkıverdi. “Arcadia’nın bu işle ne ilgisi vardı? Ne ima ediyorsun?”</p>

  <p>“Oldukça iyi bildiğimiz olayların görünüşünde açık olmayan hiçbir şeyi kesinlikle ima etmiyorum. Arcadia Kalgan’a gidiyor ve eve dönmektense, galaksinin geleneksel merkezine dehşet içinde kaçıyor. Teğmen Dirige, Kalgan’daki en iyi casusumuz, değiştiriliyor. Homir Munn Kalgan’a gidiyor ve <i>o</i> da değiştiriliyor. Katır galaksiyi fethetti, ama gariptir ki, Kalgan’ı merkezi yaptı ve onun fatih mi, yoksa bir araç mı olduğunu merak ediyorum. Her seferinde Kalgan karşımıza çıkıyor, Kalgan, Kalgan, başka hiçbir şey yok. Diktatörlerin tüm uğraşlarına rağmen bir asır boyunca el sürülmeden sağ salim kalan dünya, Kalgan.”</p>

  <p>“Öyleyse, bu senin sonucun.”</p>

  <p>“Yeterince açık.” Anthor’un gözleri hararetliydi. “İkinci Vakıf Kalgan’da.”</p>

  <p>Turbor sözünü kesti. “Ben Kalgan’daydım, Anthor. Üç hafta boyunca oradaydım. Eğer orada bir İkinci Vakıf var idiyse, ben deliyim. Kişisel olarak, ben senin deli olduğunu düşünüyorum.”</p>

  <p>Genç adam, ona doğru öfkeyle dönüverdi. “Öyleyse sen şişko bir budalasın. İkinci Vakıf’ı ne sanıyorsun? Bir dilbilgisi okulu mu? Bir sürü ışık huzmesiyle dolu parlak bölgelerin, uzaygemisi yolları boyunca yeşil ve mor yazılarla ‘İkinci Vakıf’ yazdığını mı sanıyorsun? <i>Beni</i> dinle, Turbor. Her neredelerse, sıkı bir oligarşi kurmuşlar. Dünyaları galakside ne kadar iyi gizlendiyse, onlar da bulundukları dünyada o kadar iyi gizlenmiş olmalılar.”</p>

  <p>Turbor’un çene kasları kasıldı. “Davranışını beğenmiyorum, Anthor.”</p>

  <p>“Emin ol bu beni rahatsız ediyor,” diye geldi iğneleyici yanıt. “Burada, Terminus’ta etrafına bir göz at. Tüm pozitif bilimleri ve bilgisiyle, Birinci Vakıf’ın başlangıç noktasında, çekirdeğinde, merkezindeyiz. Peki nüfusun kaçı pozitif bilim adamı? Bir Enerji İleti İstasyonu’nu işletebilir misin? Bir hipernükleer motorun işleyişi hakkında ne biliyorsun? Ha? Terminus’ta bile gerçek bilim adamlarının sayısı, nüfusun yüzde birinden az.</p>

  <p>“Peki o zaman gizliliğinin muhafaza edilmesi gereken İkinci Vakıf ne yapar? Hâlâ uzmanlık bilgisi olanlar daha az olacak ve bunlar da kendi dünyalarından bile saklı tutulacaklar.”</p>

  <p>“Yani,” dedi Semic dikkatlice, “biz Kalgan’ı sadece temizledik…”</p>

  <p>“Öyle yaptık, öyle yaptık,” dedi Anthor alaycı bir tavırla. “Ah, o zaferi kutluyoruz. Şehirler hâlâ aydınlatılmış durumda, hâlâ havai fişek atıyorlar ve televizörler hâlâ bağrışıp duruyor. Fakat şimdi, <i>şimdi</i>, İkinci Vakıf’ı bir kez daha aramaya kalkıştığımızda, bakacağımız son yer neresi olacak? Evet? Kalgan!</p>

  <p>“Onlara gerçekten zarar veremediğimizi biliyorsunuz. Birkaç gemiyi yok ettik, birkaç bin kişi öldürdük, imparatorluklarını darmadağın ettik, ekonomik ve ticari güçlerine kısmen el koyduk; ama bütün bunların bir anlamı yok. Bahse girerim ki, Kalgan’ın asıl yönetici sınıfından bir kişinin bile kılına zarar gelmemiştir. Tam tersine, artık merak açısından da güvendeler. Ama benim merakımdan değil. Sen ne dersin, Darell?”</p>

  <p>Darell omuz silkti. “İlginç. Bunu iki ay önce Arcadia’dan aldığım bir mesaja uydurmaya çalışıyorum.”</p>

  <p>“Ah, bir mesaj demek!” dedi Anthor. “Nasıldı peki?”</p>

  <p>“Yani, pek emin değilim. Dört kısa sözcük. Ama ilgi çekici.”</p>

  <p>“Baksana,” diye sözünü kesti Semic, endişeli bir ifadeyle, “anlamadığım bir şey var.”</p>

  <p>“Neymiş o?”</p>

  <p>Semic sözlerini özenle seçti; her sözcük yaşlı dudaklarının arasından sanki gönülsüzce, teker teker çıkıyordu. “Bakalım, şimdi… Homir Munn, bir süre önce, Hari Seldon’ın İkinci Vakıf’ı kurduğunu iddia ederken yalan söylemiş olduğu fikrindeydi. Şimdiyse sen bunun böyle olmadığını, Hari Seldon’ın uydurmadığını ileri sürüyorsun.”</p>

  <p>“Doğrudur, uydurmamıştı. Hari Seldon İkinci Vakıf’ı kurduğunu söyledi ve öyle de yapmıştı.”</p>

  <p>“Tamam, ama söylediği bir şey daha vardı: İki Vakıf’ı galaksinin iki zıt ucuna kurmuştu. Şimdi, genç adam, işte bu bir uydurmadır, çünkü Kalgan galaksinin zıt bir ucunda falan değil.”</p>

  <p>Anthor’un canı sıkılmışa benziyordu. “Bu önemsiz bir nokta. O sözler koruyucu bir örtbas olabilir. Ama bir düşünsenize… Zihin ustalarını galaksinin ta öteki ucuna yerleştirmenin ne yararı olabilir? İşlevleri nedir? Planın sürekliliğini sağlamak. Peki, planın görünürdeki asıl oyuncuları kimlerdir? Biziz, yani Birinci Vakıf. Bizi amaçları doğrultusunda en iyi nereden gözetleyebilirler? Galaksinin öteki ucundan mı? Boş versenize! Aslında çok yakınımızdalar ve bu çok daha makul.”</p>

  <p>“İşte bundan hoşlandım,” dedi Darell. “Mantıklı görünüyor. Buraya bakın, Munn’un bilinci yerinde ve ben onu analiz etmemizi öneriyorum. Gerçekten de bir zararı olmaz.”</p>

  <p>Anthor itiraz edecekmiş gibi oldu, ama Homir başıyla hevesle onaylıyordu. Beş saniye sonra ise bileklerini aynı hevesle ovalamaktaydı.</p>

  <p>“Nasıl hissediyorsun?” diye sordu Darell.</p>

  <p>“Çürük çarık,” dedi Munn somurtarak, “ama boş verin. Buradaki şu zeki gence bir sorum olacak. Söylediklerini duydum ve bundan sonra ne yapılacağını merak etmek için izin istiyorum.”</p>

  <p>Tuhaf ve yersiz bir sessizlik oldu.</p>

  <p>Munn acı acı tebessüm etti. “Eh, Kalgan’ın İkinci Vakıf olduğunu farz edin. Peki Kalgan’dakiler kimin nesi? Onları nasıl bulacaksınız? Haydi buldunuz diyelim, haklarından nasıl geleceksiniz, ha?”</p>

  <p>“Ah,” dedi Darell, “gariptir ki buna yanıt verebilirim. Semic ve benim şu geçtiğimiz yarım yılda ne yapıyor olduğumuzu söyleyeyim mi? Bu, niçin Terminus’ta kalmaya istekli olduğuma başka bir açıklama getirebilir, Anthor.”</p>

  <p class="baslik7">“İlkin,” diye devam etti, “hepinizin şüphe duyabileceğinden de daha amaçlı olarak ensefalografik analiz üzerinde çalışıyordum. İkinci Vakıf zihinlerini saptamak, bir Değiştirilmiş Yükseklik bulmaktan daha güç ve ben tam olarak başarılı olamadım. Fakat yeterince yaklaştım.</p>

  <p>“Hiçbiriniz, duygusal denetimin nasıl çalıştığını biliyor musunuz? Katır’ın zamanından beri kurgu yazarlarının popüler konusu budur ve bununla ilgili bol bol saçmalık yazılmış, konuşulmuş ve kaydedilmiştir. Çoğunda, gizemli ve büyülü bir şey olarak alınmıştır. Elbette, öyle değil. Beynin, sayısız minik elektromanyetik alanların kaynağı olduğu herkesçe bilinir. Her duygu değişimi, bu alanı az çok karmaşıklaştırır ve bu da herkes tarafından bilinen bir şey olmalı.</p>

  <p>“Artık, bu değişken alanları sezebilen ve hatta onlarla birlikte tınlayabilen bir zihni kavrayabilmek mümkün. Bu da, beynin, keşfettiği her alan örüntüsünü ele alabilen özel bir organının var olabileceği anlamına gelir. Bunu tam olarak nasıl yapar, bir fikrim yok, ama bu önemli değil. Örneğin, ben kör olsaydım, fotonların ve enerji kuantasının önemini yine de öğrenebilirdim ve böylesi bir enerji fotonunun emilmesinin vücudun kimi organlarında, varlığı fark edilebilecek bir kimyasal değişime neden olabileceği bana makul gelirdi. Ama, elbette, renkleri bu sayede tanıyamazdım.</p>

  <p>“Hepiniz takip ediyor musunuz?”</p>

  <p>Anthor emin bir ifadeyle, diğerleri şüpheyle başlarını salladılar.</p>

  <p>“Böylesi bir kuramsal Zihin Tınılayıcı Organ, diğer zihinlerden yayılan alanlara kendisini ayarlayarak, halkça ‘duyguları okuma’, hatta ‘zihin okuma’ diye tabir edilen, ama aslında biraz daha incelikleri olan işi yapabilirdi. Ancak, diğerine zorla kimi uyarlamalarda bulunan benzer bir organ kurgulamak, kolay bir adım. Kendisinin daha güçlü alanıyla bir zihin, başka bir zihnin daha güçsüz alanını yönlendirebilir; tıpkı, güçlü bir mıknatısın, demir bir çubuktaki atomik ikiz kutupları yönlendirerek, manyetize olmuş bir halde bırakabileceği gibi.</p>

  <p>“İkinci Vakıfçılığın matematiğini, tam da tarif ettiğim gibi, bir organın sinirsel yollarının gerekli kombinasyonunu tahmin edecek bir fonksiyondan hareket ederek çözdüm; fakat, ne yazık ki bu fonksiyon, şu anda bilinen matematiksel araçlarla çözülmesi için fazla karmaşık. Bu çok kötü, çünkü bir zihin çalışanını, sadece ensefalografik deseninden tanıyamayacağım anlamına geliyor.</p>

  <p>“Ama başka bir şey yapabildim. Semic’in yardımıyla, Zihinsel Statik aygıtı olarak tanımlayacağım bir aygıt geliştirebildim. Elektromanyetik alanın ensefalograf tipinden deseninin kopyasını çıkaracak bir enerji kaynağı yaratmak, modern bilimin olanaklarının ötesinde değil. Dahası, tamamen rastgele işleyerek, bu özel zihin algısıyla ilgili, temas halinde olduğu diğer zihinleri kamufle eden bir tür ‘gürültü’ ya da ‘statik’ yaratabilir.</p>

  <p>“Hâlâ takip ediyor musunuz?”</p>

  <p>Semic kıkırdadı. Körlemesine tahmin etmiş ve tahmini doğru çıkmıştı. Yaşlı adamda hâlâ iş vardı.</p>

  <p>Anthor, “Sanırım ediyorum,” dedi.</p>

  <p>“Aygıtın,” diye devam etti Darell, “üretimi gayet kolay ve savaş araştırması çerçevesine girdiği için, Birinci Vakıf’ın tüm kaynakları da kontrolümdeydi. Şimdiyse, valinin ofisleri ve yasama meclisleri hep Zihinsel Statik ile çevrili. Kilit fabrikalarımızın birçoğu da öyle. Bu bina da. Şimdi bir bakıma gizliler. Nihayet, istediğimiz herhangi bir yer, İkinci Vakıf’tan ya da geleceğin bir Katır’ından tamamen güvende olabilir. Olay bu.”</p>

  <p>Eliyle yaptığı bir hareketle bitirdi.</p>

  <p>Turbor afallamışa benziyordu. “Öyleyse hepsi bitti. Büyük Seldon, hepsi bitti.”</p>

  <p>“Eh,” dedi Darell, “tam olarak değil.”</p>

  <p>“Nasıl yani tam olarak değil? Bir şeyler daha mı var?”</p>

  <p>“Evet, İkinci Vakıf’ın yerini henüz saptamadık!”</p>

  <p>“Ne,” diye kükredi Anthor, “demeye çalıştığın şey…”</p>

  <p>“Evet, Kalgan’ın İkinci Vakıf olmadığı.”</p>

  <p>“<i>Sen</i> nereden biliyorsun?”</p>

  <p>“Kolay,” diye homurdandı Darell. “Gördüğünüz üzere, <i>İkinci Vakıf</i>’<i>ın gerçekten nerede olduğunu biliyorum</i>.”</p>
</body>
</html>
