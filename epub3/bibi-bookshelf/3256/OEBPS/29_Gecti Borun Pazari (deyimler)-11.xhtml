<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>29_Gecti Borun Pazari (deyimler)-11</title>
		<link href="css/29_Gecti%20Borun%20Pazari%20%28deyimler%29.css" rel="stylesheet" type="text/css"/>
	</head>
	<body id="x29_Gecti-Borun-Pazari--deyimler-" xml:lang="tr-TR">
		<div>
			<p id="toc_marker-11" class="BASLIK01">BU YAŞTA BU ZEKÂ</p>
			<p class="govde-metin-orta"><span class="italic">Yaşına göre çok akıllı ve kurnaz olan. </span></p>
			<p class="govde-metin">Eski mahalle mektebi hocalarından Mahmut Çelebi, tatlıyı çok severdi. Öğrenci velileri onun bu özelliğini bildikleri için hocayı tatlısız bırakmazlardı. Sık sık baklava tepsisi göndererek hocanın gönlünü almak isterlerdi.</p>
			<p class="govde-metin">Yine bir gün kocaman bir tepsi baklava geldi. Mahmut Çelebi, baklava tepsisini rafa koyar koymaz karşısına bir adam dikildi:</p>
			<p class="govde-metin">– Hocam, sizi çok acele Vali Paşa istiyor, dedi.</p>
			<p class="govde-metin">Mahmut Çelebi, korku ve telaş içinde hazırlandı. Bir baklava tepsisine, bir de gelen adamın yüzüne bakıyordu. Tam da tatlıyı yiyeceği sırada çağrılmıştı. Aklı fikri baklava tepsisindeydi. Dışarı çıkarken bir kurnazlık düşündü. Olan biteni gören çocuklar tatlıyı yemesinler diye:</p>
			<div class="frame-4">
				<img class="frame-3" src="image/10_Gecti_Borun_Pazari_fmt.jpeg" alt="10_Gecti_Borun_Pazari.tif"/>
			</div>
			<p class="govde-metin">&#160;</p>
			<p class="govde-metin">– Çocuklar, rafa koyduğum baklava tepsisine sakın el sürmeyin! Çok iyi biliyorsunuz ki birisi bana düşmanlık olsun diye bu baklavaya zehir koyup gönderdi. Bir lokma yerseniz başınıza felaket gelir haaa!</p>
			<p class="govde-metin">Çocuklar: </p>
			<p class="govde-metin">– Hoca efendi, siz meraklanmayın! Biz baklavaya elimizi bile sürmeyiz, dediler.</p>
			<p class="govde-metin">Hoca, çocukların sözü üzerine biraz rahatladı ve sokağa çıktı. </p>
			<p class="govde-metin">Mahmut Çelebi gider gitmez çocuklar arasında bir kaynaşma başladı. Afacanların da aklı baklavadaydı. Hoca efendinin, baklavayı korumak için kendilerine böyle söylediğini anladılar.</p>
			<p class="govde-metin">Öğrenciler, baklava tepsisini raftan indirip birer ikişer atıştırmaya başladılar. Hoca efendiden biraz korkuyorlardı ama bu kez her şeyi göze aldılar. Arkadaşlarını kurtarmak isteyen Ali Abdullah adındaki bir öğrenci:</p>
			<p class="govde-metin">– Arkadaşlar hiç korkmayın! Ben hepinizi kurtaracağım. Göreceksiniz hiçbiriniz ceza almayacaksınız, dedi.</p>
			<p class="govde-metin">Ali, bunları söyledikten sonra hoca efendinin kapı arkasında duran bastonunu ortasından kırdı. Kırık parçaları yine oraya koydu. </p>
			<p class="govde-metin">Mahmut Çelebi okula döner dönmez gözü kırık bastona takıldı. Hemen bağırdı:</p>
			<p class="govde-metin">– Hangi yaramaz bu bastonu kırdı?</p>
			<p class="govde-metin"> Ali Abdullah, başını önüne eğerek ağlar gibi ortaya çıktı:</p>
			<p class="govde-metin">– Ben efendim! Çok üzgünüm ama oldu bir kez! Suçum büyüktür. Beni bağışlamayacağınızı biliyordum. Düşündüm, taşındım; dayak yiyip ölmektense zehirli baklavayı yiyip ölmeyi tercih ettim. Rafa koyduğunuz baklavaların hepsini yedim. Şimdi de ölümümü  bekliyorum. Hakkınızı helal edin hoca efendi. Siz de arkadaşlar, dedi.</p>
			<p class="govde-metin">Mahmut Çelebi, çocukların oynadıkları oyunu anladı. Gülmekten kendini alamadı:</p>
			<p class="govde-metin">– Bu yaşta bu zekâ! Siz aklınızla bin yaşayın çocuklar! Baklavalar afiyet olsun! Bana nasıl olsa yine baklava gelir, dedi.</p>
			<div class="frame-4">
				<img class="frame-5" src="image/11_Gecti_Borun_Pazari_fmt.jpeg" alt="11_Gecti_Borun_Pazari.tif"/>
			</div>
			<p class="govde-metin">&#160;</p>
		</div>
	</body>
</html>
