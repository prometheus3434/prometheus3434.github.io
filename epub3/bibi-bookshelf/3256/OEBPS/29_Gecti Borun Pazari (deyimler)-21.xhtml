<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>29_Gecti Borun Pazari (deyimler)-21</title>
		<link href="css/29_Gecti%20Borun%20Pazari%20%28deyimler%29.css" rel="stylesheet" type="text/css"/>
	</head>
	<body id="x29_Gecti-Borun-Pazari--deyimler-" xml:lang="tr-TR">
		<div>
			<p id="toc_marker-21" class="BASLIK01">ETEKLERİ ZİL ÇALMAK</p>
			<p class="govde-metin-orta"><span class="italic">Çok sevinmek, mutlu olmak, sevincini belli etmek.</span></p>
			<p class="govde-metin">Eski devirlerde Anadolu’nun bir şehrinde, herkesin sevdiği, saydığı, tatlı sözlü bir şeyh vardı.</p>
			<p class="govde-metin">Bu şeyhin pabuçlarının ucunda, cübbesinin eteklerinde yüzlerce kuzu çıngırağı vardı. Uzaktan bu şeyhin geldiği, çıngırağının çıkardığı sesten anlaşılırdı.</p>
			<p class="govde-metin">Bu çıngırağı neden taktığını soranlara:</p>
			<p class="govde-metin">– Efendim, insan bilmeyerek, görmeyerek yerdeki karıncaları çiğneyebilir. Onları ürkütüp kaçmalarını sağlamak için bu çıngırakları taşırım. Ayrıca çıngırakların sesini duyan, tehlikeli ve zararlı hayvanlar da benim onları ezeceğimi sanarlar. Saklandıkları yerden çıkıp kaçmalarına sebep olur, diye cevap verdi.</p>
			<p class="govde-metin">Bir gün güvenlik görevlileri, bir hırsızlık çetesini saklandığı yerden çıkmasını bekliyordu. O sırada çıngıraklı şeyh de oradan geçiyordu. Azılı çete, çıngırak sesini duyunca yakalanacağını sanarak bulunduğu yerden ortaya çıktı. Kaçmak isterken kıskıvrak yakalandı.</p>
			<p class="govde-metin">Azılı çetenin yakalanmasını sağladığı için emniyet kuvvetleri ve oraya koşan halk, sevincinden şeyhi kucaklayıp havaya kaldırdı. Bu sırada şeyhin eteklerindeki çıngıraklar da çok ses çıkardı, adeta zil çaldı. Zil sesinden herkes mutlu oldu.</p>
			<p class="govde-metin">Bu olaydan dolayı bu yörenin halkı, bir şeye sevinince “Etekleri zil çalıyor.”demeye başladı.</p>
		</div>
	</body>
</html>
