<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>29_Gecti Borun Pazari (deyimler)-2</title>
		<link href="css/29_Gecti%20Borun%20Pazari%20%28deyimler%29.css" rel="stylesheet" type="text/css"/>
	</head>
	<body id="x29_Gecti-Borun-Pazari--deyimler-" xml:lang="tr-TR">
		<div>
			<p id="toc_marker-2" class="BASLIK01">ADAM OLMAK</p>
			<p class="govde-metin-orta"><span class="italic">İnsanlığa faydalı hâle gelmek.</span></p>
			<p class="govde-metin">Adamın biri, oğlunun davranışlarını hiç beğenmezdi. Sürekli ona:</p>
			<p class="govde-metin">– Sen adam olmazsın, derdi.</p>
			<p class="govde-metin">Bu söz, çocuğun aklından hiç çıkmadı. Çocuk büyüdü, okudu, vezir oldu. Uzak bir yerde oturan babasını yanına çağırttı. Vezirin adamları, ihtiyar babayı yaka paça tutup vezirin karşısına getirdiler. Bulunduğu makamdan dolayı gururlanan vezir, babasına “Hoş geldin!” bile demedi. Ne yerinden kalktı ne de babasının elini öptü. Babasına gülerek:</p>
			<p class="govde-metin">– Ee, ne dersin baba? Bana hep: “Sen adam olmazsın!” derdin. Bak, vezir oldum. Şimdi bu duruma ne söyleyeceksin, dedi.</p>
			<p class="govde-metin">İhtiyar baba, acı acı güldü ve oğluna şöyle dedi:</p>
			<p class="govde-metin">– Ben sana vezir olamazsın demedim. Adam olamazsın dedim. Bak yine de adam olamamışsın!</p>
			<p class="govde-metin">– Neden böyle söylüyorsun?</p>
			<p class="govde-metin">– Neden olacak, adamlarına baban olduğumu söylememişsin. Onlar beni bir suçlu gibi tutup buraya getirdiler. Sonra, sen beni görünce ayağa kalkmadın. Bana “Hoş geldin!” demedin. Elimi öpmedin. Örfümüzden, kültürümüzden hiçbir şey almamışsın, insanlık yönün çok zayıf kalmış. Vezir olmuşsun ama hâlâ adam olamamışsın!</p>
		</div>
	</body>
</html>
