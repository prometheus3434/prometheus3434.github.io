<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>29_Gecti Borun Pazari (deyimler)-33</title>
		<link href="css/29_Gecti%20Borun%20Pazari%20%28deyimler%29.css" rel="stylesheet" type="text/css"/>
	</head>
	<body id="x29_Gecti-Borun-Pazari--deyimler-" xml:lang="tr-TR">
		<div>
			<p id="toc_marker-33" class="BASLIK01">MAYMUN GÖZÜNÜ AÇTI</p>
			<p class="govde-metin-orta"><span class="italic">Yaşanan bir olaydan ders almak. Yaşanan tecrübelerin insanın aklını başına getirmesi. Artık insanların akıllanması ve aldanmaması.</span></p>
			<p class="govde-metin">Çarşıdaki esnaflardan birinin evcil bir maymunu vardı. Adam dükkânda bulunmadığı zamanlar maymun, kapının eşiğine oturup kimseyi içeri almazdı.</p>
			<p class="govde-metin">Adam yine bir gün bir iş için dükkândan ayrıldı. Maymun da eşiğe oturdu. Dükkânı sahipsiz gören açıkgöz bir hırsız, maymunun karşısına geçip esnemeye başladı. Maymunu da esnetti. Maymun uyuyakalınca hırsız içeri girip alacağını alıp kaçtı.</p>
			<p class="govde-metin">Adam, dükkâna geldiğinde soyulduğunu anladı ve maymuna güzel bir sopa attı.</p>
			<p class="govde-metin">Bir başka gün yine aynı hırsız, dükkân sahibinin yokluğundan yararlanarak maymunlu dükkânı soymaya geldi. Yine eşikteki maymunu esnetmeye başladı. Ama maymun yediği dayaktan ders aldığı için gözünü bile kırpmadı. Üstelik, hırsıza doğru hırlayıp pençe savurmaya başladı. Hırsız anladı ki dükkâna girilecek gibi değil. Üzgün bir şekilde başını salladı ve kendi kendine:</p>
			<p class="govde-metin">– Artık maymun gözünü açtı. Burada bana iş yok, çekip gideyim bari, dedi.</p>
		</div>
	</body>
</html>
