<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">HALK PARTİSİNİ TANIYORUM</span></h1>
<p>1930'da Edebiyat Fakültesini bitirdikten sonra Türkiyat Enstitüsüne asistan olmuştum. Halk Partisini bu sırada tanıdım. Şöyle ki: 1932 Temmuzunda Ankara’da toplanan Birinci Ta ih Kongresi aklın ve ilmin asla kabul edemeyeceği bir hava içinde bocalar, Bayan Afetin Köprülü Fuat gibi tanınmış bir profesöre ders vermesi gibi hârikalara şahit olur ve sözüm ona yeni yeni ilim ufukları açıp yeni keşifler yaparken bir Halk Partili, ünlü profesör Zeki Velidi'yi hiç bir şey bilmemekle suçlandırdı ve: &quot;Zeki Velidi Beyin Darülfünundaki kürsüsü önünde talebe olarak bulunmadığıma çok şükrediyorum&quot; (1) dedi.</p>
<p>Türk tarihi üzerindeki otoritesi bütün dünyada tanınmış olan Zeki Velidi'yi teçhil eden bu nevzuhur bilgin, doktor Reşit Galip'ti. Kırkından sonra saz çalmağa başlayanların notaya ve usule pek aldırış etmeyecekleri muhakkak olmakla beraber doktor fazla il i gitmiş, beni ve Zeki Velidi'nin diğer talebelerini, hatta talebesi olmayanları öfkelendirmişti (2). Diğer yedi kişiyle birlikte ona derhal bir telgraf çektim:</p>
<p>Biz ise Zeki Velidi'nin talebesi olmakta iftihar ederiz. Bir de Zeki Velidi'ye yolladık: Tebrik ederiz.</p>
<p>Reşit Galip'e çekilen telgraf, kongrede bulunanların tabirince bomba gibi patladı. Belliydi ki Halk Partisi küçük sesleri bomba gürültüsü sanacak kadar ödlekti.</p>
<p>Kongre ve telgraf temmuz ayında olmuştu. Bizim bomba uğurlu gelmiş olacak ki, 19 eylül 1932'de Reşit Galip Maarif Vekilliğine getirildi. Devrimci olduğunu göstermeliydi. 13 Ağustos 1933 tarihine kadar süren vekilliği sırasındaki en mühim icraatı, hiç şüphesi inkılâbı korumak kaygısı ile, beni asistanlıktan alarak Malatya ortaokuluna Türkçe öğretmeni diye tayin etmesi oldu (13 Mart 1933).</p>
<p>Halk Partisi ile tanışmağa başlıyordum. Nazik bir eda ile silindir şapkasını çıkararak elini uzatmış ve kendisini takdim etmişti:</p>
<p>&quot;Bendeniz Halk Partisi...&quot;</p>
<p>Ben de nezakette ondan aşağı değildim..</p>
<p>&quot;Teşerrüf ettim efendim...&quot;</p>
<p>8 Nisan 1933'te Malatya'da vazifeye başladım. Ömür bir yerdi. Devletin kâğıt parasına pek itibar yoktu. Liraları, daha eksiğine çil Osmanlı kuruşlarıyla değiştiriyor, kahvelerde bu çilleri harcıyorduk. Kahve deyip de geçmemeli... Okuldan çıkan öğretmenler soluğu kahvelerde alır hararetli tavla maçları yapılırdı. Garsonlar, tıkalı yoldan geçmek istedikleri zaman &quot;Pardon&quot; diye müsaade almasını biliyorlardı.</p>
<p>Halk Partisinin tedbirli ve feyizli idaresi sınıflarda da gözüküyordu. Trahomlu talebeler dershanelerin arka tarafındaki ayrı sıralarda otururlardı. Fakat biz ödev kâğıtlarım toplarken hepsini birbirine karıştırmak ihtiyatsızlığım yapardık. Çocukların da ayrılığa pek aldırış ettikleri yoktu.</p>
<p>Birbirlerinin sıralarına geçerlerdi. Öğrencileri trahomlu, trahomsuz diye ikiye ayırmak, milleti ikiye bölmek, belki de bir nevî ırkçılık olsa gerekti. Demokrat millet buna tahammül etmemekte haklıydı. İmtiyazsız, sınıfsız, kaynaşmış bir millet değil miydik? Trahom meselesinde de talebe birbiriyle, biz de talebeyle kaynaşıp gitmiştik.</p>
<p>Bir defa trahomla savaş doktoruna gittimdi. Gözlerim kanlanmıştı. O zaman hükümet pek müsamahakârmış... 1944'te olsaydı gözü kanlı, katil, faşist diye adamı tevkif ederlerdi.</p>
<p>Doktor rint bir adamdı. &quot;Trahom bulaşıcı bir hastalıktır diye tedavi ediyoruz ama ald rma. Bulaşıcı olsa şimdiye kadar hepimize geçerdi.&quot; diye kestirip attı. Türkiye'de mikrop olmadığı hakkındaki nazariye doğru çıkıyordu.</p>
<p>Anlaşılan, mikrop denen hayvancağız güllük, gülistanlık yerlerden hoşlanıyordu; çöplük, çöpistanlıklara iltifat buyurmuyordu. Yahut da doktor İzzeddin Şadan'ın dediği gibi mikrop Pasteur'ün ve Koch'un uydurmasıydı. Kim görmüştü ki? Tanrının yaptığı gözle görülmeyen bu yaratık, insanın yaptığı mikroskopla mı görülecekti?</p>
<p>Malatya'da dört ay kadar kaldım. Edirne Lisesi edebiyat öğretmenliğine tayinim şüphesiz bir yükselişti. Ekselans Halk Partisi bana: Yüksel ki yerin bu yer değildir, Öğretmen oluş hüner değildir.Diyordu.11 Eylül 1933'te Edirne'de işe başl dım. Doğrusu Malatya'dan ayrılmak pek kolay değildi. Orada çok orijinal öğretmenler vardı. Ortaokulun Rıza adında bir müdür yardımcısı vardı ki üç ay önceki gazeteleri okur ve bazı makaleleri deftere kopya ederdi. Günü gününe kopya etmeğe yetiştiremediği için o zaman üç aylık bir geri kalış olmuştu. Allah selâmet versin, hâlâ aynı metotla gidiyorsa şimdi İkinci Cihan Savaşma başlamış olmalıdır. Bir tabiiye öğretmeni &quot;Saraç amca&quot; vardı ki akşamlan iki kadeh içince tek başına &quot;müteaddit ordulara karşı&quot; harp ettiğinden bahsederdi. Fakat Edirne, Malatya'yı hiç aratmadı. Boru değil, Osmanlılara başkentlik etmiş şehirdi.</p>
<p>Yahudilerle çingeneler nüfusun yarısını teşkil ettiği, bakımsız olduğu halde yine de gösterişli bir Türk şehriydi. Ya o camiler, ya o Selimiye? Akşamları gönlüm uhreviyetle dolardı. Erkek Lisesi, Erkek Öğretmen Okulu, Kız Öğretmen Okulu birbirine pek yakın, âdeta bir sacayaktı, öğrenciler uyanık, öğretmenler kalabalık ve çoğu hiç olmazsa insanın iyi gününde iyi kimselerdi. Ucuzluğa da diyecek yoktu. Şimdi masal gibi gelecek ama, 2025 kuruşa mükemmel şekilde, âdeta sefahat yaparak bir öğün yemek kabildi.</p>
<p>Hiç unutmam: bir öğle vakti lokantada iki çatalla birden yemek yiyen bir adam görmüştüm. Yanlış anlaşılmasın, iki çatalla yemek yiyordu. Görülmeğe değer manzaraydı. O gövdeye göre dört çatalla da yese olurdu ama ben yine yadırgamıştım. Adamcağız 100 kuruştan fazla para ödeyip çıkmış, benim gibi 20 kuruşluk hovardaları şaşkına çevirmişti. Lokanta sahibinden öğrendik, mebusmuş, yani saylav. Doğrusu, Halk Partisine teşekkür etmeliydik. Ya bu adamın saylaviyetini alıp da büyükelçi diye bir yere gönderseydi? Malatya'da olduğu gibi Edirne'de de öğretmenlerin çoğu kendilerini içkiye vermişlerdi. Yalnızlık duygusu benliğimizi sarardı. Herhangi bir şarkı insanı duygulandırmağa yeterdi.</p>
<p>Edirne'nin Kapalı çarşısından ilk geçişimde şaşırmıştım. Dükkâncılar İstanbul Kapalı çarşısında olduğu gibi bağırıp çağırmıyor, müşteri kızıştırmıyorlardı. Meğer bütün dükkân sahipleri Türk’müş... Demek hâlâ lonca zamanının ahlâkını yaşatıyorlardı.</p>
<p>Bir gün ortaklaşa bir duygunun dürtüsüyle bir toplantı yapıp milliyetçi bir dergi çıkarmak için konuştuk. Üç okulun hocalarından çoğu hazırdı. Derginin adı üzerinde tartışıldı. Bir iki kişi &quot;Meriç&quot; dedi. Lise müdürü Suut Kemal &quot;İçten&quot; olsun diye orijinal bir fikir attı. Bazıları da &quot;Düşünce&quot; yi beğendiler. Erkek Öğretmen Okulu müdürü Reşat Tardu işi şakaya vurdu: &quot;Meriç kenarında içten bir düşünce olmaz mı?</p>
<p>Eh, serde Irkçılık, Turancılık var. Turancı bir teklif de benden: Orhun!</p>
<p>Ve arkasından şatafatlı bir savunma... Toplantımız o zamanki Millet Meclisivâri bir davranışla bitti: İttifakla kabul. Derginin sahibi ben olacaktım. Para işlerine Erkek Öğre men Okulu hocalarından Ali Oğuz bakacak, İstanbul’da bastırılacaktı. Suut Kemal, Reşat Tardu, Ali Oğuz.. Bu isimleri yazmak galiba ifşa kabilinden bir şey oldu. Ya 1962'de Halk Partisi iktidara gelir de faşist Atsız’la işbirliği yapanları sorguya çekerse... Bir defa yazmış bulunduğum için de artık geriye dönemem. Dönmenin her türlüsünden iğrenirim. O halde bu üç arkadaşa kendilerini kollamak kalıyor. Orhun'un ilk sayısı 5 Kasım 1933'te çıktı.</p>
<p>En eski Türk tarihi hakkında epey zamandır topladığım notları &quot;Türk tarihi üzerinde toplamalar&quot; başlığı altında yayınlamaya başladım. Bunun önsözünde de o zaman liselerde okutulan mahut dört ciltlik tarihi tenkit ettim. Bu da ikinci bomba oldu. Doğrusunu isterseniz ben edebiyat değil, atom fiziği ve kimya tahsil etmeliymişim...</p>
<p>Suut Kemal'le Reşat Tardu'da şafak attı. Birincisi lisenin, ikincisi erkek öğretmen okulunun müdürü idiler. Müdür yani Halk Partisinin bir zamanki deyimi ile çevirgen... Çevirgenler, doğru dürüst çevirdikleri okullarım bir hidrojen bombasıyla darmadağınık edemezlerdi. O zaman atom atom ve hidrojen bombaları yoktu ama dinamit vardı. Dinamiti patlatan da kendilerinin ortak oldukları derginin sahibi idi.</p>
<p>Korku yalnız dağları değil, zat işleri müdürlüklerini de bekler... Çağırıp benimle konuştular. Onlar &quot;illâ&quot; dediler. Ben &quot;lâ&quot; dedim ve sonunda Yavuz Sultan Selim'vâri bir sözle tartışmayı bitirdim: &quot;Siz ayrılsanız bile ben dergiyi tek başıma çıkarırım!&quot; Ruhuna rahmet büyük Yavuz! İnsan seni taklit etmekle bile karşısındakileri susturuyor.</p>
<p>Aralık ayının sonlarında birkaç günlük izinle İstanbul’a gelmiştim. Arkamdan 23 Aralık 1933 tarihiyle lisenin resmî bir kâğıdı yetişti: Vekâleti celilenin 27/12/1933 tarihli telgrafıyla Vekâlet emrine alındığınız bildirilmiştir efendim. Bu işlem, bana bildirilmeden önce İstanbul’da duyulmuş ve yayılmıştı. Vekâlete teşekkür etmeliydim. Çünkü emri telgrafla bildirerek bana verdiği ehemmiyeti gösteriyordu. Demek onlar katında önemli kişilerden olmuştuk. Beni işimden çıkaran Vekâleti celilenin o zamanki vekili cehli Hikmet Bayur'du. Halk Partisi kendisini bana tanıtırken maskesini biraz aralamış, o güzelim yüzünün bir parçasını göstermişti.</p>
<p>30 Aralık 1933'te Maarif Vekâletinin Zat İşleri Müdürlüğü, Edirne Lisesine resmî bir yazı yazarak vekâlet emrine alınmamın sebeplerini bildirdi. Edirne Lisesi de 3 Ocak 1934'te bana bu yazının suretini gönderdi.</p>
<p>Zat İşleri Müdürlüğü, benim hareketim, öğretmenlerin terfi ve tecziyeleri hakkında elde mevcut kanunun cezaya ait hükümlerinin hiç birisine uymamakla beraber inkılabımızın millî kültür prensiplerine aykırı olduğu için öğretmenlik yapamayacağımı bildiriyordu.</p>
<p>Maske düşmüş, Halk Partisinin suratı sırıtmıştı. Bir yüzdü ki sormayın gitsin: Nâmubarek yüzü bin Nil ü Fırat'ı kurutur.</p>
<p>Ben kötü kişi olunca Orhun'a para vererek yardım eden öğretmenler, yani ülkü ortaklarım benimle ilgilerim kesip bunu çok imzalı bir yazı ile bana bildirdiler. Yaya kalmış tatar ağasına benziyordum ama, hani yakışmıyor da değildi. Ne de olsa serde Turancılık vardı.</p>
<ul style="list-style:none;"><li>
<p>(1) Birinci Tarih Kongresi, 388.</p></li>
<li>
<p>(2) Edebiyat Fakültesinin hangi dalından mezun olduğum hakkında, bazen en yakın dostlarımın bile yanıldıklarını görüyorum. Bizim zamanımızda Edebiyat Fakültesinin dört dalı, o zamanki tabirle zümresi vardı: Edebiyat, Tarih, Coğrafya, Felsefe. Ben Edebiyat zümresi mezunuyum ki, bugün buna Türkoloji dalı diyorlar. Fakat o zamanki usule göre her zümre talebesi, öteki zümrelerden bir derse haftada iki saat, yahut iki derse birer saat devam etmek mecburiyetinde idi. Ben Türk tarihini seçmiştim. Mezun olurken Türk tarihinden de imtihan verdim.</p></li></ul>
<ul style="list-style:none;"><li>
<p><span style="font-weight:bold;">2. Bölüm HALK PARTİSİ'NİN POLİSİ</span></p></li></ul>
<p>Bakanlık emrine alınınca, yani azlolununca İstanbul'a gelip Orhun'u tek başıma çıkarmağa başladım. Ev sahibi neden İstanbul'a geldiğimi sordu. Vekâlet emrine alındığımı söyledim. &quot;Ya, tebrik ederim!&quot; dedi. Terfi ettim sanmıştı. Ne de olsa apartman sahibiydi. Teferruatla uğraşacak değildi.</p>
<p>Bana aylığımın dörtte biri nispetinde açık maaşı veriyorlar, bu da 10 lira kadar bir şey tutuyordu. 500 nüsha basılan ve hepsi satılan Orhun'dan da bir iki lira kâr geliyordu. Yiyip içip Halk Partisine dua etmeliydim. Galiba lüks yapmak, lüks yaşamak, hovardalık etmek istemiş olacağım ki yeni bir iş bulmak için de öteye beriye başvurdum.</p>
<p>Bir gün öğle yemeği yerken kapı çalındı. Baktım: Resmî bir polis. Beni Beyazıt merkezinden istediklerini bildirdi. 'Yemeğimi yiyip gelirim, sen bekleme!&quot; dedim. Çok acele ve mühim olduğunu söyledi. &quot;Yemeğimi bırakacak kadar mühim mi?&quot; diye sordum. Mühimmiş. Birlikte gittik. Beni bir komiser muavininin karşısına çıkardı. Bu, Yedisekiz Hasan Paşanın imza atması gibi hödüksel bir şahsiyetti. Beklememi söyledi. Acele bir iş için yemekten kaldırılmış olan adamın acelesizce bekletilmesindeki ruh durumu malûm... Epey bir zaman sonra neyi, kimi, niçin beklediğimi sordum. Bir polis memuru gelecekmiş, onu bekliyormuşum... &quot;Böyle olacağını bilseydim yemekten kalkıp gelmezdim!&quot; dedim. Hödüksel şahsiyet tam baba dostu imiş... Bana öfkeyle &quot;Vare, sıvışaydın!&quot; diye öğüt verdi.</p>
<p>Nihayet beklenen polis memuru geldi. Askerlik şubesine gideceğimizi söyledi, askerlik şubem Eminönü şubesidir. Polis aksi istikamete yönelince dikkatim çektim &quot;Biz Fatih şubesine gidiyoruz&quot; dedi. Eminönü askerlik şubesinin Fatih askerlik dairesine bağlı olduğunu biliyordum. &quot;Belki oraya gidiyoruzdur&quot; diye düşündüm. Polislere göre her şey devlet sırrı olduğu için bir şey söylemezler, açıklama yapmazlardı.</p>
<p>Gide gide Fatih askerlik dairesine değil, askerlik şubesine vardık. Yüzbaşıya bu kepazeliğin ne olduğunu sordum. Gülmekten katılacaktı. Meseleyi anlattı: Kırıkkale'deki askerî okula öğretmen olmak için dilekçeyle başvurmuştum. Münhalları mı yokmuş, beni mi istememişler, her neyse, orası mühim değil, okul, verdiğim adrese göre beni Fatih şubesine yakın diye düşünerek, oraya dilekçemin cevabım göndermiş... Şube de, en yakın polis merkezine yazarak: &quot;Atsız'a bild rin; boş zamanında bize uğrasın!&quot; demiş. Polis &quot;Haber verin, uğrasın!&quot; &quot;Mevcutlu olarak hemen geti in!&quot; diye tefsir etmiş. Tefsir bu, olamaz mı? Biz ne tefsirler gördük.</p>
<p>Anlaşılan, Halk Partisinin polisi önce ateş ediyor, sonra nişan alıyordu. Taktik meselesi...</p>
<p>Bu, muhteşem bir tanışma töreni idi. Meğer muhteşemden daha muhteşem bir tanışma daha olacakmış. O da şöyle oldu:</p>
<p>1940 - 1941 ders yılında özel Boğaziçi Lisesinin edebiyat öğretmenlerinden biri de bendim. 1940 Aralık ayının son günlerinden birinde, akşam eve dönünce bir kalabalıkla karşılaştım. Küçük çocuğuma bakmak daha kolay olsun diye zevcemin öğretmenlik ettiği Göztepe Kız Orta Okulunun tam karşısındaki bir evi tutmuştuk. Polis, bekçi, muhtar, hep ordaydı. İmam da olsa dinî - millî bir tören var diyecektim.</p>
<p>İşin sakalık tarafı yoktu: &quot;Ev basılmıştı. Daha o zamanlarda da benim faşist; Hitlerci falan olduğum söyleniyordu ya... Zevcemin beni yatıştırmak için: &quot;Bazı mektuplara bakıyorlar!&quot; demesine Hitler'den gelen mektuplara mı?&quot; diye cevap vererek odaya girdim. Zaten ev aşağı yukarı bu büyük odadan ibaretti. Hem misafir kabul salonu, hem yatak odası, hem de soğuk günlerde yemek odası; hepsi o...</p>
<p>Odadaki iki sivil polis beni pek nazikâne selâmladılar. Nezakete de hiç yüzüm yoktur. Ne de olsa Osmanlı ve İstanbul terbiyesi almıştık. Kızgınlığım geçti.</p>
<p>Sivil komiser Avni, masanın üstündeki bir yığın mektubu inceliyordu. Bu mektupları bir gün önce Maltepe'deki asıl evimizden soba yakma işinde kullanmak üzere ben getirmiştim. Nasılsa kalmış bir yığın mektuptu. Bekçi ile resmî polis kapıda bekler, muhtar odada iskemlede oturur, sivil memur ayakta dururken (çünkü ona ikram edilecek iskemle yoktu), komiser bilhassa Edirne'den gelmiş mektup var mı diye araştırıyor, bazılarını ayırıyordu.</p>
<p>Meğer muhtarla bekçi siyasî ve idarî nezaketmiş. Polis ev bastı demesinler diye tanık ve gözcü olarak getirilmiş, ince zekâ...</p>
<p>Epey uzun süren bir araştırmadan sonra bir kısım mektuplar ayrıldı. Sonra komiser Avni bana kuyruklu bir yalan söyledi: &quot;Emniyet müdürü beyle şube müdürü bey zatı âlinizi bekliyorlar. Bu mesele hakkında biraz konuşacaklar.&quot;</p>
<p>Zatı âlim bu yalana inanmakla beraber gecenin karanlığında, bu kadar geç vakitte beklenmemi garipsedim. Komiser teminat verdi: &quot;Sizin için kaldılar. Meselenin ne olduğunu da onlar biliyorlar&quot;</p>
<p>Doğrusu, bu kadar mühim bir şahsiyet olduğumu bilmiyordum. Onların beni her ne suretle olursa olsun Emniyet Müdürlüğüne götürmek için emir aldıklarının da farkında değildim. Nezakete yüzüm tutmaz dedim ya, bu nazik adamları kırmamak için yorgun argın, kış gecesinde yola koyulduk. Ne de olsa Türk'üz. Yalana dolana pek aklımız ermiyor.</p>
<p>Muhtarla bekçi yolda, resmî polis istasyonda ayrıldı. Komiser de bir iki istasyon sonra kayboldu. Ben öteki siville birlikte Emniyet Müdürlüğünün hâlâ bulunduğu Sanasaryan han na geldim. Yol boyunca söylediği en mühim lâf &quot;Üstünüze afiyet biraz soğuk almışım&quot; demek oldu.</p>
<p>En üst kattaki birinci şubeye, yani siyasî kısma çıktık. Ne Emniyet Müd rü, ne Şube Müdürü... Yalnız bir iki memur vardı. Beni getiren memur odadakilere gizlice bir şeyler söyledikten sonra çekildi. Burası memurların çalışma odasıydı. Birçok masalar bulunuyordu. Nöbetçi olan memurlar masalara battaniye seriyor, ikinci bir battaniyeye de sarılarak yatıyorlardı. Konuksever kişiler olacaktı ki, bana da bir battaniye verdiler. Fakat ben yatmayarak sabaha kadar sandalyede oturmayı tercih ettim. Uykusuz geceler... Bunlar, benim için sudan denemelerdi.</p>
<p>Sabah oldu. Komiser Avni de gözükmedi amma ben hâlâ aldatıldığımın farkında değildim. Saatler geçip de müdür bey ve şube müdürü beyle tanışmamız geciktikte bazı memurlara başvurarak beni dün geceden beri bekleyen bu iki kişiye haber ulaştı malarını söylemeye başladım. Emniyet Müdürlüğünde &quot;Hayır, olamaz, sonra&quot; diye bir şey yoktu. Hepsi büyük bir nezaketle &quot;Peki&quot; diyor, fakat bu peki diyenleri bir daha görmek kabil olmuyordu. Meğer o sırada merak ederek beni aramaya gelen zevcem de &quot;Peki efendim, hemen şimdi&quot; diyerek atlatılıyor ve birinci şubenin iki kapısı arasında mekik dokuyormuş..</p>
<p>Öğleyin, biraz geç olmakla beraber, bende şafak attı. Aldatıldığımı çok şükür anlayabilmiştim. Buraya neden getirildiğimi ve ne zamana ka ar kalacağımı bilmediğim için titizleniyordum. Polislerle arada çatışmalar başladı. Adalet, hak, hukuk gibi nesnelere inanmış bir gafil olacak bir polisin kabalığına: &quot;Eladlü esâs ilmülk - Adaletsizlikle devlet yıkılır&quot; diye karşılık verdim. Biraz sonra da İrfan adlı bir komiser muaviniyle sert bir tartışma yaptım. Onlar birinci şubeye getirdikleri zavallılara her türlü muameleyi yapmağa, falaka atmağa falan alışmış olmak dolayısıyla kendileriyle, dişe diş, göze göz çekişen bir müşteriye katlanamıyorlardı. Dört yıl sonra, 1944'deki ziyaretimde saçları bembeyaz, çökmüş, kendisini alkole vermiş olduğu için arkadaşları tarafından acınan bir insan olarak gördüğüm İrfan beni tehdit etti: &quot;icap ederse başka türlü muamele ederiz!&quot;</p>
<p>Vay!.. İşler tıkırında gitmiyordu. Ama Türk’üz dedik ya... Türk demek, her zaman için acar ve dalavereli işlerde her zaman toy bir kişi demektir. Ben de o sırada 35 yaşımda küçük bir çocuktum. İrfana dört yüz dirhemlik bir cevap verdim. Bunun üzerine düşman kuvvetleri merkezden taarruza geçti:</p>
<p>&quot;Demin yıkılır diyerek neyi kastetmiştin?&quot;</p>
<p>Kuvvetimiz ne kadar az olursa olsun, biz büyük (stratej)ler, böyle cephe saldırışlarıyla sarsılır takımdan değildik. Baraj ateşiyle karşılık verdim:</p>
<p>&quot;Sen benim deminki sözümü bırak da burada neye beklediğimi, müdürlerle ne zaman görüşeceğimi söyle. Bunların cevabını vermeden benden tek kelime alamazsın.&quot;</p>
<p>Hızla kayboldu. Biraz sonra bir memurla kâğıt yollayarak beni sorguya çekmek istedi. Bu memur benimle ilk çatışan ve benden &quot;eladlü esâs ilmülk&quot; vecizesini öğrenen adamdı. Demek İrfan’a bu lâfı yetiştiren oydu.</p>
<p>İrfan’la savaşımız iyi oldu. Hem açlığımı ve yorgunluğumu hem de vaktin nasıl geçtiğini duymadım.</p>
<p>O zaman henüz ceza hukuku bilgini olmamıştım ama devleti ve kanunları tahkir suçundan başıma iş çıkaracaklarını sağduyu ile sezmiştim. Vasıta olan memur gidip gelerek direndikçe ben de savsaklama taktiği ile düşmanın teşebbüslerin boşa çıkarıyor, ona büyük kayıplar verdiri ordum. İrfan her seferde biraz taviz vere vere sonunda soruyu: &quot;Memurla aranızda geçen hâdiseyi anlatınız&quot; şekline çevirmek zorunda kalınca ben de nihayet süngün süngüye savaşı kabul ettim. Kalemle yapılacak bu süngüleşmeyi nasıl olsa kazanırdım. Çünkü ben Türk’tüm. Ya karşı taraf? Karşı taraf Halk Partisi idi.Maksada birdenbire girmek görgüye aykırı olduğu için yazıya bir övünçle başladım. Açık vermeden hâdiseyi anlattım. İmzamı atıp verdim.</p>
<p>Devletin temeli adalettir, adalet olmazsa yıkılır demekte ne suç, ne de hakaret vardı. Ama Halk Partisi çağında her şey hakaret sayılırdı. Zavallıcıklar illâ ki hakaret görmek isterlerdi.</p>
<p>Fakat kanunlarda da açık bazı kayıtlar bulunuyordu. Tanzimat zamanı fıkrasında olduğu gibi gâvura gâvur denmeyecekti.</p>
<p>Bizim yazı bittikten biraz sonra beni bi nci şube müdürünün istediğini söylediler. Acayip! Hangi dağda kurt ölmüştü? 18 saattir beklediğim müdürün odasına girince bir de baktım ki zevcem de orada değil mi? Meğer birinci şubenin kapılarında saatlerce oyalandıktan ve &quot;Evet efendim, peki efendim, şimdi efendim&quot; nakarat ile aldatıldıktan sonra Emniyet Müdürlüğünün diğer şubelerinden birinde kadın komiser olarak çalışan eski bir lise arkadaşını bulmuş ve onun delaletiyle birinci şube müdürünün yanma girerek dün geceden beri mevkuf olduğumu falan anlatmış, birinci şube müdürü de o zaman beni hatırlamış...</p>
<p>Şube müdürü Edip Yavuz nazik, kültürlü ve milliyetçi bir adamdı. Polislerinden şikâyet ettiğimiz zaman güldü. İhtiyar bir İngiliz’in adresini tespit için gönderdiği iki memurun, zavallı İngiliz’i yaka paça birinci şubeye getirdiklerim anlattıktan sonra: &quot;Polis aklı!&quot; dedi. Tevkifimin sebebim Edip Yavuz da bilmiyor, benimle gayet açık ve samimi bir şekilde konuşuyordu. Ben şube müdürünün odasında iken sık sık komiserler falan geliyor, açık veya gizli konuşarak çıkıyordu. Komiser Sedat'la Parmaksız Hamdi'yi de ilkönce burada gördüm. Bir aralık komiser muavini İrfan da girdi ve şube müdürü tarafından itibarlı tutulduğumu gördüğü için olacak, beni batırmak üzere açtığı sorgudan bir daha ses çıkmadı. İtibar kürkünü giymiştim ya, &quot;Ye kürküm ye!&quot; diyebilirdim. Biraz sonra şube müdürünün kılavuzluğu ile bir aşağıdaki kattaki Emniyet Müdürlüğü odasına girdik. Emniyet Müdürü Mahmut Muzaffer Akalın da ciddi, terbiyeli ve cin gibi bir adamdı. Bende bir şok tesiri yapmak için mazimi kısa ve keskin hatlarla</p>
<p>saydı, ilk evlenmemden de bahsetti. Halk Partisi benim bu ilk evlenmem ve ayrılmamla çok ilgileniyordu. Nitekim 1944 olaylarında da bu sakız çiğnendi. Acaba Halk Partisinin varlığı mı tehlikeye girmişti? Yoksa memlekette metin bir aile ahlâkının taraflısı olan bu parti, çocuklara kötü örnek olmasın diye mi bir öğretmenin boşanmasını doğru bulmuyordu? Ben Medenî kanunun bana verdiği haklar ve yetkiler içinde, hususî hayatımı ilgilendiren bir iş yapmıştım o kadar. Ben de onların boşanma ve yeniden evlenmeleri hakkında dosya tutsam acaba Türkiye'de bir kâğıt buhranı olmaz mıydı? Ya, 1944 mağdurlarından arkadaşımız Nurullah Banman gibi dört defa evlensem ne olacaktı? Her halde bir felâket olacaktı. Bu mesele yüzünden belki de devletin dış siyaseti ile uğraşmaya vakti kalmayacak ve on yılda on beş milyon er yaratmaya, yurdu çelik ağlarla örneğe imkân bulunmayacaktı.</p>
<p>Sözü uzatmayalım; benden alman mektuplar hakkında izahat vermek üzere yarın tek ar birinci şubeye uğramak kaydıyla o gece serbest bırakıldım.</p>
<p>Mektuplar hakkındaki sorularla savaları üç gün sürdü. Zabıt tutuluyor, arada millîvatanî kısa tartışmalar oluyordu. Edirne ile münasebetimin ısrarlı bir şekilde sorulmasına mânâ veremiyordum. Bu üç günlük sorgunun büyük bir kısmında Muzaffer Akalın da bulundu. İş bitti. Aradan aylar geçti. Cihanın gürültüleri arasında başımdan böyle bir vaka geçtiğini unuttum bile...</p>
<p>Bir akşam, Boğaziçi Lisesinde M dersimi bitirip aslında bir saray olan okulun kapısından çıktığım zaman beni bekleyen bir yedek subayla karşılaştım. Selâmlaştık. Manâlı bir şekilde yüzüme bakarak: &quot;Tevkif olundunuzdu, değil mi?&quot; diye sordu. Beynimde bir yer aydınlanmağa başladı. Yedek subayın anlattıkları karanlık bir yer bırakmadı. Hâdise şu idi</p>
<p>Aslında bir ilkokul öğretmeni olan bu yedek subayla iki defa konuşmuştum. Atsız Mecmua ve Orhun dergileri dolayısıyla ben tanıyordu. İkinci konuşmamız Beyazıt camiinin yanındaki meşhur Küllük akademisinde olmuş ve yanımızda öğretmenin nişanlısı da bulunmuştu. Bundan sonrasını şöyle anlattı: Edirne'de evlenmişler... Fakat kadın soysuz çıkmış ve kocasına ihanet ederken suçüstü yakalanmış... Anlaşılan, kadın soysuz olduğu kadar da şirretin birisi imiş... Kocasını hemen polise haber vermiş; &quot;Atatürk öldüğü zaman hükümet darbesi yapacaktı!&quot; demiş... &quot;Kiminle?&quot; diye sormuşlar. &quot;Atsızla&quot; cevabını vermiş...</p>
<p>İşte Atsız oldu mu derinleştirmeğe lüzum yoktu tabiî. Yapar mı yapar... Derhal öğretmeni tevkif ederler. Zavallı dert anlatmağa çalışır:</p>
<p>Yahu! Bu kadının sözüne inanılır mı? İnsan durur durur da bu ihbarı tam suçüstü yakalandığı zaman mı yapar? Atatürk öldüğü zaman yapılacak hükümet darbesi iki yıl sonra mı yapılır? Hükümet devirmek için bir Atsız'la bir ben yeter miyiz?&quot;</p>
<p>Polise söz anlatmak kabil olmaz. Ya kadının söyledikleri doğru ise... Hemen İstanbul polisine telgraf çekilir. Komiser Avni de gelip &quot;Sizinle görüşecekler&quot; diye beni kandırır.</p>
<p>Ben yine bir gece Emniyet Müdürlüğünde sabahlamakla işin içinden sıyrılmıştım. Zavallı öğretmen ise haftalarca mevkuf kalmıştı.</p>
<p>Çok ucuz yaşıyorduk.</p>
<p>Demek ki Halk Partisini devirmek Kostarika'da hükümet darbesi yapmaktan kolaydı.</p>
<p>İşte Halk Partisinin polisiyle böylece tam bir tanışıklık olmuş ve ben gönülden dua etmiştim:</p>
<p>&quot;Aklım sana emanet, ulu Tanrı!&quot;</p>
<p>Fakat en son defa şahit olduğum rezilâne bir manzara beni Halk Partisinin polisinden de, Kendisinden de, Millî Şef’ten de tiksindirdi.</p>
<p>Bir gün, yine eve dönmek üzere Köprüden vapurla Haydarpaşa’ya çıktım. Âdet olduğu üzere yüzlerce yolcu ile birlikte Haydarpaşa garının merdivenlerini tırmandık. Garın içinde kalabalık bir resmî ve sivil polis kadrosu bulunuyor ve bunlar, vapurdan çıkan halkı, banliyö treni e gitmekten alıkoyarak sağ taraftaki, hani şu kullanılmayan bekleme odalarına sevk ediyordu. Halk efendimizde, daha doğrusu Halk Partisinin halk efendisinde de soru, sual, itiraz falan yoktu. Bu efendiler, koyun sürüsü tevekkülü içinde, uşaklarının emirlerine baş eğerek, kendilerini alacak büyüklükte olmayan bekleme odalarına melül mahzun gidiyorlardı.</p>
<p>Bir kahramanlık yapayım dedim. Koyun sürüsünün arasından çıkarak resmî bir polise sordum: &quot;Neden bekleme odasına gidiyoruz?&quot; &quot;Reisicumhur Ankara’ya gidecek.&quot;</p>
<p>Polisin bu cevabında bezginlik vardı. İçimden bu kadar kahramanlığı yeter bulup koyun sürüsünün arasına yeniden karıştım. İşte olan o sırada oldu... Her halde bir sivil komiser falandı, kabadayının biri benim kabadayılığıma içerlemiş olacak ki &quot;Ulan yürüsenize...&quot; diye bir nâra atarak hamle etti ve sol ilerimde yürümekte olan cılız ve yoksul bir ihtiyarın ensesine bir yumruk attı.</p>
<p>Şerefle temin ederim ki herkes, önündekinin on santim gerisinde yürüyor ve kimsede yürümemek için bir niyet ve emare bulunmuyordu. O halde kabadayının kabadayılığı nedendi? Hiç! Hükümet, otoritesini gösterecekti. Yumruğu yiyen zavallı, sürünün sol kenarında bulunduğu için piyango ona düşmüştü.</p>
<p>O sırada içimi sızlatan bir şey oldu. Daha doğrusu bir şey olmadı. Yumruğu yiyen zavallı, bu yumruğu atanı görmek için olsun başını arkaya çevirmedi. Önündekilere bağlı olduğu için daha hızlı yürümesine imkân yoktu. Yalnız başını biraz daha öne eğdi, o kadar...</p>
<p>Eve dönünce romanın gerisini de öğrendim. Cumhur Başkanı İnönü'nün mahut beyaz treni Maltepe’den geçerken, jandarmalar istasyonun bekleme odasındaki halkı ayağa kaldırmışlar.</p>
<ul style="list-style:none;"><li>
<p><span style="font-weight:bold;">3. Bölüm SIKIYÖNETİMLE TANIŞIYORUM</span></p></li></ul>
<p>Şu sıkıyönetim deyimi cidden hoşuma gider. İdarei örfîye ve sonra örfi idare pek de bir mânâ ifade etmiyordu. &quot;Örfi idare&quot; yerine &quot;Keyfi İdare&quot; deseler daha doğru ederlerdi. Halbuki sıkıyönetimde enerjik ve sert bir anlam var... Halk Partisi mekanizması içinde sıkıyönetim gibi güzel bir icat yapacak bir kimsenin bulunması gerçekten aklın almayacağı bir nesne, âdeta bir hârika... Fakat doğrusuna bakarsanız bu sıkıyönetim., aslında bir gevşek yönetmesizlikten başka bir şey değildi.</p>
<p>Birinci ve ikinci sıkıyönetim komutanları olan Korgeneral Ali Rıza Artunkal ve Orgeneral Sabit Noyan'ın ikisiyle de şerefyap oldum; ikisinden de hoşlanmadım.</p>
<p>Münasebetlerimiz düşmanca olduğu için hoşlanmadım sanmayın. İnsanın hoşlanmayacağı dostları olduğu gibi hoşlandığı düşmanları da vardır. Meselâ ben, Falih Rıfkı'nın bir yazısında &quot;Biz Türkçüler...&quot; diye bir ibaresini görünce gülmekten harap olmuş ve Falih Rıfkı'dan hoşlanmıştım. Hasan Âli ile bir saat beraber bulunmak ise sizi temin ederim ki Muammer Karaca'ya gitmekle eşittir. Peki, şimdi ben bu ikisinden hoşlanmakla onların dostu mu oldum? Ne gezer!. Osmanlıya göre Moskof neyse bana göre de bazıları o...</p>
<p>Artunkal da beni güldürmüştü. Ama yalnız güldürmekle de hoşlanılmıyor işt ...</p>
<p>Neyse biz tanışmamızın hikâyesine gelelim: Bir gün Halk Partisinin Arnavutlarından biri bana kendi gazetesinde bir yaylım ateş açtı, açara... Arnavut bu, kabadayıdır! İşin ultra komiksel tarafı, bu Arnavut’un bana karşı Türk milliyetçiliğini, Türklüğü müdafaa etmesiydi. Sebep de malûm: Ben yine şu mahut tarih kitabına ilişmiştim. Amatör çok... Ne kadar beşerî müzahrefat varsa hep birden aynı varakparede ulumağa başladılar. Çomar ve çakal seslerinden mürekkep bir sekizinci senfoni...</p>
<p>Sıkıyönetim komutanına düşen, İşkiptar'ı çağırıp:</p>
<p>&quot;Neyine gerek senin tarih meselesi. Git, işkembe çorbası, ciğer tavası ile uğraş bire more!.&quot; demekti. Ama bizim Filibeli Rıza, yani General Ali Rıza Artunkal öyle yapmadı; sivil polis vasıtasıyla beni çağırttı.</p>
<p>Sivil polisin de telâşı malûm... Bu haberi bana iletecek olan memur gece geç vakit gelerek bizim kaleyi, yani Maltepe’deki evi kuşattı. Ben de karşılık tedbir almakta gecikmedim. Karanlıkta birbirimizi gözetledik. Bir defa huruç hareketi yaptım. Düşman ricat etti. Fakat pusuya düşmemek için takibe girişmedim. Kaleye çekildim. Düşman da biraz gerileyerek o geceyi Maltepe karakolunda geçirdi. Doğrusu iki tarafın da haber alma servisleri mükemmel işliyordu.</p>
<p>O zaman ben Halk Partisi devletine karşı müstakil bir devlettim. Almanların Balkanlara indiği ve Türkiye’ye saldırmalarına muhakkak diye bakıldığı bir zamanda benim hazırlık yaptığımı ve ilk çağırılışta sırtıma geçireceğim bir çantaya iğne ipliğe kadar her şeyi doldurduğumu gören zevcem:</p>
<p>&quot;Hani sen müstakil devlettin? Türkiye’nin girişeceği savaştan sana ne?&quot; Diye sormuş, ben de:</p>
<p>&quot;Türkiye’nin müttefiki olarak harbe katılacağım!&quot; Cevabını vermiştim.</p>
<p>Adama kırk gün deli deseler deli olurmuş; müstakil devlet olduğunu kırk ay söyleyene şakadan da olsa inanılır. Bir gün Boğaziçi Lisesinden çıkıp Köprüye giden tramvaya bindiğim zaman birisi nazikâne selâm vererek:</p>
<p>&quot;Müstakil bir devletin yeri olmalıdır.&quot;</p>
<p>Diye yerini bana bıraktı. Bu, Allah selâmet versin, aynı lisenin müdür yardımcılarından ve edebiyat öğretmenlerinden nükteci bir arkadaş olan Enver'di.</p>
<p>İşte bu müstakil devleti, Halk Partisinin sıkıyönetimi görüşmeğe çağırıyor, sivil polisi bu işe memur ediyordu.</p>
<p>Sivil polislerin doğru söylemeyerek kandırarak iş gördükleri bir hakikat... Bunu taktik olarak yapıyorlar. Edirne meselesi yüzünden birinci şubede sabahladığım gece, o gün tevkif yapan memurların 95 birbirlerine anlattıklarından hep aynı taktiği kullandıklarını öğrenmiştim. Meselâ biri, Emniyet Müdürlüğüne getirilmesi gereken adamın evine sabahleyin erkenden gitmiş, kapıyı açan hizmetçiye: &quot;Arkadaşıyım, mühim bir şey söyleyeceğim, uyandırın!&quot; demiş...</p>
<p>Be mübarek! Doğruyu söylesen günaha mı girersin? Polis olduğunu söylersen, öteki damdan falan, kaçar mı?</p>
<p>Doğrusu şu ki, Halk Partisi polisiyle bir defa temas edenin polise ve dolayısıyla resmî makamlara güveni kalmıyordu. Sicilli, sabıkalı hırsızla aydın bir insana yapılacak muameleyi birbirine karıştıran polis, böylelikle hükümetin milletle arasını soğuttuğunun farkına bile varmıyordu.</p>
<p>Bana haber vermeğe gelen polis de sıkılmasa, ertesi günü sıkıyönetim komutanlığına götürmek için beni o geceden tevkife kalkabilirdi.</p>
<p>Ertesi sabah erken kapı çalındı. Zaten bekliyordum. Gideceğim treni kendisine söyledim. Ben trene binerken o da başka bir vagona atlıyordu. Vatandaş, polisi, daima koruyucu bir kuvvet olarak görmelidir. Halbuki daima bir baskı kuvveti olarak görmeğe alışmıştı. Bu psikolojik noktayı Halk Partisi asla anlamadı. Zaten neyi anladı ki?</p>
<p>Sıkıyönetim komutanı Korgeneral Ali Rıza Artunkal'ın karşısına çıktım. Yanında kurmay başkanı bir yarbayla bir de binbaşı vardı. Beni nezaketle karşıladı. Önce hal ve hatır sordu. Fakat nezaketinin zorlama olduğu belliydi. Çünkü &quot;siz&quot; diye başlayıp &quot;sen&quot; diye bitiriyordu.</p>
<p>Bir aralık söz benim &quot;Dalkavuklar Gecesi&quot; romanına geldi ve sayın komutan şu şahane sözlerle beni cidden habtetti:</p>
<p>&quot;Sen kendini kurnaz sanıyorsun ama biz senden daha kurnazız. Romandaki şahıs isimleri ters okunduğu zaman hakikî birer isim çıktığını anlamadık mı sanıyorsun?&quot;işte, benim bütün gizli maksatlarımı aydınlığa çıkaran ışıldak gibi bir zekâ karşısındaydım. Derhal Yusuf Ziya Ortaç'ın başından geçen bir vakayı hatırladım:</p>
<p>Yusuf Ziya, iki yerli komünist için &quot;Marksın piçleri&quot; diye bir yazı yazmış; general de kendisini çağırarak: &quot;Herkesin babasını böyle işlere karıştırma!&quot; diye öğüt vermiş...</p>
<p>Anlaşılıyordu ki sıkıyönetim komutanı olan bu kurmay general ömründe &quot;Marks&quot; diye bir şey duymamış, bunu hakikaten o iki herifin öz babası sanmış...</p>
<p>General benimle konuşup bilgiçlik satmağa başlayınca ben de Nizâmı Alem tayfasından olduğumu hatırladım. Vazifemiz ilkokul çocuğundan devlet başkanına kadar eksiklü, yazıklu kim görürsen düzeltmek, nizama sokmaktı. Generali de ıslaha kalktım. Ama fazla bir şey yaptım sanmayın. Sadece tarihten, tarih metodundan bahsettim. Komutan, Hititler çağına ait tarihî ve Voltervâri bir roman olan &quot;Dalkavuklar Gecesi'ni nereden aldığımı soruyordu. Buyurun da lâf anlatın bakalım! Tarihle tarihî roman hakkında bilimsel bir nutuk çekmeğe mecbur oldum. Benim özenerek verdiğim konferansa karşı: &quot;Atatürk'ün tarihinde senin bu yazdıkların yok!&quot; diye cevap vermez mi?</p>
<p>Atatürk'ün tarihi dediği şey, vaktiyle liselerde okutulan, baştanbaşa yanlış olduğu m ydana çıktığı için sonradan bırakılan mahut dört ciltlik tarihti, ilk Cumhur Başkanının emriyle yazıldığı için ona izafe olunması âdet hükmüne girmişti.</p>
<p>Birdenbire, tarih hakkında en iptidai fikri bulunmayan birisiyle karşı karşıya olduğumu anladım ve işi kökünden kestirip atmak için: &quot;Atatürk tarihçi değildi&quot; diye cevap verdim.</p>
<p>Tabiî, bu söz generale göre küstahlıktı. Gözleri fal taşı gibi açılarak:</p>
<p>&quot;Atatürk senin bildiğinin on misli tarih bilirdi!&quot; dedi.</p>
<p>General bu sözüyle beni Atatürk’le rakip durumuna sokmuştu. Fakat durum Atatürk’le bir tarih imtihanına girmeme elverişli değildi. Sözün gelişi imtihana girsek bile o bana Miken medeniyetini, ben de ona Kür Şad ve Yabgu Çiçi'yi soracaktım. Anlaşamayacaktık.</p>
<p>Bundan başka, tarih alanında da olsa Atat rk’le rakip olmak, yani kendisini onunla eşit tutmak akıllara durgunluk verecek bir işti. Atatürk, İngiltere’nin desteklediği Yunanlılara karşı Türkiye’nin bağımsızlığını kurmuştu. Ya ben?</p>
<p>Bununla beraber ben de daha az bir şey yapmış değildim: Hasan Ali ile Falih Rıfkı’nın desteklediği İsmet İnönü'ye karşı kendimi korumuştum. Hangisinin daha güç olduğunu okuyucular takdir etsin...</p>
<p>Sayın general, &quot;Atatürk senin bildiğinin on misli tarih bilirdi&quot; deyince gülümseyerek sustum. Ben susunca o açıldı. Beni tarihten imtihan etmeye başladı. Cevap verdim. Keyiflendi:</p>
<p>&quot;Sen benim bildiğimin yarısı kadar da tarih bilmiyorsun be!&quot; Dedi. Yine gülümsedim; cüreti arttı: &quot;Ne eserlerin var?&quot;</p>
<p>&quot;Eserlerimin listesi elinizdeki kitabın arkasında yazılıdır.&quot;</p>
<p>Elinde &quot;Dalkavuklar Gecesi&quot; vardı. Çevirdi ve ilk eseri okudu: &quot;Sartbaşına Cevap.&quot;</p>
<p>Sordu: &quot;Bu, İzmir’de harabeleri olan Şart mı?&quot;</p>
<p>Küçük dilimi yutuyordum... Sayın general benim bildiğimin iki misli tarih bildiğini bu soru ile cidden ispat etmişti. Kitabın adından olsun bunun bir şehir harabesi olamayacağını; bir harabeye cevap verilemeyeceğini anlayamıyordu. Bu adam nasıl korgeneral olmuştu; yarabbi, nasıl?</p>
<p>Bu sefer yalnız gülümsemekle yetinmedim. Güldüm. Sartbaşı’nın kim olduğunu anlattım.</p>
<p>O zaman lâfı değiştirdi:</p>
<p>&quot;Müstait bir gence benziyorsun! (Eliyle kalın bir dosya göstererek) Dosyanı inceledim.</p>
<p>Irkçılık yapıyorsun! Siyasî faaliyeti bırak!, ilimle meşgul ol! Memlekette kendi aleyhinde cereyan uyandırma! Sonra kanun seni himaye edemez.&quot;</p>
<p>Sayın general beni tehdit ediyor, yani Türkçesi: &quot;Sonra seni linç ederler, karışmam h &quot;&#160;diyordu.</p>
<p>O dakikada ve sıkıyönetim komutanının odasında hayatım emniyet e o duğu için zihnim ve gözlerim dosyaya takıldı. Şişman bir dosyaydı. Kim bilir içinde benim için ne methiyeler vardı: Irkçı, Turancı, faşist, serkeş, menfi, bozguncu falan filân... Tabiî bunların arkasından da daha başka günahlar: iki defa evlenmiştir. Reşit Galibe telgraf çekmiştir, evinde Hitler'in resmi vardır, saçlarım Hitler gibi tarar ve başkaları...</p>
<p>&quot;Paşa hazretleri! O dosya okuyup yazması bile tam olmayan polislerin verdiği raporlarla meydana gelmiştir. Benim hakkımda doğru bilgiler ihtiva ettiğini sanmıyorum.&quot;</p>
<p>Başını salladı. Bütün esrara vâkıf insanların gülümseyişiyle gülümsedi: &quot;Doğrudur, doğrudur&quot; dedi.</p>
<p>Eh, madem ki o doğrudur dedi elbette doğru olacaktı. Cumhuriyet ordusunun muvazzaf korgeneralinin dediği doğru olmayıp da yedek erinin sözü mü doğru olacaktı?</p>
<p>Ayağa kalktım. General de kalkmak nezaketini gösterdi. Kendisini esas vaziyeti alarak askerce selamladım. Doğrusunu isterseniz ruh ve karakter bakımdan ben üniformasız bir askerdim; o ise üniformalı bir başıbozuktan başka bir şey değildi.</p>
<p>Sıkıyönetimle tanışmam bu kadarla kalsaydı belki bunu da unutur ve kötü intihalarımı kaybederdim.</p>
<p>İkinci bir tanışma da nasip olacakmış. O da şöyle oldu:</p>
<p>Boğaziçi Lisesinin öğrencilerinden bazıları bir gün bana gelerek &quot;Doğan Aksoy&quot; adındaki bir arkadaşlarının komünist propagandası yaptığından bahsettiler. Doğan, Halk Partisi valilerinden birinin oğluydu. Bir yıl önce de benim ders verdiğim sınıflardan birinde öğrenciydi. Oldukça iyi bir çocuktu. Mahzun bir hali vardı. Annesi ölmüş, babası başka bir kadınla evlenmişti. Zannederim üvey ana tepkisi onu önce evinden, muhitinden, daha sonra babasından ve en sonra da babasının mensup bulunduğu Türk topluluğundan soğutarak Türklüğün zıddı olan komünizme sürükledi.</p>
<p>Haberi veren çocuklara sordum:</p>
<p>&quot;Neden idareye haber vermediniz?&quot;</p>
<p>&quot;Efendim! Babası, bizim lise müdürünün dostudur. Aleyhimize çevrilmesinden korkuyoruz!&quot; &quot;İsterseniz ben söyleyeyim.&quot;</p>
<p>&quot;Fakat siz de bunu bizden duyduğunuzu söylemeğe mecbursunuz!&quot; &quot;Polise bildirin!&quot;</p>
<p>&quot;Polis lisede araştırma yapınca yine bizim ortaya çıkmamız lazım.&quot;</p>
<p>&quot;Öyleyse Doğanı kontrol ederek bekleyin.&quot;</p>
<p>Fakat bekleyiş uzun sürmedi. Doğan cidden uygunsuz sözler söylüyor, meselâ &quot;Rus orduları buraya geldiği zaman hepiniz komünist zindanlarında çürüyeceksiniz!&quot; kabilinden inc ler saçıyordu. Nihayet çocuklar dayanamayıp bir gece Doğan'ı iyice patakladılar ve idareyi müdürü falan unutarak işi polise aksettirdiler. Sıkıyönetim yürürlükte olduğu için polis, durumu ona bildirdi ve soruşturmalara sıkıyönetimden başlandı.</p>
<p>Bir gün ben de tanık olarak yer, gün ve saat tayini ile çağırıldım. Askerî makam olduğu için çağırılan yerde tam zamanında bulundum. Fakat sıkıyönetim yargıcının yanma çağırıldığım zaman uzun sürmüş olan bir beklemeden dolayı sinirli bir haldeydim. Yargıç kısa boylu, acayipsel bir şeydi. Selanik dönmesi olduğunu bir müddet sonra öğrendim.</p>
<p>Gösterdiği yere oturdum. Bir er gelerek elimde tuttuğum şapkamla çantamı almak istedi. Askerlerin sivillere hizmet etmesinden hiç hoşlanmadığım için bu hizmeti reddettim ve &quot;Teşekkür ederim kalsın!&quot; dedim.</p>
<p>Bu sefer yargıç karıştı:</p>
<p>&quot;Alsın efendim, alsın!&quot;</p>
<p>Çantamla şapkam, elimde durarak bana zahmet verdiği için yargıcın beni bu zahmetten kurtarmak istediğini sanıyor, evvelce de söylediğim gibi nezakete hiç yüzüm olmadığından, ben de daha çok nazikleşerek nezakette onları geçmek istiyordum.</p>
<p>Yargıç bir daha direndi:</p>
<p>&quot;Alsın efendim!&quot;</p>
<p>Ben de bir daha direndim:</p>
<p>&quot;Kalsın efendim!&quot;</p>
<p>Meğerse hamam böceğine benzeyen bu sıkıyönetimci bana kızıp duruyormuş.Birdenbire bağırdı: &quot;Verin efendim! Burası mahkemedir. Siz hiç mahkeme görmediniz mi?&quot;</p>
<p>İyi niyetimin budalaca kötüye alınmasından dolayı ben de sıkılmıştım. Demin aşağıda uzun müddet beklemenin verdiği tepki ile cevap verdim:</p>
<p>&quot;Gördüm ama böyle bekletilmedim.&quot;</p>
<p>Hamam böceği küplere bindi. Ayağa kalkarak haykırdı:</p>
<p>&quot;Çık dışarı, küstah adam!&quot;</p>
<p>Ben bu eciş bücüş zata kibrit kutusu muamelesi yapabilirdim. Fakat gel gör ki üstünde üniforma vardı ve sıkıyönetimin yargıcı idi.</p>
<p>Odadan çıktım. Hamam böceği arkadan bağırıyordu:</p>
<p>&quot;Tutun!. Nezarethaneye atın!&quot;</p>
<p>&quot;Nezarethane&quot; kelimesini ömrümde ilk defa işitiyordum. Hamam böceğinin bana lâyık görmesine göre iyi bir yer olmadığı muhakkaktı. Allah'tan, o binada bir nezarethane yoktu. Ben önde, böcek arkada merdivenlerden indik. Aşağı katta, demin uzun zaman bekletildiğim odada bir koltuğa yerleştim. Yargıç karşıma dikilip bağırmağa başladı:</p>
<p>&quot;Sizin şahsınıza karşı büyük hürmetim vardı. Fakat siz o hürmete lâyık değilsiniz!&quot;</p>
<p>Al sana bir felaket daha: Hamam böceğinin saygısını kaybetmiştim. Fakat iş bu kadarla kalmıyor, mumaileyh saçmalamağa başlıyordu:</p>
<p>&quot;Günlerden beri sizi kurtarmağa çalışıyorum. Bu iyiliğime nasıl mukabele ediyorsunuz!&quot; Beni galiba başka birisiyle karıştırıyor sanarak cevap verdim: &quot;Beni neden kurtarmağa çalışıyormuşsunuz? Ben burada sanık değil, tanık olarak bulunuyorum.&quot;</p>
<p>&quot;Evet ama size faşist diyorlar!&quot;</p>
<p>Doğrusu pek de yalan değildi. Faşistlik: otoriter devlet, millî şuur, millî gurur, ahlâksızlığa ve beynelmilelciliğe düşmanlık, ilerlemiş millet demek idiyse bana da pekâla faşist denebilirdi. Ama bu söz o zaman İtalyan ve Alman taraftarı, İtalya ve Alman ajanı mânâsında kullanıldığından yargıç bende bir şok tesiri yapacağım umarak söylemişti. Bu parlak söze kayıtsızca cevap verdim: &quot;İnanıyor musunuz?&quot;</p>
<p>Bu hamam böceği de amma tuhaf adamdı. Birden ire kendisinden bahsetmeğe başladı. Heyecanlı, âdeta bağırarak konuşuyordu:</p>
<p>&quot;Ben sıkıyönetim hâkimiyim. Herkesi ve her şeyi öğrenmeğe mecburum. Şimdiye kadar üç valiyi sorguya çektim...&quot;</p>
<p>Ben vali olsam bu muhterem zatı kapıcı ile dışarı attırırdım. Halk Partisi, sıkıyönetim yargıcı olacak adamları özenerek seçmeğe hiç aldırış etmiyordu. Karşımdaki şu gülünç adam şimdi de kendisinin üç meziyeti bulunduğundan bahsediyordu. Birincisini işittim: Çok namuslu imiş... Diğer ikisinin de farkında değilim. Tuhaf bir huyum vardır: Bazen karşımda kıyametler koparken ben başka şey düşünürüm. Hele bana bir şeyler anlatan kimse ilgi uyandırmazsa bir kelimesini bile duymam, kendi âlemimde yaşarım. Yine öyle oldu. Yalnız bir aralık &quot;galiba deli&quot; diye düşündüm. Düşüncemde pek de haksız değildim. Çünkü 200 aileden kurulu olan Selanik dönmeleri aşağı yukarı üç yüz yıldan beri hep kendi aralarında evlene evlene tıbbın da akrabalar arasında boyuna evlenenler için kabul ettiği gibi bozulmuşlar, soysuzlaşmışlardı. Her dönme kusurlu, sakat ve anormaldi. Hattâ bizim mahdum beylerin doğduğu Alman hastanesinin hepsi de uzman olan hemşireleri, dönme kadınlarının yaptığı doğumlarda çok ölüm veya anormal doğuş olduğunu söylemişlerdi.</p>
<p>Bu son cümle ile, farkına varmayarak faşist olduğumun bir delilini verdimse de, artık bir defa, olan olduğu için aldırmayarak yine asıl konuya dönelim:</p>
<p>Hamam böceği uzun bir konferanstan sonra yoruldu. Büyük bir kanun ve hukuk adamı olduğunu ispat için: &quot;Bugün sinirlendim. Sizi dinleyemem. Belki haksızlık ederim. Başka gün gelin.&quot; dedi.</p>
<p>Benim hakkımda hüküm verecek değildi ama ortada elbette benim anlayamadığım bir hukuk inceliği vardı. Tayin ettiği günde yine gittim ve bu sefer hiç bekletilmedim. Karşımda isterik, megaloman bir adam buldum. Bana faşistlik isnadının nereden geldiğini de öğrendim: Selanik dönmelerinin kurduğu bir lise olan Boğaziçi Lisesinde birçok da dönme öğretmen bulunuyordu. Bunların arasında müdür Hıfzı Tevfik gibi Türkleşmiş, Türklüğü seven, hattâ diğer bir dönme hocadan bahsederken: &quot;Sen bilmezsin, o ne domuz Selâniklidir&quot; diyenleri! bulunduğu gibi hakikaten domuzuna Yahudi olanları da vardı. Hattâ bunlardan birinin babası, İstiklal Savaşının sonundaki nüfus deği iminde, Türkiye'ye gelmeyerek Selânik’te kalmak için Yunan hükümetine başvurarak kendilerinin Türk ve Müslüman olmadıklarını iddia etmişti. Benim faşistliğim bu dostların telkininden geliyordu. Onlar da, hamam böceği de dönme değil mi, hepsi birbiriyle akraba idiler. Tabiî, Boğaziç Lisesi öğretmenler odasındaki konuşmalar, sıkıyönetim yargıcına başka türlü aksettirilmişti.</p>
<p>Yargıç da bana rahmet okuyacak değildi ya... Ne de olsa dönme idi. Yani buz gibi Yahudi. Hem de bildiğimiz Yahudi’den daha koyu Yahudi. Hiç şüphesiz benim Yahudiler hakkındaki düşüncelerimi de biliyordu.</p>
<p>Şimdi size bir de sır vereyim. Tabiî bu sır Halk Partisi çağının sırlarından, yani bir ben biliyorum, bir de bütün dünya. Sır şu: Ben ciddi konuşmadığım zaman şaka yaparım. Fakat bazen şakalar da gerçek sanılıyorsa bunda benim ne suçum var? Almanlar Fransa’ya yüklendikleri zaman doğrusu, Fransızlar’ı adam sanıyordum. Meğer iskambil kâğıdı imişler. Boğaziçi Lisesindeki öğretmenlerin çoğu Frankofildi. Fransız kahramanlığına, askerliğine, yurtseverliğine ve hele Majino şeddine inanmışlardı. Fransız başkomutanı, yayınladığı günlük emirlerde, kendi ordusuna adeta yalvarıyor, düşmanın nefesi kesilmek üzeredir, aman biraz daha dayanın diyordu. Kadıköy Sultanisinden sınıf arkadaşım olan Mümtaz Faik Fenik ise radyo konuşmalarında Fransa'yı övüyor, düzgün bir çekilme yapıldığını söylüyor, katiyen panik yoktur diyordu. Mümtaz, olağanüstü şakacı olduğu için ya radyoda da şaka yapıyor, yahut benim gibi büyük bir stratej olmadığı için askeri durumu kavrayamıyor, panik olması için galiba Madagaskara kadar kaçmak gerektiğini düşünüyordu. O zaman Almanların Dönkerk'te kazandığı zaferin büyüklüğü pek anlaşılmamıştı. İngilizler çekilmekle bir şey olmaz. Birinci Cihan Savaşında olduğu gibi Almanlar Marn ırmağında durdurulur diye düşünülüyordu. Böyle tartışmalar yapıldığı bir sırada ben ortaya bir bomba attım. Almanlar 15 Haziranda Paris'i alacaklar.</p>
<p>Hakikaten 14 Haziranda Paris'e girmezler mi? Birkaç kişi: &quot;Nasıl da bildin&quot; diye sordular. Gayet kayıtsız bir tavırla &quot;Öyle söylemişlerdi&quot; diye cevap verdim.</p>
<p>Fransa teslim oldu ve bütün itibarım kaybetti. Bunun üzerine Fransızca öğretmenlerinden biri bir gün şu nükteyi yaptı:</p>
<p>&quot;Efendim bendeniz hâşâ huzurunuzdan Fransızca hocasıyım&quot;</p>
<p>Derken Almanlar'ın Balkan taarruzu başladı. Frankofillerde bir ümit: Balkan dağlan Almanlara mezar olacaktır.</p>
<p>Bu adamların harp hakkında en basit fikirleri bile yoktu. Balkan komitacılarını asker sanıyorlardı. Büyük bir ciddiyetle:</p>
<p>&quot;Üç hafta sonra haritada Yugoslavya ve Yunanistan kalmayacaktır&quot; dedim. Fransa tahminim doğru çıkmıştı veya Birisi:</p>
<p>&quot;Siz insanı bayağı korkutuyorsunuz&quot; demekle iktifa etti.</p>
<p>Almanlar Rusya'ya saldırıncaya kadar onlara özel bir sempatim yoktu. Sınırlarımıza dayanmışlardı. Çarpışabilirdik. Fakat 22 Haziran 1941'de Almanlar sanki Türk oldu. Onlar Rusya içinde çala kılıç ilerler ve Moskof sürülerini tümen tümen, ordu ordu yok ederken bütün Türkçüle gibi benim ruhum da şad oluyordu.</p>
<p>Almanlar girdikleri yerde Yahudi bırakmadıkları için dönmeler tarafından se ilmelerine imkân yoktu. Bu yüzden onların Rusya'daki zaferlerinden hoşlanmıyorlar, aramızdaki aykırılık buradan doğuyordu. Selanik dönmesi olan sıkıyönetim yargıcına &quot;faşist&quot; diye jurnal edilmemin sebebi de bu idi. Alman çekilişi başladığı zamanki sevinçlerine ise son yoktu.</p>
<p>Ben buraya &quot;Doğan Aksoy&quot; için bildiklerimi söylemeğe gelmiştim. Halbuki onun hakkında pek az konuştuk. Böcek, polisi çekiştirip kendisini övdü ve Orgeneral Fahrettin Altay'la yaptığı özel konuşmalarından bahsetti: 1.90 boyundaki Orgeneral, bu yüzbaşı muadili dönmeyi karşısına alıp hakikaten fikir mübadelesi yapıyor idiyse Türkiye hapı yutmuştu. O dakikada böyle düşündüm.</p>
<p>Kendilerine büyük yetkiler verilen sıkıyönetim yargıçlarının olgun, ağırbaşlı ve çok doğru kişiler olması gerekirken, böyle zıpırların da araya karıştırılması sıkıyönetimin, hükümetin ve bizzat Millî Şefin aleyhine oluyordu ama Millî Şef dünyayı tozpembe görmek istediği için böyle aksaklıklara aldırmıyor, yanındakiler de kendisine boyuna:</p>
<p>Nasyonal Şef! Sayenizde asrımız cennet gibi teranesini okuyorlardı. Millî Şefe göre hakikat kendi kafasında olandı. Bunun dışında ne söylense işitmiyordu. İsmet İnönü'nün bir sorusu üzerine bir kolordunun komutanı bulunan Sadık Aldoğan Paşanın: &quot;Millet, Halk Partisinden hoşlanmıyor&quot; dediği için emekliye sevk olunması, Millî Şefin hakikatlere nasıl kulak tıkadığının ve durumu asla kavrayamadığının delilidir.</p>
<p>Yine konuya dönerek diyeyim ki artık sıkıyönetimle de tanışmış bulunuyordum. 1944'te kesin sonuçlu bir tanışma daha olacaktı ama bu kadarı da onun ne Hint kumaşı olduğunu anlamak için yetip artıyordu bile... Halk Partisi hükümetinin sıkıyönetimi ancak bu kadar olurdu.</p>
<p>İşkembe kazanından diba çıkacak değildiya...</p>
<ul style="list-style:none;"><li>
<p><span style="font-weight:bold;">4. Bölüm SABAHATTİN ALI İLE TANIŞMA</span></p></li></ul>
<p>Vaktiyle ciddi bir milliyetçi dernek olan &quot;Türk ocağı&quot;nda biz, o zamanki gençler 1926'da &quot;Kızıl Elma&quot; adı ile bir oda açtırmıştık. Ocak üyesi olmayan gençler, bilhassa mektepliler bu odaya gelecek, Türkçü</p>
<p>fikirlerle aşılanacaktı. Ocağın faal olan bölümü de hemen hemen bu odadan ibaretti. Yüksek tahsil görmemiş, fakat iyi bir hatip olan ocak başkanı Hamdullah Suphi bol bol nutuk çeker ve çok defa aynı şeyleri söylerdi.</p>
<p>&quot;Arkadaşlar! Orta Asya'daki Kırgız'la Anadolu'daki Türk arasına siyasî sınırlar girmekle bunlar birbirinden ayrılmaz. Bir ormandaki ağaçların aralarına duvar çekerek onların gövdelerini ayırabilirsiniz. Fakat duvarın üstünden dalları toprağın altından kökleri birbirini kucaklar...&quot; Yahut da:</p>
<p>&quot;Arkadaşlar! Tuna'dan Sakarya'ya doğru dört harp, dört muhaceret gördüm...&quot; vesaire.</p>
<p>Peki ama o dört harp olurken sen neredeydin? Yaşın askerlik yaşıydı. Hangi birinde eline silâh alarak cephede bulundun?</p>
<p>İşte Hamdullah Suphi buna cevap veremez. Hattâ Kırgızlar nerede oturur diye sorsanız ona da cevap veremez. Ama ne çıkar? Bir şeyden bahsetmek için onu bilmeğe lüzum var mı? Öyle olsa dünyada büyük bir sessizlik olurdu. Bizim Kızıl Elma odasında ise heyecanlı tartışmalar yapılırdı.</p>
<p>O sırada İstanbul Erkek Muallim Mektebinde öğrenci olan Sabahattin Ali'yi burada tanıdım. Sırası gelmişken şunu da söyleyeyim ki bu kişinin ikinci adı &quot;Ali&quot;dir. &quot;Âli&quot; değildir. Halbuki umumiyetle adı &quot;Sabahattin Ali&quot; şeklinde yazılıp söylenmektedir.</p>
<p>Bu umumî yanlış, halk efendimizin &quot;Hasan Âli&quot; ile &quot;Sabahattin Ali&quot;yi birbirine karıştırmasından veya onları akraba ve hattâ kardeş sanmasından doğmaktadır.</p>
<p>Sabahattin Ali konuşkan şaklaban ve komiksel bir gençti. Daima mübalâğalı ve yalanla karışık konuşurdu. Şairdi de. Zaten bizim memlekette şair olmayan kim var? Şairlerle şair adaylarının toplamı Türkiye'nin nüfusundan daima yarım milyon fazladır. Çünkü ana karnında bulunan yarınki vatandaşlar da birer şair adayıdır.</p>
<p>Sabahattin Ali okulunu bitirdi. Bir köye öğretmen gitti. Tatilde İstanbul'a döndüğü zaman ben Yüksek Öğretmen Okulunda edebiyat talebesiydim. Türk meşhurlarından Orhan Saik Gökyay, Nihat Sami Banarlı, Ziya Karamuk, Pertev Naili Boratav, Tahsin Banguoğlu, Ekrem Reşit ve Kenan Hulusi Edebiyat Fakültesinde sınıf arkadaşlarımdı. Son üçü müstesna, ötekiler aynı yüksek öğretmen okulunda idiler.</p>
<p>Biz tatilde de mektepte kalırdık. Sabahattin Ali Beni bir iki kere ziyaret etti ve ikinci gelişinden sonra bütün arkadaşlarımla senli benli oldu. Laubali idi. Felsefe şubesindeki bir kıza âşıktı. Fakat bu aşkı duymayan kalmamıştı. Belki İsmet İnönü bile duymuştu. Çünkü Sabahattin Ali geveze, zevzek, boşboğaz bir çocuktu. Zannederim Bulgaristan’a kaçarken öldürülmesinde de bu boşboğazlığın rolü vardır.</p>
<p>Zeki ve çalışkan olmakla beraber ruh bakımından çok zayıftı. Ahlâk ve şeref duygularına gülerdi. Vatan ve şeref için ölüp tarihe geçmiş olanlara &quot;Lâyemut enayiler&quot; derdi. Soyadı olarak bön ve altın demek olan (Alı) yı alması da herhalde orijinallikten çok şerefe ve itibara yan çizmenin neticesidir.</p>
<p>Bir şeyler olmak isterdi. Bütün iradesiz insanlar gibi yükselmek için alçalmağa her an hazırdı.</p>
<p>O sırada Almanya’ya Alman dil ve edebiyatını öğrenmek ve dönüşte almanca öğretmeni olmak üzere talebe göndermek kararı verilmişti. İmtihan açıldı. Sabahattin Ali de katıldı, kazandı, Almanya’ya gitti.</p>
<p>İşte onun hayatını mahveden facia burada başladı. Meğer birtakım huyları varmış. Bu gibi huylara karşı çok sert davranan Hitler rejimi, Sabahattin Ali'yi Almanya’dan çıkardı. O da Türkiye’ye döndü. Tabiî bizim bu gibi şeylerden henüz haberimiz yok, kendisini karşıladık. Alıp Yüksek Öğretmen Okuluna getirdik.</p>
<p>&quot;Yüksek Öğretmen Okulu&quot;, o zamanki adı ile 'Yüksek Muallim Mektebi&quot;, otel mi idi diyeceksiniz. Otel de ne kelime? Tekke gibi bir şeydi. Herhangi bir öğrenci, geceleyin bir tanıdığım getirir, yemek yedirir, hattâ boş yatakların birinde yatırırdı bile. Her gece, okula dönmemiş olan bir iki kişi mutlaka bulunurdu. Ben bir sabah uyanınca bizim yatakhanede (410 kişilik yatakhaneler vardı) bir yabancı görmüş, biraz sonra giyinen bu yabancının bir harbiyeli olduğuna h yr tle şahit olmuştum.</p>
<p>Sabahattin Ali'yi bizim tekkeye getirdik. Fakat bir gece yatırmakla iş bitecek gibi değildi. Çünkü kovulmuş, beş parasız kalmıştı. O zaman okul müdürü Hâmit Ongunsu idi. Hani şu 30 yıllık ve ordinaryüs olduğu halde bir tek eseri bulunmayan, nevi şahsına münhasır, fevkalâde orijinal profesör..</p>
<p>İçimizden biri, galiba Pertev Naili, ona söyledi. Sabahattin Ali'nin okulda yatıp kalkmasına, yiyip içmesine razı oldu. Hâmit Ongunsu böyle konçinaları korumasını pek severdi.</p>
<p>Sabahattin Ali postu tekkeye serdi. Onu bizim yatakhaneye aldık. Doğrusu küfranda bulunmadı: Bizi aylarca güldürdü.</p>
<p>Kendisinden Almanya’daki vakanın aslını feslini sorduk. Bir şövalyelik hikâyesi anlattı: Barbar Türkler diyen bir Alman çocuğunu doğduğunu öyledi. Sabahattin gibi bir ödleğin bu anlattıklarına inanmak biraz güçtü. Ama yabana ülkede bulunuşu belki vatanperverlik damarlarını harekete getirmiştir diye düşündük. Şüphemizin o da farkında di. Bir masal daha uydurarak zaferinin hikâyesini berkitti:</p>
<p>Almanlar o sırada Kanunî Sultan Süleyman'ın Almanya'ya o muhteşem ve heybetli seferlerini okuyorlarmış. Onun tesirinde kalarak hep birden Sabahattin Ali'ye yüklenip hakkından gelememişler.</p>
<p>Sabahattin Ali konuşurken biz sözlerindeki hakikat payına değil, yalnız komikliğine dikkat ettiğimiz için, Almanların onu, Kanunî Sultan Süleyman ordusunun kahraman askerleriyle bir tutmasındaki akıl almaz aykırılığa ehemmiyet vermemiştik. Meğer işin içinde iş varmış ama bilir miydik?</p>
<p>Artık onun için bir havailik çağı başlamıştı. Şurada burada geziyor, işin kötüsü Nâzım Hikmetof'la da temas ediyordu. Bütün zayıf ve tatmin olunmamış insanların başına gelen şey, sonunda Sabahattin Ali'nin de başına geldi: Felâketinin suçunu cemiyete yükleyerek cemiyete düşman oldu ve onun ayakta durmasını sağlayan değerlere saldırdı. Cemiyete düşman olmuştu ya, onun başında bulunanlara da elbet düşman olacaktı. Bu sebeple bir manzume yazarak zamanın Cumhurbaşkanını ve bakanlarını hicvetti. Bize de okuduğu hicviyeden:</p>
<p>İsmet girmedi mi daha kodese, Kel Ali'den hesap sorulmuş mudur beyti aklımda kaldı: Buradaki &quot;İsmet&quot; devrin başbakanı İsmet İnönü, Kel Ali de Bayındırlık Bakanı ve İstiklâl Mahkemesi Başkam Ali Çetinkaya'dır.</p>
<p>Bir yandan da &quot;torpil&quot; arıyordu. Nihayet aradığını buldu. Dört yıllık öğrenim için gittiği Almanya'da 14 ay kalmış olduğu için Almancayı öğretmenlik edecek kadar bilemediği halde torpil hazretleri sayesinde kendisini Konya. Ortaokuluna almanca hocası tâyin ettirmeğe muvaffak oldu. Boşboğaz olduğunu söylemiştim. Bu huyu dolayısıyla hicviyesini orada da herkese okuduğu için sonunda ihbar edilip hapse girdi; öğretmenlikten çıkarıldı. Hapisten çıktığı zaman artık kelimenin bütün şümulü ile komünist olmuştu.</p>
<p>Buna rağmen öğretmen olmak için yine Maarif Bakanlığına başvurmaktan geri kalmadı. O zamanın bakanı Hikmet Bayur: &quot;Eski kanaatlerini değiştirdiğim bize ispat etmezsen sana iş veremeyiz.&quot; demiş. O da fikrim değiştirdiğini göstermek için &quot;Varlık&quot; dergisinin 15 Ocak 1934 tarihli 13'üncü sayısında &quot;Benim aşkım&quot; diye bir manzume yayınladı. Dört dörtlükten ibaret olan ve:</p>
<p>Kısacası: Gönlümü verdim ulu Gaziye, Göğsümde şimdi yalnız onun aşkı yatıyor diye biten bu şiir (!) le Sabahattin Ali fikrini değiştirmiş, Hikmet Bayur da onun fikir değiştirdiğini kabul etmiş oluyordu. Onu tekrar bir vazifeye tâyin ettiler. Doğru güzel bir hükümet lik oyunu idi. Herhalde benim anlamadığım bir &quot;hikmeti hükümet&quot; vardı. Ah bu, hikmetler!... Onlar ne şahane hikmetlerdir...</p>
<p>Bundan sonra Sabahattin'i pek seyrek görür olmuştum. Her görüşmemiz uzun tartışmalara ve aramızın biraz daha soğumasına sebep oluyordu. Dünyanın komünizme doğru gittiğine ve bir gün mutlaka komünist olacağına inanmıştı. Yahut inanmış görünüyordu. Artık &quot;edebî komünistler&quot; takımına o da katılmıştı. Yani hikâye ve romanlı komünizm propagandası yapıyor, memlekette sınıf mücadelesi yaratmak için komünistlerin ne kadar malûm usulü, taktiği varsa hepsine başvuruyordu. Nihayet 1939'larda içini dışına vuran hikmeti yumurtladı. &quot;İçimizdeki Şeytan&quot; adlı romanıyla, sanata siyaset sokarak milliyetçiliği batırdı. Romanında, milliyetçi gözüken insanların top yekûn yabancı devlet ajanı olduğunu göstererek cibilliyetini açığa vurdu. Halk Partisinin organı olup Falih Rıfkı'nın idare ettiği Ulus gazetesinde yayınlanan bu roman, kitap şeklinde çıkınca beni ikaz ettiler, okudum. 1940 Temmuzunda &quot;İçimizdeki Şeytanlar&quot; adlı broşürle cevap vererek Sabahattin Ali'ye vuruşma teklifi yaptım. Çünkü çok kızmıştım. Öfkelendiğim zaman her şeyi yapabilirim.</p>
<p>Şimdi burada da biraz duralım. İsmet İnönü de Millet Meclisindeki bir konuşmasında &quot;Kızarsam yapmayacağım yoktur&quot; demişti. Demek ki, bir huyumuz benziyor. İşte bu hoşuma gitmedi. Halk</p>
<p>Partililerden özür dilerim ama Millî Şefe en önemsiz nesnede dahi benzemek beni tedirgin eder. Halk Partisi çağı olsaydı bu fikrim vatan ihaneti sayılır, mahkemelere verilirdim. Şimdi ise demokrasi var. İstediğim gibi düşünür, istediğimi beğenir yahut nefret ederim.</p>
<p>Biz yine Sabahattin Ali'ye dönelim. Halk Partisi ona: 'Yürü ya kulum&quot; dedi. Ankara Devlet Konservatuarı gibi bir yüksek okulun profesörlük demek olan öğretmenliğine kadar yükseltti.</p>
<p>Hasan Âli'nin Maarif Vekilliği zamanı, Sabahattin Ali'nin yıldızının parladığı devir olmuştur. Gerçi bu yıldız, Halk Partisinin yıldızı gibi bir kuyruklu yıldızdı ama bir müddet sahici yıldız tesiri yapmaktan geri kalmadı. Hasan Âli'de herhalde kırtıpilleri tutup profesör yapmak merakı vardı.</p>
<p>Konserlere pek meraklı olup kendisi de viyolonsel çalan Millî Şef konservatuara sık sık geliyor ve Sabahattin Ali'yi iltifatlara boğuyordu. Fakat iltifatlar onu azdırıyor, Rus elçiliği tarafından da ziyafetlere çağırılıyordu. Sonu malûm: Hasan Âli'nin,</p>
<p>Falih Rıfkı'nın ve Millî Şefin bana karşı ve bize, yani Türkçülere karşı koruyup desteklediği Sabahattin, Bulgaristan’a kaçarken sınırda öldürüldü.</p>
<p>Toprağı bol olsun.</p>
</body>
</html>