<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<ul style="list-style:none;"><li>
<h1><a id="bookmark0"></a><span style="font-weight:bold;">l.Bölüm</span></h1></li></ul>
<p>Yüzünden bin kat çirkin ve berbat mânâsı ile bu ilham perisine ilham zebanisi demek yaraşırdı. Peri dedim. Böyle müellif ve piyese başka türlü peri olamazdı. Oysaki Türk devlet başkanları için şuur ve gönül kaynağı olacak &quot;kişi&quot; ve &quot;düşünce&quot; mi yoktu? Irktan mı arıyorsun? Tonyukuk, Alp Arslan, Cengiz Han, Fatih, Yavuz ve daha niceleri...</p>
<p>Dinden mi istiyorsun? Peygamberler...</p>
<p>Disiplin mi özlüyorsun? Hunlar, Prusyalılar...</p>
<p>Şahane mutlakıyet mi? Osmanlılar...</p>
<p>Demokrasi istiyorsan işte İngiltere, işte Amerika...</p>
<p>İmtiyazsız topluluksa İsviçre; ihtirassız başkansa Washington...</p>
<p>Fakat müellif bunların hiç birini anmadı. O seçe seçe Moskof un Stalin'in dostluğunu seçti. Yani ölümü, yani intiharı...</p>
<p>Kendisi bir koltuk kaybettim sanıyor. Koltuk değil, bir güler yüz kaybetti. Tarihin güler yüzünü hiç bir zaman göremeyecek, ebedî hüküm ona iyi bir ad vermeyecek. Tarih, yakışmadıkları yere çıkanları bağışlamamıştır.</p>
<p>Her dramın bir baş kahramanı olur. Hepsi de birbirinden üstün olmak üzere bunun üç kahramanı var: Hasan ÂH Yücel, Falih Rıfkı Atay, Nevzat Tandoğan... Hiç bir şövalye romanında eşi olmayan üç kahraman, üç silâhşor...</p>
<p>Hasan Âli zekâ ve nüktesiyle, Falih Rıfkı kalemi ve polemiği ile Nevzat Tandoğan polis dayağı ve hapsiyle üç korkunç, kahraman ki silahlan atom, hidrojen ve kobalt bombalarından daha yıkıcı...</p>
<p>Ortaklaşa bir tarafları da var: Üçünün de kökü Türk değil. Tabiî bunu mühim bir şey olduğu için değil, hâtıra kabilinden arz ediyorum. Gel de ırkçı olma!</p>
<p>Üç silâhşor, yıkıcı silâhlarını Türkçülüğe yöneltip ateş açarak tozu dumana kattılar. Bir ara göz gözü görmedi. Duman sıyrıldıktan sonra bir de baktılar ki silâhlan geri tepmiş ve kendilerinin yüzü gözü kapkara olmuştur. Meğer tabancalarındaki barut, barut değil, kömür tozu imiş...</p>
<p>Piyesin perdecileri de vardı. Rejisörden ve müelliften aldıkları işarete göre perdeyi açıp kapayan, fakat dramın heyecanıyla şaşırarak kendilerini de sahnede, üç kahramanla birlikte göstermekten geri kalmayan muhterem ve muhteşem perdeciler...</p>
<p>Baş perdeci: Sıkıyönetim Komutanı Orgeneral Sabit Noyan ve yamakları: Duruşma Yargıcı Birinci Sınıf Askeri Hâkim Cevdet Erkut, Bir Numaralı Sıkıyönetim Mahkemesi Başkanı General Ziya Yazgan ve Savcı Beşinci Sınıf Askerî Yargıç Kâzım Alöç.</p>
<p>Ya alkışçılar? Devlet Radyosu ve basın... Basın yani dördüncü kuvvet.. Halkın, hakkın, umumî fikrin aynası olan basın: piyesi müellifi ve rejisörü çılgınca, coşkunca alkış ıyordu.</p>
<p>Samimî düşünceleri ve vicdanî kanaatleri böyle olduğu için mi? Adam sen de... Samimiyet Hayatın en büyük tedbirsizliği, vicdan ise romantik bir kuruntudan ibarettir. Menfaatten ne haber?</p>
<p>Hani hak bellenen bir yola yalnız gidilecekti? Canım, yalnız dedikse o kadar da yalnız değil ya... Korku, dağları bekler... Gideceğiz.. Gideceğiz ama Millî Şefin buyruğu ile ve banknotlarla birlikte gideceğiz. O halde yaşasın cumhuriyet, inkılâp, altı ok vesaire...</p>
<p>Dramın unsurları bununla bitmiş olmuyor. Onun bir de zorak figüranları var: Sanık Türkçüler.. Onlar kendilerine Türkçü diyor ama meğer yanlış söylüyorlarmış. Asıl Türkçü meğer Falih Rıfkı Atay değil miymiş? Meğerse bunlar faşist, gardist, vatan hainleri imiş de kimsenin haberi yokmuş... Bu gardistler Almanlarla birleşerek Millet Meclisini devireceklermiş...</p>
<p>Hepsi iyi, hoş ama şu son fıkra biraz açıklanmağa muhtaç: Demek 1944'te bir de Millet Meclisi varmış... Acayip!.</p>
<p>Sözü uzatmayalım. Sonunda şu oldu ki figüranlar kendilerine verilen rolleri yapmadılar. Delikte gizlenmiş olan suflörün iğrenç yüzünü görmüşlerdi. Üç silâhşorun, kılıç tutmasını bilmedikleri için havaya savurdukları ızgara şişlerine, şakşakçıların bütün yırtınmalarına ve perdecilerin ikide bir perdeyi açıp kapamalarına rağmen figüranlar, suflörün söylediklerini tekrarlamadılar.</p>
<p>Müellifin şekeri arttı, kahramanların ipliği pazara çıktı. Besili rejisöre inme indi. Perdeciler kaçacak delik aradılar. Şakşakçılar... Malûm...</p>
<p>Piyes yarıda kalmış, paradi seyircileri ise hakikati anlamıştı.</p>
</body>
</html>