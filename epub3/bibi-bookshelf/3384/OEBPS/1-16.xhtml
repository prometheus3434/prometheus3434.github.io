<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-16</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-16" xml:lang="tr-TR">
		<div>
			<p>  </p>
			<p id="_idParaDest-16" xml:lang="en-GB"><st c="0">14  </st></p>
			<p><st c="3">Rizzoli arabasının anahtarını el yordamıyla bulduktan sonra karların içine düşürdü. </st><st c="87">Anahtarı aramak için çömelirken küfretti.   </st></p>
			<p><st c="129">Maura, “İyi misin?” diye sordu.   </st></p>
			<p><st c="161">“Beni şaşırttı. </st><st c="177">Onu görmeyi beklemiyordum...” Jane ayağa kalktı ve nefesini verince ağzından bir buhar bulutu çıktı. </st><st c="278">“Tanrım, burada ne işi var ki? </st><st c="309">Acaba burada ne halt ediyor?”   </st></p>
			<p><st c="339">“Herhalde işini yapıyor.”   </st></p>
			<p><st c="365">“Buna hazır değilim. </st><st c="386">Tekrar onunla çalışmaya hazır değilim.”   </st></p>
			<p><st c="426">“Başka bir seçeneğin olmayabilir.”  </st></p>
			<p><st c="461">“Biliyorum. </st><st c="473">Zaten beni sinirlendiren de başka bir seçeneğimin olmaması.” Rizzoli arabasının kilidini açtı; Maura ile buz gibi koltuklara oturdular.   </st></p>
			<p><st c="609">Maura, “Ona söyleyecek misin?” diye sordu.  </st></p>
			<p><st c="652">Rizzoli suratını asarak motoru çalıştırdı. </st><st c="695">“Hayır.”   </st></p>
			<p><st c="704">“Bunu bilmek isterdi.”   </st></p>
			<p><st c="727">“Bundan pek emin değilim. </st><st c="753">Hiçbir erkeğin bilmek isteyeceğini sanmam.”   </st></p>
			<p><st c="797">“Yani mutlu son olasılığını bertaraf mı ediyorsun? </st><st c="848">Ona bir şans bile vermeden mi?”   </st></p>
			<p><st c="880">Rizzoli iç geçirdi. </st><st c="900">“Farklı insanlar olsaydık, belki bir şansımız olabilirdi.”   </st></p>
			<p><st c="959">“Ama bu ilişkiyi yaşayan başka insanlar değil. </st><st c="1006">Sizsiniz.”   </st></p>
			<p><st c="1017">“Doğru. </st><st c="1025">Ne sürpriz ama, değil mi?”   </st></p>
			<p><st c="1052">“Neden?”  </st></p>
			<p><st c="1061">Rizzoli bir süre sessiz kaldı, gözlerini yola dikmişti. </st><st c="1117">“Çocukken iki erkek kardeşim de bana ne derdi biliyor musun?” dedi usulca. </st><st c="1192">“Kurbağa. </st><st c="1202">Hiçbir prensin bir kurbağayı öpmek istemeyeceğini söylerlerdi. </st><st c="1265">Bir kurbağayla evlenmesi ise söz konusu bile olamazdı.”   </st></p>
			<p><st c="1321">“Erkek kardeşler zalim olabiliyorlar.”   </st></p>
			<p><st c="1360">“Ama bazen de acı gerçekleri yüzüne söylerler.”   </st></p>
			<p><st c="1408">“Ajan Dean sana baktığında bir kurbağa gördüğünü sanmıyorum.”   </st></p>
			<p><st c="1470">Rizzoli omuz silkti. </st><st c="1491">“Ne gördüğünü kim bilebilir ki?”   </st></p>
			<p><st c="1524">“Zeki bir kadın görüyor olamaz mı?”   </st></p>
			<p><st c="1560">“Evet, bu gerçekten de çok seksi.”   </st></p>
			<p><st c="1595">“Bazı erkekler için öyledir.”   </st></p>
			<p><st c="1625">“Ya da öyle olduğunu iddia ederler. </st><st c="1661">Ama ne diyeceğim biliyor musun? </st><st c="1693">Ben buna inanmakta güçlük çekiyorum. </st><st c="1730">Seçme şansları olursa, erkekler her zaman memeleri ve kalçaları tercih ederler.”   </st></p>
			<p><st c="1811">Rizzoli büyük bir öfkeyle yola odaklandı. </st><st c="1853">Kaldırımların kirli kar öbekleriyle kaplandığı ve park halindeki arabaların bembeyaz buz tuttuğu sokaklarda ilerlediler.  </st></p>
			<p><st c="1974">“Sende bir şey görmüş, Jane. </st><st c="2003">Ve bu seni istemesi için yeterli olmuş.”   </st></p>
			<p><st c="2044">“Bu üzerinde çalıştığımız vakanın etkisiydi. </st><st c="2089">İz sürmenin verdiği heyecanın. </st><st c="2120">İnsan yaşadığını hissediyor, anlıyor musun? </st><st c="2164">Avına yaklaştıkça adrenalin pompalıyorsun ve her şeyi farklı görüp, farklı algılıyorsun. </st><st c="2253">Gece gündüz biriyle çalışınca, o kadar yakınında olunca kokusunu ezberliyorsun. </st><st c="2333">Kahvesini nasıl içtiğini ve kravatını nasıl bağladığını biliyorsun. </st><st c="2401">Sonra vaka giderek riskli bir hal alıyor ve birlikte kızıp, birlikte korkuyorsun. </st><st c="2483">Çok geçmeden bu sana aşk gibi gelmeye başlıyor. </st><st c="2531">Oysa değil. </st><st c="2543">Sadece iki insan kendilerini son derece hararetli bir durumun içinde buluyorlar ve şehvetle, kovalamacanın verdiği heyecan arasındaki farkı ayırt edemiyorlar. </st><st c="2702">Sanırım başımıza gelen bu. </st><st c="2729">Gabriel ile birkaç cesedin başında tanıştık. </st><st c="2774">Ve bir süre sonra, ben bile gözüne hoş görünmeye başladım.”   </st></p>
			<p><st c="2834">“Gabriel’ın senin için tek anlamı bu mu? </st><st c="2875">Yani sadece gözüne hoş görünmeye başlayan biri mi?”   </st></p>
			<p><st c="2927">“Şey, kahretsin. </st><st c="2944">Adam gerçekten de hoş görünüyor.”   </st></p>
			<p><st c="2978">“Çünkü eğer ona âşık değilsen, hatta onu zerre kadar umursamıyorsan, o zaman onu görmek sana o kadar da acı vermemeli. </st><st c="3097">Öyle değil mi?”   </st></p>
			<p><st c="3113">Rizzoli bıkkınlıkla, “Bilmiyorum!” dedi. </st><st c="3154">“Onun hakkında ne hissettiğimi bilmiyorum!”   </st></p>
			<p><st c="3198">“Bu onun sana âşık olup olmamasına mı bağlı?”  </st></p>
			<p><st c="3244">“Bunu ona sormayacağım kesin.”   </st></p>
			<p><st c="3275">“Düzgün bir cevap almanın bir yolu da bu.”   </st></p>
			<p><st c="3318">“Eskiler ne diyordu? </st><span><st c="3339">Eğer cevabı duymak istemiyorsan, soruyu sormaman gerek</st></span><st c="3393"> mi?”   </st></p>
			<p><st c="3399">“Hiç belli olmaz. </st><st c="3417">Cevap seni şaşırtabilir.”  </st></p>
			<p><st c="3443">Schroeder Plaza’ya gelince kafeteryada durup birer kahve sipariş ettiler ve bardaklarını ellerine alıp yukarıdaki toplantı odasına gittiler. </st><st c="3584">Crowe ile Dean’in gelmelerini bekledikleri sırada, Maura Rizzoli’nin kâğıtları karıştırmasını ve dosyaları taramasını izledi; bu belgeler, ortaya çıkarmak için can attığı bir sırrı barındırıyormuş gibi. </st><st c="3787">Saat ikiyi çeyrek geçe, nihayet asansörün belli belirsiz zilini ve Crowe’un koridorda yankılanan kahkahasını duydular. </st><st c="3906">Rizzoli kaskatı kesildi. </st><st c="3931">Erkeklerin sesleri yaklaştıkça, gözlerini belgelere dikti. </st><st c="3990">Dean kapıda belirdiğinde hemen başını kaldırmadı; sanki Dean’in üzerindeki etkisini kabullenmeyi reddediyordu.   </st></p>
			<p><st c="4101">Maura özel ajan Gabriel Dean’le ağustos sonunda, Boston’daki varlıklı çiftlerin katledilmelerini soruşturmak üzere cinayet masası ekibine katıldığı zaman tanışmıştı. </st><st c="4267">Etkileyici bir görünüşe ve dingin bir zekâya sahip olan Dean ekip üzerinde çabucak hâkimiyet kurmuştu ve baş sorgucu Rizzoli’yle en başından beri çatışma yaşaması kaçınılmazdı. </st><st c="4444">Maura onun bu çatışmayı çekime dönüştürmesini izleyen ilk kişi olmuştu. </st><st c="4516">İlişkilerinin ilk kıvılcımlarını fark etmiş, kurban cesetlerinin başındayken bakışlarının buluştuğunu görmüştü. </st><st c="4628">Rizzoli’nin yüzünün kızardığı ve bocaladığı anlara dikkat etmişti. </st><st c="4695">Aşkın ilk aşamaları her zaman kafa karışıklığı içinde geçerdi.   </st></p>
			<p><st c="4758">Tıpkı aşkın son aşamaları gibi.   </st></p>
			<p><st c="4790">Dean içeri girdi ve gözlerini derhal Rizzoli’ye dikti. </st><st c="4845">Takım elbise giymiş ve kravat takmıştı; bakımlı görüntüsü Rizzoli’nin kırışan bluzu ve dağınık saçlarıyla tezat içindeydi. </st><st c="4968">Rizzoli nihayet başını kaldırıp ona baktığında, neredeyse ona meydan okur gibi bir hali vardı. </st><span><st c="5063">İşte buradayım. </st><st c="5079">İster beğen, ister beğenme</st></span><st c="5105">.   </st></p>
			<p><st c="5107">Crowe kasılarak masanın başına geçti. </st><st c="5145">“Pekâlâ, bütün ekip burada. </st><st c="5173">Her şeyi anlatma vakti.” Rizzoli’ye baktı.   </st></p>
			<p><st c="5216">Rizzoli, “Önce FBI’ı dinleyelim” dedi.   </st></p>
			<p><st c="5255">Dean yanında getirdiği evrak çantasını açtı. </st><st c="5300">İçinden bir dosya çıkarıp masanın üzerinden Rizzoli’ye doğru kaydırdı.   </st></p>
			<p><st c="5371">“Bu fotoğraf on gün önce Providence’ta, Rhode Island’da çekildi” dedi.   </st></p>
			<p><st c="5442">Rizzoli dosyayı açtı. </st><st c="5464">Onun yanında oturan Maura, fotoğrafı açıkça görebiliyordu. </st><st c="5523">Bu bir ölüm mahalli fotoğrafıydı; cenin pozisyonundaki bir adam, bir arabanın bagajında yatıyordu. </st><st c="5622">Açık kahverengi halıya kan lekeleri sıçramıştı. </st><st c="5670">Kurbanın yüzü şaşılacak derecede sağlamdı, gözleri açıktı ve gözkapakları ölüm nedeniyle morarmıştı.   </st></p>
			<p><st c="5771">“Kurbanın adı Howard Redfield, elli bir yaşında, Cincinnatili, boşanmış bir erkek” dedi Dean. </st><st c="5865">“Ölüm sebebi, sol temporal kemiğe isabet eden tek bir kurşunun yol açtığı yara. </st><st c="5945">Buna ilaveten, her iki dizkapağında da küt bir silahın, belki de bir çekicin sebep olduğu çoklu kırıklar var. </st><st c="6055">Ayrıca yapışkanlı bantla adamın arkasında birleştirilen her iki elde de ciddi yanıklar mevcut.”   </st></p>
			<p><st c="6151">“Adam işkence görmüş” dedi Rizzoli.  </st></p>
			<p><st c="6187">“Evet. </st><st c="6194">Hem de uzun uzadıya.”  </st></p>
			<p><st c="6216">Benzi solan Rizzoli, sandalyesinde geriye doğru kaykıldı. </st><st c="6274">Maura odada bulunanlar içinde Rizzoli’nin neden soluklaştığını bilen tek kişiydi ve onu endişeyle izliyordu. </st><st c="6383">Rizzoli’nin yüzüne bakınca, mide bulantısına karşı büyük bir mücadele verdiğini gördü.   </st></p>
			<p><st c="6470">Dean, “Adam kendi arabasının bagajında ölü bulunmuş” diye devam etti. </st><st c="6540">“Arabası Providence’taki otobüs terminalinin yaklaşık iki sokak ötesinde park halindeymiş. </st><st c="6631">Buradan arabayla sadece bir-bir buçuk saat uzaklıkta.”   </st></p>
			<p><st c="6686">“Ama orası farklı bir yetki alanında” dedi Crowe.   </st></p>
			<p><st c="6736">Dean başıyla onayladı. </st><st c="6759">“Bu ölüm bu yüzden dikkatinizi çekmedi. </st><st c="6799">Katil kurbanı bagaja koyup, onun arabasıyla Providence’a kadar gidip, arabayı ve cesedi orada bırakıp otobüsle Boston’a dönmüş olabilir.”   </st></p>
			<p><st c="6937">Maura, “Boston’a mı dönmüş? </st><st c="6965">Neden her şeyin Boston’da başladığını düşünüyorsun?” diye sordu.   </st></p>
			<p><st c="7030">“Bu sadece bir tahmin. </st><st c="7053">Öldürme eyleminin nerede gerçekleştiğini bilmiyoruz. </st><st c="7106">Bay Redfield’ın son birkaç hafta boyunca neler yaptığından bile emin olamıyoruz. </st><st c="7187">Evi Cincinnati’de ama New England’da ölü bulunmuş. </st><st c="7238">Geride ne bir kredi kartı izi ne de kaldığı yere dair bir kayıt bırakmış. </st><st c="7312">Bir ay önce hesabından yüklü bir miktar para çektiğini biliyoruz. </st><st c="7378">Ve sonra da evden ayrıldığını.”   </st></p>
			<p><st c="7410">“Bu kaçmakta olan ve izini belli etmek istemeyen birine benziyor” dedi Maura. </st><st c="7488">“Ya da korkmuş birine.”   </st></p>
			<p><st c="7512">Dean fotoğrafa baktı. </st><st c="7534">“Açıkçası korkmakta haklıymış.”   </st></p>
			<p><st c="7566">“Bize kurban hakkında biraz daha bilgi verir misin” dedi Rizzoli. </st><st c="7632">Artık kontrolü ele almıştı ve yüzünü buruşturmadan fotoğrafa bakabiliyordu.   </st></p>
			<p><st c="7708">“Bay Redfield Octagon Kimya’nın yurtdışı operasyonlarından sorumlu, kıdemli başkan yardımcısıymış” dedi Dean. </st><st c="7818">“İki ay önce, görünürde kişisel sebepler yüzünden şirketten istifa etmiş.”   </st></p>
			<p><st c="7893">Maura, “Octagon mu?” dedi. </st><st c="7920">“Haberlere çıkmışlardı. </st><st c="7944">Halen Sermaye Piyasası Kurulu’nun soruşturması altında değiller mi?”   </st></p>
			<p><st c="8013">Dean başıyla onayladı. </st><st c="8036">“Sermaye Piyasası Kurulu icra dairesi, yasadışı ticari faaliyetlerde milyarlarca dolarlık ihlallerde bulundukları iddiasıyla Octagon’a dava açmış.”   </st></p>
			<p><st c="8184">Rizzoli, “Milyarlarca mı?” dedi. </st><st c="8217">“Vay be.”   </st></p>
			<p><st c="8227">“Octagon yıllık satışları yirmi milyon doları bulan devasa bir uluslararası şirket. </st><st c="8311">Yani çok büyük bir balıktan söz ediyoruz.”   </st></p>
			<p><st c="8354">Rizzoli ölüm mahalli fotoğrafına baktı. </st><st c="8394">“Ve bu kurban da aynı gölette yüzüyormuş. </st><st c="8436">Herhalde iç yüzlerini biliyordu. </st><st c="8469">Sence Octagon için bir sorun teşkil ediyor muydu?”   </st></p>
			<p><st c="8520">“Üç hafta önce, Bay Redfield Adalet Bakanlığı’ndan yetkililerle konuşmak üzere randevu almış” dedi Dean.   </st></p>
			<p><st c="8625">Crowe gülerek, “Evet” dedi. </st><st c="8653">“Octagon için bir sorun teşkil ettiği kesin.”   </st></p>
			<p><st c="8699">“Adalet Bakanlığı yetkilileriyle burada, Boston’da buluşmak istemiş.”   </st></p>
			<p><st c="8769">Rizzoli, “Neden Washington’da değil de burada?” diye sordu.   </st></p>
			<p><st c="8829">“Onlara beyanda bulunmak isteyen başkalarının da olduğunu, görüşmenin burada gerçekleşmesi gerektiğini söylemiş. </st><st c="8942">Neden doğruca Sermaye Piyasası Kurulu’na gitmektense Adalet Bakanlığı’yla temas kurduğunu bilmiyoruz ama meselenin Octagon soruşturmasıyla ilgisi olduğunu varsayıyoruz.”   </st></p>
			<p><st c="9112">“Ama bundan emin değil miyiz?”   </st></p>
			<p><st c="9143">“Hayır. </st><st c="9151">Çünkü görüşmeye gitmemiş. </st><st c="9177">O zamana kadar ölmüş.”   </st></p>
			<p><st c="9200">Crowe, “Hey, bu her açıdan bir kiralık katilin işine benziyor” dedi.   </st></p>
			<p><st c="9269">Rizzoli, “Peki tüm bunların Sıçanlı Kadın’la ne ilgisi var?” diye sordu.   </st></p>
			<p><st c="9342">“Şimdi o konuya geliyorum” dedi Dean. </st><st c="9380">Maura’ya baktı. </st><st c="9396">“Otopsiyi yaptın. </st><st c="9414">Kadının ölüm sebebi neymiş?”   </st></p>
			<p><st c="9443">“Göğsündeki kurşun yarası” dedi Maura. </st><st c="9482">“Mermi parçaları kalbine girmiş ve perikardiyal kesede oluşan ağır kanama, kalbin pompa yapmasına engel olmuş. </st><st c="9593">Buna perikardiyal tamponad deniyor.”   </st></p>
			<p><st c="9630">“Peki hangi tip kurşun kullanılmış?”   </st></p>
			<p><st c="9667">Maura Sıçanlı Kadın’ın göğüs röntgenlerini hatırladı. </st><st c="9721">Bir galaksi dolusu yıldız gibi her iki ciğere dağılan saçmaları gözünün önüne getirdi. </st><st c="9808">“Kurşun mavi uçlu bir Glaser’mış” dedi. </st><st c="9848">“Metal saçmalar içeren bakır zarflı bir tür. </st><st c="9893">Vücudun içinde parçalanmak üzere tasarlanıyor; yani bedeni baştan sona delip geçmesi uzak bir ihtimal.” Durup ekledi: “Oldukça tahrip edici bir kurşun.”   </st></p>
			<p><st c="10046">Dean başıyla arabasının bagajında kıvrılan ve kanlar içinde yatan Howard Redfield’ın fotoğrafını işaret etti. </st><st c="10156">“Bay Redfield de mavi uçlu bir Glaser ile öldürülmüş. </st><st c="10210">Hem de sizin İsimsiz Kadın’ı öldüren silahla ateşlenen bir kurşunla.”   </st></p>
			<p><st c="10280">Bir süre kimse konuşmadı.   </st></p>
			<p><st c="10306">Sonra Rizzoli duyduklarına inanmakta güçlük çekerek, “Ama az önce bunun bir kiralık katil işi olduğundan bahsettiniz. </st><st c="10424">Octagon ispiyoncu bir çalışanını bu şekilde ortadan kaldırmış olabilir. </st><st c="10496">Diğer kurban ise, yani Sıçanlı Kadın…”   </st></p>
			<p><st c="10535">“Dedektif Rizzoli haklı” dedi Maura. </st><st c="10572">“Sıçanlı Kadın, kurumsal bir şirketin hedefi olabilecek en son kişi.”   </st></p>
			<p><st c="10642">“Yine de” dedi Dean, “Onu öldüren kurşun, Howard Redfield’ı öldüren silahtan ateşlenmiş.”   </st></p>
			<p><st c="10732">“Ajan Dean meseleye bu şekilde dahil oldu” dedi Crowe. </st><st c="10787">“Kadının göğsünden çıkardığın mavi uçlu bakır zarflı kurşun için balistik inceleme yapılmasını talep ettim.”   </st></p>
			<p><st c="10896">FBI’ın parmak izi veritabanı gibi, ateşli silahlarla ilgili merkezi bir veritabanı da vardı. </st><st c="10989">Olay yerlerinde bulunan kurşunların üzerindeki izler ve çizikler dijital veri olarak saklanıyordu ve bulunan eşleşmeler sayesinde aynı silahla işlenen bütün suçları ilişkilendirmek mümkün oluyordu.   </st></p>
			<p><st c="11187">“Balistik incelemede bir eşleşme bulundu” dedi Dean.   </st></p>
			<p><st c="11240">Rizzoli hayretle başını iki yana salladı. </st><st c="11282">“Peki neden bu iki kurbanı seçmişler? </st><st c="11320">Arada bir bağlantı göremiyorum.”   </st></p>
			<p><st c="11353">“Zaten İsimsiz Kadın’ın ölümünü bu denli ilginç kılan da bu” dedi Dean.   </st></p>
			<p><st c="11425">Maura onun </st><span><st c="11436">ilginç</st></span><st c="11442"> sözcüğünü kullanmasından hoşlanmadı. </st><st c="11480">Bu bazı ölümlerin ilginç olmadığı ve özel ilgiyi hak etmediği imasını taşıyordu. </st><st c="11561">O kurbanların Dean’le aynı fikirde olmayacakları kesindi.   </st></p>
			<p><st c="11619">Maura çirkin bir kan pıhtısı gibi toplantı masasında duran fotoğrafa odaklandı. </st><st c="11699">“Bizim İsimsiz Kadın’ın bu olayla ilgisi olamaz” dedi.   </st></p>
			<p><st c="11754">“Dr. </st><st c="11759">Isles?”   </st></p>
			<p><st c="11767">“Howard Redfield’ın öldürülmesinin mantıklı bir sebebi var. </st><st c="11827">Sermaye Piyasası Kurulu’nun açtığı soruşturmada ispiyonculuk yapmış olabilir. </st><st c="11905">İşkence bulguları ise ölümünün sadece ters giden bir soygundan ibaret olmadığını gösteriyor. </st><st c="11998">Katilin ondan istediği bir şey varmış. </st><st c="12037">Belki de intikam almak istemiştir. </st><st c="12072">Ya da bilgi. </st><st c="12085">Peki büyük olasılıkla kaçak bir göçmen olan İsimsiz Kadın’ın bu olayla ne ilgisi var? </st><st c="12171">Neden birileri onun ölmesini istesin ki?”   </st></p>
			<p><st c="12213">“Zaten mesele de bu değil mi?” Dean Rizzoli’ye baktı. </st><st c="12267">“Anladığım kadarıyla bununla bağlantılı bir vakanız daha olabilir.”   </st></p>
			<p><st c="12335">Dean’in bakışları onu sarsmış gibiydi. </st><st c="12374">Jane başını telaşla iki yana salladı. </st><st c="12412">“Tamamen ilgisiz görünen bir vaka daha.”   </st></p>
			<p><st c="12453">“Dedektif Crowe iki rahibenin de manastırlarında saldırıya uğradıklarını söyledi” dedi Dean. </st><st c="12546">“Jamaica Düzlüğü’nde.”   </st></p>
			<p><st c="12569">“Ama fail ateşli bir silah kullanmamış. </st><st c="12609">Rahibelerin bir çekiçle dövüldüklerini tahmin ediyoruz. </st><st c="12665">İkisi de birer nefret saldırısına benziyordu. </st><st c="12711">Kadınlardan nefret eden bir kaçığın işi olabilir.”   </st></p>
			<p><st c="12762">“Belki de fail böyle düşünmenizi istedi. </st><st c="12803">Diğer cinayetlerle rahibelere yapılan saldırı arasındaki bağlantıyı gizlemek için.”   </st></p>
			<p><st c="12887">“Evet, şey, planı işe yaramıştı. </st><st c="12920">Ta ki Dr. </st><st c="12930">Isles İsimsiz Kadın’a cüzam teşhisi koyana dek. </st><st c="12978">Anlaşılan saldırıya uğrayan rahibelerden birisi olan Ursula, Hindistan’da, cüzamlıların yaşadığı bir köyde çalışmış.”   </st></p>
			<p><st c="13096">“Artık öyle bir köy yok” dedi Maura.  </st></p>
			<p><st c="13133">Dean ona baktı. </st><st c="13149">“Ne?”   </st></p>
			<p><st c="13155">“Bu dini bir katliam olabilir. </st><st c="13186">Neredeyse yüz kişi öldürülmüş ve köy yanıp kül olmuş.” Maura duraksadı. </st><st c="13258">“O köyden hayatta kalan tek kişi Rahibe Ursula olmuş.”   </st></p>
			<p><st c="13313">Maura Gabriel Dean’in hiç bu kadar şaşırdığını görmemişti. </st><st c="13372">Sırları saklayan ve gerçekleri açığa vuran genellikle Dean olurdu. </st><st c="13439">Bu yeni bilgi onu bir süre suskunluğa itti.   </st></p>
			<p><st c="13483">Derken Maura ona bir darbe daha indirdi. </st><st c="13524">“Bizim İsimsiz Kadın’ın da Hindistan’daki o köyden gelmiş olabileceğine inanıyorum.”   </st></p>
			<p><st c="13609">“Daha önce bana Hispanik olduğunu düşündüğünü söylemiştin” dedi Crowe.   </st></p>
			<p><st c="13680">“Bu sadece ten rengine bakarak yaptığım bir tahmindi.”   </st></p>
			<p><st c="13735">“Yani tahminini koşullara uyacak şekilde değiştiriyor musun?”   </st></p>
			<p><st c="13797">“Hayır, otopsi bulgularına göre değiştiriyorum. </st><st c="13845">Kadının bileğine yapışan sarı ipliği hatırlıyor musun?”   </st></p>
			<p><st c="13901">“Evet. </st><st c="13908">İpliğin yapısından ve liflerinden pamuklu bir materyal olduğu anlaşılıyor. </st><st c="13983">Muhtemelen sadece bir sicimdi.”   </st></p>
			<p><st c="14015">“Bileğe takılan ipliklerin kem gözleri uzaklaştırdığına inanıyorlar. </st><st c="14084">Bu bir Hindu geleneği.”   </st></p>
			<p><st c="14108">“Yine mi Hindistan?” dedi Dean.  </st></p>
			<p><st c="14140">Maura başıyla onayladı. </st><st c="14164">“Her şey dönüp dolaşıp oraya bağlanıyor.”   </st></p>
			<p><st c="14206">“Bir rahibe ve cüzamlı bir kaçak göçmen ha?” dedi Crowe. </st><st c="14263">“Peki onları kurumsal cinayete nasıl bağlayacağız?” Başını iki yana salladı. </st><st c="14340">“Birisi ancak çok büyük bir kazanç elde edecekse kiralık katil tutar.”   </st></p>
			<p><st c="14411">“Ya da kaybedeceği çok şey varsa” dedi Maura.   </st></p>
			<p><st c="14457">“Eğer tüm bunlar bir kiralık katilin işiyse, o zaman bir şeyden emin olabiliriz” dedi Dean. </st><st c="14549">“Soruşturmalarınızın gidişatı büyük bir dikkatle izlenecek. </st><st c="14609">Bu vakalarla ilgili her türlü bilgiyi gizli tutmak zorundasınız. </st><st c="14674">Çünkü birisi Boston Emniyeti’nin her adımını izliyor.”   </st></p>
			<p><st c="14729">Maura, beni de izliyor diye düşündü ve ürperdi. </st><st c="14777">O kadar göz önündeydi ki. </st><st c="14803">Olay yerlerinde, televizyondaki haberlerde. </st><st c="14847">Arabasına yürürken. </st><st c="14867">Medyanın gözü önünde olmaya alışmıştı ama şimdi başka gözler tarafından da izleniyor olabileceğini idrak etmişti. </st><st c="14981">Birileri izini sürüyordu. </st><st c="15007">Sonra Mama Cortina’nın yerindeyken, karanlıkta kapıldığı o hissi hatırladı: Bir av olarak izlendiğini fark ettiği anda buz kesmesine neden olan dehşeti.   </st></p>
			<p><st c="15160">“Diğer ölüm mahallini görmem gerek” dedi Dean. </st><st c="15207">“Rahibelerin saldırıya uğradıkları manastırı.” Rizzoli’ye baktı. </st><st c="15272">“Bana etrafı gösterir misin?”   </st></p>
			<p><st c="15302">Rizzoli bir süre cevap vermedi. </st><st c="15334">Kıpırdamadan yerinde oturdu ve gözlerini arabasının bagajında iki büklüm yatan Howard Redfield’ın cesedine dikti.   </st></p>
			<p><st c="15448">“Jane?”   </st></p>
			<p><st c="15456">Jane bir nefes alıp doğruldu; sanki kendisine yeni bir cesaret ve güç kaynağı bulmuştu.   </st></p>
			<p><st c="15544">“Hadi gidelim” deyip ayağa kalktı. </st><st c="15579">Rizzoli Dean’e baktı. </st><st c="15601">“Sanırım yeniden bir takım olduk.”   </st></p>
		</div>
	<div id="charCountTotal" value="15636"></div></body>
</html>
