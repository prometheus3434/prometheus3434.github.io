<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-7</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-7" xml:lang="tr-TR">
		<div>
			<p>  </p>
			<p id="_idParaDest-7" xml:lang="en-GB"><st c="0">5  </st></p>
			<p><st c="2">Maura o öğleden sonra binadan çıktığında yine kar yağıyordu; yumuşak ve dantel gibi taneler beyaz güveler gibi uçuşarak, usulca park halindeki arabaların üzerine konuyordu. </st><st c="175">Bugün hava koşullarına hazırlıklıydı; bileklerini kapatan, tabanları tırtıklı botlar giymişti. </st><st c="270">Yine de otoparkta yürürken tedbiri elden bırakmıyordu; botları karlarla kaplı buzlu zeminde kayıyordu ve vücudu düşme ihtimaline karşı tetikteydi. </st><st c="417">Nihayet arabasına ulaştığında rahat bir nefes aldı; elini çantasına daldırıp anahtarını aramaya başladı. </st><st c="522">Bu sırada dikkati dağıldığından yakındaki bir arabanın kapısının kapandığını fark etmedi. </st><st c="612">Ancak ayak seslerini duyunca başını çevirdi ve kendisine yaklaşmakta olan adamı gördü. </st><st c="699">Adam birkaç adımda yanına geldi; hiçbir şey söylemeden öylece durdu. </st><st c="768">Ellerini deri ceketinin ceplerine sokmuştu, sadece Maura’ya bakıyordu. </st><st c="839">Kar taneleri sarı saçlarına konuyor ve şekilli, kısa sakalına yapışıyordu.   </st></p>
			<p><st c="914">Maura’nın Lexus’una bakarak, “Siyah arabanın sana ait olacağını düşündüm” dedi. </st><st c="994">“Her zaman siyahlara bürünürsün. </st><st c="1027">Hep karanlık tarafta yürürsün. </st><st c="1058">Ayrıca başka kim arabasını bu kadar düzenli tutar ki?”   </st></p>
			<p><st c="1113">Maura nihayet konuşacak cesareti buldu. </st><st c="1153">Sesi boğuktu. </st><st c="1167">Bir yabancınınki gibi. </st><st c="1190">“Burada ne işin var Victor?”   </st></p>
			<p><st c="1219">“Seni görebilmemin tek yolu buymuş gibi görünüyordu.”   </st></p>
			<p><st c="1273">“Yani bana otoparkta pusu kurarak mı?”   </st></p>
			<p><st c="1312">“Böyle mi hissettin?”  </st></p>
			<p><st c="1334">“Burada oturup beni beklemişsin. </st><st c="1367">Ben buna pusu kurmak derim.”  </st></p>
			<p><st c="1396">“Bana fazla seçenek bırakmadın. </st><st c="1428">Hiçbir telefonuma dönmedin.”  </st></p>
			<p><st c="1457">“Fırsatım olmadı.”   </st></p>
			<p><st c="1476">“Bana yeni telefon numaranı göndermedin.”   </st></p>
			<p><st c="1518">“Hiç sormadın ki.”  </st></p>
			<p><st c="1537">Victor başını kaldırıp konfeti gibi yağan kar tanelerine baktı ve iç geçirdi. </st><st c="1615">“Demek öyle. </st><st c="1628">Tıpkı eskiden olduğu gibi, değil mi?”   </st></p>
			<p><st c="1666">“Fazlasıyla.” Maura arabasına dönüp uzaktan kumandasına bastı. </st><st c="1729">Arabanın kilitleri açıldı.   </st></p>
			<p><st c="1756">“Neden burada olduğumu öğrenmek istemiyor musun?”   </st></p>
			<p><st c="1806">“Gitmem gerek.”   </st></p>
			<p><st c="1822">“Uçakla Boston’a kadar geliyorum ve nedenini bile sormuyorsun.”   </st></p>
			<p><st c="1886">“Pekâlâ.” Maura ona baktı. </st><st c="1913">“Neden buradasın?”   </st></p>
			<p><st c="1932">“Üç yıl oldu Maura.” Victor daha yakınına gelince Maura onun deriyle karışık sabun kokusunu aldı. </st><st c="2030">Sıcak tenine düşen kar taneleri eriyordu. </st><st c="2072">Maura aradan geçen üç yıl boyunca Victor’ın hiç değişmediğini düşündü. </st><st c="2143">Başını yine çocuksu bir şekilde yana yatırıyordu ve gözlerinin kenarlarında aynı gülme çizgileri vardı. </st><st c="2247">Saçları aralık ayında bile suni bir spreyle değil de açık havada geçirdiği saatler boyunca güneşte açılmış gibi görünüyordu. </st><st c="2372">Victor Banks’in kendine özgü bir çekim gücü vardı ve Maura da herkes gibi ondan kolayca etkileniyordu. </st><st c="2475">Eskisi gibi ona doğru çekildiğini hissetti.   </st></p>
			<p><st c="2519"> Victor, “Bir kez bile bunun bir hata olup olmadığını merak etmedin mi?” diye sordu.   </st></p>
			<p><st c="2603">“Boşanmayı mı kastediyorsun? </st><st c="2632">Yoksa evliliği mi?”   </st></p>
			<p><st c="2652">“Hangisinden bahsettiğim açık değil mi? </st><st c="2692">Burada durup seninle konuştuğuma göre.”   </st></p>
			<p><st c="2732">“Bunu bana söylemek için uzun zaman beklemişsin.” Maura tekrar arabasına döndü.   </st></p>
			<p><st c="2812">“Yeniden evlenmemişsin.”  </st></p>
			<p><st c="2837">Maura duraksadı. </st><st c="2854">Dönüp Victor’a baktı. </st><st c="2876">“Peki ya sen?”  </st></p>
			<p><st c="2891">“Ben de evlenmedim.”   </st></p>
			<p><st c="2912">“O zaman sanırım ikimizle de yaşamak aynı derecede zor.”   </st></p>
			<p><st c="2969">“Sen bunu öğrenecek kadar sabretmedin ki.”   </st></p>
			<p><st c="3012">Maura’nın kahkahası bu beyaz sessizlikte buruk ve nahoş bir etki yarattı. </st><st c="3086">“Sürekli havaalanına koşan, dünyayı kurtarmak için her zaman kaçıp giden sendin.”   </st></p>
			<p><st c="3168">“Evlilikten kaçan ben değilim.”   </st></p>
			<p><st c="3200">“Başkasıyla ilişki yaşayan da ben değilim.” Maura arkasını döndü ve büyük bir hışımla arabasının kapısını açtı.   </st></p>
			<p><st c="3312">“Lanet olsun, bir dakika bekler misin? </st><span><st c="3351">Dinle</st></span><st c="3356"> beni.”   </st></p>
			<p><st c="3364">Victor onun kolunu tuttu ve Maura bu sımsıkı kavrayış karşısında hissettiği öfke yüzünden irkildi. </st><st c="3463">Victor’a fazla ileri gittiğini belirten, buz gibi bir bakış attı.   </st></p>
			<p><st c="3529">Victor onun kolunu bıraktı. </st><st c="3557">“Özür dilerim. </st><st c="3572">Tanrım, böyle olmasını hiç istememiştim.”   </st></p>
			<p><st c="3614">“Ne bekliyordun ki?”  </st></p>
			<p><st c="3635">“Aramızda hâlâ bitmeyen bir şeyler olduğunu.”  </st></p>
			<p><st c="3681">Maura, aslında var, diye düşündü. </st><st c="3715">Hem de haddinden fazla. </st><st c="3739">İşte bu yüzden, bu sohbetin daha fazla uzamasına izin veremezdi. </st><st c="3804">Tekrar Victor’ın çekimine kapılmaktan korkuyordu. </st><st c="3854">Şimdiden onun etkisi altına girdiğini hissedebiliyordu.   </st></p>
			<p><st c="3910">“Bak” dedi Victor. </st><st c="3929">“Sadece birkaç gün boyunca şehirde olacağım. </st><st c="3974">Yarın Harvard Kamu Sağlığı Fakültesi’nde bir toplantım var ama ondan sonra hiçbir planım yok. </st><st c="4068">Noel yaklaşıyor, Maura. </st><st c="4092">Tatili birlikte geçirebiliriz diye düşünmüştüm. </st><st c="4140">Tabii eğer uygunsan.”   </st></p>
			<p><st c="4162">“Sonra da yine uçağa binip gideceksin.”   </st></p>
			<p><st c="4202">“En azından birkaç meseleyi konuşabilirdik. </st><st c="4246">Birkaç günlüğüne izin alamaz mısın?”   </st></p>
			<p><st c="4283">“Benim bir işim var Victor. </st><st c="4311">Aklıma estiği gibi çıkıp gidemem.”   </st></p>
			<p><st c="4346">Victor arkadaki binaya baktı ve buna inanmakta zorlanıyormuşçasına güldü. </st><st c="4420">“Nasıl olup da böyle bir iş yapmak istediğini bilmiyorum.”   </st></p>
			<p><st c="4479">“Karanlık taraftayım, hatırladın mı? </st><st c="4516">Ben buyum.”   </st></p>
			<p><st c="4528">Victor ona baktı ve sesi yumuşadı. </st><st c="4563">“Hiç değişmemişsin. </st><st c="4583">Biraz olsun bile.”   </st></p>
			<p><st c="4602">“Sen de hiç değişmemişsin ve sorun da bu.” Maura arabasına bindi ve kapıyı kapattı.   </st></p>
			<p><st c="4686">Victor cama vurdu. </st><st c="4705">Maura ona baktı; Victor gözlerini kendisine dikmişti, kirpiklerine düşen kar taneleri ışıldıyordu ve camı aralayıp sohbete devam etmekten başka çaresi yoktu.   </st></p>
			<p><st c="4863">Victor, “Bir daha ne zaman konuşabiliriz?” diye sordu.   </st></p>
			<p><st c="4918">“Şimdi gitmem gerek.”  </st></p>
			<p><st c="4940">“O zaman daha sonra görüşürüz. </st><st c="4971">Bu gece.”  </st></p>
			<p><st c="4981">“Ne zaman eve döneceğimi bilmiyorum.”  </st></p>
			<p><st c="5019">“Hadi ama Maura.” Victor ona doğru eğildi. </st><st c="5062">Usulca, “Bana bir şans tanı. </st><st c="5091">Colonnade Otel’de kalıyorum. </st><st c="5120">Beni ara” dedi.  </st></p>
			<p><st c="5136">Maura iç geçirdi. </st><st c="5154">“Düşüneceğim.”  </st></p>
			<p><st c="5169">Victor elini içeri uzatıp Maura’nın kolunu sıktı. </st><st c="5219">Kokusu yine Maura’nın sıcak anılarını canlandırdı; tertemiz örtülerin altında, bacaklarını birbirlerine dolayarak uyudukları geceleri, uzun ve aheste öpücükleri, taze limon ve votka tadını anımsattı. </st><st c="5419">İki yıllık evlilikleri boyunca, iyisiyle kötüsüyle kalıcı anılar biriktirmişlerdi ve o anda, Victor’ın eli kolundayken, iyi anılar ağır basıyordu.   </st></p>
			<p><st c="5566">Victor, “Aramanı bekleyeceğim” dedi. </st><st c="5603">Şimdiden kazandığını varsayıyordu.   </st></p>
			<p><st c="5638">Maura otoparktan çıkıp Jamaica Düzlüğü’ne doğru yol alırken, bu kadar kolay olduğunu mu sanıyor, diye düşündü. </st><st c="5749">Bir gülücükle ve bir dokunuşla her şeyi affettireceğini mi zannediyor?   </st></p>
			<p><st c="5820">Arabasının lastikleri ansızın buzlarla kaplı yolda kaydı. </st><st c="5878">Maura direksiyonu sıkıca kavrayarak dikkatini topladı ve arabanın kontrolünü ele geçirmeye çalıştı. </st><st c="5978">O kadar heyecanlanmıştı ki ne kadar hızlı gittiğini fark etmemişti. </st><st c="6046">Lexus’un arkası savruldu ve lastikler patinaj yaparak yolu kavramaya çalıştı. </st><st c="6124">Maura ancak arabayı tekrar şeridine soktuğunda rahat bir nefes alabildi. </st><st c="6197">Kendine tekrar öfkelenme izni verdi.   </st></p>
			<p><st c="6234">Önce kalbimi kırıyorsun. </st><st c="6259">Bir de az kalsın ölümüme sebep olacaktın.   </st></p>
			<p><st c="6301">Bu mantıksız bir düşünceydi ama elinde değildi. </st><st c="6349">Victor mantıksız düşüncelerin ilham kaynağıydı.   </st></p>
			<p><st c="6397">Maura, Graystones Manastırı’nın karşısındaki caddeye yanaşırken, bu yolculuk yüzünden tükendiğini hissediyordu. </st><st c="6509">Bir süre arabanın içinde oturarak hislerini kontrol altına almaya çalıştı. </st><st c="6584">Kontrol sözcüğü onun yaşam felsefesiydi. </st><st c="6625">Arabadan iner inmez kanun uygulayıcıların ve basının gözü önünde olan bir kamu figürü haline gelecekti. </st><st c="6729">Ondan sakin ve mantıklı görünmesini bekliyorlardı ve Maura aynen böyle davranacaktı. </st><st c="6814">İşinin büyük bir kısmı, poz kesmekten ibaretti.   </st></p>
			<p><st c="6862">Arabasından indi; bu sefer zemini kavrayan botları sayesinde özgüvenle karşıya geçti. </st><st c="6948">Caddede polis arabaları sıralanmıştı ve iki yeni televizyon haber ekibi minibüslerinde oturmuş, olağanüstü bir gelişme olmasını bekliyorlardı. </st><st c="7091">Kışa özgü loş güneş ışığı, yerini çoktan akşam karanlığına bırakmaya başlamıştı.   </st></p>
			<p><st c="7172">Maura girişteki çanı çaldı ve gölgelerin arasından siyah cüppeli bir rahibe çıktı. </st><st c="7255">Rahibe Maura’yı tanıdı; aralarında tek kelimelik bir konuşma dahi geçmeden onu içeri aldı.   </st></p>
			<p><st c="7346">Avlunun içinde, karları ezen düzinelerce ayak izi vardı. </st><st c="7403">Burası Maura’nın ilk geldiği sabahkinden farklı bir yerdi. </st><st c="7462">Bugün ortamın sakinliği, devam eden soruşturma nedeniyle sekteye uğramıştı. </st><st c="7538">Bütün pencerelerde ışık vardı ve Maura koridorlarda erkek sesleri duyabiliyordu. </st><st c="7619">Manastırın girişine adım atınca, burnuna domates sosuyla peynir kokusu geldi; nahoş bulduğu bu kokular yüzünden, tıp öğrencisiyken staj yaptığı hastanenin yemekhanesinde sıklıkla servis edilen yavan ve kayış gibi lazanyaya dair anıları canlandı.   </st></p>
			<p><st c="7865">Yemek salonuna göz atınca rahibelerin yemek masasının etrafında oturduklarını ve sessizce akşam öğünlerini yediklerini gördü. </st><st c="7991">Titrek elleriyle kavradıkları çatallarını sarsakça dişsiz ağızlarına götürmelerini ve içtikleri sütün buruşuk çenelerinden aşağıya doğru süzülmesini izledi. </st><st c="8148">Bu kadınlar hayatlarının büyük bir kısmı boyunca duvarların ardında yaşamışlar, gözlerden uzakta yaşlanmışlardı. </st><st c="8261">Acaba aralarında neler kaçırdıklarına, buraya kapanmasalardı ve bu kapıdan çıkıp bir daha asla geri dönmeselerdi nasıl bir hayatları olabileceğine dair pişmanlık yaşayanlar var mıydı?   </st></p>
			<p><st c="8445">Maura koridorda yürümeye devam ettikçe, bu kadın mekânında yabancı ve ürkütücü gelen erkek sesleri duydu. </st><st c="8551">İki polis memuru Maura’yı tanıyıp ona el salladılar.   </st></p>
			<p><st c="8604">“Nasılsınız doktor?”   </st></p>
			<p><st c="8625">Maura, “Bir şey buldunuz mu?” diye sordu.  </st></p>
			<p><st c="8667">“Henüz bulamadık. </st><st c="8685">Bu gecelik paydos ediyoruz.”   </st></p>
			<p><st c="8714">“Rizzoli nerede?”   </st></p>
			<p><st c="8732">“Yukarı katta. </st><st c="8747">Yatakhanede.”  </st></p>
			<p><st c="8761">Maura merdivenleri çıkınca arama ekibinden iki kişinin daha aşağıya inmeye hazırlandıklarını gördü. </st><st c="8861">İkisi de liseyi henüz bitirmiş gibi görünen polis akademisi öğrencileriydi. </st><st c="8937">Karşısında yüzü hâlâ sivilcelerle dolu bir delikanlı ve kadın polislerin kendilerini koruma içgüdüsüyle takındıkları soğuk yüz ifadesine bürünmüş genç bir kadın vardı. </st><st c="9105">Her ikisi de Maura’yı tanıyınca saygıyla önlerine baktılar. </st><st c="9165">Bu gençlerin kendisine yol vermek için hürmetle kenara çekilmeleri, Maura’ya kendini yaşlı hissettirdi. </st><st c="9269">Yoksa kendi içindeki güvensizlikleri dışa yansıtmayacak kadar ürkütücü mü görünüyordu? </st><st c="9356">Yenilmez görünmeyi başarma konusunda ustalaşmıştı ve şu anda bile rol yapıyordu. </st><st c="9437">Başını kibarca eğerek gençleri selamladı ve bakışlarını hızlıca başka yöne çevirdi. </st><st c="9521">Merdivenleri çıkarken bile, kendisini izlediklerinin farkındaydı.   </st></p>
			<p><st c="9587">Rizzoli’yi Rahibe Camille’in odasında, omuzları yorgunluktan çökmüş bir halde yatağın üstünde otururken buldu.   </st></p>
			<p><st c="9698">“Görünüşe bakılırsa senin dışındaki herkes eve gidiyor” dedi.   </st></p>
			<p><st c="9760">Rizzoli dönüp ona baktı. </st><st c="9785">İyice yuvalarına kaçan gözlerinin etrafı morarmıştı ve yüzünde Maura’nın daha önce görmediği yorgunluk çizgileri vardı.   </st></p>
			<p><st c="9905">“Tek bir şey bile bulamadık. </st><st c="9934">Öğleden beri arıyoruz. </st><st c="9957">Ama her dolabı, her çekmeceyi taramak zaman alıyor. </st><st c="10009">Ve bir de açık araziyle arka taraftaki bahçeler var; karların altında neler olduğunu kim bilebilir? </st><st c="10109">Camille bebeği sarıp sarmalamış ve birkaç gün önce çöpe atmış da olabilir. </st><st c="10184">Belki de kapının dışındaki birine vermiştir. </st><st c="10229">Burada olmayan bir şeyi arayarak günlerimizi harcayabiliriz.”   </st></p>
			<p><st c="10291">“Başrahibe ne diyor?”  </st></p>
			<p><st c="10313">“Ona ne aradığımızı söylemedim.”   </st></p>
			<p><st c="10346">“Ama neden?”   </st></p>
			<p><st c="10359">“Onun bilmesini istemiyorum.”   </st></p>
			<p><st c="10389">“Belki yardımı dokunur.”   </st></p>
			<p><st c="10414">“Ya da bebeği bulmayalım diye ne gerekiyorsa yapabilir. </st><st c="10470">Sence bu başpiskoposluğun başka bir skandala ihtiyacı var mı? </st><st c="10532">Bu cemaatten birinin kendi bebeğini öldürdüğünü cümle âlemin öğrenmesini ister mi?”   </st></p>
			<p><st c="10616">“Çocuğun ölüp ölmediğinden emin değiliz. </st><st c="10657">Sadece kayıp olduğunu biliyoruz.”   </st></p>
			<p><st c="10691">“Peki otopsi bulgularından kesin olarak emin misin?”   </st></p>
			<p><st c="10744">“Evet. </st><st c="10751">Camille hamileliğinin ileri bir safhasındaymış. </st><st c="10799">Ve hayır, bakire doğuma da inanmıyorum.” Yatağa, Rizzoli’nin yanına oturdu. </st><st c="10875">“Saldırının anahtarı baba olabilir. </st><st c="10911">Kimliğini tespit etmemiz gerek.”   </st></p>
			<p><st c="10944">“Evet, benim aklımda da o sözcük vardı. </st><st c="10984">Baba. </st><st c="10990">Yani peder.”   </st></p>
			<p><st c="11003">“Peder Brophy mi?”  </st></p>
			<p><st c="11022">“Yakışıklı bir adam. </st><st c="11043">Onu gördün mü?”   </st></p>
			<p><st c="11059">Maura yere düşen kameramanın üzerinden kendisine bakan masmavi gözleri hatırladı. </st><st c="11141">Pederin avluda siyah-elbiseli bir savaşçı gibi süzüldüğünü ve kurt sürüsünü andıran muhabirlere kafa tuttuğunu anımsadı.   </st></p>
			<p><st c="11262">“Pederin buraya sürekli erişimi vardı” dedi Rizzoli. </st><st c="11315">“Ayinleri o yönetiyormuş. </st><st c="11341">Günah çıkaranları dinliyormuş. </st><st c="11372">Acaba sırlarını bir itiraf bölmesinde paylaşmaktan daha mahrem bir şey var mıdır?”   </st></p>
			<p><st c="11455">“Yani seksin karşılıklı isteğe dayandığını söylüyorsun.”   </st></p>
			<p><st c="11512">“Sadece pederin yakışıklı bir adam olduğunu söylüyorum.”   </st></p>
			<p><st c="11569">“Bebeğin bu manastırda peydahlandığından emin değiliz. </st><st c="11624">Camille mart ayında ailesini ziyarete gitmemiş miydi?”   </st></p>
			<p><st c="11679">“Evet. </st><st c="11686">Büyükannesi öldüğünde.”  </st></p>
			<p><st c="11710">“Zamanlama tutuyor. </st><st c="11730">Eğer martta hamile kaldıysa, şimdiye kadar hamileliğinin dokuzunca ayına ulaşmış olması gerekir. </st><st c="11827">Yani evine gittiği dönemde de ilişkiye girmiş olabilir.”   </st></p>
			<p><st c="11884">“Ama olay burada da cereyan etmiş olabilir. </st><st c="11928">Bu duvarların arasında.” Rizzoli alaycı bir biçimde kıkırdadı. </st><st c="11991">“Bekâret yemini de buraya kadarmış.”   </st></p>
			<p><st c="12028">Bir süre konuşmadan oturdular ve duvardaki çarmıha baktılar. </st><st c="12089">Maura, biz insanlar ne kadar da kusurluyuz, diye düşündü. </st><st c="12147">Eğer Tanrı varsa, neden bizi ulaşılması bu kadar güç standartlara tabi tutuyor? </st><st c="12227">Neden asla erişemeyeceğimiz hedefler belirlememizi talep ediyor?   </st></p>
			<p><st c="12292">Maura, “Ben de bir zamanlar rahibe olmak isterdim” dedi.   </st></p>
			<p><st c="12349">“Tanrı’ya inanmadığını sanıyordum.”   </st></p>
			<p><st c="12385">“Sadece dokuz yaşımdaydım. </st><st c="12412">Evlat edinildiğimi yeni öğrenmiştim. </st><st c="12449">Kuzenim ağzındaki baklayı çıkarmış ve nahoş bir ifşada bulunarak, birdenbire her şeyi açıklığa kavuşturmuştu. </st><st c="12559">Neden annemle babama benzemediğimi, neden hiç bebeklik resmim olmadığını anlamıştım. </st><st c="12644">Bütün hafta sonunu odamda ağlayarak geçirmiştim.” Maura başını iki yana salladı. </st><st c="12725">“Zavallı annem babam. </st><st c="12747">Ne yapacaklarını bilemediler ve beni neşelendirmek için sinemaya götürdüler. </st><span><st c="12824">Müziğin Sesi</st></span><st c="12836">’ni izledik, eski bir film olduğu için biletler sadece yetmiş sentti.” Maura duraksadı. </st><st c="12925">“Julie Andrews’u güzel bulmuştum. </st><st c="12959">Tıpkı Maria gibi olmak istemiştim. </st><st c="12994">Hani şu rahibe okulundaki.”   </st></p>
			<p><st c="13022">“Hey doktor! </st><st c="13035">Bir sır duymak ister misin?”   </st></p>
			<p><st c="13064">“Ne?”   </st></p>
			<p><st c="13070">“Ben de rahibe olmak isterdim.”   </st></p>
			<p><st c="13102">Maura Rizzoli’ye baktı. </st><st c="13126">“Şaka yapıyorsun.”   </st></p>
			<p><st c="13145">“Dini eğitimimi yarım bırakmış olabilirim. </st><st c="13188">Ama Julie Andrews’un çekimine kim karşı koyabilir ki?”   </st></p>
			<p><st c="13243">Bunun üzerine ikisi de güldüler ama huzursuz kahkahaları yerini çabucak sessizliğe bıraktı.   </st></p>
			<p><st c="13335">Rizzoli, “Peki fikrini değiştirmene ne sebep oldu?” diye sordu. </st><st c="13399">“Yani rahibe olma konusunda?”  </st></p>
			<p><st c="13429">Maura ayağa kalkıp pencereye doğru yürüdü. </st><st c="13472">Karanlık avluya bakarak, “Zaman içinde vazgeçtim. </st><st c="13522">Göremediğim, koklayamadığım ya da dokunamadığım şeylere inanmayı bıraktım. </st><st c="13597">Yani bilimsel olarak kanıtlamayan şeylere.” Maura duraksadı. </st><st c="13658">“Ve erkekleri keşfettim.”   </st></p>
			<p><st c="13684">“Ah, tabii. </st><st c="13696">Erkekler.” Rizzoli güldü. </st><st c="13722">“Bu her zaman geçerli bir sebeptir.”   </st></p>
			<p><st c="13759">“Aslında bu yaşamın gerçek amacı. </st><st c="13793">Yani, biyolojik açıdan bakarsak.”   </st></p>
			<p><st c="13827">“Seks mi?”   </st></p>
			<p><st c="13838">“Üreme. </st><st c="13846">Genlerimiz bunu emrediyor. </st><st c="13873">Harekete geçip çoğalmamızı. </st><st c="13901">Hayatlarımızın kontrolünün elimizde olduğunu sanıyoruz; oysa her zaman için bize bebek sahibi olmamızı söyleyen DNA’mızın kölesiyiz.”   </st></p>
			<p><st c="14035">Maura başını çevirdiğinde Rizzoli’nin kirpiklerinde ışıldayan birkaç damla görünce çok şaşırdı. </st><st c="14131">Rizzoli tek bir el hareketiyle gözyaşlarını çabucak sildi.   </st></p>
			<p><st c="14190">“Jane?”   </st></p>
			<p><st c="14198">“Sadece yorgunum. </st><st c="14216">Son günlerde pek iyi uyuyamıyorum da.”   </st></p>
			<p><st c="14255">“Yani başka bir sorun yok mu?”  </st></p>
			<p><st c="14286">“Ne olabilir ki?” Jane’in cevabı fazla hızlı, fazla savunmacıydı. </st><st c="14352">Rizzoli bile bunu fark edip kızardı. </st><st c="14389">Bir an önce kaçmak istercesine, “Banyoyu kullanmam gerek” diyerek ayağa kalktı. </st><st c="14469">Kapıda durup arkasına baktı. </st><st c="14498">“Bu arada, şuradaki masanın üstünde duran kitabı biliyor musun? </st><st c="14562">Hani Camille’in okuduğu. </st><st c="14587">Orada bahsedilen ismi araştırdım.”   </st></p>
			<p><st c="14622">“Kimi?”   </st></p>
			<p><st c="14630">“İrlandalı Azize Brigid’i. </st><st c="14657">Bu bir biyografi. </st><st c="14675">Her durumda ve her koşulda yüceltilen birinin olması ne komik. </st><st c="14738">Şapka üreticilerinin de kutsal saydığı biri var. </st><st c="14787">Uyuşturucu bağımlılarının da. </st><st c="14817">Tanrım, kayıp anahtarlar için bile bir aziz var.”   </st></p>
			<p><st c="14867">“Peki Brigid kimin azizesiymiş?”   </st></p>
			<p><st c="14900">“Yeni doğanların” dedi Rizzoli usulca. </st><st c="14939">“Brigid yeni doğanların azizesiymiş.” Ve odadan dışarıya çıktı.   </st></p>
			<p><st c="15003">Maura kitabın durduğu masaya baktı. </st><st c="15039">Sadece bir gün önce Camille’in bu masada oturduğunu, sessizce sayfaları çevirdiğini ve kaderinde azizelik olan genç bir İrlandalı kadının hayatından ilham aldığını hayal etti. </st><st c="15215">Şimdi ortaya farklı bir resim çıkmıştı: Camille huzurlu değildi; acı çekiyor ve ölen çocuğunun kurtuluşu için Azize Brigid’e dua ediyordu. </st><span><st c="15354">Yalvarırım onu bağışlayıcı kollarınıza alın. </st><st c="15399">Vaftiz edilmese de onu ışığa götürün. </st><st c="15437">O bir masum. </st><st c="15450">Günahsız</st></span><st c="15458">.   </st></p>
			<p><st c="15460">Maura yeni bir farkındalıkla bu sade odaya göz attı. </st><st c="15513">Lekesiz yerler, çamaşır suyu ve cila kokusu artık yeni bir anlam kazanmıştı. </st><st c="15590">Temizlik, masumiyeti vurgulayan bir metafordu. </st><st c="15637">Camille çaresizce yerleri ovalayarak günahlarından ve suçluluk duygusundan arınmaya çalışmıştı. </st><st c="15733">Aylardır cüppesinin katmanlarının altına gizlediği bir çocuk taşıdığını fark etmiş olmalıydı. </st><st c="15827">Yoksa gerçeği kabullenmekten kaçınmış mıydı? </st><st c="15872">Tıpkı hamile genç kızların bazen şişen karınlarının sunduğu delili inkâr ettikleri gibi, Camille de gerçeği yadsımış mıydı?   </st></p>
			<p><st c="15996">Peki çocuğun dünyaya gelince ne yaptın? </st><st c="16036">Paniğe kapıldın mı? </st><st c="16056">Yoksa günahının delilinden soğukkanlılıkla ve sakince kurtuldun mu?   </st></p>
			<p><st c="16124">Maura dışarıda erkek sesleri duydu. </st><st c="16160">Pencereden bakınca, binadan çıkan iki polisin siluetlerini gördü. </st><st c="16226">Her ikisi de durup paltolarına daha sıkı sarındılar ve başlarını kaldırıp, gökten sim tozu gibi yağan kar tanelerine baktılar. </st><st c="16353">Sonra avludan çıktılar; giriş kapısı arkalarından kapanırken menteşeleri gıcırdadı. </st><st c="16437">Maura başka seslere ve konuşmalara kulak kesildi ama hiçbir şey duyamadı. </st><st c="16511">Karlı ve sakin bir geceydi. </st><st c="16539">Ortalık ne kadar da sessiz, diye düşündü. </st><st c="16581">Sanki bu binada kalan tek kişi benim. </st><st c="16619">Unutulmuş ve yalnız.   </st></p>
			<p><st c="16640">Sonra bir gıcırtı ile hışırtı duydu; sanki odada başka biri daha vardı. </st><st c="16712">Ensesindeki tüyler ansızın havaya dikildi ve güldü. </st><st c="16764">“Tanrım, Jane, böyle gizlice yanıma sokulma...” Arkasına dönünce, cümlesi yarım kaldı.   </st></p>
			<p><st c="16851">Odada kimse yoktu.   </st></p>
			<p><st c="16870">Bir an kıpırdamadan, soluk almadan durdu ve sadece boşluğa baktı. </st><st c="16936">Issız odaya ve cilalı yerlere baktı. </st><st c="16973">İlk önce, bu oda perili diye saçmaladıktan sonra mantığı kontrolü ele aldı. </st><st c="17049">Eski zeminler sıklıkla gıcırdar, ısıtma boruları da homurdanırdı. </st><st c="17115">Az önce duyduğu bir ayak sesi değildi, soğukta büzüşen yer döşemelerinden gelmişti. </st><st c="17199">Odada başka birinin daha olduğunu düşünmesinin gayet mantıklı açıklamaları vardı.   </st></p>
			<p><st c="17281">Ama Maura hâlâ birinin varlığını ve kendisini izlediğini hissediyordu.   </st></p>
			<p><st c="17352">Şimdi kollarındaki tüyler de havaya dikilmişti ve her bir zerresi tetikteydi. </st><st c="17430">Başının üzerinde bir şey, pençelerini ahşap zemine geçirircesine sıçradı. </st><st c="17504">Maura’nın bakışları tavana çevrildi. </st><st c="17541">Bu bir hayvan mı? </st><st c="17559">Benden uzaklaşıyor.   </st></p>
			<p><st c="17579">Odadan çıktı; kendi kalbinin gümbürtüsü, yukarıdan gelen sesleri bastıracak kadar kuvvetliydi. </st><st c="17674">İşte, yukarıdaki her neyse şimdi de koridorun sonuna doğru ilerliyordu!   </st></p>
			<p><span><st c="17746">Güm-güm-güm</st></span><st c="17757">.   </st></p>
			<p><st c="17759">Maura gözlerini tavandan ayırmadan sesi takip etmeye başladı; o kadar hızlı hareket ediyordu ki az kalsın o sırada banyodan çıkan Rizzoli’yle çarpışacaktı.   </st></p>
			<p><st c="17915">Rizzoli, “Hey” dedi. </st><st c="17936">“Acelen ne?”   </st></p>
			<p><st c="17949">“Şşşt!” Maura koyu kirişli tavanı işaret etti.   </st></p>
			<p><st c="17996">“Ne var?”   </st></p>
			<p><st c="18006">“Dinle.”   </st></p>
			<p><st c="18015">Yeni bir ses duymak için kulak kesilerek beklediler. </st><st c="18068">Maura kendi kalbinin gümbürtüsü dışında hiçbir şey duymadı.   </st></p>
			<p><st c="18128">“Belki de sadece borulardan geçen suyunu sesini duymuşsundur” dedi Rizzoli. </st><st c="18204">“Az önce sifonu çektim.”   </st></p>
			<p><st c="18229">“Ses borulardan gelmiyordu.”   </st></p>
			<p><st c="18258">“Ee, peki ne duydun?”   </st></p>
			<p><st c="18280">Maura’nın bakışları tavan boyunca uzanan antika kirişlere takıldı. </st><st c="18347">“İşte.”  </st></p>
			<p><st c="18355">Koridorun en ucundan yine bir tırmalama sesi geldi.   </st></p>
			<p><st c="18407">Rizzoli yukarıya baktı. </st><st c="18431">“Bu da ne böyle? </st><st c="18448">Sıçanlar mı?”   </st></p>
			<p><st c="18462">Maura, “Hayır” diye fısıldadı. </st><st c="18493">“Bu her neyse, sıçandan daha büyük.” Sessizce koridorda ilerlemeye başladı; Rizzoli de tam arkasındaydı ve sesi son duydukları noktaya doğru yürüyorlardı.   </st></p>
			<p><st c="18648">Birdenbire tavanda bir dizi gümbürtü duyuldu; hareket eden her neyse, geldikleri yöne doğru gidiyordu.   </st></p>
			<p><st c="18751">“Diğer kanada gidiyor!” dedi Rizzoli.   </st></p>
			<p><st c="18789">Rizzoli başı çekti ve koridorun sonundaki kapıyı ittirip içeri girdiler. </st><st c="18862">Rizzoli elektrik düğmesine bastı. </st><st c="18896">Önlerinde ıssız bir koridor uzanıyordu. </st><st c="18936">İçerisi serin, havasız ve nemliydi. </st><st c="18972">Açık duran kapılardan başlarını uzatınca terk edilmiş odalar ve üzerleri çarşaflarla kaplı, hayaleti andıran mobilyalar gördüler.   </st></p>
			<p><st c="19102">Bu kanata doğru kaçan her ne idiyse şimdi sessizdi; nerede olduğuna dair en ufak bir ipucu vermiyordu.   </st></p>
			<p><st c="19205">Maura, “Ekibin binanın bu kısmını da aradı mı?” diye sordu.   </st></p>
			<p><st c="19265">“Bu odaların altını üstüne getirdik.”   </st></p>
			<p><st c="19303">“Yukarıda ne var? </st><st c="19321">Yani tavanın üstünde?”   </st></p>
			<p><st c="19344">“Sadece tavan arası.”   </st></p>
			<p><st c="19366">“Eh, orada hareket eden bir şey var” dedi Maura usulca.   </st></p>
			<p><st c="19422">“Ve onu kovaladığımızı anlayacak kadar zeki.”   </st></p>
			<p>  </p>
			<p><st c="19468">Maura ile Rizzoli şapelin balkonunda çömelerek, Mary Clement’in binanın tesisat kanalına açıldığını söylediği maun renkli paneli incelemeye koyuldular. </st><st c="19620">Rizzoli’nin hafifçe ittirdiği panel ses çıkarmadan açıldı ve Maura ile önlerinde uzanan karanlığa bakıp hareket halindeki seslere kulak kesildiler. </st><st c="19768">Yüzlerine ılık bir hava dalgası çarptı. </st><st c="19808">Tesisat kanalı binanın yükselen ısısının kısılıp kaldığı bir yerdi ve sıcak havanın açık duran panelden dışarı yayıldığını hissedebiliyorlardı.   </st></p>
			<p><st c="19952">Rizzoli el fenerini boşluğa tuttu. </st><st c="19987">Gözlerine devasa kalaslar ve yeni monte edilmiş izolasyon malzemesinin pembe döşemesi ilişti. </st><st c="20081">Yerde elektrik kabloları uzanıyordu.   </st></p>
			<p><st c="20118">İlk önce Rizzoli içeri girdi. </st><st c="20148">Maura da kendi el fenerini açıp peşinden geldi. </st><st c="20196">Kanalın tavan yüksekliği dik durmasına izin vermiyordu; başını kemerli kirişlere çarpmamak için eğilmek zorundaydı. </st><st c="20312">El fenerlerini sallayarak, karanlıkta geniş kavisli bir daire çizmeye çalıştılar. </st><st c="20394">Bu dairenin ötesinde ne olduğunu bilmiyorlardı ve Maura soluklarının gereğinden fazla hızlandığını hissedebiliyordu. </st><st c="20511">Alçak tavan ve içerideki bayat hava yüzünden kendini mezara konulmuş gibi hissediyordu.   </st></p>
			<p><st c="20599">Bir elin koluna dokunduğunu hissedince az kalsın sıçrayacaktı. </st><st c="20662">Rizzoli hiçbir şey demeden sağ tarafı işaret etti.   </st></p>
			<p><st c="20713">Rizzoli başı çekecek şekilde gölgelerin arasında yürürlerken, ayaklarının altındaki ahşap döşemeler gıcırdıyordu.   </st></p>
			<p><st c="20827">Maura, “Bekle” diye fısıldadı. </st><st c="20858">“Destek istemen gerekmez mi?”   </st></p>
			<p><st c="20888">“Neden ki?”   </st></p>
			<p><st c="20900">“Burada karşılaşmak üzere olduğumuz şeye karşı.”   </st></p>
			<p><st c="20949">“Aptal bir rakunu da kovalıyor olabiliriz; bunun için destek isteyemem...” Rizzoli durdu, el fenerini önce sola, sonra sağa çevirdi. </st><st c="21082">“Sanırım şu anda batı kanadının üzerindeyiz. </st><st c="21127">Burası iyice ısınmaya başladı. </st><st c="21158">El fenerini kapat.”   </st></p>
			<p><st c="21178">“Ne?”   </st></p>
			<p><st c="21184">“Kapat şunu. </st><st c="21197">Kontrol etmek istediğim bir şey var.”   </st></p>
			<p><st c="21235">Maura gönülsüzce el fenerini kapattı. </st><st c="21273">Rizzoli de öyle.   </st></p>
			<p><st c="21290">Maura ansızın karanlığa gömülünce nabzının hızlandığını hissetti. </st><span><st c="21356">Etrafımızda ne olduğunu, neyin yaklaştığını göremiyoruz</st></span><st c="21411">. Gözlerini karanlığa alışmaya zorlayarak kırpıştırdı. </st><st c="21466">Sonra, yerdeki aralıklardan sızan ışık huzmelerini fark etti. </st><st c="21528">Döşemelerin birbirinden ayrıldığı yerlerde ya da kuru kış havası yüzünden büzüşen budak deliklerinde daha geniş aralıklar vardı.   </st></p>
			<p><st c="21657">Rizzoli yürüdükçe zemin gıcırdıyordu. </st><st c="21695">Rizzoli’nin silueti aniden çömeldi ve başı yere doğru eğildi. </st><st c="21757">Bir an için kıpırdamadan durdu ve sonra usulca güldü. </st><st c="21811">“Baksana. </st><st c="21821">Bu tıpkı Revere Lisesi’ndeyken erkeklerin soyunma odasını gözetlemek gibi” dedi.   </st></p>
			<p><st c="21902">“Nereye bakıyorsun?”   </st></p>
			<p><st c="21923">“Camille’in odasına. </st><st c="21944">Tam üzerindeyiz. </st><st c="21961">Burada bir budak deliği var.”   </st></p>
			<p><st c="21991">Maura karanlıkta ilerleyerek, Rizzoli’nin çömeldiği noktaya gitti. </st><st c="22058">Dizlerinin üzerine çökerek, aralıktan aşağıya baktı.   </st></p>
			<p><st c="22111">Doğrudan Camille’in masasına bakıyordu.   </st></p>
			<p><st c="22151">Doğruldu ve aniden tepeden tırnağa ürperdiğini hissetti. </st><span><st c="22208">Yukarıda her ne varsa, beni odadayken görebiliyordu</st></span><st c="22259"> diye düşündü. </st><span><st c="22274">Beni izliyordu</st></span><st c="22288">.   </st></p>
			<p><span><st c="22290">Güm-güm-güm</st></span><st c="22301">.   </st></p>
			<p><st c="22303">Rizzoli kendi etrafında o kadar hızlı döndü ki dirseği Maura’ya çarptı.   </st></p>
			<p><st c="22375">Maura sarsakça el fenerini açtı ve bu daracık alanda aradıkları kişiyi ya da şeyi görebilmek için ışığı dört bir yana çevirdi. </st><st c="22502">Gözüne tüy gibi hafif örümcek ağları ve başının hemen üzerindeki devasa kirişler ilişti. </st><st c="22591">İçerisi o kadar sıcaktı ki bu basık, boğucu hava ve boğulma hissi paniğini körüklüyordu.   </st></p>
			<p><st c="22680">Rizzoli’yle içgüdüsel olarak sırt sırta verip savunma pozisyonu almışlardı; her ikisi de karanlığı tararken, Maura Rizzoli’nin kaslarının gerildiğini hissedebiliyor ve kalp atışlarının hızlandığını duyabiliyordu. </st><st c="22893">Parlayan bir çift göz, vahşi bir yüz arıyorlardı.   </st></p>
			<p><st c="22943">Maura etrafı o kadar büyük bir süratle taradı ki el fenerini ilk doğrulttuğu noktayı kaçırdı. </st><st c="23037">Ancak çizdiği yayın en sonuna geldiğinde, ışığın ahşap döşemelerin üzerinde duran bir şeye takıldığını fark etti. </st><st c="23151">Işığı tuttuğu yere baktı ama gözlerine inanamadı.   </st></p>
			<p><st c="23201">İleriye doğru bir adım attı ve yaklaştıkça, el feneri bu cismin yanında uzanan benzer şekilleri de aydınlatmaya başladıkça, korkusu katmerlendi. </st><st c="23346">Sayıları o kadar çoktu ki...   </st></p>
			<p><span><st c="23375">Yüce Tanrım, bu bir mezarlık. </st><st c="23405">Ölü bebeklerin yattığı bir mezarlık</st></span><st c="23440">.   </st></p>
			<p><st c="23442">El fenerinin ışığı titremeye başladı. </st><st c="23480">Neşteri otopsi masasında her zaman sapasağlam tutan Maura, titremeden duramıyordu. </st><st c="23563">El fenerinin ışığı doğrudan bir yüze yansıyınca durdu.   </st></p>
			<p><st c="23618">Bilye kadar parlak bir çift mavi göz ona bakıyordu. </st><st c="23670">Maura bakmakta olduğu şeyin ne olduğunu yavaşça kavradı.   </st></p>
			<p><st c="23727">Ve irkilerek, sesli bir şekilde güldü.   </st></p>
			<p><st c="23766">Rizzoli hemen yanına gelerek fenerini yerdeki bebeğin pembe tenine, hareketsiz ağzına ve cansız bakışlarına doğrulttu. </st><st c="23885">“Lanet olsun” diye söylendi. </st><st c="23914">“Bu sadece kahrolası bir oyuncak bebek.”   </st></p>
			<p><st c="23955">Maura ışığını yakındaki diğer nesnelere çevirdi. </st><st c="24004">Pürüzsüz plastik tenler, dolgun kollar ve bacaklar gördü. </st><st c="24062">Parlak cam gözler, kendisine bakıyordu. </st><st c="24102">“Hepsi oyuncak bebekmiş” dedi. </st><st c="24133">“Resmen koleksiyon yapmışlar.”   </st></p>
			<p><st c="24164">“Nasıl da hizaya dizildiklerini görüyor musun? </st><st c="24211">Tıpkı tuhaf bir çocuk yuvası gibi.”   </st></p>
			<p><st c="24247">“Ya da bir ritüel” dedi Maura usulca. </st><st c="24285">“Tanrı’nın sığınağında yapılan şeytani bir ayin.”   </st></p>
			<p><st c="24335">“Ah, Tanrım. </st><st c="24348">İşte şimdi beni bile korkuttun.”  </st></p>
			<p><span><st c="24381">Güm-güm-güm.</st></span>   </p>
			<p><st c="24393">Her ikisi de karanlığı el fenerleriyle delerek fırıl fırıl döndüler ama hiçbir şey bulamadılar. </st><st c="24490">Ses giderek azalıyordu. </st><st c="24514">Tesisat kanalında her ne varsa şimdi onlardan uzaklaşıyor, el fenerlerinin menzilinin çok daha dışına sığınıyordu. </st><st c="24629">Maura Rizzoli’nin silahını çektiğini görünce irkildi; her şey o kadar çabuk olmuştu ki bunun farkına bile varmamıştı.   </st></p>
			<p><st c="24747">“Bunun bir hayvan olduğunu sanmıyorum” dedi Maura.   </st></p>
			<p><st c="24798">Rizzoli kısa bir duraksamanın ardından, “Ben de öyle” diyerek ona katıldı.   </st></p>
			<p><st c="24873">“Hadi çıkalım buradan. </st><st c="24896">Lütfen.”   </st></p>
			<p><st c="24905">“Tamam.” Rizzoli derin bir nefes aldı ve Maura onun sesindeki ilk korku tınısını duydu. </st><st c="24993">“Evet, pekâlâ. </st><st c="25008">Kontrollü bir çıkış yapacağız. </st><st c="25039">Yavaş yavaş.”   </st></p>
			<p><st c="25053">Birbirlerinden ayrılmadan çıkışa doğru yürümeye başladılar. </st><st c="25113">Hava soğudu ve daha nemli bir hal aldı; belki de Maura korktuğu için teni buz kesmişti. </st><st c="25201">Girişteki panele yaklaştıklarında, Maura bir an önce tesisat kanalından dışarı fırlamaya hazırlandı.   </st></p>
			<p><st c="25302">Paneli itip şapelin balkonuna adım attılar ve Maura soğuk havayı birkaç kez içine çekince, korkusu dinmeye başladı. </st><st c="25418">Işıklar açıkken, kontrolü yeniden ele aldığını hissetti. </st><st c="25475">Artık mantıklı düşünebilirdi. </st><st c="25505">O karanlık yerde ne görmüştü? </st><st c="25535">Sadece bir dizi oyuncak bebek. </st><st c="25566">Bolca plastik deri, cam gözler ve naylon saçlar.   </st></p>
			<p><st c="25615">Rizzoli, “O bir hayvan değildi” dedi. </st><st c="25653">Yere çömelmiş, balkonun zeminine bakıyordu.   </st></p>
			<p><st c="25697">“Ne?”   </st></p>
			<p><st c="25703">“Burada bir ayak izi var.” Rizzoli tozlu bir ayak izinin kalıntılarını işaret etti. </st><st c="25787">Bu bir spor ayakkabı markasının iziydi.   </st></p>
			<p><st c="25827">Maura ayakkabılarına baktı ve kendisinin de balkon zeminine toz bulaştırdığını fark etti. </st><st c="25917">Bu ayak izi her kime aitse, onlardan sadece birkaç saniye önce kaçmıştı.   </st></p>
			<p><st c="25990">Rizzoli, “Evet, işte aradığımız yaratık” diyerek başını iki yana salladı. </st><st c="26064">“Tanrım. </st><st c="26073">Ateş etmediğime sevindim. </st><st c="26099">Neler olabileceğini düşünmek bile istemiyorum...”   </st></p>
			<p><st c="26149">Maura ayak izine bakıp ürperdi. </st><st c="26181">Çünkü iz bir çocuğa aitti.   </st></p>
		</div>
	<div id="charCountTotal" value="26208"></div></body>
</html>
