<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-25</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-25" xml:lang="tr-TR">
		<div>
			<p>  </p>
			<p id="_idParaDest-25" xml:lang="en-GB"><st c="0">23  </st></p>
			<p><st c="3">Hastanenin bekleme salonundaki televizyonda her zamanki gibi CNN açıktı.   </st></p>
			<p><st c="76">Maura bandajlı ayağını bir sandalyeye uzatmış, gözlerini ekranın altındaki kayan yazıya dikmişti ama okuduklarının tek bir kelimesini dahi anlamıyordu. </st><st c="228">Yün bir kazak ve kadife çoraplar giydiği halde hâlâ üşüyordu ve bir daha ısınabileceğini sanmıyordu. </st><st c="329">Saatler boyunca düşündü. </st><st c="354">Brophy saatlerdir ameliyat masasındaydı. </st><st c="395">Maura eline bakınca tırnaklarının altında hâlâ Daniel Brophy’nin kanını görebiliyor, avucunun altında bir kuş gibi çırpınan kalbini hissedebiliyordu. </st><st c="545">Kurşunun yol açtığı hasarı anlamak için röntgen filmini görmesine gerek yoktu; mavi uçlu bir Glaser’in Sıçanlı Kadın’ın göğsünde ne kadar ölümcül izler bıraktığını görmüştü ve cerrahların neyle karşı karşıya olduklarını biliyordu. </st><st c="776">Patlayan bir şarapnelin parçalara ayırdığı bir ciğer. </st><st c="830">Çok sayıda damardan oluk oluk akan kan. </st><st c="870">Hastanın kanama yüzünden ölmek üzere olduğunu gördüklerinde cerrahlar kelepçeleri yeterince hızla takmaya çalışırken ameliyat ekibinin yaşadığı panik.   </st></p>
			<p><st c="1021">Rizzoli elinde bir fincan kahve ve bir cep telefonuyla içeri girince Maura başını kaldırdı. </st><st c="1113">“Telefonunu yan kapının dibinde bulduk” deyip Maura’ya uzattı. </st><st c="1176">“Ve bu kahveyi de sana getirdim. </st><st c="1209">İç bakalım.”   </st></p>
			<p><st c="1222">Maura fincandan bir yudum aldı. </st><st c="1254">Kahve aşırı tatlıydı ama bu gece şekere ihtiyacı vardı. </st><st c="1310">Yorgun ve incinmiş bedenine girebilecek her türlü enerji kaynağı kabulüydü.   </st></p>
			<p><st c="1386">Rizzoli, “Başka bir şey ister misin?” diye sordu. </st><st c="1436">“Herhangi bir şeye ihtiyacın var mı?”   </st></p>
			<p><st c="1474">“Evet.” Maura fincanından başını kaldırdı. </st><st c="1517">“Bana doğruyu söylemeni istiyorum.”   </st></p>
			<p><st c="1553">“Ben her zaman doğruyu söylerim doktor. </st><st c="1593">Bunu biliyorsun.”   </st></p>
			<p><st c="1611">“O zaman Bana Victor’ın bunlarla hiçbir ilgisi olmadığını söyle.”   </st></p>
			<p><st c="1677">“Hiçbir ilgisi yok.”   </st></p>
			<p><st c="1698">“Kesin olarak emin misin?”   </st></p>
			<p><st c="1725">“En ufak bir şüphem bile yok. </st><st c="1755">Eski kocan birinci sınıf bir sersem olabilir. </st><st c="1801">Sana yalan söylemiş de olabilir. </st><st c="1834">Ama kimseyi öldürmediğinden eminim.”   </st></p>
			<p><st c="1871">Maura kanepeye gömülüp iç geçirdi. </st><st c="1906">Dumanı tüten fincana bakarak sordu: “Peki ya Matthew Sutcliffe? </st><st c="1970">Gerçekten doktor muymuş?”   </st></p>
			<p><st c="1996">“Aslında evet. </st><st c="2011">Vermont Üniversitesi’nden tıp diploması var. </st><st c="2056">Uzmanlık stajını Boston’da yapmış. </st><st c="2091">Çok ilginç doktor. </st><st c="2110">Eğer adının önünde bir Dr. </st><st c="2137">unvanı varsa, altın kadar değerlisin. </st><st c="2175">Bir hastaneye girip personele hastanın az önce giriş yaptığını söyleyince kimse seni sorgulamıyor. </st><st c="2274">Özellikle de hastanın sözde akrabası arayıp hikâyeni doğrulayınca.”   </st></p>
			<p><st c="2342">“Yani Sutcliffe kiralık katil olarak çalışan bir doktor mu?”   </st></p>
			<p><st c="2403">“Octagon’un ona para ödeyip ödemediğini bilmiyoruz. </st><st c="2455">Hatta şirketin bu cinayetlerle bir ilgisi olduğunu sanmıyorum. </st><st c="2518">Sutcliffe bunları kişisel sebepler yüzünden yapmış olabilir.”   </st></p>
			<p><st c="2580">“Ne gibi?”   </st></p>
			<p><st c="2591">“Kendini korumak için. </st><st c="2614">Hindistan’da olanları örtbas etmek için.” Rizzoli Maura’nın yüzündeki şaşkın ifadeyi görünce, “Octagon nihayet Hindistan’daki tesislerinde çalışan personelin listesini açıkladı” dedi. </st><st c="2798">“Bir fabrika doktoru varmış.”   </st></p>
			<p><st c="2828">“Sutcliffe miymiş?”  </st></p>
			<p><st c="2848">Rizzoli başıyla onayladı. </st><st c="2874">“Dr. </st><st c="2879">Matthew Sutcliffe.”  </st></p>
			<p><st c="2899">Maura televizyona bakıyordu ama aklı ekrandaki görüntülerde değildi. </st><st c="2968">Cenaze ateşlerini, vahşice parçalanan kafataslarını düşünüyordu. </st><st c="3033">İnsan etlerinin cayır cayır yandığı kâbusunu hatırladı. </st><st c="3089">Hâlâ hareket eden ve alevlerin arasında kıvranan bedenler gözünün önüne geldi.   </st></p>
			<p><st c="3168">“Bhopal’da altı bin kişi ölmüştü” dedi.  </st></p>
			<p><st c="3208">Rizzoli başıyla onayladı.  </st></p>
			<p><st c="3234">“Ama ertesi sabah hayatta kalan yüz binlerce insan vardı.” Maura Rizzoli’ye baktı. </st><st c="3317">“Bara’da hayatta kalan olmuş mu? </st><st c="3350">Kurtulan tek kişi Sıçanlı Kadın olabilir.”   </st></p>
			<p><st c="3393">“Peki kurtulan sadece o değilse, diğerlerine ne oldu?”   </st></p>
			<p><st c="3448">Birbirlerine baktılar ve her ikisi de Sutcliffe’in neyi saklamak için her şeyi göze aldığını anladılar. </st><st c="3552">Sutcliffe kazanın kendisini değil, sonrasında olanları ve oynadığı rolü örtbas etmek istemişti. </st><st c="3648">Sutcliffe’in o gece, zehirli gaz bulutu köye indikten sonra karşılaştığı dehşet dolu manzarayı düşündü. </st><st c="3752">Aileler yataklarında ölmüştü. </st><st c="3782">Sere serpe dışarıda uzanan bedenler, son acılarını çekerken donup kalmıştı. </st><st c="3858">Hasar tespiti için gönderilen ilk kişi fabrika doktoru olmalıydı.   </st></p>
			<p><st c="3924">Belki de bütün cesetleri yakma kararı verilinceye kadar, Sutcliffe bazı kurbanların hayatta olduklarını fark etmemişti. </st><st c="4044">Belki de bir inilti duyunca ve cesetleri cenaze ateşlerine taşırken seğiren bir eklem görünce durumu kavramıştı.   </st></p>
			<p><st c="4157">Ölümün ve kavrulan etlerin kokusu havaya karışırken, hâlâ hayatta olanlara bakarken paniğe kapılmış olmalıydı. </st><st c="4268">Ama artık geri dönemezlerdi; çok ileri gitmişlerdi.   </st></p>
			<p><st c="4320">İşte kimsenin bilmesini istemediğin şey bu: Hayatta kalanlara ne yaptığı.   </st></p>
			<p><st c="4394">Rizzoli, “Bu gece sana neden saldırdı?” diye sordu.  </st></p>
			<p><st c="4446">Maura başını iki yana salladı. </st><st c="4477">“Bilmiyorum.”   </st></p>
			<p><st c="4491">“Onu hastanede gördün. </st><st c="4514">Onunla konuştun. </st><st c="4531">O odada ne oldu?”  </st></p>
			<p><st c="4549">Maura Sutcliffe ile yaptıkları konuşmayı düşündü. </st><st c="4599">Ursula’nın başında durmuşlar ve otopsiden, laboratuvar testlerinden, ölüm raporlarından bahsetmişlerdi.   </st></p>
			<p><st c="4703">Ve toksikoloji taramasından.  </st></p>
			<p><st c="4732">“Sanırım cevabı otopsiyi yaptıktan sonra öğreneceğiz” dedi.   </st></p>
			<p><st c="4792">“Ne bulmayı bekliyorsun?”   </st></p>
			<p><st c="4818">“Ursula’yı kalp krizine sokan sebebi. </st><st c="4856">O gece oradaydın. </st><st c="4874">Ursula’nın kriz geçirmeden hemen önce paniğe kapıldığını, dehşete kapılmış gibi göründüğünü söyledin.”   </st></p>
			<p><st c="4977">“Çünkü Sutcliffe oradaydı.”   </st></p>
			<p><st c="5005">Maura başıyla onayladı. </st><st c="5029">“Ursula az sonra neler olacağını anlamıştı ve boğazında bir tüp olduğu için konuşamıyordu. </st><st c="5120">Pek çok acil durum gördüm. </st><st c="5147">Neye benzediklerini bilirim. </st><st c="5176">Herkes odaya doluşur, tam bir karmaşa yaşanır. </st><st c="5223">Hastaya bir anda sürüyle ilaç verilir.” Maura duraksadı. </st><st c="5280">“Ursula’nın penisilin alerjisi vardı.”   </st></p>
			<p><st c="5319">“İlaç tarama testinde çıkar mı?”   </st></p>
			<p><st c="5352">“Bilmiyorum. </st><st c="5365">Ama bu Sutcliffe’i endişelendirmiş olabilir, değil mi? </st><st c="5420">Ve testin yapılması için ısrar eden tek kişi bendim.”   </st></p>
			<p><st c="5474">“Dedektif Rizzoli?”  </st></p>
			<p><st c="5494">Başlarını çevirince, ameliyat hemşiresinin kapıda durduğunu gördüler.  </st></p>
			<p><st c="5564">“Dr. </st><st c="5569">Demetrios her şeyin yolunda gittiğini bilmenizi istedi. </st><st c="5625">Şimdi dikişleri atıyorlar. </st><st c="5652">Hasta bir saat içinde yoğun bakım ünitesine alınır.”   </st></p>
			<p><st c="5705">“Dr. </st><st c="5710">Isles hastayı görmek için bekliyordu.”   </st></p>
			<p><st c="5749">“Bir süre ziyaretçi kabul edemeyiz. </st><st c="5785">Hastayı entübe edip uyutacağız. </st><st c="5817">Gün içinde gelirseniz daha iyi olur. </st><st c="5854">Belki öğleden sonra onu görebilirsiniz.”   </st></p>
			<p><st c="5895">Maura başıyla onayladı ve yavaşça ayağa kalktı.  </st></p>
			<p><st c="5943">Rizzoli de öyle. </st><st c="5960">“Seni eve bırakayım” dedi.  </st></p>
			<p><st c="5987">Maura evine girdiğinde çoktan şafak sökmüştü.   </st></p>
			<p><st c="6033">Yerde bıraktığı, çektiği acının kanıtı olan kan izlerine baktı. </st><st c="6097">Bütün odaları dolaştı; sanki evin her köşesini karanlıktan kurtarmak istiyordu. </st><st c="6177">Buranın kendi evi olduğunu ve bu duvarlar arasında korkuya yer olmadığını vurguluyordu. </st><st c="6265">Mutfağa gitti ve camı kırılan pencereden soğuk girmesin diye boşluğun tahta çakılarak kapatıldığını gördü.   </st></p>
			<p><st c="6372">Bu hiç şüphesiz Jane’in emriydi.  </st></p>
			<p><st c="6405">Bir yerlerde bir telefon çalıyordu.  </st></p>
			<p><st c="6441">Duvardaki ahizeyi kaldırdı ama çevir sesi gelmedi. </st><st c="6492">Telefon hattı henüz onarılmamıştı.  </st></p>
			<p><st c="6527">Cep telefonum çalıyor, diye düşündü.  </st></p>
			<p><st c="6564">Salona gitti, çantasını orada bırakmıştı. </st><st c="6606">Telefonu çantadan çıkardığında, artık susmuştu. </st><st c="6654">Maura sesli mesajı dinlemek için şifresini girdi.   </st></p>
			<p><st c="6704">Arayan Victor’dı. </st><st c="6722">Maura onun sesini duyunca afallayarak kanepeye çöktü.   </st></p>
			<p><st c="6776">“Seni aramakta acele ettiğimi biliyorum. </st><st c="6817">Ve muhtemelen beni neden dinlemek zorunda olduğunu merak ediyorsundur... </st><st c="6890">yani, olanlardan sonra. </st><st c="6914">Ama artık her şey ortaya çıktı. </st><st c="6946">Bu meseleyle ilgili hiçbir çıkarımın olmadığını biliyorsun. </st><st c="7006">Bu yüzden, belki de seni ne kadar özlediğimi söylersem bana inanırsın, Maura. </st><st c="7084">Bence her şeyi tekrar yoluna koyabiliriz. </st><st c="7126">İlişkimize bir şans daha verebiliriz. </st><st c="7164">Lütfen bana bir şans daha ver, olur mu? </st><st c="7204">Lütfen.”   </st></p>
			<p><st c="7213">Maura uzunca bir süre kanepede oturdu, telefonu uyuşmuş ellerinin arasında tuttu ve soğuk şömineye baktı. </st><st c="7319">Bazı alevler yeniden coşamaz, diye düşündü. </st><st c="7363">Bazı alevlerin sönmesi çok daha iyidir.   </st></p>
			<p><st c="7403">Telefonu çantasına koydu. </st><st c="7429">Ayağa kalktı. </st><st c="7443">Ve yerdeki kanları temizlemeye koyuldu.   </st></p>
			<p><st c="7483">* * *  </st></p>
			<p><st c="7489">Saat ona gelirken güneş nihayet bulutların arasından yüzünü göstermişti. </st><st c="7562">Rizzoli eve dönerken, yeni düşen karlara vuran parlak ışınlardan korunmak için gözlerini kısmak zorunda kaldı. </st><st c="7673">Caddeler sessizdi, kaldırımlar saf bir beyazlığa bürünmüştü. </st><st c="7734">Rizzoli bu Noel sabahında, kendini yenilenmiş gibi hissediyordu. </st><st c="7799">Her türlü şüphesinden arınmıştı.   </st></p>
			<p><st c="7832">Karnına dokundu ve düşündü: Sanırım baş başa kalacağız, evlat.  </st></p>
			<p><st c="7895">Arabayı apartmanının önüne park edip dışarı çıktı. </st><st c="7946">Olduğu yerde durdu, bu soğuk ama güneşli günün tadını çıkararak, buz gibi havayı içine çekti.   </st></p>
			<p><st c="8040">“Mutlu Noeller Jane.”   </st></p>
			<p><st c="8062">Jane kaskatı kesildi, kalp atışları hızlandı. </st><st c="8108">Yavaşça arkasına döndü.   </st></p>
			<p><st c="8132">Gabriel Dean apartmanın ön kapısının yakınında dikiliyordu. </st><st c="8192">Jane Gabriel’ın kendisine doğru yürümesini izlerken, ona ne söyleyeceğini bilemedi. </st><st c="8276">Bir zamanlar bir erkekle kadının kurabileceği en yakın ilişkiyi yaşadıkları halde, şimdi dili tutulmuş iki yabancı gibilerdi.   </st></p>
			<p><st c="8402">Jane nihayet, “Washington’da olduğunu sanıyordum” dedi.   </st></p>
			<p><st c="8458">“Yaklaşık bir saat önce geldim. </st><st c="8490">D.C.’den kalkan ilk uçağa bindim.” Gabriel duraksadı. </st><st c="8544">“Bana söylediğin için teşekkür ederim” dedi usulca.   </st></p>
			<p><st c="8596"> “Evet, şey.” Jane omuz silkti. </st><st c="8627">“Bilmek isteyip istemediğinden emin değildim.”   </st></p>
			<p><st c="8674">“Neden istemeyeyim ki?”   </st></p>
			<p><st c="8698">“Çünkü bu karmaşık bir durum.”   </st></p>
			<p><st c="8729">“Hayatın kendisi de karmaşık durumlarla dolu. </st><st c="8775">Her biriyle teker teker ilgilenmek zorundayız.”  </st></p>
			<p><st c="8823">Gabriel son derece gerçekçi bir cevap vermişti. </st><st c="8871">İlk tanıştıklarında, Gabriel Jane’in aklında gri takım elbiseli adam olarak yer etmişti. </st><st c="8960">Gabriel koyu renkli paltosuyla karşısında dikilirken, Jane yine aynı izlenime kapıldı. </st><st c="9047">O kadar sakin ve mesafeliydi ki.   </st></p>
			<p><st c="9080">Gabriel, “Ne zamandır biliyorsun?” diye sordu.   </st></p>
			<p><st c="9127">“Birkaç gün öncesine kadar emin değildim. </st><st c="9169">Evde yapılan hamilelik testlerinden aldım. </st><st c="9212">Ama birkaç haftadır şüpheleniyordum.”   </st></p>
			<p><st c="9250">“Bana söylemek için neden bu kadar uzun süre bekledin?”   </st></p>
			<p><st c="9306">“Aslında sana hiç söylemeyecektim. </st><st c="9341">Çünkü bebeği doğuracağımı sanmıyordum.”   </st></p>
			<p><st c="9381">“Neden?”   </st></p>
			<p><st c="9390">Jane güldü. </st><st c="9402">“Bir kere, çocuk bakımından hiç anlamam. </st><st c="9443">Biri elime bir bebek tutuşturursa, ne yapacağımı bilemem. </st><st c="9501">Gazını mı çıkartmalı yoksa bezini mi değiştirmeli? </st><st c="9552">Üstelik evde bir bebeğim varken nasıl çalışacağım?”   </st></p>
			<p><st c="9604">“Polislerin çocuksuzluk yemini ettiklerini bilmiyordum.”   </st></p>
			<p><st c="9661">“Ama bu gerçekten de </st><span><st c="9682">zor</st></span><st c="9685"> bir iş. </st><st c="9694">Diğer annelere bakıyorum ve bunu nasıl başardıklarını bilmiyorum. </st><st c="9760">Ben de başarabilir miyim bilmiyorum.” Jane ağzından beyaz bir bulut çıkararak doğruldu. </st><st c="9848">“Hiç olmazsa ailemle aynı şehirdeyim. </st><st c="9886">Eminim annem memnuniyetle bebeğe bakacaktır. </st><st c="9931">Ve buradan birkaç sokak ötede bir kreş var. </st><st c="9975">Yetkililerle görüşüp, bebekleri kaçıncı aydan itibaren kabul ettiklerini soracağım.”   </st></p>
			<p><st c="10060">“Demek öyle. </st><st c="10073">Bakıyorum da her şeyi planlamışsın.”   </st></p>
			<p><st c="10110">“Aşağı yukarı.”   </st></p>
			<p><st c="10126">“Bebeğimize kimin bakacağına varana kadar.”   </st></p>
			<p><span><st c="10170">Bebeğimiz</st></span><st c="10179">. Jane yutkundu ve içinde büyüyen, Gabriel’ın bir parçası olan canı düşündü.  </st></p>
			<p><st c="10256">“Hâlâ halletmem gereken detaylar var.”   </st></p>
			<p><st c="10295">Gabriel dimdik duruyor, hâlâ gri takım elbiseli adamı oynuyordu. </st><st c="10360">Ama yeniden konuştuğunda, sesindeki öfke tınısı Jane’i şaşırttı. </st><st c="10425">“Peki ben bu resmin neresindeyim?” diye sordu. </st><st c="10472">“Bunca plan yapmışsın ama bir kez bile benden bahsetmedin. </st><st c="10531">Gerçi şaşırdığım söylenemez.”   </st></p>
			<p><st c="10561">Jane başını iki yana salladı. </st><st c="10591">“Neden bu kadar bozuldun?”   </st></p>
			<p><st c="10618">“Hep aynı şeyi yapıyorsun Jane. </st><st c="10650">Bıkmadan aynı rolü oynuyorsun. </st><st c="10681">Hayatının kontrolünü ele alan, zırhının içinde kendini güvende hisseden Rizzoli. </st><st c="10762">Kimin bir erkeğe ihtiyacı var ki? </st><st c="10796">Hele </st><span><st c="10801">senin</st></span><st c="10806"> asla.”   </st></p>
			<p><st c="10814">“Ne söylemem gerekiyor? </st><st c="10838">Lütfen, ah </st><span><st c="10849">lütfen</st></span><st c="10855"> kurtar beni. </st><st c="10869">Bu bebeği bir erkek olmadan büyütemem mi demeliyim?”   </st></p>
			<p><st c="10922">“Hayır, muhtemelen her şeyi tek başına halledebilirsin. </st><st c="10978">Ne pahasına olursa olsun bir yolunu bulursun.”   </st></p>
			<p><st c="11025">“Peki ne dememi istiyorsun?”   </st></p>
			<p><st c="11054">“Bir seçim yapabilirsin.”   </st></p>
			<p><st c="11080">“Yaptım zaten. </st><st c="11095">Sana bebeği doğuracağımı söyledim.” Jane karları hırsla ezerek, apartmanın önündeki merdivenlere doğru yürümeye başladı.  </st></p>
			<p><st c="11216">Gabriel kolunu yakaladı. </st><st c="11241">“Ben bebekten bahsetmiyorum. </st><st c="11270">Bizden bahsediyorum.” Usulca, “</st><span><st c="11301">Beni</st></span><st c="11306"> seç, Jane” dedi.  </st></p>
			<p><st c="11324">Jane dönüp ona baktı. </st><st c="11346">“Bu ne anlama geliyor?”   </st></p>
			<p><st c="11370">“Bunu birlikte başarabiliriz. </st><st c="11400">Tabii zırhını delmeme izin verirsen. </st><st c="11437">Bunu yürütmemizin tek yolu bu. </st><st c="11468">İkimiz de incinmeyi göze alalım.”   </st></p>
			<p><st c="11502">“Harika. </st><st c="11511">Sonunda ikimiz de yara bere içinde kalalım.”   </st></p>
			<p><st c="11556">“Bakarsın birbirimize güvenmeyi öğreniriz.”   </st></p>
			<p><st c="11600">“Birbirimizi tanımıyoruz bile.”   </st></p>
			<p><st c="11632">“Bir bebek yapmaya yetecek kadar tanıyoruz.”   </st></p>
			<p><st c="11677">Jane yanaklarının kızardığını hissetti ve birdenbire bakışlarını kaçırdı. </st><st c="11751">Önündeki karlara baktı.   </st></p>
			<p><st c="11775">“Mutlaka başarırız demiyorum. </st><st c="11805">Hatta sen buradayken, ben Washington’dayken bunu nasıl yürüteceğimizden bile emin değilim.” Gabriel duraksadı. </st><st c="11916">“Ayrıca dürüst olalım. </st><st c="11939">Bazen tam bir baş belası olabiliyorsun, Jane.”   </st></p>
			<p><st c="11986">Jane güldü. </st><st c="11998">Elleriyle gözlerini sildi. </st><st c="12025">“Biliyorum. </st><st c="12037">Tanrım, biliyorum.”   </st></p>
			<p><st c="12057">“Ama diğer zamanlarda...” Gabriel uzanıp Jane’in yüzüne dokundu. </st><st c="12122">“Diğer zamanlarda...”   </st></p>
			<p><st c="12144">Gerçek yüzümü görüyorsun, diye düşündü Jane.   </st></p>
			<p><span><st c="12189">Ve bu beni korkutuyor. </st><st c="12212">Hayır, dehşete düşürüyor.</st></span>  </p>
			<p><span><st c="12237">Bu yapacağım en cesurca şey olabilir.</st></span>  </p>
			<p><st c="12275">Sonunda başını kaldırıp Gabriel’a baktı. </st><st c="12317">Derin bir nefes aldı.  </st></p>
			<p><st c="12339">Ve “Galiba seni seviyorum” dedi.   </st></p>
		</div>
	<div id="charCountTotal" value="12372"></div></body>
</html>
