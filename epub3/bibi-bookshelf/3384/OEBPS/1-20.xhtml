<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-20</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-20" xml:lang="tr-TR">
		<div>
			<p>  </p>
			<p id="_idParaDest-20" xml:lang="en-GB"><st c="0">18  </st></p>
			<p><st c="3">Akşamüstü yerini alacakaranlığın gri tonlarına bırakırken, Rizzoli önünde uzanan yola bir öfke perdesinin ardından bakıyordu. </st><st c="129">Az önce aldığı hediyeler, rulo şeklindeki paket kâğıtları ve parlak kurdeleleri hâlâ arka koltukta yığılıydı ama Rizzoli’nin aklı artık Noel’de değildi. </st><st c="282">Karda yalınayak yürüyen genç bir kızdaydı. </st><st c="325">En şiddetli ıstırabını gizlemek için soğuk ısırmasının acısına katlanmayı göze alan bir kızda. </st><st c="420">Ama hiçbir şey kızcağızın gizlice çektiği eziyetle boy ölçüşemezdi; ne kadar dua etse de, sırtını ne kadar kırbaçlasa da içindeki acı dolu çığlıkları susturamazdı.   </st></p>
			<p><st c="584">Rizzoli nihayet granit sütunların altından geçip Camille’in ebeveyninin garaj girişine yanaşırken, saat neredeyse beşe geliyordu ve uzun süre araba kullanmanın verdiği gerginlik yüzünden omuzları tutulmuştu. </st><st c="792">Rizzoli arabadan indi ve tuzlu deniz havasını içine çekti. </st><st c="851">Merdivenleri çıkıp zili çaldı.   </st></p>
			<p><st c="882">Koyu renk saçlı hizmetçi Maria kapıyı açtı. </st><st c="926">“Üzgünüm dedektif, ama Bayan Maginnes burada değil. </st><st c="978">Sizi bekliyor muydu?”   </st></p>
			<p><st c="1000">“Hayır. </st><st c="1008">Ne zaman döner?”   </st></p>
			<p><st c="1025">“Oğlanlarla alışverişe gitti. </st><st c="1055">Akşam yemeği saatinde evde olur. </st><st c="1088">Sanırım bir saati daha dışarıda geçirir.”   </st></p>
			<p><st c="1130">“O zaman onu beklerim.”   </st></p>
			<p><st c="1154">“Ama emin değilim…”   </st></p>
			<p><st c="1174">“Sakıncası yoksa Bay Maginnes’e eşlik ederim.” Maura Rizzoli’yi gönülsüzce içeri aldı. </st><st c="1261">Başkalarına itaat etmeye alışkın bir kadın, bir kanun görevlisinin suratına kapıyı çarpacak değildi.   </st></p>
			<p><st c="1362">Maria’nın yolu göstermesine gerek kalmadı ve Rizzoli aynı cilalı zemin üzerinde yürüyüp aynı deniz temalı tabloların önünden geçerek, denize bakan salona girdi. </st><st c="1523">Nantucket Sound’un görüntüsü insanın içini karartıyordu; rüzgârda kabaran dalgaların arasında beyaz köpükler vardı. </st><st c="1639">Randall Maginnes hastane yatağında sağ tarafının üstünde yatıyordu; yaklaşan fırtınayı izleyebilsin diye, yüzü pencereye çevrilmişti. </st><st c="1773">Doğanın çalkantısını en ön sıradan izleyecekti.   </st></p>
			<p><st c="1821">Randall’ın yanında oturan özel bakım hemşiresi Rizzoli’nin geldiğini fark etti ve sandalyesinden kalktı. </st><st c="1926">“Merhaba?”   </st></p>
			<p><st c="1937">“Ben Boston Emniyeti’nden Dedektif Rizzoli. </st><st c="1981">Sadece Bayan Maginnes’in eve dönmesini bekliyorum. </st><st c="2032">Bay Maginnes’i da ziyaret edip, nasıl olduğunu görürüm diye düşündüm.”   </st></p>
			<p><st c="2103">“Aşağı yukarı aynı durumda.”   </st></p>
			<p><st c="2132">“Felç geçirdiğinden beri ilerleme kaydetti mi?”   </st></p>
			<p><st c="2180">“Aylardır fizik tedavi uyguluyoruz ama hasarlar oldukça ciddi.”   </st></p>
			<p><st c="2244">“Kalıcı mı?”  </st></p>
			<p><st c="2257">Hemşire hastasına baktıktan sonra Rizzoli’ye kendisini izlemesini işaret etti. </st><st c="2336">Koridora çıkınca, “Bizi duyabildiği yerlerde onun hakkında konuşmaktan hoşlanmıyorum. </st><st c="2422">Bizi anladığını biliyorum.”   </st></p>
			<p><st c="2450">“Nereden biliyorsunuz?”   </st></p>
			<p><st c="2474">“Bana bakma şeklinden. </st><st c="2497">Bazı şeylere verdiği tepkilerden. </st><st c="2531">Konuşamasa bile çalışan bir zihni var. </st><st c="2570">Bu öğleden sonra en sevdiği opera olan La Boheme’in CD’sini çaldım. </st><st c="2638">Ve gözlerinde yaşlar gördüm.”   </st></p>
			<p><st c="2668">“Belki de müzik yüzünden duygulanmamıştır. </st><st c="2711">Sadece hayal kırıklığına uğramıştır.”   </st></p>
			<p><st c="2749">“Hayal kırıklığına uğramakta kesinlikle haklı. </st><st c="2796">Sekiz ay geçmesine rağmen hiçbir ilerleme kaydetmedi. </st><st c="2850">Hastalık çok acımasız seyrediyor. </st><st c="2884">Bir daha yürüyemeyeceği kesin görünüyor. </st><st c="2925">Bir yanı hep felçli kalacak. </st><st c="2954">Ve konuşma yetisine gelince, şey…” Hemşire başını hüzünle iki yana salladı. </st><st c="3030">“Çok büyük bir felç geçirmiş.”   </st></p>
			<p><st c="3061">Rizzoli denize bakan salona döndü. </st><st c="3096">“Eğer bir kahve molası vermek isterseniz, bir süre memnuniyetle onun yanında otururum” dedi.   </st></p>
			<p><st c="3189">“Sizin için sorun olmaz mı?”   </st></p>
			<p><st c="3218">“Tabii özel bir tıbbi bakıma ihtiyacı yoksa.”   </st></p>
			<p><st c="3264">“Hayır, hiçbir şey yapmanıza gerek yok. </st><st c="3304">Sadece onunla konuşun. </st><st c="3327">Bu hoşuna gidecektir.”   </st></p>
			<p><st c="3350">“Tamam. </st><st c="3358">Konuşurum.”   </st></p>
			<p><st c="3370">Rizzoli denize bakan salona döndü ve yatağın yanına bir sandalye çekti. </st><st c="3442">Randall Maginnes’in gözlerini görebileceği bir yere oturdu. </st><st c="3502">Randall’ın da gözlerini kaçıramayacağı bir yere.   </st></p>
			<p><st c="3551">“Selam Randall” dedi. </st><st c="3573">“Beni hatırladın mı? </st><st c="3594">Ben Dedektif Rizzoli. </st><st c="3616">Kızının cinayet soruşturmasını yürüten polisim. </st><st c="3664">Camille’in öldüğünü biliyorsun, değil mi?”   </st></p>
			<p><st c="3707">Rizzoli Randall’ın gri gözlerinde bir hüzün pırıltısı gördü. </st><st c="3768">Ve söylediklerini anladığını, Randall’ın yas tuttuğunu fark etti.   </st></p>
			<p><st c="3834">“Kızın Camille çok güzelmiş. </st><st c="3863">Ama bunu zaten biliyorsun, öyle değil mi? </st><st c="3905">Nasıl bilmezsin ki? </st><st c="3925">Bu evdeyken her gün onu izliyordun. </st><st c="3961">Onun büyüdüğünü ve genç bir kadına dönüştüğünü gördün.” Rizzoli duraksadı. </st><st c="4036">“Ve hayatının karardığını.”   </st></p>
			<p><st c="4064">Randall hâlâ ona bakıyor, ağzından çıkan her sözü dinliyordu.   </st></p>
			<p><st c="4126">“Peki onu ne zaman becermeye başladın, Randall?”   </st></p>
			<p><st c="4175">Pencerenin dışında, Nantucket Sound üzerinde ani bir rüzgâr esti. </st><st c="4241">Gün kararırken bile, koyu renkli denizdeki çalkantı noktaları, beyaz köpükler saçarak parlıyordu.   </st></p>
			<p><st c="4339">Randall Maginnes artık ona bakmıyordu. </st><st c="4378">Bakışlarını aşağıya çevirmişti ve Rizzoli’yle göz göze gelmemek için kıvranıyordu.   </st></p>
			<p><st c="4461">“Annesi kendini öldürdüğünde Camille sadece sekiz yaşındaydı. </st><st c="4523">Ve birdenbire, Camille’in babasından başka kimsesi kalmamıştı. </st><st c="4586">Sana ihtiyacı vardı. </st><st c="4607">Sana güveniyordu. </st><st c="4625">Peki sen ne yaptın?” Rizzoli başını tiksintiyle iki yana salladı. </st><st c="4691">“Ne kadar kırılgan olduğunu biliyordunuz. </st><st c="4733">Karda neden yalınayak yürüdüğünü de. </st><st c="4770">Kendini neden odasına kilitlediğini de. </st><st c="4810">Neden manastıra kaçtığını da. </st><st c="4840">Camille </st><span><st c="4848">senden</st></span><st c="4854"> kaçıyordu.”   </st></p>
			<p><st c="4867">Rizzoli öne eğildi. </st><st c="4887">Randall’ın alt bezinden yayılan çiş kokusunu duyacak kadar yakınındaydı.  </st></p>
			<p><st c="4960">“Evini ziyaret ettiği tek seferde, muhtemelen ona dokunmayacağını düşündü. </st><st c="5035">Bir kez olsun onu yalnız bırakacağını. </st><st c="5074">Evde cenazeye katılmak için gelen bir sürü akraba kalıyordu. </st><st c="5135">Ama bu seni durdurmadı. </st><st c="5159">Öyle değil mi?”   </st></p>
			<p><st c="5175">Randall hâlâ gözlerini kaçırıyor, aşağıya bakıyordu. </st><st c="5228">Rizzoli yatağın yanına çömeldi. </st><st c="5260">Randall nereye bakarsa baksın, tam karşısında olacak şekilde ona yaklaştı.   </st></p>
			<p><st c="5335">“O senin bebeğindi Randall” dedi. </st><st c="5369">“Bunu kanıtlamak için senden DNA örneği almamıza bile gerek kalmadı. </st><st c="5438">Bebeğin DNA’sı annesininkine o kadar benziyor ki. </st><st c="5488">Her şey çocuğun DNA’sından belli. </st><st c="5522">O bir ensest ilişkinin ürünü. </st><st c="5552">Camille’i hamile bıraktığını biliyor muydun? </st><st c="5597">Kendi kızını mahvettiğini biliyor muydun?”   </st></p>
			<p><st c="5640">Rizzoli bir süre sandalyede oturup Randall’a baktı. </st><st c="5692">Sessizlikte Randall’ın soluklarının hızlandığını duyabiliyordu. </st><st c="5756">Bunlar kaçmak için can atan ama bunu yapamayan bir adamın gürültülü nefesleriydi.   </st></p>
			<p><st c="5838">“Biliyor musun Randall, Tanrı’ya olan inancım pek kuvvetli değildir. </st><st c="5907">Ama bu konuda yanılmış olabileceğimi düşündürüyorsun. </st><st c="5961">Başına gelenlere baksana. </st><st c="5987">Martta kızını beceriyorsun. </st><st c="6015">Nisanda felç geçiriyorsun. </st><st c="6042">Bir daha asla kıpırdayamayacaksın ya da konuşamayacaksın. </st><st c="6100">Sadece hareketsiz bir bedende kısılıp kalan bir beyinsin, Randall. </st><st c="6167">Bu ilahi adalet değilse nedir bilmiyorum.”   </st></p>
			<p><st c="6210">Randall artık inliyor ve işe yaramayan eklemlerini hareket ettirmeye çalışıyordu.   </st></p>
			<p><st c="6292">Rizzoli öne eğilip Randall’ın kulağına fısıldadı. </st><st c="6342">“Vücudundan gelen çürüme kokusunu alabiliyor musun? </st><st c="6394">Sen burada, alt bezine işerken, acaba karın Lauren neler yapıyordur? </st><st c="6463">Muhtemelen çok iyi vakit geçiriyordur. </st><st c="6502">Ona eşlik edecek birini bulmuştur. </st><st c="6537">Bir düşünsene. </st><st c="6552">Cehenneme gitmek için ölmek zorunda değilsin.”   </st></p>
			<p><st c="6599">Rizzoli tatmin olmuş bir şekilde iç geçirerek ayağa kalktı. </st><st c="6659">“Umarım harika bir yaşam sürersin Randall” dedi ve salonu terk etti.   </st></p>
			<p><st c="6728">Ön kapıya yürürken, Maria’nın kendisine seslendiğini duydu: “Erkenden gidiyor musunuz dedektif?”   </st></p>
			<p><st c="6825">“Evet. </st><st c="6832">Bayan Maginnes’i beklememeye karar verdim.”   </st></p>
			<p><st c="6876">“Ona ne söyleyeyim?”   </st></p>
			<p><st c="6897">“Sadece geçerken uğradığımı söyleyin.” Rizzoli başını çevirip denize bakan salonun bulunduğu yöne baktı. </st><st c="7002">“Ha, bir de şunu söyleyin.”   </st></p>
			<p><st c="7030">“Evet?”   </st></p>
			<p><st c="7038">“Bence Randall Camille’i özlüyor. </st><st c="7072">Neden Camille’in fotoğrafını Randall’ın sürekli görebileceği bir yere koymuyorsunuz?” Gitmek üzere ön kapıyı açarken gülümsedi. </st><st c="7200">“Bu Randall’ın hoşuna gidecektir.”   </st></p>
			<p>  </p>
			<p><st c="7235">Maura’nın salonunda Noel ışıkları yanıp sönüyordu.  </st></p>
			<p><st c="7286">Garaj kapısı açıldı ve Maura Victor’ın arabasının oraya aitmiş gibi sağ tarafı kapladığını gördü. </st><st c="7384">Burası artık onun da eviymiş gibi. </st><st c="7419">Maura Victor’ın arabasının yanına park etti ve anahtarı öfkeyle çevirip motoru kapattı. </st><st c="7507">Garajın kapısı kapanırken bir süre bekledi, kendini olacaklara hazırlayarak sakinleşmeye çalıştı.   </st></p>
			<p><st c="7605">Evrak çantasını alıp arabadan indi.   </st></p>
			<p><st c="7641">Eve girince paltosunu asarken ve çantasını girişe yere koyarken acele etmedi. </st><st c="7719">Evrak çantasını taşıyarak mutfağa girdi.   </st></p>
			<p><st c="7760">Victor kokteyl çırpıcıya bir tane buz atarken ona gülümsedi. </st><st c="7821">“Hey. </st><st c="7827">Ben de senin sevdiğin içeceği hazırlıyordum. </st><st c="7872">Akşam yemeği fırında. </st><st c="7894">Sana ev işlerinin altından kalkabileceğimi kanıtlamaya çalışıyorum.”   </st></p>
			<p><st c="7963">Maura Victor’ın kokteyl çırpıcıda buzu öğütmesini ve hazırladığı karışımı bir martini bardağına dökmesini izledi. </st><st c="8077">Victor içeceğini uzattı.   </st></p>
			<p><st c="8102">“Evin çalışkan kadını için” deyip dudaklarına bir öpücük kondurdu.   </st></p>
			<p><st c="8169">Maura hiç kıpırdamadan durdu.   </st></p>
			<p><st c="8199">Victor yavaşça geri çekilip soran gözlerle Maura’nın yüzüne baktı. </st><st c="8266">“Sorun nedir?”   </st></p>
			<p><st c="8281">Maura bardağını bıraktı. </st><st c="8306">“Bana karşı dürüst olmanın vakti geldi.”   </st></p>
			<p><st c="8347">“Dürüst olmadığımı mı sanıyorsun?”   </st></p>
			<p><st c="8382">“Bilmiyorum.”   </st></p>
			<p><st c="8396">“Eğer üç yıl önce neyin ters gittiğinden bahsediyorsak, yani beni yaptığım hatalardan…”   </st></p>
			<p><st c="8484">“Bu o zaman olanlarla ilgili değil. </st><st c="8520">Şu anda olup bitenlerle ilgili. </st><st c="8552">Şu anda bana karşı dürüst olup olmadığınla.”  </st></p>
			<p><st c="8597">Victor afallayarak güldü. </st><st c="8623">“Bu sefer nerede hata yaptım? </st><st c="8653">Ne için özür dilemem gerekiyor? </st><st c="8685">Çünkü eğer istediğin buysa, memnuniyetle yaparım. </st><st c="8735">Lanet olsun, </st><span><st c="8748">yapmadığım</st></span><st c="8758"> şeyler için bile özür dilerim.”   </st></p>
			<p><st c="8791">“Özür filan beklemiyorum Victor.” Maura evrak çantasından Gabriel Dean’in verdiği dosyayı çıkarıp Victor’a uzattı. </st><st c="8906">“Sadece bana bundan bahsetmeni istiyorum.”   </st></p>
			<p><st c="8949">“Bu da ne?”   </st></p>
			<p><st c="8961">“Bu Interpol tarafından gönderilen bir polis soruşturma dosyası. </st><st c="9026">Geçen yıl Hindistan’da, Haydarabad dışında, küçük bir köyde düzenlenen bir katliam hakkında.” Victor dosyadaki ilk fotoğrafa bakınca irkildi. </st><st c="9168">Tek kelime dahi etmeden sonrakilere bakmaya başladı.   </st></p>
			<p><st c="9221">“Victor?”   </st></p>
			<p><st c="9231">Victor dosyayı kapatıp Maura’ya baktı. </st><st c="9270">“Bunun hakkında ne söylemem gerekiyor?”   </st></p>
			<p><st c="9310">“Bu katliamdan haberin vardı, öyle değil mi?”   </st></p>
			<p><st c="9356">“Tabii ki vardı. </st><st c="9373">Saldırdıkları bir One Earth kliniğiydi. </st><st c="9413">Orada iki gönüllümüzü kaybettik. </st><st c="9446">İki hemşireyi. </st><st c="9461">Olanları bilmek işimin bir parçasıydı.”   </st></p>
			<p><st c="9501">“Ama bana söylemedin.”   </st></p>
			<p><st c="9524">“Olay bir yıl önce gerçekleşti. </st><st c="9556">Neden söyleyecektim ki?”   </st></p>
			<p><st c="9581">“Soruşturmamızla ilgili olduğu için. </st><st c="9618">Graystones Manastırı’nda saldırıya uğrayan rahibelerden biri, aynı One Earth kliniğinde çalışmış. </st><st c="9716">Bunu biliyorsun, değil mi?”   </st></p>
			<p><st c="9744">“Sence One Earth için çalışan kaç tane gönüllü var? </st><st c="9796">Sekseni aşkın ülkede binlerce tıbbi personelimiz bulunuyor.”   </st></p>
			<p><st c="9857">“Sadece söyle bana Victor. </st><st c="9884">Rahibe Ursula’nın One Earth için çalıştığını biliyor muydun?”   </st></p>
			<p><st c="9946">Victor arkasını dönüp lavaboya yürüdü. </st><st c="9985">Orada dikilip pencereden dışarı baktı; oysa uzayıp giden karanlıktan başka görülecek bir şey yoktu.   </st></p>
			<p><st c="10085">“Çok ilginç” dedi Maura. </st><st c="10110">“Boşandıktan sonra senden hiç haber almadım. </st><st c="10155">Bir kez bile.”   </st></p>
			<p><st c="10170">“Senin de benimle temas kurmadığını belirtmeme gerek var mı?”   </st></p>
			<p><st c="10232">“Ne bir mektup yazdın ne de telefon ettin. </st><st c="10275">Seninle ilgili en son haberleri öğrenmek istediğimde </st><span><st c="10328">People</st></span><st c="10334"> dergisini okumak zorunda kalıyordum. </st><st c="10372">Victor Banks, insani yardım hareketinin azizi.”   </st></p>
			<p><st c="10420">“Bu payeyi kendim seçmedim, Maura. </st><st c="10455">Bunu bana karşı kullanamazsın.”   </st></p>
			<p><st c="10487">“Ve sonra, birdenbire Boston’a geliyorsun ve beni görmek için can atıyorsun. </st><st c="10564">Tam da bu cinayet davasının üzerinde çalışmaya başladığım sırada.”   </st></p>
			<p><st c="10631">Victor dönüp Maura’ya baktı. </st><st c="10660">“Seni görmek istemediğimi mi sanıyorsun?”   </st></p>
			<p><st c="10702">“Üç yıl bekledin.”   </st></p>
			<p><st c="10721">“Evet. </st><st c="10728">Üç uzun yıl.”  </st></p>
			<p><st c="10742">“Peki neden şimdi ortaya çıktın?”   </st></p>
			<p><st c="10776">Victor kendisini anladığına dair bir emare görmeyi umarak Maura’nın yüzüne baktı. </st><st c="10858">“Seni özledim, Maura. </st><st c="10880">Gerçekten.”   </st></p>
			<p><st c="10892">“Ama buraya gelip beni görmenin esas sebebi bu değildi. </st><st c="10948">Haksız mıyım?”   </st></p>
			<p><st c="10963">Uzun bir sessizlik oldu.   </st></p>
			<p><st c="10988">“Hayır. </st><st c="10996">Değildi.”  </st></p>
			<p><st c="11006">Maura birden yorulduğunu hissetti ve mutfak masasının yanındaki sandalyelerden birine oturup, o uğursuz fotoğrafın bulunduğu dosyaya baktı. </st><st c="11146">“Peki, o zaman neden aradın beni?”   </st></p>
			<p><st c="11181">“Otel odamda giyiniyordum ve televizyon açıktı. </st><st c="11229">Manastıra yapılan saldırı hakkındaki haberi izledim. </st><st c="11282">Seni televizyonda gördüm. </st><st c="11308">Suç mahallinde.”   </st></p>
			<p><st c="11325">“Ve o gün sekreterime ilk mesajı bıraktın. </st><st c="11368">Öğleden sonra.”   </st></p>
			<p><st c="11384">Victor başıyla onayladı. </st><st c="11409">“Tanrım, televizyonda müthiş görünüyordun. </st><st c="11452">Siyah paltona sarınmıştın. </st><st c="11479">Ne kadar güzel olduğunu unutmuştum.”   </st></p>
			<p><st c="11516">“Ama beni bu yüzden aramadın, değil mi? </st><st c="11556">Esas ilgilendiğin, işlenen cinayetti. </st><st c="11594">Vakayla ilgilenen adli tabip ben olduğum için aradın.”   </st></p>
			<p><st c="11649">Victor cevap vermedi.   </st></p>
			<p><st c="11671">“Kurbanlardan birinin eskiden One Earth için çalıştığını biliyordun. </st><st c="11740">Polisin neler bildiğini öğrenmek istedin. </st><st c="11782">Benim neler bildiğimi.”   </st></p>
			<p><st c="11806">Victor hâlâ susuyordu.   </st></p>
			<p><st c="11829">“Neden doğrudan bana sormadın ki? </st><st c="11863">Ne saklamaya çalışıyorsun?”   </st></p>
			<p><st c="11891">Victor doğrulup birdenbire Maura’ya meydan okurcasına baktı. </st><st c="11952">“Her yıl kaç kişinin hayatını kurtardığımıza dair bir fikrin var mı?”   </st></p>
			<p><st c="12022">“Soruma cevap vermiyorsun.”   </st></p>
			<p><st c="12050">“Kaç çocuğu aşıladığımızı? </st><st c="12077">Kaç hamile kadının doğum öncesi hizmetlerini bizim kliniklerimizden aldığını? </st><st c="12155">Bize güveniyorlar çünkü başka seçenekleri yok. </st><st c="12202">Ve One Earth sadece bağışçılarının iyi niyetleri sayesinde ayakta duruyor. </st><st c="12277">İtibarımız lekesiz olmak zorunda. </st><st c="12311">Basında yer alan tek bir kötü haber bile bağışlarımızın şak diye azalmasına neden olabilir.” Victor bunu söylerken parmaklarını şıklattı.   </st></p>
			<p><st c="12449">“Bunun bizim soruşturmamızla ne ilgisi var?”   </st></p>
			<p><st c="12494">“Son yirmi yılı One Earth’ü sıfırdan yaratmak için harcadım ama hiçbirini kendim için yapmadım. </st><st c="12590">Her zaman onlar için çalıştım; yani kimsenin umursamadığı insanlar için. </st><st c="12663">Esas önemli olanlar onlar. </st><st c="12690">İşte bu yüzden kaynaklarımızı tehlikeye sokacak herhangi bir şeye izin veremem.”   </st></p>
			<p><st c="12771">Maura, para, diye düşündü. </st><st c="12798">Bütün mesele para.  </st></p>
			<p><st c="12817">Victor’a baktı. </st><st c="12833">“Kurumsal bağışçın.”   </st></p>
			<p><st c="12854">“Ne?”   </st></p>
			<p><st c="12860">“Bana bu konudan bahsetmiştin. </st><st c="12891">Geçen sene kurumsal bir bağışçıdan yüklü miktarda bir hibe aldığınızı söylemiştin.”   </st></p>
			<p><st c="12975">“Birçok kaynaktan hibe alıyoruz…”   </st></p>
			<p><st c="13009">“Bağışçın Octagon Kimya mıydı?”  </st></p>
			<p><st c="13041">Victor’ın yüzündeki şok ifadesi Maura’nın sorusuna cevap oldu. </st><st c="13104">Maura onun aniden nefes aldığını duydu, sanki Victor bunu inkâr etmeye hazırlanıyordu ama sonra tek kelime etmeden nefesini verdi ve sustu; ne de olsa bu konuda tartışmak yersizdi.  </st></p>
			<p><st c="13285">“Bunu teyit etmek zor değil” dedi Maura.   </st></p>
			<p><st c="13326">“Neden bana doğruyu söylemiyorsun?”   </st></p>
			<p><st c="13362">Victor önüne baktı. </st><st c="13382">Bezgin bir şekilde başıyla onayladı. </st><st c="13419">“Octagon önde gelen bağışçılarımızdan biri.”   </st></p>
			<p><st c="13464">“Peki senden ne bekliyorlar? </st><st c="13493">One Earth bu para karşılığında ne yapmak zorunda?”   </st></p>
			<p><st c="13544">“Neden bir şey yapmak zorunda olduğumuzu düşünüyorsun? </st><st c="13599">Çalışmalarımız ortada. </st><st c="13622">Sence neden bu kadar çok ülkede hoş karşılanıyoruz? </st><st c="13674">Çünkü insanlar bize güveniyorlar. </st><st c="13708">Din propagandası yapmıyoruz ve yerel politikalara karışmıyoruz. </st><st c="13772">Sadece onlara yardım ediyoruz. </st><st c="13803">Sonunda da önemli olan bu değil mi? </st><st c="13839">Yani hayat kurtarmak?”   </st></p>
			<p><st c="13862">“Peki ya Rahibe Ursula’nın hayatı? </st><st c="13897">Onunkini de önemsiyor musun?”   </st></p>
			<p><st c="13927">“Tabii ki önemsiyorum!”   </st></p>
			<p><st c="13951">“Kendisi şu anda yaşam destek ünitesine bağlı. </st><st c="13998">Son bir EEG’den sonra, muhtemelen fişini çekecekler. </st><st c="14051">Onun ölmesini isteyen kim, Victor?”   </st></p>
			<p><st c="14087">“Nereden bileyim?”   </st></p>
			<p><st c="14106">“Bana daha önce söyleme zahmetine girmediğin pek çok şey biliyor gibisin. </st><st c="14180">Mesela kurbanlardan birinin sizin için çalıştığını biliyordun.”   </st></p>
			<p><st c="14244">“Bunun önemli olabileceğini düşünmedim.”   </st></p>
			<p><st c="14285">“Buna benim karar vermeme müsaade etmeliydin.”  </st></p>
			<p><st c="14332">“Diğer rahibeye odaklandığınızı söylemiştin. </st><st c="14377">Genç olana. </st><st c="14389">Hakkında konuştuğun tek kurban oydu. </st><st c="14426">Saldırının Ursula’yla hiçbir ilgisi olmadığını varsaydım.”   </st></p>
			<p><st c="14485">“Ama bilgi sakladın.”   </st></p>
			<p><st c="14507">“İşte şimdi kahrolası bir polis gibi konuşmaya başladın. </st><st c="14564">Bir sonraki aşamada rozetini ve kelepçelerini de çıkaracak mısın?”   </st></p>
			<p><st c="14631">“Polisi bu işe </st><span><st c="14646">bulaştırmamaya</st></span><st c="14660"> çalışıyorum. </st><st c="14674">Sana açıklama yapman için bir şans vermeye çalışıyorum.”   </st></p>
			<p><st c="14731">“Neden uğraşayım ki? </st><st c="14752">Nasılsa hükmünü vermişsin.”   </st></p>
			<p><st c="14780">“Ve sen de şimdiden suçluymuşsun gibi davranıyorsun.”  </st></p>
			<p><st c="14834">Victor hiç kıpırdamadan dururken bakışlarını kaçırdı ve bir eliyle granit tezgâhı kavradı. </st><st c="14925">Saniyeler sessizlik içinde geçiyordu. </st><st c="14963">Maura birdenbire Victor’ın hemen yanında duran ahşap bıçaklığa odaklandı. </st><st c="15037">Sekiz adet Wusthof şef bıçağı her zaman bilenmiş ve kullanıma hazır olurdu. </st><st c="15113">Daha önce Victor’dan hiç korkmamıştı. </st><st c="15151">Ama o bıçakların yakınında dikilen adam bilmediği, hatta tanıyamadığı biriydi.   </st></p>
			<p><st c="15230">Usulca, “Bence gitmelisin” dedi.  </st></p>
			<p><st c="15263">Victor dönüp Maura’ya baktı.   </st></p>
			<p><st c="15292">“Ne yapacaksın?”   </st></p>
			<p><st c="15309">“Sadece git, Victor.”   </st></p>
			<p><st c="15331">Victor bir süre hareket etmedi. </st><st c="15363">Maura kalbi çarparak ve tüm kasları gerilerek ona baktı. </st><st c="15420">Ellerini izlerken ve bir sonraki hareketini beklerken düşündü: </st><span><st c="15483">Hayır, bana zarar vermez. </st><st c="15509">Bana zarar vereceğine hayatta inanmam.</st></span>   </p>
			<p><st c="15547">Fakat aynı zamanda, Victor’ın ellerinin ne kadar güçlü olduğunu düşünüp korktu. </st><st c="15628">Acaba aynı eller bir çekice uzanıp, bir kadının kafatasını parçalayabilir miydi?   </st></p>
			<p><st c="15709">“Seni seviyorum Maura” dedi Victor. </st><st c="15745">“Ama ikimizden de önemli olan bazı şeyler var. </st><st c="15792">Herhangi bir şey yapmadan önce, neleri mahvedebileceğini bir düşün. </st><st c="15860">Kaç masum insana zarar verebileceğini.”   </st></p>
			<p><st c="15900">Victor kendisine doğru yürürken Maura irkildi. </st><st c="15947">Ama Victor durmadı, yanından geçip gitti. </st><st c="15989">Maura onun koridordaki ayak seslerini ve sonra da ön kapının kapandığını duydu.   </st></p>
			<p><st c="16069">Derhal ayağa kalkıp salona gitti. </st><st c="16103">Pencereden, Victor’ın arabasıyla geri manevra yaparak garajdan çıktığını gördü. </st><st c="16183">Ön kapıya gidip kilidi çevirdi. </st><st c="16215">Sonra garaja açılan kapıyı da kilitledi. </st><st c="16256">Victor’ı dışarıda bıraktı.   </st></p>
			<p><st c="16283">Arka kapıyı da kilitlemek üzere mutfağa döndü ve eli titreyerek zinciri yuvasına soktu. </st><st c="16371">Dönüp artık kendisine yabancı gelen, havada hâlâ tehditkâr yankıların kol gezdiği bu odaya baktı. </st><st c="16469">Victor’ın kendisi için hazırladığı kokteyl tezgâhın üstünde duruyordu. </st><st c="16540">Maura artık soğuk olmayan içkiyi eline aldı ve zehirliymiş gibi lavaboya döktü.   </st></p>
			<p><st c="16620">Victor’ın dokunuşları ve sevişmeleri yüzünden kendini de kirlenmiş hissetti.   </st></p>
			<p><st c="16697">Doğruca banyoya gitti, giysilerini çıkardı ve duşa girdi. </st><st c="16755">Akıp giden sıcak suyun altında durup tenindeki bütün izlerden arınmaya çalıştıysa da hatıralardan kurtulamadı. </st><st c="16866">Gözlerini kapadığında hâlâ Victor’ın yüzünü görüyor, onun dokunuşlarını anımsıyordu.   </st></p>
			<p><st c="16951">Yatak takımını değiştirirken Victor’ın çarşaflara sinen kokusu burnuna geldi. </st><st c="17029">Bu da ona acı veren hatırlatmalardan biriydi. </st><st c="17075">Yatağa Victor’ın ve sevişmelerinin kokusunun sinmediği, temiz bir çarşaf serdi. </st><st c="17155">Banyoya gidip Victor’ın kullandığı havluları değiştirdi. </st><st c="17212">Mutfağa döndü ve Victor’ın ısınması için fırına koyduğu hazır yemeği; güveçte parmesanlı patlıcanı çöpe attı.   </st></p>
			<p><st c="17322">O akşam yemek yemedi; kendine bir kadeh Zinfandel koyup salona gitti. </st><st c="17392">Gazlı şömineyi yaktı ve oturup Noel ağacına baktı.   </st></p>
			<p><st c="17443">Mutlu Noeller, diye düşündü. </st><st c="17472">Bir göğüskafesini çat diye kırıp açabilirim ve içindekileri çıkarabilirim. </st><st c="17547">Akciğerden kesitler alıp, mikroskop altında kanser, tüberküloz ya da amfizem teşhisi koyabilirim. </st><st c="17645">Ama insan yüreğinin içindeki sırlara neşterimle ulaşamam.   </st></p>
			<p><st c="17703">Şarabın uyuşturucu etkisi acısını hafifletti. </st><st c="17749">Kadehini bitirip yatağa girdi.   </st></p>
			<p><st c="17780">Geceleyin irkilerek uyandı ve rüzgârın uğultusuna karışan gıcırtılar duydu. </st><st c="17856">Görmekte olduğu kâbusun etkisinden kurtulmaya çalışırken güçlükle soluk alıp veriyordu ve kalbi deli gibi çarpıyordu. </st><st c="17974">Bir cenaze ateşinde siyah dallar gibi üst üste yığılan, yanmış cesetler görmüştü. </st><st c="18056">Bir çember oluşturarak ayakta dikilen insanların yüzlerine vuran alevler. </st><st c="18130">Ve Maura gölgelerin arasında kalmaya, ateşin ışığından saklanmaya çalışıyordu. </st><st c="18209">Rüyalarımda bile o görüntülerden kaçamıyorum, diye düşündü. </st><st c="18269">Kafamın içinde adeta Dante’nin cehennemiyle yaşıyorum.   </st></p>
			<p><st c="18324">Uzanıp bir zamanlar Victor’ın üzerinde uyuduğu serin çarşaflara dokundu. </st><st c="18397">Ve onu özledi; yokluğu yüzünden birdenbire o kadar büyük bir acı duydu ki içindeki boşluk hissini bastırmak için kollarını karnına doladı.   </st></p>
			<p><st c="18536">Ya yanılmışsa? </st><st c="18551">Ya Victor ona doğruyu söylediyse?   </st></p>
			<p><st c="18585">Şafak sökerken nihayet yataktan çıktı; hâlâ kafası dumanlıydı ve hiç dinlenememişti. </st><st c="18670">Mutfağa gidip kahve yaptı; masanın başına oturup sabahın kasvetli ışığında kahvesini yudumladı. </st><st c="18766">Bakışları hâlâ masanın üstünde duran ve fotoğrafların bulunduğu dosyaya çevrildi.   </st></p>
			<p><st c="18848">Dosyayı açınca dün geceki kâbuslarının ilham kaynağını gördü. </st><st c="18910">Yanmış cesetleri ve yanıp küle dönen çadır kalıntılarını. </st><st c="18968">Bir gece süren bu şiddet nöbetinde ne kadar çok kişi ölmüş, diye düşündü. </st><st c="19042">Kim bilir saldırganlar ne kadar öfkelenmişlerdi ki hayvanları bile katletmişlerdi. </st><st c="19125">Maura cesetleri iç içe geçen keçilere ve insanlara baktı.   </st></p>
			<p><st c="19183">Keçiler. </st><st c="19192">Onları neden öldürmüşlerdi?   </st></p>
			<p><st c="19220">Bu kadar mantıksız bir katliamı neyin tetiklemiş olabileceğini düşündü.   </st></p>
			<p><st c="19292">Ölü hayvanlar.   </st></p>
			<p><st c="19307">Bir sonraki fotoğrafa baktı. </st><st c="19336">One Earth kliniğinin cüruf tuğladan örülen duvarları alevler tarafından kavrulmuş, yanmış cesetler kapının önüne yığılmıştı. </st><st c="19461">Ama Maura’nın odaklandığı cesetler değildi; kliniğin oluklu tenekeden yapılan ve hâlâ sağlam görünen çatısıydı. </st><st c="19573">Daha önce çatıya dikkat etmemişti. </st><st c="19608">Şimdi daha önce çatıya düşen yapraklara benzettiği şekillere bakıyordu. </st><st c="19680">Oluklu metalin üzerine saçılan kara lekeler vardı. </st><st c="19731">O kadar küçüklerdi ki Maura detayları göremiyordu.   </st></p>
			<p><st c="19782">Fotoğrafı ofisine götürüp ışığı açtı. </st><st c="19820">Çalışma masasının altını üstüne getirdi ve bir büyüteç buldu. </st><st c="19882">Masasındaki parlak ışığın altında fotoğrafı incelemeye koyuldu. </st><st c="19946">Teneke çatıya odaklandı, büyütecin yardımıyla yapraklara benzettiği şekillerin detaylarını görmeye başladı. </st><st c="20054">Kara lekeler birdenbire korkunç bir şekle büründü. </st><st c="20105">Tepeden tırnağa ürperdi. </st><st c="20130">Büyüteci elinden düşürdü ve afallamış bir halde oturup kaldı.   </st></p>
			<p><st c="20192">Kuşlar. </st><st c="20200">Bunlar ölü kuşlardı.   </st></p>
			<p><st c="20221">Mutfağa gitti, telefonu eline aldı ve Rizzoli’ye çağrı bıraktı. </st><st c="20285">Telefonu birkaç dakika sonra çalınca sıçradı.   </st></p>
			<p><st c="20331">“Sana söylemem gereken bir şey var” dedi Maura.  </st></p>
			<p><st c="20379">“Sabahın altı buçuğunda mı?”    </st></p>
			<p><st c="20408">“Ajan Dean dün şehirden ayrılmadan önce ona anlatmalıydım. </st><st c="20467">Ama bir şey söylemek istemedim. </st><st c="20499">Önce Victor’la konuşmak istedim.”   </st></p>
			<p><st c="20533">“Victor mı? </st><st c="20545">O eski kocan değil mi?”   </st></p>
			<p><st c="20569">“Evet.”   </st></p>
			<p><st c="20577">“Victor’ın bu olanlarla ne ilgisi var?”   </st></p>
			<p><st c="20617">“Bence Hindistan’da neler olduğunu biliyor. </st><st c="20661">O köyde.”   </st></p>
			<p><st c="20671">“Sana böyle mi söyledi?”   </st></p>
			<p><st c="20696">“Henüz söylemedi. </st><st c="20714">Bu yüzden de onu sorgulamak üzere emniyete getirmelisiniz.”   </st></p>
		</div>
	<div id="charCountTotal" value="20774"></div></body>
</html>
