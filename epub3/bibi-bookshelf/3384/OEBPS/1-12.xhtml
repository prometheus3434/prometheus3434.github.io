<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-12</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-12" xml:lang="tr-TR">
		<div>
			<p>  </p>
			<p id="_idParaDest-12" xml:lang="en-GB"><st c="0">10  </st></p>
			<p><st c="3">“Acil servise gitmek istemiyorum.” Maura Rizzoli’nin yüzündeki son kan lekesini de sildi ve kaşlarını çatarak, alnındaki bir buçuk santimlik yaraya baktı. </st><st c="158">“Ben plastik cerrah değilim. </st><st c="187">Bunu dikebilirim ama yara izi kalmayacağını garanti edemem.”   </st></p>
			<p><st c="248">“Sadece yap şunu, tamam mı? </st><st c="276">Bir hastanenin bekleme odasında saatlerce oturmak istemiyorum. </st><st c="339">Zaten muhtemelen üzerime bir tıp öğrencisini salarlar.”   </st></p>
			<p><st c="395">Maura deriyi Betadine ile sildi, sonra bir flakon Xylocaine ile bir şırınga aldı. </st><st c="477">“Önce derini uyuşturacağım. </st><st c="505">Bu birazcık batacak ama daha sonra hiçbir şey hissetmeyeceksin.”   </st></p>
			<p><st c="570">Rizzoli gözlerini tavana dikmiş, kanepede kıpırdamadan yatıyordu. </st><st c="636">İğne tenine batarken irkilmese de elini yumruk yaptı ve anestezi ilacı enjekte edilirken sıkmaya devam etti. </st><st c="745">Ağzından tek bir şikâyet ya da sızlanma sözü çıkmadı. </st><st c="799">Zaten laboratuvarda yeteri kadar küçük düşmüştü. </st><st c="848">Yürüyemeyecek kadar başı döndüğünde ve Frost onu bir gelin gibi kucaklayıp Maura’nın ofisine taşıdığında ise daha da rezil olmuştu. </st><st c="980">Şimdiyse çenesini kasmış, hiçbir zayıflık belirtisi göstermemeye kararlı bir biçimde uzanıyordu.   </st></p>
			<p><st c="1077">Maura kesiğin kenarlarını kıvrımlı dikiş iğnesiyle dikerken, Rizzoli gayet sakin bir ses tonuyla sordu: “O bebeğe ne olduğunu söyleyecek misin?”   </st></p>
			<p><st c="1222">“Hiçbir şey olmamış.”   </st></p>
			<p><st c="1244">“Ama bu normal değil. </st><st c="1266">Tanrım, kafasının yarısı yoktu.”   </st></p>
			<p><st c="1299">Maura, “O şekilde doğmuş” dedi ve cerrahi ipliği koparıp düğümledi. </st><st c="1367">Deriyi dikmek yaşayan bir kumaşı teyellemek gibiydi; Maura da iki ucu bir araya getirerek ipi düğümleyen bir terziydi. </st><st c="1486">“Bebek anensefalikmiş.”   </st></p>
			<p><st c="1510">“O da ne demek?”    </st></p>
			<p><st c="1527">“Yani beyni hiç gelişmemiş.”    </st></p>
			<p><st c="1556">“Sanki o bebeğin tek sorunu beyninin eksik olması değildi. </st><st c="1615">Kafasının tepesi bütünüyle kesilip atılmış gibiydi.” Rizzoli yutkundu. </st><st c="1686">“Ve yüzü...”   </st></p>
			<p><st c="1699">“Hepsi aynı doğum kusurunun etkileri. </st><st c="1737">Beyin, nöral tüp denilen bir dizi hücreden gelişir. </st><st c="1789">Eğer tüpün tepesi gerektiği gibi kapanmazsa, bebek beyninin, kafatasının hatta kafa derisinin büyük bir kısmı eksik olarak doğar. </st><st c="1919">İşte anensefali bu anlama geliyor. </st><st c="1954">Kafası olmayan demek.”   </st></p>
			<p><st c="1977">“Daha önce hiç böyle bir bebek gördün mü?”   </st></p>
			<p><st c="2020">“Sadece bir tıp müzesinde. </st><st c="2047">Ama o kadar da nadir bir durum değil. </st><st c="2085">Yaklaşık bin doğumdan birinde görülüyor.”   </st></p>
			<p><st c="2127">“Neden?”   </st></p>
			<p><st c="2136">“Kimse bilmiyor.”    </st></p>
			<p><st c="2154">“O zaman… Yani bu herhangi bir bebeğin başına gelebilir mi?”   </st></p>
			<p><st c="2215">“Evet, gelebilir.” Maura son düğümü de attıktan sonra ipin fazlalığını kopardı. </st><st c="2295">“Çocuk ciddi bir deformasyonla doğmuş. </st><st c="2334">Doğumda ölmemişse bile, kısa bir süre sonra ölmüştür.”   </st></p>
			<p><st c="2389">“O halde Camille bebeğini boğmamış.”   </st></p>
			<p><st c="2426">“Böbreklerde diyatom olup olmadığına bakarım. </st><st c="2472">Böylece çocuğun boğularak ölüp ölmediği belli olur. </st><st c="2524">Ama bunun bir bebek öldürme vakası olduğunu sanmıyorum. </st><st c="2580">Bence bebek doğal sebeplerden ölmüş.”   </st></p>
			<p><st c="2618">Rizzoli usulca, “Tanrı’ya şükür” dedi. </st><st c="2657">“Eğer o şey yaşasaydı...”   </st></p>
			<p><st c="2683">“Yaşayamazdı.” Maura yaranın üstüne bir bandaj yapıştırdı ve eldivenlerini çıkardı. </st><st c="2767">“Tamamdır dedektif. </st><st c="2787">Dikişlerin beş gün sonra alınması gerek. </st><st c="2828">Buraya uğrarsan hemencecik alıveririm. </st><st c="2867">Ama yine de bir doktora görünmek gerektiğini düşünüyorum.”   </st></p>
			<p><st c="2926">“Sen de bir doktorsun.”    </st></p>
			<p><st c="2950">“Ben ölüler üzerinde çalışıyorum. </st><st c="2984">Hatırladın mı?”   </st></p>
			<p><st c="3000">“Az önce yaramı gayet güzel diktin.”   </st></p>
			<p><st c="3037">“Ben birkaç dikiş atmaktan bahsetmiyorum. </st><st c="3079">Başka bir şeyler döndüğünden endişe duyuyorum.”   </st></p>
			<p><st c="3127">“Ne demek istiyorsun?”  </st></p>
			<p><st c="3150">Maura gözlerini Rizzoli’den ayırmadan öne eğildi. </st><st c="3200">“Bayıldın, hatırladın mı?”   </st></p>
			<p><st c="3227">“Öğle yemeği yememiştim. </st><st c="3252">Ve o şeyi –yani bebeği– görünce şoke oldum.”  </st></p>
			<p><st c="3297">“Hepimiz şoke olduk. </st><st c="3318">Ama yere kapaklanan sendin.”   </st></p>
			<p><st c="3347">“Daha önce hiç bunun gibi bir şey görmemiştim.”   </st></p>
			<p><st c="3395">“Jane, otopsi odasında bir sürü korkunç şey gördün. </st><st c="3447">Hepsini birlikte gördük ve kokladık. </st><st c="3484">Her zaman dayanıklıydın. </st><st c="3509">Gözümü erkek polislerden ayırmıyorum çünkü patır patır yere seriliyorlar. </st><st c="3583">Ama sen hep kendini tutmayı başardın. </st><st c="3621">Bugüne kadar.”   </st></p>
			<p><st c="3636">“Belki de sandığın kadar güçlü değilimdir.”   </st></p>
			<p><st c="3680">“Hayır, bence bir terslik var. </st><st c="3711">Yok mu?”    </st></p>
			<p><st c="3720">“Ne gibi?”    </st></p>
			<p><st c="3731">“Birkaç gün önce de başın döndü.”  </st></p>
			<p><st c="3765">Rizzoli omuz silkti. </st><st c="3786">“Kahvaltı etmeye başlamam gerek.”   </st></p>
			<p><st c="3820">“Neden etmedin? </st><st c="3836">Bulantı yüzünden mi? </st><st c="3857">Ayrıca on dakikada bir tuvalete gittiğini fark ettim. </st><st c="3911">Ben laboratuvarı hazırlarken iki kez tuvaleti kullandın.”   </st></p>
			<p><st c="3969">“Bu da neyin nesi böyle? </st><st c="3994">Bir sorgu mu?”   </st></p>
			<p><st c="4009">“Bir doktora görünmelisin. </st><st c="4036">Hiç olmazsa fiziksel bir muayeneden geçmeli ve kansızlık ihtimalini ortadan kaldırmak için kan testi yaptırmalısın.”   </st></p>
			<p><st c="4153">“Sadece biraz temiz hava almaya ihtiyacım var.” Rizzoli doğrulduğu gibi başını ellerinin arasına aldı. </st><st c="4256">“Tanrım, başım ağrıdan çatlıyor.”   </st></p>
			<p><st c="4290">“Başını epey sertçe yere çarptın.”    </st></p>
			<p><st c="4325">“Daha önce de çarptığım olmuştu.”    </st></p>
			<p><st c="4359">“Ama ben daha çok neden bayıldığınla ilgileniyorum. </st><st c="4411">Neden bu kadar yorgun olduğunla.”  </st></p>
			<p><st c="4445">Rizzoli başını kaldırıp Maura’ya baktı. </st><st c="4485">O an, Maura aradığı cevabı aldı. </st><st c="4518">Zaten şüpheleniyordu, şimdi Rizzoli’nin gözlerinde bunun teyidini gördü.   </st></p>
			<p><st c="4591">Rizzoli, “Gerçekten hapı yuttum” diye fısıldadı.   </st></p>
			<p><st c="4640">Maura Rizzoli’nin gözyaşlarını görünce irkildi. </st><st c="4688">Rizzoli’yi hiç ağlarken görmemişti ve onun çok güçlü, inatçı, sarsılmaz bir kadın olduğunu düşünmüştü ama şimdi yanaklarından yaşlar süzülüyordu. </st><st c="4834">Maura o kadar şaşırmıştı ki onu sessizce izlemekten başka bir şey yapamıyordu.   </st></p>
			<p><st c="4913">Kapıya vurulunca ikisi de sıçradı.   </st></p>
			<p><st c="4948">Frost başını ofisten içeri uzattı. </st><st c="4983">“Nasılız bakalım?..” Ortağının ıslak yüzünü görünce, cümlesi yarım kaldı. </st><st c="5057">“Hey. </st><st c="5063">Sen iyi misin?”   </st></p>
			<p><st c="5079">Rizzoli öfkeyle gözyaşlarını sildi. </st><st c="5115">“İyiyim.”    </st></p>
			<p><st c="5125">“Neler oluyor?”   </st></p>
			<p><st c="5141">“</st><span><st c="5142">İyiyim</st></span><st c="5148"> dedim ya!”    </st></p>
			<p><st c="5160">“Dedektif Frost, biraz yalnız kalmamız gerek” dedi Maura. </st><st c="5218">“Lütfen bizi biraz yalnız bırakır mısın?”  </st></p>
			<p><st c="5260">Frost kızardı. </st><st c="5275">“Affedersiniz” diye mırıldandı ve dışarı çıkıp usulca kapıyı kapattı.   </st></p>
			<p><st c="5345">“Ona bağırmamalıydım” dedi Rizzoli. </st><st c="5381">“Ama bazen o kadar salak oluyor ki.”   </st></p>
			<p><st c="5418">“Sadece senin için endişeleniyor.”   </st></p>
			<p><st c="5453">“Evet, biliyorum. </st><st c="5471">Biliyorum. </st><st c="5482">En azından o iyi bir adam.” Rizzoli’nin sesi çatladı. </st><st c="5536">Ağlamamaya çalışarak ellerini yumruk yaptı ama yine de gözyaşlarına ve nefesini keserek onu utandıran hıçkırıklara engel olamadı. </st><st c="5666">Dayanıklılığını her zaman etkileyici bulduğu bir kadının bu şekilde kendini bıraktığına şahit olmak Maura’yı rahatsız etti. </st><st c="5790">Eğer Jane Rizzoli bile dağılabiliyorsa, herkes dağılabilirdi.   </st></p>
			<p><st c="5852">Rizzoli aniden yumruklarını dizlerine vurdu ve birkaç derin nefes aldı. </st><st c="5924">Nihayet başını kaldırdığında gözyaşları hâlâ yerindeydi ama gururu nedeniyle sert bir yüz ifadesi takınmıştı.   </st></p>
			<p><st c="6034">“Hep kahrolası hormonlar yüzünden. </st><st c="6069">Kafamı allak bullak ediyorlar.”   </st></p>
			<p><st c="6101">“Ne zamandır biliyorsun?”   </st></p>
			<p><st c="6127">“Bilmem ki. </st><st c="6139">Sanırım bir süredir. </st><st c="6160">Nihayet bu sabah evde bir hamilelik testi yaptım. </st><st c="6210">Ama haftalardır tahmin ediyordum. </st><st c="6244">Farkı hissedebiliyordum. </st><st c="6269">Âdet de görmedim.”   </st></p>
			<p><st c="6288">“Ne kadar geciktin?”  </st></p>
			<p><st c="6309">Rizzoli omuz silkti. </st><st c="6330">“En az bir ay.”  </st></p>
			<p><st c="6346">Maura sandalyesinde arkasına yaslandı. </st><st c="6385">Artık Rizzoli duygularını kontrol altına aldığına göre, Maura tekrar klinik uzman rolüne bürünebilirdi. </st><st c="6489">Aklı başında bir doktor olarak objektif tavsiyeler verebilirdi. </st><st c="6553">“Karar vermek için bolca vaktin var.”   </st></p>
			<p><st c="6591">Rizzoli homurdanıp eliyle yüzünü sildi. </st><st c="6631">“Karar verilecek bir şey yok.”   </st></p>
			<p><st c="6662">“Ne yapacaksın?”   </st></p>
			<p><st c="6679">“Onu doğuramam. </st><st c="6695">Bunu biliyorsun.”   </st></p>
			<p><st c="6713">“Ama neden?”  </st></p>
			<p><st c="6726">Rizzoli ona ahmaklar için sakladığı bir bakış attı. </st><st c="6778">“Bir bebekle ne yaparım ben?”   </st></p>
			<p><st c="6808">“Herkes ne yapıyorsa onu.”   </st></p>
			<p><st c="6835">“Beni anne olarak görebiliyor musun?” Rizzoli güldü. </st><st c="6888">“Berbat bir anne olurum. </st><st c="6913">Çocuk benim yanımda bir ay bile yaşamaz.”   </st></p>
			<p><st c="6955">“Çocuklar inanılmaz derecede dayanıklıdır.”   </st></p>
			<p><st c="6999">“Şey, olabilir ama ben onlarla pek anlaşamıyorum.”   </st></p>
			<p><st c="7050">“Noni denen küçük kızı gayet iyi idare ettin.”   </st></p>
			<p><st c="7097">“Ne demezsin.”   </st></p>
			<p><st c="7112">“Gerçekten Jane. </st><st c="7129">Kız sana cevap verdi. </st><st c="7151">Beni görmezden geldi; kendi annesinden bile ürküyor. </st><st c="7204">Ama siz ikiniz anında arkadaş oldunuz.”   </st></p>
			<p><st c="7244">“Bu anneliğe uygun olduğumu göstermez. </st><st c="7283">Bebekler beni delirtiyor. </st><st c="7309">Onlarla ne yapacağımı bilmiyorum ve çabucak bir başkasına veriyorum.” Jane konu kapandı dercesine yoğun bir nefes verdi. </st><st c="7430">Sorun çözülmüştü. </st><st c="7448">“Onu doğuramam. </st><st c="7464">Yapamam işte.” Yerinden kalkıp kapıya gitti.   </st></p>
			<p><st c="7509">“Ajan Dean’e söyledin mi?”  </st></p>
			<p><st c="7536">Elini kapı tokmağının üzerine koyan Rizzoli duraksadı.  </st></p>
			<p><st c="7591">“Jane?”   </st></p>
			<p><st c="7599">“Hayır, ona söylemedim.”   </st></p>
			<p><st c="7624">“Neden söylemedin?”   </st></p>
			<p><st c="7644">“Birbirimizi nadiren görürken sohbet etmek zor oluyor.”   </st></p>
			<p><st c="7700">“Washington dünyanın öbür ucu değil ki. </st><st c="7740">Hatta aynı zaman dilimindeyiz. </st><st c="7771">Telefon etmeyi deneyebilirsin. </st><st c="7802">O bunu bilmek ister.”   </st></p>
			<p><st c="7824">“Belki de istemez. </st><st c="7843">Belki bu da duymamayı tercih edeceği pürüzlerden biridir.”   </st></p>
			<p><st c="7902">Maura iç geçirdi. </st><st c="7920">“Pekâlâ, itiraf ediyorum ki Dean’i pek iyi tanımıyorum. </st><st c="7976">Ama birlikte çalıştığımız kısa süre boyunca, bana sorumluluklarını ciddiye alan biri olduğu izlenimini verdi.”   </st></p>
			<p><st c="8087">“Sorumluluklarını mı?” Rizzoli nihayet dönüp Maura’ya baktı.   </st></p>
			<p><st c="8148"> “Ah, doğru ya. </st><st c="8163">Beni kastediyorsun. </st><st c="8183">Ve bebeği. </st><st c="8194">Dean de </st><span><st c="8202">görevini</st></span><st c="8210"> yerine getirecek kadar duyarlı bir izci.”   </st></p>
			<p><st c="8253">“Öyle demek istemedim.”   </st></p>
			<p><st c="8277">“Ama kesinlikle haklısın. </st><st c="8303">Gabriel sahiden de sorumluluklarını yerine getirir. </st><st c="8355">Aman, her neyse. </st><st c="8372">Başka bir adamın derdi ve sorumluluğu olmak istemiyorum. </st><st c="8429">Üstelik, bu onun kararı değil. </st><st c="8460">Benim kararım. </st><st c="8475">Bebeği yetiştirmek zorunda kalacak olan benim.”   </st></p>
			<p><st c="8523">“Ona bir şans bile vermiyorsun.”   </st></p>
			<p><st c="8556">“Ne için? </st><st c="8566">Tek dizinin üzerine çöküp bana evlenme teklif etmesi için mi?” Rizzoli güldü.   </st></p>
			<p><st c="8644">“Bu neden bu kadar inanılmaz geliyor? </st><st c="8682">İkinizi birlikte gördüm. </st><st c="8707">Sana nasıl baktığını da. </st><st c="8732">Ortada tek gecelik bir kaçamaktan çok daha fazlası var.”   </st></p>
			<p><st c="8789">“Evet. </st><st c="8796">Bu iki haftalık bir kaçamaktı.”   </st></p>
			<p><st c="8828">“Senin için başka bir anlamı yok muydu?”   </st></p>
			<p><st c="8869">“Ne yapabiliriz ki? </st><st c="8889">O Washington’da, ben buradayım.” Rizzoli olanlara inanamıyormuşçasına başını iki yana salladı. </st><st c="8984">“Tanrım, tedbirsizlik ettiğime inanamıyorum. </st><st c="9029">Bunun sadece aptal kadınların başına gelmesi gerekirdi.” Sonra durdu ve güldü. </st><st c="9108">“Baksana. </st><st c="9118">Bu beni nasıl bir duruma düşürüyor?”   </st></p>
			<p><st c="9155">“Aptal durumuna düşürmediği kesin.”   </st></p>
			<p><st c="9191">“O halde şanssızım. </st><st c="9211">Ve gereğinden fazla doğurganım.”   </st></p>
			<p><st c="9244">“Onunla en son ne zaman konuştun?”   </st></p>
			<p><st c="9279">“Geçen hafta. </st><st c="9293">Beni aradı.”   </st></p>
			<p><st c="9306">“Peki o zaman söylemeyi düşünmedin mi?”   </st></p>
			<p><st c="9346">“O sırada emin değildim.”  </st></p>
			<p><st c="9372">“Ama artık eminsin.”  </st></p>
			<p><st c="9393">“Yine de ona söylemeyeceğim. </st><st c="9422">Kendim için doğru olanı seçmeliyim, başkası için değil.”   </st></p>
			<p><st c="9479">“Ne demesinden korkuyorsun?”   </st></p>
			<p><st c="9508">“Hayatımı mahvetmeye ikna olayım diye dil dökmesinden korkuyorum. </st><st c="9574">Ve bebeği aldırma demesinden.”   </st></p>
			<p><st c="9605">“Gerçekten de bundan mı korkuyorsun? </st><st c="9642">Yoksa daha ziyade bebeği istememesinden mi? </st><st c="9686">Sen onu reddetme şansını yakalamadan önce seni reddedeceğinden mi?”   </st></p>
			<p><st c="9754">Rizzoli Maura’ya baktı. </st><st c="9778">“Bak ne diyeceğim doktor.”   </st></p>
			<p><st c="9805">“Ne?”    </st></p>
			<p><st c="9811">“Bazen, neden bahsettiğini bilmiyorsun.”  </st></p>
			<p><st c="9852">Maura Rizzoli’nin ofisten çıkışını izlerken, bazen de hedefi tam on ikiden vuruyorum, diye düşündü.   </st></p>
			<p>  </p>
			<p><st c="9952">Rizzoli ile Frost arabada oturuyorlardı. </st><st c="9993">Isıtıcı soğuk hava üflüyordu ve ön cama kar taneleri düşüyordu. </st><st c="10057">Gri gökyüzü, Rizzoli’nin ruh haliyle uyumluydu. </st><st c="10105">Arabanın içini daraltan kasvetli ortamında oturup titriyordu ve cama düşen her kar tanesi, görüş alanını biraz daha kapatıyordu. </st><st c="10234">Etrafını kuşatıyor, onu arabanın içine gömüyordu.   </st></p>
			<p><st c="10284">Frost, “Kendini daha iyi hissediyor musun?” diye sordu.  </st></p>
			<p><st c="10340">“Başım ağrıyor. </st><st c="10356">Hepsi bu.”   </st></p>
			<p><st c="10367">“Seni acil servise götürmemi istemediğinden emin misin?”   </st></p>
			<p><st c="10424">“Sadece Tylenol almam gerek.”   </st></p>
			<p><st c="10454">“Tamam. </st><st c="10462">Sorun değil.” Frost arabayı vitese taktı, sonra fikrini değiştirip tekrar park vitesine geçti. </st><st c="10557">Rizzoli’ye baktı.   </st></p>
			<p><st c="10575">“Rizzoli?”   </st></p>
			<p><st c="10586">“Ne?”   </st></p>
			<p><st c="10592">“Eğer konuşmak istersen, yani herhangi bir şey hakkında, seni seve seve dinlerim.”   </st></p>
			<p><st c="10675">Rizzoli cevap vermeden, gözlerini ön cama çevirdi. </st><st c="10726">Camın üzerinde beyaz bir filigran oluşturan kar tanelerine baktı.   </st></p>
			<p><st c="10792">“Birlikte çalışmaya başlayalı kaç yıl oldu, iki mi? </st><st c="10844">Bana öyle geliyor ki bana hayatında olup bitenlerden pek bahsetmiyorsun. </st><st c="10917">Bense sürekli kendimden ve Alice’ten bahsederek muhtemelen kafanı şişiriyorum. </st><st c="10996">İstesen de istemesen de her kavgamızdan haberin oluyor. </st><st c="11052">Bana asla çenemi kapamamı söylemediğine göre, bundan rahatsız olmadığını düşünüyorum. </st><st c="11138">Ama biliyor musun, bir şeyin farkına vardım. </st><st c="11183">Sürekli dinliyorsun ama hiç kendinden bahsetmiyorsun.”   </st></p>
			<p><st c="11238">“Söylenecek fazla bir şey yok.”   </st></p>
			<p><st c="11270">Frost bir süre bunu düşündü. </st><st c="11299">Sonra, utana sıkıla, “Seni daha önce hiç ağlarken görmemiştim” dedi.   </st></p>
			<p><st c="11368">Rizzoli omuz silkti. </st><st c="11389">“Pekâlâ. </st><st c="11398">Artık görmüş oldun.”   </st></p>
			<p><st c="11419">“Bak, her zaman çok iyi anlaşmıyoruz ama…”  </st></p>
			<p><st c="11462">“Gerçekten de böyle mi düşünüyorsun?”  </st></p>
			<p><st c="11500">Frost uygunsuz bir anda yakalanınca her zamanki gibi kızardı. </st><st c="11562">Adamın yüzü trafik lambası gibiydi; en ufak bir utanç belirtisinde dahi kıpkırmızı kesiliyordu. </st><st c="11658">“Demek istediğim, kanka değiliz.”   </st></p>
			<p><st c="11692">“Ne yani, şimdi de kanka mı olmamızı istiyorsun?”   </st></p>
			<p><st c="11742">“Doğrusu hayır demezdim.”   </st></p>
			<p><st c="11768">Rizzoli kaba bir şekilde, “Pekâlâ, artık kankayız” dedi. </st><st c="11825">“Hadi, işe koyulalım.”   </st></p>
			<p><st c="11848">“Rizzoli?”   </st></p>
			<p><st c="11859">“Ne var?”   </st></p>
			<p><st c="11869">“Ben buradayım, tamam mı? </st><st c="11895">Bilmen gereken tek şey bu.”  </st></p>
			<p><st c="11923">Rizzoli gözlerini kırpıştırdı ve Frost sözlerinin onu nasıl etkilediğini görmesin diye kendi tarafındaki pencereye döndü. </st><st c="12045">Bir saat içinde ikinci kez, gözlerinin yaşardığını hissetti. </st><st c="12106">Kahrolası hormonlar. </st><st c="12127">Frost’un sözlerinin neden onu ağlattığını bilmiyordu. </st><st c="12181">Belki de Frost ona kibar davrandığı için duygulanmıştı. </st><st c="12237">Aslında Frost ona her zaman kibar davranmıştı ama Rizzoli şu anda fazlasıyla hassastı ve ufacık bir yanı, Frost keşke kütük gibi bir adam olsaydı da yaşadığım gelgitlerin farkına varmasaydı, diye düşündü. </st><st c="12442">Frost’un sözleri yüzünden kırılgan ve savunmasız hissediyordu ve kendisine bu gözle bakılmasını istemiyordu. </st><st c="12551">Partnerinin saygısını kazanmanın yolu bu değildi.   </st></p>
			<p><st c="12601">Derin bir nefes alıp çenesini havaya kaldırdı. </st><st c="12648">Duygusallığa kapılma anı geçmiş ve gözyaşları kurumuştu. </st><st c="12705">Frost’a bakıp, eskisi gibi davranmayı başarabilirdi.   </st></p>
			<p><st c="12758">“Bak, şu Tylenol’a gerçekten ihtiyacım var” dedi. </st><st c="12808">“Bütün gün burada mı oturacağız?”   </st></p>
			<p><st c="12842">Frost başıyla onayladı ve arabayı vitese taktı. </st><st c="12890">Silecekler camdaki kar tanelerini temizleyerek, gökyüzünü ve beyaz caddeleri görmelerini sağladı. </st><st c="12988">Rizzoli kızgın yaz boyunca kışı ve karların saflığına kavuşmayı dört gözle beklemişti. </st><st c="13075">Şimdi, şehrin bu kasvetli haline bakarken, bir daha asla ağustos sıcağına lanetler yağdırmayacağını düşünüyordu.   </st></p>
			<p>  </p>
			<p><st c="13188">Kalabalık bir cuma gecesinde, J.P. </st><st c="13223">Doyle’daki barda bir polise denk gelmeden adım atmak bile mümkün değildi. </st><st c="13297">Boston Emniyeti’nin Jamaica Düzlüğü şubesinin bulunduğu caddenin hemen aşağısında yer alan ve Schroeder Plaza’daki polis karargâhına sadece on dakika mesafede bulunan Doyle’un Yeri, genellikle görevde olmayan polislerin bira içip sohbet ettikleri bir mekândı. </st><st c="13557">Bu yüzden Rizzoli o akşam yemek yemek üzere Doyle’un Yeri’ne girdiğinde, bir sürü tanıdık yüz görmeyi umuyordu. </st><st c="13669">Vince Korsak’ın barda oturduğunu ve birasını yudumladığını görmeyi ise hiç beklemiyordu. </st><st c="13758">Korsak Newton Emniyeti’nden emekli bir dedektifti ve Doyle’un Yeri onun her zamanki çemberinin dışındaydı.   </st></p>
			<p><st c="13865">Rizzoli kapıdan içeri girer girmez Korsak onu fark edip el salladı. </st><st c="13933">“Hey, Rizzoli! </st><st c="13948">Ne zamandır görüşemiyoruz.” Korsak Rizzoli’nin alnındaki bandajı işaret etti. </st><st c="14026">“Ne oldu sana?”   </st></p>
			<p><st c="14042">“Ah, hiçbir şey. </st><st c="14059">Morgda ayağım kaydı ve alnıma birkaç dikiş atılması gerekti. </st><st c="14120">Peki sen bu muhitte ne yapıyorsun?”   </st></p>
			<p><st c="14156">“Buraya taşınıyorum.”  </st></p>
			<p><st c="14178">“Ne?”   </st></p>
			<p><st c="14184">“Az önce caddenin sonunda bir daire tuttum.”   </st></p>
			<p><st c="14229"> “Newton’daki evine ne oldu?”   </st></p>
			<p><st c="14258">“Uzun hikâye. </st><st c="14272">Baksana, akşam yemeği yemek ister misin? </st><st c="14313">Sana her şeyi anlatırım.” Korsak birasını eline aldı. </st><st c="14367">“Hadi diğer salona geçelim. </st><st c="14395">Burada sigara içen dangalaklar ciğerlerimi kirletiyorlar.”   </st></p>
			<p><st c="14454">“Eskiden sigaradan hiç rahatsız olmazdın.”   </st></p>
			<p><st c="14497">“Evet, şey, çünkü eskiden ben de o dangalaklardan biriydim.”   </st></p>
			<p><st c="14558">İri cüsseli Korsak’ın peşine düşen Rizzoli, bir sigara tiryakisini sağlık budalasına çevirmekte kalp krizinin üstüne yok, diye düşündü. </st><st c="14694">Korsak kalp krizi geçirdiğinden beri kilo vermesine rağmen, cuma akşamı kalabalığını yarıp geçerken, Rizzoli’nin gözüne bir defans oyuncusunu aratmayacak kadar iri görünüyordu.   </st></p>
			<p><st c="14871">Bir kapıdan geçerek, havanın nispeten daha temiz olduğu, sigara içilmeyen bölüme girdiler. </st><st c="14962">Korsak İrlanda bayrağının yakınında bir bölme seçti. </st><st c="15015">Duvarda </st><span><st c="15023">Boston Globe</st></span><st c="15035">’dan çerçevelenmiş ve sararmış kupürler, çoktan tarihe karışan belediye başkanları ve ölüp giden politikacılar hakkında makaleler asılıydı. </st><st c="15176">İçlerinde Kennedyler, Tip O’Neill ve birçoğu Boston’un en iyileriyle hizmet veren, İrlanda’nın başka kaliteli evlatları vardı.   </st></p>
			<p><st c="15303">Korsak ahşap banka oturdu ve haşmetli göbeğini masanın arkasına sıkıştırdı. </st><st c="15379">Her ne kadar iri olsa da ağustos ayında bir seri cinayet soruşturması yürüttükleri dönemdeki halinden daha zayıf görünüyordu. </st><st c="15505">Rizzoli Korsak’a her baktığında, elinde olmadan birlikte geçirdikleri yazı hatırlıyordu. </st><st c="15594">Ağaçların arasında vızıldayan sinekleri, yaprakların arasında yatan ve ormanda açığa çıkan o vahşeti. </st><st c="15696">Hâlâ iki katilin varlıklı çiftler üzerindeki korkunç fantezilerini hayata geçirmek üzere işbirliği yaptıkları o aydan sahneler geliyordu gözünün önüne. </st><st c="15848">Korsak, bu vakanın Rizzoli üzerindeki etkisini bilen birkaç kişiden biriydi. </st><st c="15925">Birlikte canavarlarla mücadele edip hayatta kalmışlardı ve aralarında soruşturmanın kriz anları sırasında oluşan bir bağ vardı.   </st></p>
			<p><st c="16053">Yine de Rizzoli Korsak’ın birçok özelliğini itici buluyordu.   </st></p>
			<p><st c="16114">Korsak’ın birasından bir yudum almasını ve bıyıklarına bulaşan köpükleri yalamasını izledi. </st><st c="16206">Bir kez daha onun gorili andıran görüntüsü karşısında şaşkına döndü. </st><st c="16275">Korsak’ın kalın kaşları, iri bir burnu ve kollarını kaplayan siyah kılları vardı. </st><st c="16357">Kalın kollarını sallayarak ve omuzlarını öne doğru düşürerek yürürken, tıpkı bir gorili andırıyordu. </st><st c="16458">Rizzoli Korsak’ın evliliğiyle ilgili sorunlar yaşadığını ve emekliye ayrıldığından beri çok fazla boş vakti olduğunu biliyordu. </st><st c="16586">Şimdi ona bakarken kendini bir parça suçlu hissetti çünkü Korsak telefonuna birçok mesaj bırakmış, akşam yemeğinde buluşmalarını teklif etmişti ama Rizzoli onun aramalarına cevap veremeyecek kadar meşguldü.   </st></p>
			<p><st c="16793">Yanlarına bir garson kadın geldi, Rizzoli’yi tanıdı ve “Her zamanki gibi Sam Adams mı istiyorsun dedektif?” diye sordu.   </st></p>
			<p><st c="16913">Rizzoli Korsak’ın bira bardağına baktı. </st><st c="16953">Birayı gömleğine döktüğü yerlerde birkaç damla ıslaklık kalmıştı.   </st></p>
			<p><st c="17019">“Ah, hayır” dedi. </st><st c="17037">“Sadece kola istiyorum.”    </st></p>
			<p><st c="17062">“Sipariş vermek ister misiniz?”  </st></p>
			<p><st c="17094">Rizzoli mönüyü açtı. </st><st c="17115">Bu gece bira içecek durumda değildi ama açlıktan midesi kazınıyordu. </st><st c="17184">“Thousand Island soslu bir şef salatası alacağım. </st><st c="17234">Bir de balık ve patates kızartması. </st><st c="17270">Yanına da bir porsiyon soğan halkası. </st><st c="17308">Hepsini aynı anda getirebilir misin? </st><st c="17345">Ha, bir de ekmeklere sürmek için fazladan tereyağı alabilir miyim?”   </st></p>
			<p><st c="17413">Korsak güldü. </st><st c="17427">“Sakın kendini tutma, Rizzoli.”   </st></p>
			<p><st c="17459">“Çok acıktım.”   </st></p>
			<p><st c="17474">“Kızarmış yiyeceklerin damarlarını ne hale getirdiğini biliyor musun?”  </st></p>
			<p><st c="17545">“Pekâlâ. </st><st c="17554">O zaman soğan halkalarımdan yemezsin.”  </st></p>
			<p><st c="17593">Garson Korsak’a baktı. </st><st c="17616">“Siz ne alırdınız, bayım?”   </st></p>
			<p><st c="17643">“Izgara somon, fakat tereyağı istemiyorum. </st><st c="17686">Bir de sirke soslu bir salata alacağım.”  </st></p>
			<p><st c="17727">Garson yürüyüp giderken, Rizzoli Korsak’a kuşku dolu bir bakış attı. </st><st c="17796">“Ne zamandan beri ızgara balık yemeğe başladın?” diye sordu.   </st></p>
			<p><st c="17857">“Yukarıdaki büyük patronun uyarısı kafama dank ettiğinden beri.”   </st></p>
			<p><st c="17922">“Gerçekten bu şekilde mi besleniyorsun? </st><st c="17962">Yani bu gösteriş amaçlı değil mi?”   </st></p>
			<p><st c="17997">“Dört buçuk kilo verdim bile. </st><st c="18027">Üstelik sigara da içmiyorum, yani gerçekten yağ kaybettim. </st><st c="18086">Sadece su değil.” Korsak halinden oldukça memnun bir şekilde arkasına yaslandı. </st><st c="18166">“Hatta koşu bandı bile kullanıyorum.”   </st></p>
			<p><st c="18204">“Şaka yapıyorsun.”   </st></p>
			<p><st c="18223">“Bir spor salonuna yazıldım. </st><st c="18252">Kardiyo egzersizleri yapıyorum. </st><st c="18284">Bilirsin işte, nabzımı kontrol ediyorum, göstergeyi yakından izliyorum. </st><st c="18356">Kendimi on yaş gençleşmiş gibi hissediyorum.”   </st></p>
			<p><st c="18402">Muhtemelen Rizzoli’ye on yaş gençleşmiş gibi görünüyorsun dedirtmeye çalışıyordu ama bu doğru olmadığı için Rizzoli böyle konuşmaktan kaçındı.   </st></p>
			<p><st c="18545">“Dört buçuk ha. </st><st c="18561">Çok iyi” dedi.  </st></p>
			<p><st c="18576">“Sadece istikrarlı olmam gerek.”   </st></p>
			<p><st c="18609">“O halde neden o birayı içiyorsun?”   </st></p>
			<p><st c="18645">“Alkol zararlı değil, duymadın mı? </st><span><st c="18680">New England Tıp Dergisi</st></span><st c="18703">’nin son sayısında yazıyor. </st><st c="18732">Bir kadeh kırmızı şarap kalp için faydalıymış.” Başıyla, garsonun Rizzoli’nin önüne bıraktığı kolayı işaret etti. </st><st c="18846">“Bu da nereden çıktı? </st><st c="18868">Sen hep Adams birası sipariş ederdin.”   </st></p>
			<p><st c="18907">Rizzoli omuz silkti. </st><st c="18928">“Bu gece havamda değilim.”  </st></p>
			<p><st c="18955">“İyi misin?”  </st></p>
			<p><span><st c="18968">Hayır, değilim. </st><st c="18984">Bitkin haldeyim ve kusma ihtiyacı duymadan bira bile içemiyorum</st></span><st c="19047">. Rizzoli sadece, “Çok meşgulüm” dedi.   </st></p>
			<p><st c="19086">“Evet, duydum. </st><st c="19101">Rahibelerden ne haber?”   </st></p>
			<p><st c="19125">“Henüz bilmiyoruz.”   </st></p>
			<p><st c="19145">“Duyduğuma göre biri anneymiş.”   </st></p>
			<p><st c="19177">“Bunu nereden duydun?”   </st></p>
			<p><st c="19200">“Bilirsin işte. </st><st c="19216">Sağdan soldan.”   </st></p>
			<p><st c="19232">“Başka ne duydun?”  </st></p>
			<p><st c="19251">“Göletten bir bebek cesedi çıkardığınızı.”   </st></p>
			<p><st c="19294">Haberlerin dışarı sızması kaçınılmazdı. </st><st c="19334">Polisler birbirleriyle konuşurlardı. </st><st c="19371">Eşleriyle konuşurlardı. </st><st c="19395">Rizzoli göletin etrafında duran araştırma ekibi üyelerini, morg çalışanlarını ve olay yeri teknisyenlerini düşündü. </st><st c="19511">Birkaç kişinin boşboğazlık etmesinden kısa bir süre sonra, Newton’daki emekli bir polis bile detaylara hâkim olabiliyordu. </st><st c="19634">Rizzoli ertesi sabahki gazete manşetlerini düşünmek bile istemiyordu. </st><st c="19704">Cinayet halk için yeterince ilgi çekiciydi; işin içinde bir de yasak cinselliğin olması, bu davayı ilgi odağı haline getirecek kadar etkili bir gelişmeydi.   </st></p>
			<p><st c="19860">Garson kadın yemeklerini getirdi. </st><st c="19894">Rizzoli’nin siparişleri tıpkı bir aile ziyafetinde olduğu gibi, masanın büyük bir kısmını kapladı. </st><st c="19993">Hemen yemeklere saldırdı fakat ısırdığı patates kızartması o kadar sıcaktı ki ağzını yaktı ve biraz serinlemek için kolasından içti.   </st></p>
			<p><st c="20126">Az önce kızarmış yiyecekler hakkında bilgiçlik taslayan Korsak, büyük bir iştahla Rizzoli’nin soğan halkalarına bakıyordu. </st><st c="20249">Sonra kendi önündeki ızgara balığa baktı, iç geçirdi ve çatalını eline aldı.   </st></p>
			<p><st c="20326">Rizzoli, “Bir iki soğan halkası ister misin?” diye sordu.   </st></p>
			<p><st c="20384">“Hayır, böyle iyiyim. </st><st c="20406">Dedim ya, hayatımı tamamen değiştiriyorum. </st><st c="20449">O kalp krizi başıma gelen en iyi şey olabilir.”   </st></p>
			<p><st c="20497">“Ciddi misin?”   </st></p>
			<p><st c="20512">“Evet. </st><st c="20519">Kilo veriyorum. </st><st c="20535">Sigarayı bıraktım. </st><st c="20554">Hey, galiba saçlarım bile tekrar çıkmaya başladı.” Korsak başını eğerek kel kalan bölgeyi gösterdi.   </st></p>
			<p><st c="20654">Rizzoli, birkaç tel saçı uzadıysa bile bunlar Korsak’ın kafasının içinde, dışında değil, diye düşündü.   </st></p>
			<p><st c="20757">“Yani kendimde birçok değişiklik yapıyorum” dedi Korsak.   </st></p>
			<p><st c="20814">Sonra sustu ve somonuna yoğunlaştı ama tadını beğenmiş gibi görünmüyordu. </st><st c="20888">Rizzoli az kalsın ona acıyıp soğan halkası tabağını önüne itecekti.   </st></p>
			<p><st c="20956">Ama Korsak tekrar başını kaldırdığında, Rizzoli’nin önündeki yemeklere değil, yüzüne baktı. </st><st c="21048">“Evde de birtakım değişiklikler var” dedi.   </st></p>
			<p><st c="21091">Korsak’ın bunu söyleme biçimi Rizzoli’yi huzursuz etti. </st><st c="21147">Ona içini dökmeye hazırlanıyormuş gibi bakıyordu. </st><st c="21197">Rizzoli can sıkıcı detayları duymaktan çekinse de Korsak’ın konuşmaya ne kadar ihtiyacı olduğunu görebiliyordu.   </st></p>
			<p><st c="21309">“Evde neler oluyor?” diye sordu. </st><st c="21342">Şimdiden Korsak’ın neler diyeceğini tahmin edebiliyordu.   </st></p>
			<p><st c="21399">“Diane ile aramızda geçenleri biliyorsun. </st><st c="21441">Onu görmüştün.”   </st></p>
			<p><st c="21457">Rizzoli Diane ile ilk kez hastanede, Korsak kalp krizi geçirdikten sonra sağlığına kavuşmaya çalışırken tanışmıştı. </st><st c="21573">İlk karşılaşmalarında Diane’in peltek konuşması ve donuk bakışları dikkatini çekmişti. </st><st c="21660">Kadın kendini Valium’a, kodeine ve doktorlarından koparabildiği her türlü ilaca boğan ayaklı bir ecza dolabıydı. </st><st c="21773">Korsak karısının yıllardır bu sorunu yaşadığını söylemişti ama yine de kocalık görevini yerine getirerek onun yanında durmuştu.   </st></p>
			<p><st c="21901">Rizzoli, “Bu aralar Diane nasıl?” diye sordu.   </st></p>
			<p><st c="21947">“Aynı durumda. </st><st c="21962">Hâlâ kafası dumanlı.”   </st></p>
			<p><st c="21984">“Bazı şeylerin değiştiğini söylemiştin.”   </st></p>
			<p><st c="22025">“Evet değişti. </st><st c="22040">Onu terk ettim.”   </st></p>
			<p><st c="22057">Rizzoli biliyordu ki Korsak onun tepkisini bekliyordu. </st><st c="22112">Korsak’a baktı ve onun adına sevinsin mi yoksa üzülsün mü bilemedi. </st><st c="22180">Korsak’ın ne duymak istediğinden emin değildi.   </st></p>
			<p><st c="22227">“Tanrım, Korsak” dedi sonunda. </st><st c="22258">“Kararından emin misin?”   </st></p>
			<p><st c="22283">“Hayatım boyunca hiçbir şeyden bu kadar emin olmamıştım. </st><st c="22340">Önümüzdeki hafta evden ayrılıyorum. </st><st c="22376">Kendime burada, Jamaica Düzlüğü’nde bir bekâr evi buldum. </st><st c="22434">İçini istediğim gibi dayayıp döşeyeceğim. </st><st c="22476">Geniş ekranlı bir televizyon ve kulak zarını patlatacak kadar yüksek sesli hoparlörler alacağım.”   </st></p>
			<p><st c="22574">Rizzoli, adam elli dört yaşında, kalp krizi geçirdi ve balatayı sıyırmak üzere, diye düşündü. </st><st c="22668">Korsak kendi dairesine taşınmak için sabırsızlanan bir delikanlı gibi davranıyordu.   </st></p>
			<p><st c="22752">“Diane gittiğimi bile fark etmeyecek. </st><st c="22790">Eczane faturalarını ödemeye devam ettiğim sürece mutlu olacak. </st><st c="22853">Tanrım, bunu yapmak neden bu kadar zamanımı aldı bilmiyorum. </st><st c="22914">Hayatımın yarısını heba ettim ama artık yeter. </st><st c="22961">Bundan böyle her anın tadını çıkaracağım.”   </st></p>
			<p><st c="23004">“Peki ya kızın ne olacak? </st><st c="23030">O ne diyor?”   </st></p>
			<p><st c="23043">Korsak homurdandı. </st><st c="23062">“Umurunda mı sanıyorsun? </st><st c="23087">Tek yaptığı para istemek. </st><span><st c="23113">Babacığım, yeni bir arabaya ihtiyacım var. </st><st c="23156">Babacığım, Cancún’a gitmek istiyorum.</st></span><st c="23193"> Sence ben hiç Cancún’a gittim mi?”   </st></p>
			<p><st c="23229">Rizzoli arkasına yaslanıp soğan halkalarının üzerinden Korsak’a baktı. </st><st c="23300">“Ne yaptığını biliyor musun?”   </st></p>
			<p><st c="23330">“Evet. </st><st c="23337">Hayatımın kontrolünü ele alıyorum.” Sonra duraksadı. </st><st c="23390">Biraz gücenerek, “Benim için sevineceğini sanmıştım” dedi.   </st></p>
			<p><st c="23449">“Sevindim. </st><st c="23460">Yani sanırım.”   </st></p>
			<p><st c="23475">“O halde neden böyle bakıyorsun?”   </st></p>
			<p><st c="23509">“Nasıl bakıyormuşum?”   </st></p>
			<p><st c="23531">“Yüksekten uçuyormuşum gibi.”    </st></p>
			<p><st c="23561">“Sadece yeni Korsak’a alışmam gerek. </st><st c="23598">Sanki artık seni tanıyamıyorum.”   </st></p>
			<p><st c="23631">“Bu kötü bir şey mi?”  </st></p>
			<p><st c="23653">“Hayır. </st><st c="23661">Hiç olmazsa artık yüzüme sigara dumanı üflemiyorsun.”   </st></p>
			<p><st c="23715">Bunun üzerine ikisi de güldü. </st><st c="23745">Yeni Korsak Rizzoli’nin arabasını eskiden yaptığı gibi sigara dumanı kokutmayacaktı.  </st></p>
			<p><st c="23830">Korsak çatalını bir lahana yaprağına batırıp sessizce yerken, bütün dikkatini çiğnemeye vermesi gerekiyormuş gibi kaşlarını çattı. </st><st c="23961">Belki de az sonra açacağı konuya hazırlanıyordu.   </st></p>
			<p><st c="24010">“Ee, Dean ile aranız nasıl? </st><st c="24038">Hâlâ görüşüyor musunuz?”   </st></p>
			<p><st c="24063">Rizzoli Korsak’ın öylesine yönelttiği bu soruya hazırlıksız yakalandı. </st><st c="24134">Bahsetmek istediği ya da Korsak’ın gündeme getirmesini beklediği en son konu buydu. </st><st c="24218">Korsak Gabriel Dean’den hoşlanmadığını gizleme gereği duymuyordu. </st><st c="24284">Dean geçen ağustos ayında ilk defa ofislerine girip de FBI rozetini göstererek kontrolü ele almaya giriştiğinde, Rizzoli de ondan hoşlanmamıştı.   </st></p>
			<p><st c="24429">Birkaç hafta sonra, Dean’le aralarındaki her şey değişmişti.   </st></p>
			<p><st c="24490">Aniden iştahı kaçan Rizzoli, yarısı biten yemeğine baktı. </st><st c="24548">Korsak’ın kendisini izlediğini hissedebiliyordu. </st><st c="24597">Ne kadar uzun süre beklerse, cevabı da aynı oranda inandırıcılığını yitirecekti.   </st></p>
			<p><st c="24678">“İşler yolunda” dedi. </st><st c="24700">“Bir bira daha ister misin? </st><st c="24728">Ben yeni kola isteyeceğim.”   </st></p>
			<p><st c="24756">“Son zamanlarda seni görmeye geldi mi?”   </st></p>
			<p><st c="24796">“Garson nerede?”    </st></p>
			<p><st c="24813">“Görüşmeyeli ne kadar oldu? </st><st c="24841">Birkaç hafta mı? </st><st c="24858">Bir ay mı?”   </st></p>
			<p><st c="24870">“Bilmiyorum...” Rizzoli garsona el salladı ama kadın onu görmedi ve mutfağa geri döndü.   </st></p>
			<p><st c="24958">“Ne yani, hesap tutmuyor musun?”    </st></p>
			<p><st c="24991">Rizzoli, “Hayatımda başka şeyler de olup bitiyor” diye çıkıştı. </st><st c="25055">Onu ele veren, ses tonuydu. </st><st c="25083">Korsak arkasına yaslandı ve Rizzoli’ye polis gözüyle baktı. </st><st c="25143">Gereğinden fazlasını görüyordu.   </st></p>
			<p><st c="25175">“Onun gibi yakışıklı bir adam muhtemelen bütün kadınların kendisine bayıldığını düşünüyordur.”   </st></p>
			<p><st c="25270">“Bu da ne demek?”   </st></p>
			<p><st c="25288">“Göründüğüm kadar aptal değilim. </st><st c="25321">Ters giden bir şeyler olduğunu görebiliyorum. </st><st c="25367">Ses tonundan belli. </st><st c="25387">Ve bu beni rahatsız ediyor çünkü daha iyisini hak ediyorsun. </st><st c="25448">Çok daha iyisini.”   </st></p>
			<p><st c="25467">“Gerçekten bu konu hakkında konuşmak istemiyorum.”   </st></p>
			<p><st c="25518">“Ona hiçbir zaman güvenmedim. </st><st c="25548">Sana ta ağustos ayında da söylemiştim. </st><st c="25587">Bana öyle geliyor ki o zamanlar sen de ona güvenmiyordun.”   </st></p>
			<p><st c="25646">Rizzoli tekrar garsona işaret etti. </st><st c="25682">Garson onu bir kez daha gözden kaçırdı.   </st></p>
			<p><st c="25722">“Şu FBI ajanlarının sinsi bir tarafı var. </st><st c="25764">Bu bütün tanıştıklarım için geçerli. </st><st c="25801">Gayet soğukkanlılar ama asla dürüst değiller. </st><st c="25847">Hep akıl oyunları oynuyorlar. </st><st c="25877">Polislerden daha iyi olduklarını düşünüyorlar. </st><st c="25924">Federallere özgü bir sürü saçmalık işte.”   </st></p>
			<p><st c="25966">“Gabriel böyle biri değil.”   </st></p>
			<p><st c="25994">“Değil mi?”   </st></p>
			<p><st c="26006">“Hayır, değil.”    </st></p>
			<p><st c="26022">“Sırf ondan hoşlandığın için böyle konuşuyorsun.”   </st></p>
			<p><st c="26072">“Neden bu konuşmayı yapıyoruz ki?”    </st></p>
			<p><st c="26107">“Çünkü senin için endişeleniyorum. </st><st c="26142">Sanki bir uçurumdan yuvarlanıyorsun ama elini uzatıp yardım bile istemiyorsun. </st><st c="26221">Bence bu konuyu konuşabileceğin kimse yok.”   </st></p>
			<p><st c="26265">“Seninle konuşuyorum ya.”   </st></p>
			<p><st c="26291">“Evet ama bana hiçbir şey anlatmıyorsun ki.”   </st></p>
			<p><st c="26336">“Ne dememi istiyorsun?”   </st></p>
			<p><st c="26360">“Gabriel yakın zamanda seni görmek için buraya gelmedi, öyle değil mi?”  </st></p>
			<p><st c="26432">Rizzoli cevap vermediği gibi Korsak’ın yüzüne bile bakmadı. </st><st c="26492">Bunun yerine, onun arkasındaki duvar resmine odaklandı. </st><st c="26548">“İkimiz de meşgulüz.”   </st></p>
			<p><st c="26570">Korsak iç geçirdi ve çok yazık dercesine başını iki yana salladı.   </st></p>
			<p><st c="26636">“Âşık filan değilim.” Nihayet gururu devreye giren Rizzoli, Korsak’la göz göze geldi. </st><st c="26722">“Adamın biri beni terk etti diye perişan olacağımı mı sanıyorsun?”   </st></p>
			<p><st c="26789">“Şey, bilmiyorum.”   </st></p>
			<p><st c="26808">Rizzoli’nin gülüşü kendi kulaklarına bile zorlama geldi. </st><st c="26865">“Sadece seks yaptık, Korsak. </st><st c="26894">Bir macera yaşarsın ve sonra hayatına devam edersin. </st><st c="26947">Erkekler bunu sürekli yaparlar.”   </st></p>
			<p><st c="26980">“Bana bir erkekten farklı olmadığını mı söylüyorsun?”    </st></p>
			<p><st c="27034">“Sakın şu çifte standart saçmalığından bahsetmeye kalkışma.”   </st></p>
			<p><st c="27095">“Hadi ama. </st><st c="27106">Yani kalbin kırılmadı mı? </st><st c="27132">Adam öylece çekip gitti ve sen bunu olgunlukla mı karşıladın?”  </st></p>
			<p><st c="27195">Rizzoli ters ters Korsak’a baktı. </st><st c="27229">“İyiyim dedim.”   </st></p>
			<p><st c="27245">“Pekâlâ, güzel. </st><st c="27261">Çünkü o adam buna değmez, Rizzoli. </st><st c="27296">Uğruna bir dakika bile üzülmeye değecek biri değil. </st><st c="27348">Bir sonraki karşılaşmamızda bunu ona söyleyeceğim.”   </st></p>
			<p><st c="27400">“Bunu neden yapıyorsun?”   </st></p>
			<p><st c="27425">“Ne yapıyormuşum?”   </st></p>
			<p><st c="27444">“Hayatıma burnunu sokuyorsun. </st><st c="27474">Üstüme geliyorsun. </st><st c="27493">Buna ihtiyacım yok. </st><st c="27513">Yeterince sorunum var.”   </st></p>
			<p><st c="27537">“Biliyorum.”    </st></p>
			<p><st c="27550">“Ve tek yaptığın işleri daha da zora sokmak.”  </st></p>
			<p><st c="27596">Korsak bir süre Rizzoli’ye baktı. </st><st c="27630">Sonra başını indirdi. </st><st c="27652">Sessizce, “Özür dilerim” dedi. </st><st c="27683">“Ama sadece arkadaşın olmaya çalışıyorum.”   </st></p>
			<p><st c="27726">Korsak’ın söyleyebileceği hiçbir şey Rizzoli’yi bundan daha fazla etkileyemezdi. </st><st c="27807">Korsak’ın kafasındaki kelliğe bakarken, ağlamamak için gözlerini kırpıştırdığını fark etti. </st><st c="27899">Korsak’ın onu tiksindirdiği ve çileden çıkardığı zamanlar da olmuştu.   </st></p>
			<p><st c="27969">Bazen de içindeki cömert ve koca yürekli adamı görünce şaşırıyor ve ona karşı sabırsız davrandığı için kendini suçlu hissediyordu.   </st></p>
			<p><st c="28100">Sessizce paltolarını giydiler ve sigara dumanıyla dolup taşan Doyle’un Yeri’nden çıkıp, taze karların ışıldadığı bir geceye adım attılar. </st><st c="28238">Caddenin ilerisindeki Jamaica Düzlüğü şubesinden bir polis arabası çıkıyordu ve kar taneleri mavi siren ışıklarının üzerine süslü bir perde gibi iniyordu. </st><st c="28393">Polis arabasının cadde boyunca ilerlemesini izlediler ve Rizzoli ekibi nasıl bir krizin beklediğini merak etti. </st><st c="28505">Bir yerlerde daima bir kriz vardı. </st><st c="28540">Çığlık çığlığa bağıran, tartışan çiftler. </st><st c="28582">Kayıp çocuklar. </st><st c="28598">Paramparça olan arabalarının yanına kıvrılıp yatan afallamış sürücüler. </st><st c="28670">Türlü şekillerde kesişen bambaşka hayatlar. </st><st c="28714">Çoğu insan evrenin kendilerine ait küçük bir köşesinde tıkılıp kalmıştı. </st><st c="28787">Bir polis her şeyi görürdü.   </st></p>
			<p><st c="28815">Korsak, “Ee, Noel’de ne yapacaksın?” diye sordu.   </st></p>
			<p><st c="28864">“Annemle babamın evine gideceğim. </st><st c="28898">Erkek kardeşim Frankie yılbaşı tatili için şehre geldi.”   </st></p>
			<p><st c="28955">“Deniz piyadesi olan kardeşin, öyle değil mi?”   </st></p>
			<p><st c="29002">“Evet. </st><st c="29009">Ne zaman Frankie gelse, bütün aile fertlerinin dizleri üzerine çöküp ona tapmaları gerekir.”   </st></p>
			<p><st c="29102">“Uff. </st><st c="29108">Ufak bir kardeş rekabeti mi seziyorum?”   </st></p>
			<p><st c="29148">“Yoo, o yarışı uzun zaman önce kaybettim. </st><st c="29190">Frankie ailenin ağır topu. </st><st c="29217">Ee, sen Noel’de ne yapacaksın?”   </st></p>
			<p><st c="29249">Korsak omuz silkti. </st><st c="29269">“Bilmem ki.”   </st></p>
			<p><st c="29282">Bu cevapta bariz bir davet isteği gizliydi. </st><st c="29326">Beni yalnız geçireceğim bir Noel’den kurtar. </st><st c="29371">Altüst olmuş hayatımdan kurtar. </st><st c="29403">Ama Rizzoli onu kurtaramazdı. </st><st c="29433">Kendini bile kurtaramıyordu.   </st></p>
			<p><st c="29462">Sessizliğin uzamasına göz yummayacak kadar gururlu olan Korsak çabucak, “Birkaç planım var” diye ekledi. </st><st c="29567">“Belki de Florida’ya gidip kız kardeşimi görürüm.”  </st></p>
			<p><st c="29618">“Kulağa hoş geliyor.” Rizzoli iç geçirdi ve nefesi buhar şeklinde dışarı çıktı.   </st></p>
			<p><st c="29698">“Şey, artık eve gidip biraz uyumam gerek.”    </st></p>
			<p><st c="29741">“Bir ara tekrar buluşmak istersen, sende cep telefonu numaram var, tamam mı?”   </st></p>
			<p><st c="29819">“Evet, tabii. </st><st c="29833">Umarım harika bir Noel geçirirsin.” Rizzoli arabasına yürüdü.   </st></p>
			<p><st c="29895">“Ee, Rizzoli?”    </st></p>
			<p><st c="29910">“Efendim?”    </st></p>
			<p><st c="29921">“Dean için hâlâ bir şeyler hissettiğini biliyorum. </st><st c="29972">Onun hakkında ileri geri konuştuğum için özür dilerim. </st><st c="30027">Sadece daha iyisini bulabileceğini düşünüyorum.”  </st></p>
			<p><st c="30076">Rizzoli güldü. </st><st c="30091">“Kapımın önünde bekleyen bir sürü adam varmış gibi.”   </st></p>
			<p><st c="30144">Korsak caddeye bakarak, “Şey” dedi. </st><st c="30180">Ansızın bakışlarını kaçırdı. </st><st c="30209">“Aslında bir adam var.”  </st></p>
			<p><st c="30233">Kaskatı kesilen Rizzoli düşündü: Lütfen bana bunu yapma. </st><st c="30290">Lütfen seni incitmek zorunda kalmayayım.  </st></p>
			<p><st c="30331">Rizzoli cevap veremeden önce, Korsak birdenbire arabasına döndü. </st><st c="30396">Sürücü kapısına doğru yürürken Rizzoli’ye üstünkörü bir şekilde el salladı ve hemen arabaya bindi. </st><st c="30495">Korsak uzaklaşırken ve arabasının lastikleri geride parlak bir kar bulutu bırakırken, Rizzoli arkasından bakakaldı.   </st></p>
		</div>
	<div id="charCountTotal" value="30611"></div></body>
</html>
