<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-22</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-22" xml:lang="tr-TR">
		<div>
			<p>  </p>
			<p id="_idParaDest-22" xml:lang="en-GB"><st c="0">20  </st></p>
			<p><st c="3">Victor kıpırdamadan oturuyordu. </st><st c="35">Rizzoli’ye bakmıyordu.Rizzoli, “Bhopal ismi sizin için bir şey ifade ediyor mu?” diye sordu. </st><st c="128">Victor biraz bekledikten sonra cevap verdi. </st><st c="172">“Tabii ki ediyor” dedi usulca.  </st></p>
			<p><st c="203">“Bana bildiklerinizi anlatın.”   </st></p>
			<p><st c="234">“Bhopal, Hindistan. </st><st c="254">1984 yılında gerçekleşen Union Carbide kazası.”   </st></p>
			<p><st c="302">“O olayda kaç kişinin öldüğünü biliyor musunuz?”   </st></p>
			<p><st c="351">“Sanırım... </st><st c="363">binlerce kişi ölmüştü.”   </st></p>
			<p><st c="387">“Altı bin kişi” dedi Rizzoli. </st><st c="417">“Union Carbide böcek ilacı fabrikasından kaza sonucu sızan zehirli bir gaz, gece uykularında olan Bhopal sakinlerinin üzerine çöktü. </st><st c="550">Ertesi sabah, altı bin kişi ölmüştü. </st><st c="587">Yüzlerce kişi yaralandı. </st><st c="612">Hayatta kalan birçok insan ve tanık olduğu için, gerçeği saklayamadılar. </st><st c="685">Örtbas edemediler.” Rizzoli fotoğrafa baktı. </st><st c="730">“Ama Bara’daki olay örtbas edildi.”   </st></p>
			<p><st c="766">“Sürekli aynı şeyleri tekrarlayıp duruyorum. </st><st c="811">Orada değildim. </st><st c="827">Hiçbir şey görmedim.”   </st></p>
			<p><st c="849">“Ama eminim ki neler olduğunu tahmin edebiliyorsunuzdur. </st><st c="906">Sadece Octagon’un o tesiste çalışan işçilerinin listesini açıklamasını bekliyoruz. </st><st c="989">İçlerinden biri er ya da geç konuşacak. </st><st c="1029">Bir kişi bunu teyit edecek. </st><st c="1057">Olay gece vardiyası sırasında oldu ve mesaiye kalan işçiler daha dikkatsiz olurlar. </st><st c="1141">Ya da açma-kapama düğmesinin başında uyuyakalır ve puff! </st><st c="1198">Bir zehirli gaz bulutu oluşur ve rüzgârla oradan oraya taşınır.” Rizzoli duraksadı. </st><st c="1282">Metil izosiyanat maddesine akut olarak maruz kalmanın insan bedeni üzerindeki etkilerini biliyor musunuz, Dr. </st><st c="1392">Banks?”   </st></p>
			<p><st c="1400">Tabii ki biliyordu. </st><st c="1420">Bilmesi gerekirdi. </st><st c="1439">Ama Rizzoli’ye cevap vermedi.   </st></p>
			<p><st c="1469">“Bu bir kimyasal aşındırıcı ve sadece dokunsanız bile derinizi yakabilir. </st><st c="1543">Bir de içinize çektiğinizde solunum yollarınıza ve akciğerlerinize neler yaptığını bir düşünün. </st><st c="1639">Öksürmeye başlıyorsunuz ve boğazınız acıyor. </st><st c="1684">Başınız dönüyor. </st><st c="1701">Sonra nefes alamamaya başlıyorsunuz çünkü gaz resmen mukus tabakanızı kemiriyor. </st><st c="1782">Hava yoluna sızan salgılar akciğerlerinize doluyor. </st><st c="1834">Buna akciğer ödemi deniyor. </st><st c="1862">Yani kendi salgılarınızda boğuluyorsunuz, Dr. </st><st c="1908">Banks. </st><st c="1915">Ama doktor olduğunuza göre bunu bildiğinizden eminim.”   </st></p>
			<p><st c="1970">Victor yenilgiyi kabullenircesine başını öne eğdi.   </st></p>
			<p><st c="2021">“Octagon fabrikası da biliyordu. </st><st c="2054">Çok geçmeden korkunç bir hata yaptıklarını fark etmiş olmalılar. </st><st c="2119">Metil izosiyanatın havadan daha yoğun olduğunu biliyorlardı. </st><st c="2180">Alçak bölgelerde birikeceğini de. </st><st c="2214">Bu yüzden hemen aşağıdaki cüzamlı köyünü kontrol etmeye gittiler. </st><st c="2280">Bara Köyü’nü. </st><st c="2294">Ve bir ölüler bölgesiyle karşılaştılar. </st><st c="2334">İnsanlar, hayvanlar; hiçbiri hayatta değildi. </st><st c="2380">Neredeyse yüz kişinin cesetlerine bakakaldılar. </st><st c="2428">Bu ölümlerden sorumlu olduklarını biliyorlardı. </st><st c="2476">Başlarının dertte olduğunu da. </st><st c="2507">Cezai kovuşturma yapılacağı ve muhtemel tutuklamalar olacağı kesindi. </st><st c="2577">Sizce ne yapmış olabilirler Dr. </st><st c="2609">Banks?”   </st></p>
			<p><st c="2617">“Bilmiyorum.”   </st></p>
			<p><st c="2631">“Tabii ki paniklemişler. </st><st c="2656">Siz olsaydınız paniklemez miydiniz? </st><st c="2692">Problemi başlarından def etmek, ortadan kaldırmak istediler. </st><st c="2753">Ama onca kanıtı ne yapacaklardı? </st><st c="2786">Yüz cesedi saklayamazsınız. </st><st c="2814">Bir köyü ortadan kaldıramazsınız. </st><st c="2848">Ayrıca ölenler arasında iki Amerikalı hemşire de vardı. </st><st c="2904">Ölümleri göz ardı edilemezdi.”   </st></p>
			<p><st c="2935">Rizzoli bütün fotoğraflar bir arada görülebilsin diye hepsini masaya yaydı. </st><st c="3011">Önlerinde üç görüntü ve üç ayrı ceset yığını vardı.   </st></p>
			<p><st c="3063">“Onları yakmışlar” dedi. </st><st c="3088">“Hatalarını örtbas etmek için işe koyulmuşlar. </st><st c="3135">Belki de soruşturmacıların kafasını karıştırmak için birkaç kafatası bile kırdılar. </st><st c="3219">Bara’da olanlar bir suç olarak başlamadı Dr. </st><st c="3264">Banks. </st><st c="3271">Ama o gece, suça dönüştü.”   </st></p>
			<p><st c="3298">Victor arkasına yaslandı. </st><st c="3324">“Tutuklu muyum dedektif? </st><st c="3349">Çünkü artık gitmek istiyorum. </st><st c="3379">Yetişmem gereken bir uçağım var.”   </st></p>
			<p><st c="3413">“Bir yıldır bunu biliyordunuz, değil mi? </st><st c="3454">Ama sessiz kaldınız çünkü Octagon size rüşvet verdi. </st><st c="3507">Çünkü bunun gibi bir felaketin açığa çıkması durumunda yüz milyonlarca dolar ceza öderlerdi. </st><st c="3600">Bir de açılacak olan davaları, borsada uğrayacakları zararı ve cezai kovuşturmayı düşününce... </st><st c="3695">Sizi satın almak çok daha ucuz bir seçenekti.”   </st></p>
			<p><st c="3742">“Yanlış kişiyle konuşuyorsunuz. </st><st c="3774">Size söyleyip duruyorum, orada değildim.”   </st></p>
			<p><st c="3816">“Ama bu olaydan haberiniz vardı.”   </st></p>
			<p><st c="3850">“Bunu bilen bir tek ben değilim.”   </st></p>
			<p><st c="3884">“Size kim haber verdi Dr. </st><st c="3910">Banks? </st><st c="3917">Nasıl öğrendiniz?” Rizzoli öne eğilerek, masanın karşısından Victor’a baktı. </st><st c="3994">“Neden bize doğruyu söylemiyorsunuz? </st><st c="4031">Belki o zaman hâlâ San Francisco uçağına yetişebilirsiniz.”   </st></p>
			<p><st c="4091">Victor bir süre susup önünde duran fotoğraflara baktı. </st><st c="4146">Sonunda, “Beni rahibe aradı” dedi. </st><st c="4181">“Haydarabad’dan.”   </st></p>
			<p><st c="4199">“Rahibe Ursula mı?”   </st></p>
			<p><st c="4219">Victor başıyla onayladı. </st><st c="4244">“Olayın üzerinden iki gün geçmişti. </st><st c="4280">Hintli yetkililerden Bara Köyü’nde bir katliam yapıldığına dair haber almıştım. </st><st c="4360">İki hemşiremizin bir terörist saldırısı olduğuna inandıkları olayda öldüğünü söylemişlerdi.”   </st></p>
			<p><st c="4453">“Rahibe Ursula size aksini mi söyledi?”   </st></p>
			<p><st c="4493">“Evet ama söylediklerine ne anlam vereceğimi bilemedim. </st><st c="4549">Sesi ürkek ve telaşlı geliyordu. </st><st c="4582">Fabrikanın doktoru ona bazı sakinleştiriciler vermişti ve sanırım haplar kafa karışıklığını artırmıştı.”   </st></p>
			<p><st c="4687">“Size tam olarak ne söyledi?”   </st></p>
			<p><st c="4717">“Soruşturmayla ilgili bir şeylerin ters gittiğini. </st><st c="4768">İnsanların doğruyu söylemediklerini. </st><st c="4805">Octagon kamyonlarının birinde boş benzin kapları görmüş.”   </st></p>
			<p><st c="4863">“Bunu polise anlatmış mı?”   </st></p>
			<p><st c="4890">“İçinde bulunduğu durumu anlamanız gerek. </st><st c="4932">O sabah Bara’ya vardığında her yerde yanık cesetler varmış; hem de tanıdığı insanların cesetleri. </st><st c="5030">Hayatta kalan tek kişi oymuş ve fabrikanın çalışanları bir anda etrafını sarmış. </st><st c="5111">Sonra polisler gelmişler; Rahibe Ursula içlerinden birini kenara çekmiş ve boş benzin kaplarını göstermiş. </st><st c="5218">Konunun soruşturulacağını varsaymış.”   </st></p>
			<p><st c="5256">“Ama hiçbir şey olmamış.”   </st></p>
			<p><st c="5282">Victor başıyla onayladı. </st><st c="5307">“İşte o zaman korkmuş. </st><st c="5330">Polisin güvenilirliğini sorgulamaya başlamış. </st><st c="5376">Ancak Peder Doolin onu arabayla Haydarabad’a kadar getirince, kendini beni arayacak kadar güvende hissetmiş.”   </st></p>
			<p><st c="5486">“Peki siz ne yaptınız? </st><st c="5509">Yani sizi aradıktan sonra?”   </st></p>
			<p><st c="5537">“Ne yapabilirdim ki? </st><st c="5558">Dünyanın diğer ucundaydım.”   </st></p>
			<p><st c="5586">“Hadi ama, Dr. </st><st c="5601">Banks. </st><st c="5608">San Francisco’daki ofisinizde öylece oturup, bunu kulak arkası ettiğinize inanamam. </st><st c="5692">Siz bunun gibi bomba etkisi yaratan bir haberi duyup da hiçbir şey yapmayacak bir adam değilsiniz.”   </st></p>
			<p><st c="5792">“Ne yapmam gerekiyordu?”  </st></p>
			<p><st c="5817">“Zaten yapacağınızı yaptınız.”   </st></p>
			<p><st c="5848">“Ne yapmışım?”   </st></p>
			<p><st c="5863">“Tek yapmam gereken telefon kayıtlarınızı kontrol etmek. </st><st c="5920">Mutlaka listede olmalı. </st><st c="5944">Yani Cincinnati’ye ettiğiniz telefon. </st><st c="5982">Octagon’un genel merkezine.”   </st></p>
			<p><st c="6011">“Elbette onları aradım! </st><st c="6035">İşçilerinin iki gönüllümün çalıştıkları bir köyü yaktıklarını öğrenmiştim.”   </st></p>
			<p><st c="6111">“Octagon’da kiminle konuştunuz?”   </st></p>
			<p><st c="6144">“Bir adamla. </st><st c="6157">Kıdemli başkan yardımcılarından biriydi.”   </st></p>
			<p><st c="6199">“Adını hatırlıyor musunuz?”   </st></p>
			<p><st c="6227">“Hayır.”   </st></p>
			<p><st c="6236">“Howard Redfield’la konuşmadınız, değil mi?”   </st></p>
			<p><st c="6281">“Hatırlamıyorum.”   </st></p>
			<p><st c="6299">“Peki bu adama ne söylediniz?”  </st></p>
			<p><st c="6330">Victor kapıya baktı. </st><st c="6351">“Suyun gelmesi neden bu kadar uzun sürdü?”   </st></p>
			<p><st c="6394">“Ona ne söylediniz Dr. </st><st c="6417">Banks?”   </st></p>
			<p><st c="6425">Victor iç geçirdi. </st><st c="6444">“Ona Bara katliamı hakkında dedikodular duyduğumu söyledim. </st><st c="6504">Fabrika işçilerinin bu işe karışmış olabileceklerini, konu hakkında hiçbir şey bilmediğini söyledi ve bunu araştıracağına söz verdi.”   </st></p>
			<p><st c="6638">“Sonra ne oldu?”   </st></p>
			<p><st c="6655">“Yaklaşık bir saat sonra, Octagon’un yönetim kurulu başkanından bir telefon aldım; bu dedikoduyu nereden duyduğumu sordu.”   </st></p>
			<p><st c="6778">“Yardım kuruluşunuza birkaç milyon dolarlık rüşvet sunmayı da o zaman mı teklif etti?”   </st></p>
			<p><st c="6865">“Teklif bu şekilde sunulmadı!”   </st></p>
			<p><st c="6896">“Octagon’la anlaştığınız için sizi suçlayamam Dr. </st><st c="6946">Banks” dedi Rizzoli. </st><st c="6967">“Zaten olan olmuştu. </st><st c="6988">Ölüler geri gelmeyecekti; siz de bu trajediyi daha büyük iyilikler yapmak üzere kullandınız.” Rizzoli’nin sesi alçaldı ve neredeyse samimi bir tona büründü. </st><st c="7145">“Bakış açınız bu muydu? </st><st c="7169">Yüz milyonlarca dolar avukatların cebine gireceğine, neden doğrudan faydalı bir amaç uğruna harcanmasın ki? </st><st c="7277">Bu çok mantıklı.”   </st></p>
			<p><st c="7295">“Bunu siz söylediniz dedektif. </st><st c="7326">Ben söylemedim.”   </st></p>
			<p><st c="7343">“Peki Rahibe Ursula’nın susmasını nasıl sağladılar?”   </st></p>
			<p><st c="7396">“Bu soruyu Boston başpiskoposuna sormalısınız. </st><st c="7443">Eminim onlarla da bir anlaşma yapılmıştır.”   </st></p>
			<p><st c="7487">Rizzoli duraksadı ve aklına birden Graystones Manastırı geldi. </st><st c="7550">Yeni çatı, tadilatlar. </st><st c="7573">Maddi olanakları kısıtlı bir grup rahibe nasıl olmuştu da bu kadar değerli bir mülkün tadilat masraflarını üstlenebilmişti? </st><st c="7697">Mary Clement’in söylediklerini hatırladı: Cömert bir bağışçı yardımlarına koşmuştu.   </st></p>
			<p><st c="7781">Kapı açıldı. </st><st c="7794">Crowe elinde yeni bir bardak suyla içeri girip, bardağı Victor’ın önüne koydu. </st><st c="7873">Victor gergince bardağa uzanıp hemen bir yudum içti. </st><st c="7926">Soruşturmanın başında gayet sakin, hatta küstahça davranan adam şimdi bitik ve özgüveni zedelenmiş görünüyordu.   </st></p>
			<p><st c="8038">Artık gerçeğin son zerrelerini de ortaya çıkarmanın vakti gelmişti.   </st></p>
			<p><st c="8106">Rizzoli Victor’a yaklaşarak son hücumuna başladı. </st><st c="8156">“Boston’a gelmenizin gerçek sebebi neydi, Dr. </st><st c="8202">Banks?”   </st></p>
			<p><st c="8210">“Söyledim ya. </st><st c="8224">Maura’yı görmek istedim…”   </st></p>
			<p><st c="8250">“Octagon gelmenizi istedi. </st><st c="8277">Öyle değil mi?”  </st></p>
			<p><st c="8293">Victor suyundan bir yudum daha içti.  </st></p>
			<p><st c="8330">“Buraya gelmenizi onlar istemedi mi?”  </st></p>
			<p><st c="8368">“Birtakım endişeleri vardı.”   </st></p>
			<p><st c="8397">“Hangi konuda?”   </st></p>
			<p><st c="8413">“Bir Sermaye Piyasası Kurulu soruşturması geçiriyorlar. </st><st c="8469">Bunun Hindistan’da olanlarla hiçbir ilgisi yok. </st><st c="8517">Ama Octagon, One Earth’e verdikleri yüklü miktardaki hibe yüzünden Sermaye Piyasası Kurulu’nun dikkatini çekmekten korkuyordu. </st><st c="8644">Birtakım sorular sormalarından endişe ediyorlardı. </st><st c="8695">Sorgulanmamız durumunda, herkesin ağız birliği yaptığından emin olmak istediler.”   </st></p>
			<p><st c="8777">“Yani onların adına yalan söylemenizi mi istediler?”   </st></p>
			<p><st c="8830">“Hayır. </st><st c="8838">Sadece sessiz kalmamı istediler. </st><st c="8871">Hepsi bu. </st><st c="8881">Sadece... </st><st c="8891">Hindistan konusunu açmamamı rica ettiler.”   </st></p>
			<p><st c="8934">“Peki ya ifade vermeniz gerekseydi? </st><st c="8970">Ya size doğrudan sorsalardı? </st><st c="8999">O zaman doğruyu söyler miydiniz Bay Banks? </st><st c="9042">Bir suçu örtbas etmelerine yardımcı olmak için para kabul ettiğinizi söyler miydiniz?”   </st></p>
			<p><st c="9129">“Burada bir suçtan bahsetmiyoruz. </st><st c="9163">Endüstriyel bir kazadan bahsediyoruz.”   </st></p>
			<p><st c="9202">“Boston’a bu yüzden mi geldiniz? </st><st c="9235">Ursula’yı da sessiz kalmaya ikna etmek için mi? </st><st c="9283">El ele verip bir yalan cephesi kurmak için mi?”   </st></p>
			<p><st c="9331">“Yalan değil. </st><st c="9345">Sessizlik. </st><st c="9356">Arada fark var.”   </st></p>
			<p><st c="9373">“Ama sonra işler sarpa sardı. </st><st c="9403">Octagon’un kıdemli başkan yardımcılarından Howard Redfield onları ispiyonlamaya ve Adalet Bakanlığı’na her şeyi anlatmaya karar verdi. </st><st c="9538">Bununla da yetinmedi, bir de Hindistan’dan bir şahit bulup çıkardı. </st><st c="9606">Ve tanıklık etmesi için kadını yanında getirdi.”   </st></p>
			<p><st c="9655">Victor başını kaldırıp hayretler içinde Rizzoli’ye baktı. </st><st c="9713">“Ne tanığı?”   </st></p>
			<p><st c="9726">“O kadın da Bara’daydı. </st><st c="9750">Hayatta kalan cüzamlılardan biriydi. </st><st c="9787">Bu sizi şaşırttı mı?”   </st></p>
			<p><st c="9809">“Benim tanıktan filan haberim yok.”   </st></p>
			<p><st c="9845">“Kadın o köyde olanları, fabrikadaki adamların cesetleri üst üste yığdıklarını ve ateşler yaktıklarını gördü. </st><st c="9955">Arkadaşlarının ve ailesinin kafataslarını paramparça ettiklerini de. </st><st c="10024">Gördükleri ve bildikleri, Octagon’a diz çöktürecek türdendi.”   </st></p>
			<p><st c="10086">“Bu konu hakkında hiçbir şey bilmiyorum. </st><st c="10127">Kimse bana hayatta kalan biri olduğundan bahsetmedi.”   </st></p>
			<p><st c="10181">“Her şey açığa çıkmak üzereydi. </st><st c="10213">Kaza, örtbas senaryosu. </st><st c="10237">Rüşvetler. </st><st c="10248">Siz bu konuda yalan söylemeye razı olabilirsiniz ama ya Rahibe Ursula? </st><st c="10319">Bir rahibeye yemin altındayken nasıl yalan söyletebilirsiniz? </st><st c="10381">Sorun da buydu, değil mi? </st><st c="10407">Dürüst bir rahibe her şeyi mahvedebilirdi. </st><st c="10450">Ağzını açtığı anda, seksen beş milyon dolar ellerinizden uçup gidebilirdi. </st><st c="10525">Ve bütün dünya, Aziz Victor’ın tahtının sarsıldığını görebilirdi.”   </st></p>
			<p><st c="10592">“Sanırım buradaki işim bitti.” Victor ayağa kalktı. </st><st c="10644">“Yetişmem gereken bir uçağım var.”   </st></p>
			<p><st c="10679">“Fırsatınız vardı. </st><st c="10698">Ve gerekçeniz.”   </st></p>
			<p><st c="10714">“Gerekçe mi?” Victor kulaklarına inanamayarak güldü. </st><st c="10767">“Bir rahibeyi öldürmek için mi? </st><st c="10799">Bence başpiskoposluğu da suçlamalısınız; ne de olsa onlar da cömert bir bağış aldılar.”   </st></p>
			<p><st c="10887">“Octagon size ne vaat etti? </st><st c="10915">Boston’a gelip sorunlarını onların adına hallederseniz daha çok para vermeyi mi?”   </st></p>
			<p><st c="10997">“Önce beni cinayetle suçluyorsunuz. </st><st c="11033">Şimdi de beni Octagon’un tuttuğunu mu ima ediyorsunuz? </st><st c="11088">Sizce bir yönetici sırf endüstriyel bir kazayı örtbas etmek için şahsen cinayet işlemeyi göze alabilir mi?” Victor başını iki yana salladı. </st><st c="11228">“Bhopal olayından sonra hiçbir Amerikalı hapse girmedi. </st><st c="11284">Bara yüzünden de hiçbir Amerikalı hapse girmeyecek. </st><st c="11336">Şimdi, artık gitmekte özgür müyüm, değil miyim?”   </st></p>
			<p><st c="11385">Rizzoli soran gözlerle Crowe’a baktı. </st><st c="11423">Crowe isteksiz bir biçimde başıyla onayladı ve Olay Yeri İnceleme Ekibi’nden haber aldıklarını ima etti. </st><st c="11528">Rizzoli Victor’ı sorgularken, İnceleme Ekibi de kiralık arabayı aramıştı. </st><st c="11602">Belli ki hiçbir şey bulamamışlardı.   </st></p>
			<p><st c="11638">Victor’ı ellerinde tutmak için kanıtları yoktu.   </st></p>
			<p><st c="11686">Rizzoli, “Şimdilik gitmekte özgürsünüz Dr. </st><st c="11729">Banks” dedi. </st><st c="11742">“Ama nerede olduğunuzu bilmemiz gerekiyor.”   </st></p>
			<p><st c="11786">“Doğruca San Francisco’ya uçuyorum. </st><st c="11822">Elinizde adresim var.” Victor kapıya yöneldi. </st><st c="11868">Sonra dönüp Rizzoli’ye baktı. </st><st c="11898">“Gitmeden önce, hakkımda bilmenizi istediğim bir şey var” dedi.   </st></p>
			<p><st c="11962">“Neymiş o, Dr. </st><st c="11977">Banks?”   </st></p>
			<p><st c="11985">“Ben bir doktorum. </st><st c="12004">Bunu unutmayın dedektif. </st><st c="12029">Ben hayat kurtarırım. </st><st c="12051">Can almam.”   </st></p>
			<p>  </p>
			<p><st c="12063">Maura Victor’ın sorgu odasından çıktığını gördü. </st><st c="12112">Victor Maura’nın oturduğu masaya yaklaşırken başını bile çevirmedi ve doğruca önüne bakıp yürüdü.   </st></p>
			<p><st c="12210">Maura sandalyesinden kalktı. </st><st c="12239">“Victor?”   </st></p>
			<p><st c="12249">Victor durdu ama Maura’ya dönmedi; sanki ona bakmaya dayanamayacaktı.   </st></p>
			<p><st c="12319">Maura, “Ne oldu?” diye sordu.   </st></p>
			<p><st c="12349">“Sence ne olmuş olabilir? </st><st c="12375">Onlara bildiklerimi anlattım. </st><st c="12405">Gerçeği söyledim.”   </st></p>
			<p><st c="12424">“Senden tek istediğim buydu. </st><st c="12453">En başından beri.”   </st></p>
			<p><st c="12472">“Şimdi yetişmem gereken bir uçağım var.”  </st></p>
			<p><st c="12513">Maura’nın cep telefonu çaldı. </st><st c="12543">Maura telefona baktı ve onu bir köşeye fırlatıp atmak istedi.  </st></p>
			<p><st c="12605">Victor öfkeli bir ses tonuyla, “Cevap versen iyi olur” dedi. </st><st c="12666">“Bir cesedin sana ihtiyacı olabilir.”   </st></p>
			<p><st c="12704">“Ölüler ilgimizi hak ediyorlar.”   </st></p>
			<p><st c="12737">“Biliyor musun Maura, işte aramızdaki fark bu. </st><st c="12784">Sen ölüleri önemsiyorsun. </st><st c="12810">Bense yaşayanları.”  </st></p>
			<p><st c="12830">Maura onun uzaklaşmasını izledi. </st><st c="12863">Victor bir kez bile ardına bakmadı.  </st></p>
			<p><st c="12899">Maura’nın telefonu susmuştu.Ekrana bakınca, St. </st><st c="12947">Francis Hastanesi’nden aradıklarını gördü. </st><st c="12990">Ursula’nın ikinci EEG’sinin sonuçlarını öğrenmek istemişti ama şu anda bununla uğraşamazdı; hâlâ Victor’ın sözlerini sindirmeye çalışıyordu.   </st></p>
			<p><st c="13131">Rizzoli sorgu odasından çıktı ve yüzünde mahcup bir ifadeyle Maura’nın yanına geldi. </st><st c="13216">“Dinlemene izin veremediğimiz için üzgünüm” dedi. </st><st c="13266">“Nedenini anlıyorsun, değil mi?”   </st></p>
			<p><st c="13299">“Hayır, anlamıyorum.” Maura telefonu çantasına atıp Rizzoli’nin gözlerinin içine baktı. </st><st c="13387">“Onu size kendi ellerimle teslim ettim. </st><st c="13427">Cevabı sundum.”  </st></p>
			<p><st c="13443">“Ve o da her şeyi teyit etti. </st><st c="13473">Bhopal senaryosunu. </st><st c="13493">Ölü kuşlar konusunda haklıymışsın.”   </st></p>
			<p><st c="13529">“Yine de beni odaya almadın. </st><st c="13558">Bana güvenmiyormuşsun gibi.”   </st></p>
			<p><st c="13587">“Seni korumaya çalışıyordum.”  </st></p>
			<p><st c="13617">“Victor’ın beni kullandığı gerçeğinden mi?” Maura acı bir şekilde güldü ve gitmek üzere arkasını döndü. </st><st c="13721">“Bunu zaten biliyordum.”   </st></p>
			<p>  </p>
			<p><st c="13746">Maura ellerini sakince direksiyona koydu ve kar yığınlarının içinden geçerek St. </st><st c="13827">Francis Hastanesi’nin yolunu tuttu. </st><st c="13863">Ölüler Kraliçesi başka birini sahiplenmek üzere işe koyulmuştu. </st><st c="13927">Garaja girdiğinde her zaman büyük bir ustalıkla oynadığı rolünü icra etmeye, insanların görmelerine izin verdiği tek maskeyi takmaya hazırdı.   </st></p>
			<p><st c="14069">Lexus’undan indi ve paltosunun siyah eteklerini savurarak, garajın kaldırımında yürüdü, çizmelerinin topuklarını tıkırdatarak asansöre doğru ilerledi. </st><st c="14220">Arabalar üstlerine vuran sodyum ışıkları yüzünden ürkütücü bir görünüme bürünmüştü ve Maura turuncu bir sisin içinden geçiyormuş gibi hissediyordu. </st><st c="14368">Sanki gözlerini ovuştursa, sis dağılacaktı. </st><st c="14412">Garajda başka kimseyi görmedi, sadece çimento zeminde yankılanan kendi ayak seslerini duydu.   </st></p>
			<p><st c="14505">Hastanenin girişinde, üzerinde rengârenk ışıklar yanıp sönen bir Noel ağacının yanından ve kır saçlı kafasına fütursuzca kırmızı bir Noel cini başlığı geçiren yaşlı bir kadının oturduğu gönüllüler masasının önünden geçti. </st><st c="14727">Hoparlörlerden “Neşe Saç Dünyaya” şarkısı yayınlanıyordu.   </st></p>
			<p><st c="14785">Yoğun bakım ünitesinde bile Noel ruhu ironik bir biçimde hüküm sürüyordu. </st><st c="14859">Hemşire bankosu sahte çam çelenkleriyle bezenmişti ve koğuş görevlisinin kulağında ufacık Noel ampulleri biçiminde, altın yaldızlı sallantılı küpeler vardı.   </st></p>
			<p><st c="15016">“Ben Adli Tıp Ofisi’nden Dr. </st><st c="15045">Isles” dedi Maura. </st><st c="15064">“Dr. </st><st c="15069">Yuen burada mı?”   </st></p>
			<p><st c="15086">“Az önce acil bir ameliyata çağrıldı. </st><st c="15124">Dr. </st><st c="15128">Sutcliffe’in gelmesini ve suni solunum cihazını kapatmasını rica etti.”   </st></p>
			<p><st c="15200">“Benim için çizelgenin fotokopisi alındı mı?”   </st></p>
			<p><st c="15246">“Evet, her şey hazır.” Koğuş görevlisi tezgâhın üzerinde duran ve üzerine “Adli Tabip için sakla” notu karalanmış, kalın bir zarfı işaret etti.   </st></p>
			<p><st c="15390">“Teşekkür ederim.”   </st></p>
			<p><st c="15409">Maura zarfı açıp çizelgesinin fotokopisini çıkardı. </st><st c="15461">Rahibe Ursula’nın kurtarılmasının mümkün olmadığını gösteren hüzünlü kanıtların üzerinden geçti: İki ayrı EEG’de hiçbir beyin aktivitesi görülmemişti ve Dr. </st><st c="15618">Yuen elyazısıyla düştüğü bir notta yenilgiyi kabul ediyordu:   </st></p>
			<p><span><st c="15679">Hasta derin acıya tepki vermiyor, kendiliğinden soluk almıyor. </st><st c="15742">Gözbebekleri orta pozisyonda ve sabit. </st><st c="15781">Tekrarlanan EEG hiçbir beyin aktivitesi tespit etmedi. </st><st c="15836">Kardiyak enzimleri miyokard enfarktüsünü doğruluyor. </st><st c="15889">Dr. </st><st c="15893">Sutcliffe aileye haber verecek.   </st></span></p>
			<p><span><st c="15925">Değerlendirme: Kalp krizini takiben gelişen serebral oksijen yetersizliğine bağlı geri dönüşümsüz koma.   </st></span></p>
			<p><st c="16029">Maura son olarak laboratuvar sonuçlarına göz attı. </st><st c="16080">Hücre sayımlarını, kan ve idrar tahlili sonuçlarını derli toplu bir şekilde gösteren sütunları gördü. </st><st c="16182">Çizelgeyi kapatırken, kan testlerinin çoğu son derece normalken ölmek ne kadar ironik, diye düşündü.   </st></p>
			<p><st c="16283">Hastaya son sünger banyosunun yaptırıldığı 10 numaralı bölmeye gitti. </st><st c="16353">Yatağın ayakucunda durup hemşirenin çarşafları sıyırmasını ve Ursula’nın hastane geceliğini çıkarmasını izledi. </st><st c="16465">Ursula’nın bedeni dünya nimetlerinden elini eteğini çekmiş birine değil, yediklerinin tadını çıkaran bir kadına aitti; dolgun göğüsleri iki yana sarkmıştı, beyaz ve iri kalçalarında gamzeler vardı. </st><st c="16663">Herhalde sağlığında oldukça heybetliydi; iriyarı silueti, bol rahibe cüppeleri yüzünden daha az azametli görünmüş olabilirdi. </st><st c="16789">Şimdi, üzerinde o cüppeler yokken herhangi bir hasta gibiydi. </st><st c="16851">Ölüm ayrım gözetmiyordu; ister aziz olun ister günahkâr, sonunda herkes eşitti.   </st></p>
			<p><st c="16931">Hemşire el bezinin suyunu sıktı ve gövdeyi silerken Ursula’nın teni kayganlaştı ve parlaklaştı. </st><st c="17027">Sonra bacakları sabunladı, baldırların altını temizlemek için dizleri kırdı. </st><st c="17104">Baldırların ön kısımlarında eskiden kalma yaralar vardı; bunlar iltihaplanan böcek ısırıklarının çirkin sonuçlarıydı. </st><st c="17222">Yurtdışında yaşanan bir hayatın hatıralarıydı. </st><st c="17269">Hemşire işini bitirince leğeni alıp bölmeden çıktı ve Maura’yı hastayla baş başa bıraktı.   </st></p>
			<p><span><st c="17359">Ne biliyordun, Ursula? </st><st c="17382">Bize ne söyleyecektin?   </st></span></p>
			<p><st c="17405">“Dr. </st><st c="17410">Isles?”   </st></p>
			<p><st c="17418">Maura başını çevirince Dr. </st><st c="17445">Sutcliffe’in arkasında durduğunu gördü. </st><st c="17485">İlk tanıştıkları güne kıyasla daha mesafeliydi. </st><st c="17533">Artık o dost canlısı ve atkuyruklu hippi doktor değildi.   </st></p>
			<p><st c="17590">“Geleceğinizi bilmiyordum” dedi.  </st></p>
			<p><st c="17623">“Beni Dr. </st><st c="17633">Yuen çağırdı. </st><st c="17647">Cesedi Adli Tıp Ofisi teslim alacak.”   </st></p>
			<p><st c="17685">“Neden? </st><st c="17693">Ölüm sebebi oldukça açık. </st><st c="17719">Sadece kalp elektrosuna bakmanız yeterli.”   </st></p>
			<p><st c="17762">“Sadece protokolü uyguluyoruz. </st><st c="17793">Bir suç söz konusu olduğunda, cesedi her zaman biz teslim alırız.”   </st></p>
			<p><st c="17860">“Şey, bence bu da vergi yükümlülerinin paralarının israf edildiğine dair bir örnek.”   </st></p>
			<p><st c="17945">Maura onun yorumuna kulak asmadan Ursula’ya baktı. </st><st c="17996">“Yaşam destek ünitesinin fişini çekme meselesini aileyle konuştunuz mu?”   </st></p>
			<p><st c="18069">“Yeğeni rıza gösterdi. </st><st c="18092">Sadece rahibin gelmesini bekliyoruz. </st><st c="18129">Manastırdaki rahibeler Peder Brophy’nin gelmesini istediler.”  </st></p>
			<p><st c="18191">Maura Ursula’nın göğsünün suni solunum cihazı yardımıyla kalkıp inmesini izliyordu. </st><st c="18275">Kalp atmaya, organlar çalışmaya devam ediyordu. </st><st c="18323">Ursula’nın damarından bir tüp kan alınıp laboratuvara gönderilse, yapılan testlerin ve kullanılan gelişmiş makinelerin hiçbiri, bu kadının ruhunun vücudunu çoktan terk ettiğini ortaya çıkaramazdı.   </st></p>
			<p><st c="18520">“Son ölüm tutanağını ofisime gönderirseniz çok sevinirim” dedi Maura.   </st></p>
			<p><st c="18590">“Tutanağı Dr. </st><st c="18604">Yuen dikte edecek. </st><st c="18623">Kendisine haber veririm.”   </st></p>
			<p><st c="18649">“Ayrıca son laboratuvar raporlarına da ihtiyacım olacak.”   </st></p>
			<p><st c="18707">“Hepsi yarına kadar çizelgeye konur.”   </st></p>
			<p><st c="18745">“Dosyada toksikoloji raporu yoktu. </st><st c="18780">Test yapıldı, öyle değil mi?”  </st></p>
			<p><st c="18810">“Yapılmış olması gerek. </st><st c="18834">Laboratuvarla görüştükten sonra sizi arayıp sonuçları bildiririm.”   </st></p>
			<p><st c="18901">“Laboratuvarın sonuçları doğrudan bana göndermesi gerekiyor. </st><st c="18962">Eğer test yapılmadıysa, biz morgda yapacağız.”   </st></p>
			<p><st c="19009">“Herkese toksikoloji testi yapıyor musunuz?” Sutcliffe başını iki yana salladı. </st><st c="19089">“Bu da vergi yükümlülerinin paralarını israf etmenin başka bir yoluymuş gibi görünüyor.”   </st></p>
			<p><st c="19178">“Sadece gerektiği zaman yaparız. </st><st c="19211">Ursula’nın kalp krizi geçirdiği gece gördüğüm ürtikerler aklıma takılıyor. </st><st c="19286">Dr. </st><st c="19290">Bristol’dan rica edeyim de otopsiyi yaparken toksikoloji testi de uygulasın.”   </st></p>
			<p><st c="19368">“Otopsiyi sizin yapacağınızı sanıyordum.”   </st></p>
			<p><st c="19410">“Hayır. </st><st c="19418">Bu vakayı meslektaşlarımdan birine devredeceğim. </st><st c="19467">Eğer tatilden sonra sorularınız olursa, Dr. </st><st c="19511">Abe Bristol ile görüşmelisiniz.”   </st></p>
			<p><st c="19544">Sutcliffe otopsiyi neden bizzat yapmadığını sormayınca Maura rahatladı. </st><st c="19616">Ne diyebilirdi ki? </st><span><st c="19635">Eski kocam artık bu ölümün şüphelilerinden biri. </st><st c="19684">Onu kayırdığım, yeterince titiz davranmadığım ve işimi yarım yamalak yaptığıma dair en ufak bir imaya dahi izin veremem.</st></span><span>   </span></p>
			<p><st c="19804">“Rahip burada” dedi Sutcliffe. </st><st c="19836">“Sanırım vakit geldi.”   </st></p>
			<p><st c="19859">Maura arkasına döndü ve Peder Brophy’nin kapıda durduğunu görünce yanaklarının kızardığını hissetti. </st><st c="19960">Birbirlerini tanıyan ve birdenbire aralarındaki kıvılcımları fark eden iki kişi gibi, derhal gözleri kenetlendi. </st><st c="20073">Peder bölmeye adım atarken, Maura gözlerini indirdi. </st><st c="20126">Maura ve Sutcliffe, onun son duasını etmesine izin vermek üzere dışarı çıktılar.   </st></p>
			<p><st c="20207">Maura pencereden bakınca Peder Brophy’nin Ursula’nın başında durmasını, dudaklarını kıpırdatarak dua etmesini ve rahibeyi günahlarından kurtarmasını izledi. </st><st c="20364">Brophy’nin göz alıcı profiline bakarken, peki benim günahlarım ne olacak peder, diye düşündü. </st><st c="20458">Sizi düşündüğümü ve arzuladığımı bilseydiniz şoke olur muydunuz? </st><st c="20523">Beni de günahlarımdan arındırıp zayıflığımı bağışlar mıydınız?   </st></p>
			<p><st c="20586">Brophy elindeki haçla Ursula’nın alnını kutsadı. </st><st c="20635">Sonra başını kaldırdı.   </st></p>
			<p><st c="20658">Artık Ursula’nın ölmesine izin vermenin zamanı gelmişti.   </st></p>
			<p><st c="20715">Peder Brophy dışarı çıktı ve pencerenin önünde bekleyen Maura’nın yanında durdu. </st><st c="20796">Sutcliffe ile bir hemşire içeri girdiler.   </st></p>
			<p><st c="20838">Daha sonra olanlar, rahatsızlık verecek kadar mekanikti. </st><st c="20895">Birkaç düğmeyi kapattılar, hepsi o kadar. </st><st c="20937">Suni solunum cihazı sustu ve körükler hırıldayarak durdu. </st><st c="20995">Bip sesleri yavaşlamaya başlarken, hemşire dönüp kalp monitörüne baktı.   </st></p>
			<p><st c="21067">Maura Peder Brophy’nin yanına sokulduğunu hissetti; sanki teselliye ihtiyacı olursa, Brophy yanında olduğunu hissettirmek istemişti. </st><st c="21200">Oysa Maura’yı rahatlatacağına kafasını karıştırıyordu. </st><st c="21255">Aralarındaki çekimi artırıyordu. </st><st c="21288">Maura pencerenin ötesinde süregiden dramı izlerken düşünüyordu: Hep yanlış adamları seçiyorum. </st><st c="21383">Neden sahip olamayacağım ya da olmamam gereken erkeklere kapılıyorum?   </st></p>
			<p><st c="21453">Monitörde tekleyen ilk kalp atışı görüldü, sonra bir tane daha. </st><st c="21517">Oksijenden mahrum kalan kalp, hücreleri ölürken bile mücadele ediyordu. </st><st c="21589">Bir dizi düzensiz atımdan sonra durumu kötüleşti ve ventriküler fibrilasyonun son seğirmeleri görüldü. </st><st c="21692">Bunca yıllık tıbbi eğitimin ardından içine işleyen müdahale etme içgüdüsüne karşı koymak zorunda kaldı. </st><st c="21796">Bu aritmi tedavi edilmeyecekti; bu kalp kurtarılmayacaktı.   </st></p>
			<p><st c="21855">Sonunda çizgi düzleşti.   </st></p>
			<p><st c="21879">Maura bir süre daha pencerenin önünde oyalanıp, Ursula’nın ölümünden sonra yaşanan gelişmeleri izledi. </st><st c="21982">Yas tutmakla veya düşünmekle zaman kaybetmediler. </st><st c="22032">Dr. </st><st c="22036">Sutcliffe Ursula’nın göğsüne bir stetoskop dayadı, başını iki yana salladı ve bölmeden dışarı çıktı. </st><st c="22137">Hemşire monitörü kapattı, kalbe giden kılavuz kablolarla damar yollarını sökerek transfer için hazırlık yaptı. </st><st c="22248">Morg teslim alma ekibi yola çıkmıştı.   </st></p>
			<p><st c="22286">Maura’nın buradaki işi bitmişti.   </st></p>
			<p><st c="22319">Peder Brophy’yi bölmenin başında dikilirken yalnız bırakıp hemşire bankosuna geri döndü.   </st></p>
			<p><st c="22408">Maura koğuş görevlisine, “Bahsetmeyi unuttuğum bir şey daha var” dedi.   </st></p>
			<p><st c="22479">“Evet?”   </st></p>
			<p><st c="22487">“Kayıtlarımız için merhumenin en yakın akrabasının iletişim bilgilerine ihtiyacımız olacak. </st><st c="22579">Çizelgede gördüğüm tek telefon numarası manastırınkiydi. </st><st c="22636">Anladığım kadarıyla Rahibe Ursula’nın bir yeğeni varmış. </st><st c="22693">Acaba sizde telefon numarası var mı?”   </st></p>
			<p><st c="22731">“Dr. </st><st c="22736">Isles?”   </st></p>
			<p><st c="22744">Maura başını çevirince Peder Brophy’nin arkasında durduğunu ve paltosunun düğmelerini iliklediğini gördü. </st><st c="22850">Brophy mahcup bir biçimde gülümsedi.   </st></p>
			<p><st c="22887">“Affedersiniz, niyetim konuşmanızı dinlemek değildi ama size bu konuda yardımcı olabilirim. </st><st c="22979">Bütün rahibelerin iletişim bilgilerini kilisenin idari ofisinde saklıyoruz. </st><st c="23055">Numaraya bakıp sizi daha sonra ararım.”   </st></p>
			<p><st c="23095">“Çok sevinirim. </st><st c="23111">Teşekkürler.” Maura çizelgenin fotokopisini aldı ve gitmek üzere arkasını döndü.   </st></p>
			<p><st c="23192">“Dr. </st><st c="23197">Isles?”  </st></p>
			<p><st c="23205">Maura geriye baktı. </st><st c="23225">“Evet?    </st></p>
			<p><st c="23232">“Bunu söylemek için uygun bir an olmadığını biliyorum ama yine de içimden geldi.” Brophy gülümsedi. </st><st c="23332">“Mutlu Noeller.”   </st></p>
			<p><st c="23349">“Size de mutlu Noeller peder.”   </st></p>
			<p><st c="23380">“Bir gün ziyaretimize gelir misiniz? </st><st c="23417">Sadece merhaba demek için.”   </st></p>
			<p><st c="23445">Maura, “Mutlaka denerim” diye cevap verdi. </st><st c="23488">Bunun kibar bir yalan olduğunu söylerken bile biliyordu. </st><st c="23545">Yapabileceği en mantıklı şey, bu adamdan uzaklaşıp asla geriye bakmamaktı.   </st></p>
			<p><st c="23620">Maura da öyle yaptı.   </st></p>
			<p><st c="23641">Hastaneden çıkınca yüzüne vuran soğuk hava yüzünden çarpılmış gibi oldu. </st><st c="23714">Çizelgeyi sıkıca göğsüne bastırdı ve yüzünü ısıran buz gibi rüzgâra karşı ilerledi. </st><st c="23798">Bu kutsal gecede yalnız başına yürüyordu; tek yoldaşı yanında taşıdığı kâğıt tomarıydı. </st><st c="23886">Garajda yürürken kimseyi görmedi; sadece çimento zemin üzerinde yankılanan ayak seslerini duydu.   </st></p>
			<p><st c="23983">Adımlarını hızlandırdı. </st><st c="24007">Takip edilmediğini teyit etmek için iki kez durup arkasına baktı. </st><st c="24073">Arabasına vardığında nefes nefese kalmıştı. </st><st c="24117">Çok fazla ölüm gördüm, diye düşündü. </st><st c="24154">Artık her yerde ölümü hissediyorum.   </st></p>
			<p><st c="24190">Arabasına binip kapıları kilitledi.   </st></p>
			<p><st c="24226">Mutlu Noeller Dr. </st><st c="24244">Isles. </st><st c="24251">Ektiğini biçiyorsun ve bu gece de payına yalnızlık düşüyor.   </st></p>
			<p><st c="24311">Hastanenin otoparkından çıkarken, dikiz aynasına yansıyan farlar yüzünden gözlerini kısmak zorunda kaldı. </st><st c="24417">Arkasından başka bir araba daha çıkıyordu. </st><st c="24460">Bu Peder Brophy miydi? </st><st c="24483">Acaba Noel arifesinde nereye gidiyordu? </st><st c="24523">Lojmanına mı? </st><st c="24537">Yoksa bu gece cemaatinin yalnız üyelerini avutmak için kilisesinde mi oyalanacaktı?   </st></p>
			<p><st c="24621">Maura’nın cep telefonu çaldı.Elini çantasına sokup telefonu aldı ve cevap verdi. </st><st c="24702">“Dr. </st><st c="24707">Isles.” Meslektaşı Abe Bristol, “Merhaba Maura” dedi.   </st></p>
			<p><st c="24761">“Bana St. </st><st c="24771">Francis Hastanesi’nden gönderdiğin sürpriz de neyin nesi?”   </st></p>
			<p><st c="24830">“Bu otopsiyi ben yapamam Abe.”   </st></p>
			<p><st c="24861">“Yani bu işi Noel arifesinde bana mı devrediyorsun? </st><st c="24913">Harika.”   </st></p>
			<p><st c="24922">“Bunun için üzgünüm. </st><st c="24943">Biliyorsun ki sorumluluğu genellikle başkasına yüklemem.”   </st></p>
			<p><st c="25001">“Bu sürekli bahsini duyduğum rahibe mi?”   </st></p>
			<p><st c="25042">“Evet. </st><st c="25049">Acelesi yok. </st><st c="25062">Otopsi tatilden sonrasını da bekleyebilir. </st><st c="25105">Ursula saldırıdan beri hastanedeydi ve az önce yaşam destek ünitesinin fişini çektiler. </st><st c="25193">Kapsamlı bir beyin ameliyatı geçirdi.”   </st></p>
			<p><st c="25232">“O halde kafatası içi incelemesi pek faydalı olmayacak.”   </st></p>
			<p><st c="25289">“Hayır, ameliyata bağlı değişiklikler olacaktır.”   </st></p>
			<p><st c="25339">“Ölüm sebebi ne?”   </st></p>
			<p><st c="25357">“Dün sabah erken saatte bir miyokardiyal enfarktüs geçirdikten sonra fenalaştı. </st><st c="25437">Vakayı yakından takip ettiğimden, senin için birtakım ön hazırlıklar yaptım. </st><st c="25514">Elimde çizelgenin fotokopisi var, yarından sonra getiririm.”   </st></p>
			<p><st c="25575">“Bu otopsiyi neden üstlenmediğini sorabilir miyim?”   </st></p>
			<p><st c="25627">“Bence bu raporun üstünde benim adım olmamalı.”   </st></p>
			<p><st c="25675">“Ama neden?”  </st></p>
			<p><st c="25688">Maura suskunlaştı.  </st></p>
			<p><st c="25707">“Maura, neden kendini bu vakadan uzaklaştırıyorsun?”   </st></p>
			<p><st c="25760">“Kişisel sebepler yüzünden.”   </st></p>
			<p><st c="25789">“Bu hastayı tanıyor muydun?”   </st></p>
			<p><st c="25818">“Hayır.”   </st></p>
			<p><st c="25827">“O halde sorun nedir?”   </st></p>
			<p><st c="25850">“Şüphelilerden birini tanıyorum” dedi Maura. </st><st c="25895">“Onunla evliydim.”   </st></p>
			<p><st c="25914">Maura cep telefonunu kapatıp yan koltuğa fırlattı ve dikkatini bir an önce eve dönmeye, güvenli bir ortama sığınmaya verdi.  </st></p>
			<p><st c="26038">Kendi sokağına saptığında, gökten pamuk öbeklerini andıran kar taneleri düşüyordu. </st><st c="26121">Karlardan oluşan bu kalın perde ve ön taraftaki çimlerin üzerinde biriken gümüşi yığınlar, büyülü bir görüntü oluşturuyordu. </st><st c="26246">Bu kutsal gecenin dinginliği kendini hissettiriyordu.   </st></p>
			<p><st c="26300">Maura şöminede bir ateş yaktı ve domates çorbasıyla eritme peynirli kızarmış ekmekten oluşan basit bir yemek hazırladı. </st><st c="26420">Kendine bir kadeh Zinfandel koydu ve hepsini Noel ağacındaki ışıkların yanıp söndüğü salona getirdi. </st><st c="26521">Ama bu sade akşam yemeğini bile bitiremedi. </st><st c="26565">Tepsiyi bir kenara itti ve şömineye bakarken şarabının son yudumlarını içti. </st><st c="26642">Telefonu alıp Victor’a ulaşma dürtüsüne karşı koydu. </st><st c="26695">Acaba Victor o San Francisco uçağına yetişmiş miydi? </st><st c="26748">Maura Victor’ın bu gece nerede olduğunu veya ona ne diyeceğini dahi bilmiyordu. </st><st c="26828">Birbirimize ihanet ettik, diye düşündü; hiçbir aşk bunu atlatamaz.   </st></p>
			<p><st c="26895">Ayağa kalktı, ışıkları kapattı ve yatmaya gitti.   </st></p>
		</div>
	<div id="charCountTotal" value="26944"></div></body>
</html>
