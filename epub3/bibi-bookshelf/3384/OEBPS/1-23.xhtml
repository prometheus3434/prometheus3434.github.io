<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-23</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-23" xml:lang="tr-TR">
		<div>
			<p>  </p>
			<p id="_idParaDest-23" xml:lang="en-GB"><st c="0">21  </st></p>
			<p><st c="3">Bir tencere dolusu dana eti sosu neredeyse iki saattir ocakta yavaş yavaş pişiyordu; kiraz domateslerin, sarmısağın ve çatalı batırınca lif lif dağılan yahni etinin kokusu, tezgâhın üstündeki fırın kabında duran, nar gibi kızaran ve pırıl pırıl parlayan sekiz kiloluk hindinin daha yumuşak aromasını bastırıyordu. </st><st c="317">Rizzoli, annesinin mutfak masasında oturmuş, az önce haşlayıp ezdiği bir kap dolusu sıcak patatesin içine çırpılmış yumurta ve erimiş tereyağı ekliyordu. </st><st c="471">Kendi evinde nadiren yemek pişiriyordu ve genellikle dolapta ya da buzlukta bulduklarını bir arada pişirdiği öğünler hazırlıyordu. </st><st c="602">Ama burada, annesinin evinde, yemek pişirmek asla aceleye getirilen bir iş değildi. </st><st c="686">Malzemeler ne kadar mütevazı olursa olsun, yemeği yücelten, saygıdeğer bir işti. </st><st c="767">Doğramaktan karıştırmaya ve sıcak yağ dökmeye varıncaya kadar her bir adım ciddi bir ritüelin adımlarıydı. </st><st c="874">Yemeklerin masaya taşınması ve gıptayla iç geçiren misafirlerden hak ettikleri ilgiyi görmeleriyle, doruk noktasına ulaşılıyordu. </st><st c="1004">Angela’nın mutfağında hiçbir şey kısa yoldan yapılmazdı.   </st></p>
			<p><st c="1061">Bu yüzden de Rizzoli ezilmiş patateslere un ve çırpılmış yumurta ekleyip elleriyle karıştırırken, hiç acele etmiyordu. </st><st c="1180">Ilık hamuru ritmik hareketlerle yoğururken ve acele etmesi gerekmediğini düşünürken huzur buluyordu. </st><st c="1281">Jane hayatındaki pek çok şeyi kabullenmekte zorlanıyordu. </st><st c="1339">Daha hızlı, daha iyi ve daha verimli olmak için çok fazla enerji harcıyordu. </st><st c="1416">Bir kez olsun gnocchi yapmanın gereklerine boyun eğmek, kendini iyi hissetmesini sağlıyordu.   </st></p>
			<p><st c="1509">Karışıma biraz daha un serpip yoğurmaya devam etti ve parmaklarının arasından kayıp giden ipeksi dokuya odaklandı. </st><st c="1624">Erkekler yan odada toplanıp televizyonun karşısına geçmişler ve ESPN kanalının sesini sonuna kadar açmışlardı. </st><st c="1735">Ama mutfağın kapısı sımsıkı kapalıyken, Jane stadyumu dolduran kalabalığın gürültüsünden ve geveze spor spikerinden uzakta, sakince çalışıyor, artık elastik hale gelen hamuru evirip çeviriyordu. </st><st c="1930">Konsantrasyonu ancak Irene’in ikiz oğullarından biri sallanan kapının aralığından mutfağa daldığında, kafasını masaya çarptığında ve çığlık atmaya başladığında bozuldu.   </st></p>
			<p><st c="2099">Irene içeriye koşup oğlunu kucakladı. </st><st c="2137">“Angela, yemek pişirirken size yardım etmemi istemediğinden emin misin?” diye sordu. </st><st c="2222">Salonun gürültüsünden kaçmak için can atıyor gibiydi.   </st></p>
			<p><st c="2276">Cannolileri bir güzel kızartmakla meşgul olan Angela, “Aklından bile geçirme! </st><st c="2354">Sen sadece oğullarınla ilgilen” dedi.   </st></p>
			<p><st c="2392">“Michael onlara göz kulak olabilir. </st><st c="2428">İçeride televizyon izlemekten başka bir şey yaptığı yok.”   </st></p>
			<p><st c="2486">“Hayır, sen git salonda otur ve rahatına bak. </st><st c="2532">Janie ve ben her şeyi kontrol altına almış durumdayız.”   </st></p>
			<p><st c="2588">“Madem eminsin...”   </st></p>
			<p><st c="2607">“Evet, eminim.”  </st></p>
			<p><st c="2623">Irene iç geçirdi ve kucağında kıvranan oğluyla beraber dışarı çıktı.  </st></p>
			<p><st c="2692">Rizzoli gnocchi hamurunu açmaya başladı. </st><st c="2733">“Biliyor musun anne, Irene gerçekten de bize yardım etmek istiyor.”   </st></p>
			<p><st c="2801">Angela çıtır çıtır kızaran cannolileri yağın içinden aldı ve fazlalıklarını akıtsınlar diye kâğıt havluların üzerine koydu. </st><st c="2925">“Çocuklarla ilgilenmesi daha iyi. </st><st c="2959">Benim burada bir sistemim var. </st><st c="2990">Irene bu mutfakta ne yapması gerektiğini bilemez.”   </st></p>
			<p><st c="3041">“Tabii. </st><st c="3049">Sanki ben biliyor muyum?”   </st></p>
			<p><st c="3075">Oluklu kaşığından yağlar damlayan Angela dönüp Jane’e baktı. </st><st c="3136">“Tabii ki biliyorsun.”   </st></p>
			<p><st c="3159">“Sadece bana öğrettiklerini biliyorum.”   </st></p>
			<p><st c="3199">“Bu kadarı yeterli değil mi? </st><st c="3228">Daha fazlasını mı yapmalıydım?”   </st></p>
			<p><st c="3260">“Onu kastetmediğimi biliyorsun.”   </st></p>
			<p><st c="3293">Angela hamuru bir buçuk santimlik parçalara kesen kızını eleştirel bir gözle izledi. </st><st c="3378">“Sence Irene’in annesi ona bu şekilde gnocchi yapmayı öğretmiş midir?” diye sordu.  </st></p>
			<p><st c="3461">“Hiç sanmıyorum anne. </st><st c="3483">Ne de olsa kız İrlandalı.”   </st></p>
			<p><st c="3510">Angela homurdandı. </st><st c="3529">“İşte onu mutfağa sokmamam için bir sebep daha.”   </st></p>
			<p><st c="3578">Frankie kapıyı bam diye açıp içeri dalarak, “Naber anne!” dedi. </st><st c="3642">“Atıştıracak başka bir şeyler var mı?”   </st></p>
			<p><st c="3681">Rizzoli başını kaldırınca büyük erkek kardeşinin kasılarak yürüdüğünü gördü. </st><st c="3758">Frankie tipik bir denizciydi; haddinden fazla şişkin omuzları, içine bakmakta olduğu buzdolabı kadar genişti. </st><st c="3868">“Tepsideki her şeyi bitirmiş olamazsınız.”   </st></p>
			<p><st c="3911">“O küçük canavarlar pis elleriyle bütün yemeği mıncıkladılar. </st><st c="3973">Artık onları yiyemem.”   </st></p>
			<p><st c="3996">“Alt rafta biraz daha peynir ve salam var” dedi Angela. </st><st c="4052">“Ve şurada, tezgâhın üstündeki kapta biraz közlenmiş biber var. </st><st c="4116">Neden yeni bir tepsi hazırlamıyorsun?”   </st></p>
			<p><st c="4155">Frankie buzdolabından bir bira alıp kapağını açtı. </st><st c="4206">“Sen yapamaz mısın anne? </st><st c="4231">Son çeyreği kaçırmak istemiyorum.”   </st></p>
			<p><st c="4266">“Janie, onlara bir tepsi hazırla, tamam mı?”   </st></p>
			<p><st c="4311">“Neden ben? </st><st c="4323">Frankie boş boş oturuyor” dedi Rizzoli.   </st></p>
			<p><st c="4363">Ama Frankie çoktan mutfaktan çıkmış, muhtemelen televizyonun karşısına geçmiş ve birasını lıkır lıkır içmeye başlamıştı.   </st></p>
			<p><st c="4484">Jane eline bulaşan hamurları yıkamak için lavaboya gitti. </st><st c="4542">Az önce hissettiği huzur, yerini tanıdık bir asabiyete bırakmıştı. </st><st c="4609">Taze mozzarella peynirlerini küp küp kesti ve kâğıt gibi incecik doğradığı salamlarla bir tabağa dizdi. </st><st c="4713">Üstüne bir kat közlenmiş biber ve bir tutam zeytin ekledi. </st><st c="4772">Erkekler bundan daha fazlasını yerlerse iştahları kapanırdı.   </st></p>
			<p><span><st c="4833">Tanrım, şimdi annem gibi düşünüyorum. </st><st c="4871">İştahlarının kapanmasından bana ne?   </st></span></p>
			<p><st c="4907">Tabağı salona götürdü. </st><st c="4930">Babası ve iki erkek kardeşi ağızları bir karış açık sersemler gibi kanepede oturmuşlar, fal taşı gibi açılmış gözlerle televizyona bakıyorlardı. </st><st c="5075">Irene Noel ağacının yanına çömelmiş, yerden kraker kırıntılarını topluyordu.   </st></p>
			<p><st c="5152">“Çok üzgünüm” dedi Irene. </st><st c="5178">“Yakalamama fırsat kalmadan Dougie halının üstüne düşürdü…”   </st></p>
			<p><st c="5238">“Hey Janie” dedi Frankie. </st><st c="5264">“Önümden çekilsene. </st><st c="5284">Maçı göremiyorum.   </st></p>
			<p><st c="5302">Jane soğuk meze tabağını sehpanın üzerine koydu ve çocukların mikroplarıyla kirlenen tepsiyi aldı. </st><st c="5401">“Biliyor musun?” dedi, “Birileri Irene’in çocuklara göz kulak olmasına yardımcı olabilir.”   </st></p>
			<p><st c="5492">Michael nihayet başını kaldırıp boş gözlerle Jane’e baktı. </st><st c="5551">“Ne? </st><st c="5556">Haa, evet...”   </st></p>
			<p><st c="5570">“Janie, çekil” dedi Frankie.  </st></p>
			<p><st c="5599">“Teşekkür edene kadar çekilmiyorum.”   </st></p>
			<p><st c="5636">“Ne için?”   </st></p>
			<p><st c="5647">Jane az önce sehpaya koyduğu meze tabağını eline aldı. </st><st c="5702">“Madem fark etmedin...”   </st></p>
			<p><st c="5726">“Tamam, tamam. </st><st c="5741">Lanet olsun. </st><span><st c="5754">Teşekkür ederim</st></span><st c="5769">.”   </st></p>
			<p><st c="5772">“Bir şey değil.” Jane tabağı tekrar sehpaya koyup mutfağın yolunu tuttu. </st><st c="5845">Kapıda durdu, salondaki sahneye baktı. </st><st c="5884">Üzerinde ışıklar yanıp sönen Noel ağacının dibinde, yüce israf Tanrısına sunmak üzere bir yığın hediye vardı. </st><st c="5994">Televizyonun karşısına kök salan üç adam, ağızlarına salam tıkmakla meşguldü. </st><st c="6072">İkizler topaç gibi dönüp duruyorlardı. </st><st c="6111">Ve zavallı Irene yere saçılan kraker kırıntılarını ararken, atkuyruğu yaptığı güzel kızıl saçlarının serbest kalan birkaç tutamı yüzüne düşüyordu.   </st></p>
			<p><st c="6258">Rizzoli, bu bana göre değil, diye düşündü. </st><st c="6301">Bu kâbusta kısılıp kalmaktansa ölmeyi tercih ederim.   </st></p>
			<p><st c="6354">Mutfağa kaçıp tepsiyi bıraktı. </st><st c="6385">Bir süre ayakta durup derin nefesler aldı ve kapıldığı o korkunç klostrofobi hissinden sıyrılmaya çalıştı. </st><st c="6492">Aynı zamanda mesanesine baskı yapan dolgunluğun da farkındaydı. </st><st c="6556">Bunu kendime yapamam, diye düşündü. </st><st c="6592">Küçük ve kirli ellerin haşat ettiği ve çekiştirip durduğu Irene’e dönüşemem.   </st></p>
			<p><st c="6669">Angela, “Sorun nedir?” diye sordu.  </st></p>
			<p><st c="6704">“Yok bir şey anne.”   </st></p>
			<p><st c="6724">“Ne oldu? </st><st c="6734">Bir terslik olduğu belli.”  </st></p>
			<p><st c="6761">Jane iç geçirdi. </st><st c="6778">“Frankie gerçekten beni gıcık ediyor, biliyor musun?”  </st></p>
			<p><st c="6832">“Daha güzel bir sözcük bulamadın mı?”   </st></p>
			<p><st c="6870">“Hayır, bana hissettirdiği tam olarak bu. </st><st c="6912">Ne kadar sersem biri olduğunu görmüyor musun?”   </st></p>
			<p><st c="6959">Angela kızarttığı son cannolileri de sessizce tencereden aldı ve yağlarını akıtmaları için kenara koydu.   </st></p>
			<p><st c="7064">“Beni ve Mikey’yi evin içinde elektrikli süpürgeyle kovaladığını biliyor muydun? </st><st c="7145">Mike’ın ödünü koparmaya, onu hortumun içine çekeceğini söylemeye bayılırdı. </st><st c="7221">Mike avaz avaz bağırırdı. </st><st c="7247">Ama sen bunları hiç duymazdın çünkü Frankie bunu hep sen dışarıdayken yapardı. </st><st c="7326">Bize ne kadar kötü davrandığını bilmezdin.”   </st></p>
			<p><st c="7370">Angela mutfak masasına oturdu ve kızının kestiği küçük gnocchi parçalarına baktı. </st><st c="7452">“Biliyordum” dedi.   </st></p>
			<p><st c="7471">“Ne?”   </st></p>
			<p><st c="7477">“Frankie’nin sana daha nazik davranması gerektiğini. </st><st c="7530">Daha iyi bir kardeş olabileceğini.”   </st></p>
			<p><st c="7566">“Ama yine de yaptıklarının yanına kâr kalmasına göz yumdun. </st><st c="7626">Bizi rahatsız eden de buydu anne. </st><st c="7660">Frankie’nin en gözde çocuğun olması Mike’ı hâlâ rahatsız ediyor.”   </st></p>
			<p><st c="7726">“Frankie hakkında anlamadığın bir şey var.”  </st></p>
			<p><st c="7770">Rizzoli güldü. </st><st c="7785">“Onu gayet iyi anlıyorum.”   </st></p>
			<p><st c="7812">“Otursana Janie. </st><st c="7829">Hadi. </st><st c="7835">Gnocchiyi birlikte yapalım. </st><st c="7863">Bu şekilde daha çabuk biter.”  </st></p>
			<p><st c="7893">Rizzoli içini çekti ve Angela’nın karşısındaki sandalyeye çöktü. </st><st c="7958">Sessiz ve öfkeli bir biçimde gnocchilere un serpmeye ve sıktığı her parçaya parmağıyla bastırmaya başladı. </st><st c="8065">Bir şef elinden çıkan her parça üzerinde kendi öfkeli parmak izinden daha kişisel bir damga bırakabilir miydi?   </st></p>
			<p><st c="8176">“Frankie’ye biraz hoşgörü göstermelisin” dedi Angela.   </st></p>
			<p><st c="8230">“Neden? </st><st c="8238">O bana hiç hoşgörü göstermiyor ki.”  </st></p>
			<p><st c="8274">“Frankie’nin neler yaşadığını bilmiyorsun.”   </st></p>
			<p><st c="8318">“Denizciler hakkında istemediğim kadar hikâye dinledim.”   </st></p>
			<p><st c="8375">“Hayır, ben Frankie bebekken olan olaydan bahsediyorum.”   </st></p>
			<p><st c="8432">“Frankie bebekken bir şey mi oldu?”   </st></p>
			<p><st c="8468">“Kafasını yere çarpışını düşündükçe, hâlâ tüylerim diken diken oluyor.”  </st></p>
			<p><st c="8540">Jane güldü. </st><st c="8552">“İşte bu IQ’suna açıklık getiriyor.”   </st></p>
			<p><st c="8589">“Hayır, bu hiç de komik değil. </st><st c="8620">Durumu ciddiydi, hem de çok. </st><st c="8649">Baban şehir dışındaydı ve Frankie’yi acil servise yetiştirmek zorunda kalmıştım. </st><st c="8730">Röntgen çektiler ve tam burasında bir çatlak buldular.” Angela başının yanına dokununca koyu renk saçlarına bir parça un bulaştı. </st><st c="8860">“Kafatasında.”   </st></p>
			<p><st c="8875">“Frankie’nin kafasında bir delik olduğunu hep söylemişimdir.”    </st></p>
			<p><st c="8937">“Bu hiç de komik değil, Jane. </st><st c="8967">Az kalsın ölüyordu.”   </st></p>
			<p><st c="8988">“Frankie ölmeyecek kadar kötü biri.”  </st></p>
			<p><st c="9025">Angela önündeki un kâsesine baktı. </st><st c="9060">“Sadece dört aylıktı” dedi.  </st></p>
			<p><st c="9088">Rizzoli duraksadı ve parmağını yumuşak hamura bastırdı. </st><st c="9144">Frankie’yi bebek olarak hayal edemiyordu. </st><st c="9186">Onu yardıma muhtaç ve kırılgan bir bebek olarak düşünemiyordu.   </st></p>
			<p><st c="9249">“Doktorlar beyninden bir miktar kan almak zorunda kaldılar. </st><st c="9309">Böylece bir şansı olabileceğini söylediler...” Angela durdu.   </st></p>
			<p><st c="9370">“Ne şansı?”   </st></p>
			<p><st c="9382">“Normal bir çocuk gibi büyüme şansı.”  </st></p>
			<p><st c="9420">Aklına alaycı bir yorum gelen Rizzoli kendini tuttu. </st><st c="9473">Bunun dalga geçilecek bir durum olmadığını anladı.   </st></p>
			<p><st c="9524">Angela yüzüne değil, kendi elindeki hamur parçasına bakıyordu. </st><st c="9587">Kızıyla göz göze gelmekten kaçınıyordu.   </st></p>
			<p><st c="9627">Rizzoli, dört aylık mı, diye düşündü. </st><st c="9665">Bu işte bir yanlışlık var. </st><st c="9692">Frankie sadece dört aylıksa, demek ki henüz emekleyemiyordu. </st><st c="9753">Beşiğinin dışına tırmanması ya da kıpırdanarak mama sandalyesinden düşmesi mümkün değildi. </st><st c="9844">Dört aylık bir bebeğin yeri boylamasının tek yolu, birinin onu elinden düşürmesiydi.  </st></p>
			<p><st c="9929">Durumu kavrayan Rizzoli, dehşet dolu gözlerle annesine baktı. </st><st c="9991">Kim bilir Angela kaç gece boyunca korku içinde uyanmış, kollarının gevşediği ve bebeğini düşürdüğü anı hatırlamıştı. </st><st c="10108">Altın çocuk Frankie, az kalsın annesinin dikkatsizliği yüzünden ölecekti.   </st></p>
			<p><st c="10182">Uzanıp annesinin koluna dokundu. </st><st c="10215">“Hey. </st><st c="10221">Sonuçta sağlıklı büyüdü, değil mi?”   </st></p>
			<p><st c="10257">Angela nefes aldı. </st><st c="10276">Yeni gnocchilere un serpip, rekor sayılacak bir hızla çalışmaya başladı.   </st></p>
			<p><st c="10349">“Anne, hepimizin içinde en dayanıklı olan Frankie.”   </st></p>
			<p><st c="10401">“Hayır.” Angela yaptığı gnocchilerden birini tepsiye koyup kızına baktı. </st><st c="10474">“En dayanıklıları sensin.”   </st></p>
			<p><st c="10501">“Yaa, tabii.”   </st></p>
			<p><st c="10515">“Öylesin Jane. </st><st c="10530">Doğduğun zaman sana bir kez baktım ve şöyle düşündüm: Asla onun için endişelenmem gerekmeyecek. </st><st c="10626">Bu kız ne olursa olsun mücadele edecek. </st><st c="10666">Mikey’yi daha çok kol kanat germem gerektiğini biliyorum. </st><st c="10724">Kendini korumakta çok başarılı değil.”   </st></p>
			<p><st c="10763">“Mike bir kurban olarak büyüdü. </st><st c="10795">Her zaman da öyle davranacak.”   </st></p>
			<p><st c="10826">“Ama sen öyle değilsin” Angela kızına bakarken, dudaklarının kenarında ufak bir gülümseme belirdi. </st><st c="10925">“Sen üç yaşındayken düştüğünü ve yüzünü sehpaya çarptığını gördüm. </st><st c="10992">Tam buran, çenenin altı yarılmıştı.”   </st></p>
			<p><st c="11029">“Evet, orada hâlâ yara izim var.”   </st></p>
			<p><st c="11063">“Kesik o kadar derindi ki dikiş attırmak zorunda kalmıştık. </st><st c="11123">Halının her yeri kan içinde kalmıştı. </st><st c="11161">Peki sen ne yaptın biliyor musun? </st><st c="11195">Hadi tahmin et.”   </st></p>
			<p><st c="11212">“Herhalde avazım çıktığı kadar bağırmışımdır.”   </st></p>
			<p><st c="11259">“Hayır. </st><st c="11267">Sehpaya vurmaya başladın. </st><st c="11293">Böyle pat, pat diye vuruyordun!” Angela yumruğunu masaya indirince unlar havaya saçıldı. </st><st c="11382">“Sanki sehpaya kızmıştın. </st><st c="11408">Koşarak yanıma gelmedin. </st><st c="11433">Yaran kanadığı halde ağlamadın. </st><st c="11465">Canını acıtan şeyle savaşmakla meşguldün.” Angela güldü ve elleriyle gözünü silerek, yanağında beyaz bir iz bıraktı. </st><st c="11582">“Çok tuhaf bir küçük kızdın. </st><st c="11611">Çocuklarımın içinde beni en çok gururlandıran sensin.”   </st></p>
			<p><st c="11666">Rizzoli annesine baktı. </st><st c="11690">“Bunu bilmiyordum. </st><st c="11709">Hiçbir fikrim yoktu.”   </st></p>
			<p><st c="11731">“Hah! </st><st c="11737">Çocuklar! </st><st c="11747">Anne ve babalarınıza neler çektirdiğinize dair hiçbir fikriniz yok. </st><st c="11815">Kendi çocuğun olana kadar bekle. </st><st c="11848">İşte o zaman bunun nasıl bir his olduğunu anlayacaksın.”   </st></p>
			<p><st c="11905">“Neyin nasıl bir his olduğunu?”   </st></p>
			<p><st c="11937">“Sevginin” dedi Angela.Rizzoli annesinin yıpranmış ellerine bakınca birdenbire gözleri yandı ve boğazı düğümlendi. </st><st c="12052">Ayağa kalkıp lavaboya gitti. </st><st c="12081">Gnocchileri pişirmek için bir tencere dolusu su kaynatmaya başladı. </st><st c="12149">Suyun ısınmasını beklerken düşündü: Belki de sevginin nasıl bir şey olduğunu tam olarak bilmiyorum. </st><st c="12249">Çünkü onunla savaşmakla meşguldüm. </st><st c="12284">Tıpkı canımı acıtabilecek olan diğer her şeyle savaştığım gibi.   </st></p>
			<p><st c="12348">Çaydanlığı ocağın üstünde bırakıp mutfaktan çıktı.   </st></p>
			<p><st c="12399">Annesiyle babasının yukarı kattaki yatak odasına gidip, telefonu eline aldı. </st><st c="12476">Bir süre ahizeyi elinde tutarak yatakta oturdu ve cesaretini toplamaya çalıştı.   </st></p>
			<p><span><st c="12556">Yap şunu. </st><st c="12566">Yapmak zorundasın.   </st></span></p>
			<p><st c="12585">Numarayı tuşlamaya başladı.   </st></p>
			<p><st c="12613">Telefon dört kez çaldı, sonra Jane kısa ve öz telesekreter mesajını duydu: “Ben Gabriel. </st><st c="12702">Şu anda evde yokum. </st><st c="12722">Lütfen mesaj bırakın.”   </st></p>
			<p><st c="12745">Jane bip sesini bekledi ve derin bir nefes aldı.   </st></p>
			<p><st c="12794">“Ben Jane” dedi. </st><st c="12811">“Sana söylemem gereken bir şey var ve sanırım bu şekilde, telefonda söylemek daha iyi. </st><st c="12898">Bunu yüz yüze konuşmaktan daha iyi çünkü nasıl tepki vereceğini görmek istediğimi sanmıyorum. </st><st c="12992">Her neyse, sadede geleyim. </st><st c="13019">Ben... </st><st c="13026">her şeyi yüzüme gözüme bulaştırdım.” Jane birdenbire güldü. </st><st c="13086">“Tanrım, dünyanın en eski hatasını yaptığım için kendimi tam bir aptal gibi hissediyorum. </st><st c="13176">Bir daha asla aptal sürtüklerle dalga geçmeyeceğim. </st><st c="13228">Başıma gelen, şey... </st><st c="13249">Ben hamileyim. </st><st c="13264">Sanırım yaklaşık sekiz haftalık. </st><st c="13297">Eğer merak ediyorsan, bu kesinlikle senin çocuğun demek oluyor. </st><st c="13361">Senden hiçbir şey istemiyorum. </st><st c="13392">Kendini erkeklerin yapmak zorunda oldukları yükümlülükleri yerine getirmek zorunda hissetme. </st><st c="13485">Bu mesaja cevap vermek zorunda bile değilsin. </st><st c="13531">Ama bunu bilmeye hakkın olduğunu düşündüm çünkü...” Gözlerine dolan yaşlar nedeniyle sesi birdenbire boğuklaşan Jane duraksadı. </st><st c="13659">Boğazını temizledi. </st><st c="13679">“Çünkü bebeği aldırmamaya karar verdim.”   </st></p>
			<p><st c="13720">Jane telefonu kapattı.   </st></p>
			<p><st c="13743">Uzunca bir süre hareket etmedi ve kendi ellerine bakarken bir duygu seli yaşadı. </st><st c="13824">Rahatlık. </st><st c="13834">Korku. </st><st c="13841">Beklenti. </st><st c="13851">Ama bu duyguların arasında ikilem yoktu; kesinlikle doğru seçimi yaptığına inanıyordu.   </st></p>
			<p><st c="13938">Ayağa kalktı ve bu belirsizliğin yükünden kurtulunca birdenbire kuş gibi hafifledi. </st><st c="14022">Kaygılanmasını gerektiren bir sürü şey ve kendini hazırlaması gereken bir sürü değişiklik olduğu halde, merdivenlerden aşağıya inip mutfağa dönerken, attığı her adımda daha önce tatmadığı bir hafiflik hissediyordu.   </st></p>
			<p><st c="14237">Ocağın üstündeki su kaynamıştı. </st><st c="14269">Tüten su buharı bir annenin dokunuşu gibi yüzünü ısıttı.   </st></p>
			<p><st c="14326">Suya iki çay kaşığı zeytinyağı ekledikten sonra gnocchileri tencereye attı. </st><st c="14402">Ocakta demlenen üç tencere daha vardı ve her biri kendilerine özgü kokular yayıyordu. </st><st c="14488">Annesinin mutfağı tam bir koku buketiydi. </st><st c="14530">Jane kokuları içine çekti ve yemeğin sevgiyi ifade ettiği bu kutsal mekâna bir kez daha hayran kaldı.   </st></p>
			<p><st c="14632">Yüzeye çıkan patates toplarını tencereden aldı, hepsini bir tabağa koyup, üzerlerinde et sosunu gezdirdi. </st><st c="14738">Fırını açtı ve ısınmakta olan güveç yemeklerinden birini çıkardı: Fırında patates. </st><st c="14821">Bezelye. </st><st c="14830">Köfte. </st><st c="14837">Manicotti. </st><st c="14848">Jane ile annesi yemek odasına çeşit çeşit yemek taşırlarken zafer kazanmış gibi bir halleri vardı. </st><st c="14947">Nihayet, masanın tam ortasında asilce bekleyen hindinin etrafı İtalyan kuzenleriyle çevrildi. </st><st c="15041">Masada ailenin yiyebileceğinden çok daha fazlası vardı ama amaç da buydu; hem yemeğin hem de sevginin bolluğunu vurgulamak.   </st></p>
			<p><st c="15165">Jane Irene’in karşısına oturdu ve ikizlere yemek yedirmesini izlemeye koyuldu. </st><st c="15244">Daha bir saat önce salondaki Irene’e bakmış ve hayatı çoktan altüst olan, küçük eller tarafından sürekli çekiştirilmekten eteği sarkan bir kadın görmüştü. </st><st c="15399">Şimdi aynı kadına baktığında bambaşka bir Irene görüyordu; karşısında küçücük ağızlı oğullarına kaşıkla kızılcık sosu yedirirken gülen, kıvırcık saçlarla kaplı bir kafayı öperken yüz ifadesi yumuşayıp huzur bulan bir kadın vardı.   </st></p>
			<p><st c="15629">Jane, farklı bir kadın görüyorum çünkü değişen benim, diye düşündü. </st><st c="15697">Irene değil.   </st></p>
			<p><st c="15710">Yemekten sonra Angela’nın kahve yapmasına ve cannolilerin içine krem şanti doldurmasına yardım ederken, annesine de bambaşka bir gözle baktığını fark etti. </st><st c="15866">Saçlarındaki gümüşi telleri ve gıdısı sarkmaya başlayan yüzünü gördü. </st><st c="15936">Hiç bizi doğurduğun için pişman oldun mu anne, diye düşündü. </st><st c="15997">Hiç durup da hata yaptığını düşündüğün oldu mu? </st><st c="16045">Yoksa sen de benim bu bebeği doğurmak istediğimden emin olduğum kadar emin miydin?   </st></p>
			<p><st c="16128">Frankie salondan, “Baksana Janie!” diye seslendi. </st><st c="16178">“Cep telefonun çantanın içinde çalıyor.”   </st></p>
			<p><st c="16219">Jane, “Açabilir misin?” diye cevap verdi.  </st></p>
			<p><st c="16261">“Maçı izliyoruz!”   </st></p>
			<p><st c="16279">“Ellerim krem şantiye bulanmış durumda! </st><st c="16319">Açıversen ne olur?”  </st></p>
			<p><st c="16339">Frankie bir hışım mutfağa girdi ve telefonu fırlatırcasına Jane’in yanına koydu.   </st></p>
			<p><st c="16420">“Adamın biri arıyor.”   </st></p>
			<p><st c="16442">“Frost mu?”   </st></p>
			<p><st c="16454">“Iıh. </st><st c="16460">Kim olduğunu bilmiyorum.”Jane’in aklına gelen ilk isim Gabriel oldu. </st><st c="16529">Herhalde mesajımı dinledi, diye düşündü.Lavaboya gitti ve hiç acele etmeden ellerini yıkadı. </st><st c="16622">Sonunda telefonu eline aldığında sakince, “Alo?” dedi.   </st></p>
			<p><st c="16677">“Dedektif Rizzoli? </st><st c="16696">Ben Peder Brophy.”   </st></p>
			<p><st c="16715">Rizzoli’nin bütün gerginliği uçup gitti. </st><st c="16756">Bir sandalyeye çöktü. </st><st c="16778">Annesinin kendisini izlediğini hissedebiliyordu ve hayal kırıklığını sesine yansıtmamaya çalıştı.   </st></p>
			<p><st c="16876">“Evet peder?”   </st></p>
			<p><st c="16890">“Sizi Noel arifesinde aradığım için üzgünüm ama Dr. </st><st c="16942">Isles telefonuna bir türlü cevap vermiyor ve şey… Bilmeniz gerektiğini düşündüğüm bir gelişme oldu.”   </st></p>
			<p><st c="17043">“Ne tür bir gelişme?”   </st></p>
			<p><st c="17065">“Dr. </st><st c="17070">Isles Rahibe Ursula’nın yakın akrabalarının iletişim bilgilerini istemişti ve ben de onun için araştırma yapabileceğimi söyledim. </st><st c="17200">Ama görünen o ki cemaat kayıtlarımız biraz eski. </st><st c="17249">Elimizde Denver’daki erkek kardeşinin eski telefonu var ama bu numara artık kullanılmıyor.”   </st></p>
			<p><st c="17341">“Rahibe Mary Clement bana erkek kardeşinin öldüğünü söylemişti.”   </st></p>
			<p><st c="17406">“Rahibe Ursula’nın eyalet dışında yaşayan bir yeğeni olduğunu da söyledi mi?”   </st></p>
			<p><st c="17484">“Hayır, başrahibe öyle birinden bahsetmedi.”   </st></p>
			<p><st c="17529">“Anlaşılan bu yeğen doktorlarla temas halindeymiş. </st><st c="17580">Bana da hemşireler söyledi.”   </st></p>
			<p><st c="17609">Jane içlerine krem şanti doldurduğu ve giderek şişen cannolilere baktı. </st><st c="17681">“Nereye varmaya çalışıyorsunuz peder?”   </st></p>
			<p><st c="17720">“Halasını yıllardır görmeyen bir yeğenin izini sürmenin küçük bir detay gibi görünebileceğini biliyorum. </st><st c="17825">Eyalet dışında oturan birinin yerini tespit etmenin ne kadar zor olduğunun da farkındayım; özellikle de o kişinin ilk adını bilmiyorsanız. </st><st c="17964">Ama kilisenin elinde polislerde bile olmayan kaynaklar var. </st><st c="18024">İyi bir rahip cemaatini tanır dedektif. </st><st c="18064">Aileleri ve çocuklarının isimlerini bilir. </st><st c="18107">Ben de Rahibe Ursula’nın erkek kardeşinin yaşadığı Denver’daki cemaatin rahibini aradım. </st><st c="18196">Kendisi bahsi geçen erkek kardeşi gayet iyi hatırlıyor. </st><st c="18252">Cenaze törenini yönetmiş.”   </st></p>
			<p><st c="18279">“Peki ona Rahibe Ursula’nın akrabalarını sordunuz mu? </st><st c="18333">Yeğeni kimmiş?”  </st></p>
			<p><st c="18349">“Evet, sordum.”   </st></p>
			<p><st c="18365">“Ne dedi?”   </st></p>
			<p><st c="18376">“Ortada bir yeğen filan yok dedektif. </st><st c="18414">Öyle biri yok.”   </st></p>
		</div>
	<div id="charCountTotal" value="18430"></div></body>
</html>
