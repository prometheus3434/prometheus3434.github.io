<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-6</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-6" xml:lang="tr-TR">
		<div>
			<p>  </p>
			<p id="_idParaDest-6" xml:lang="en-GB"><st c="0">4  </st></p>
			<p><st c="2">Maura morgdaki ışıklı panoda asılı duran röntgen filmlerine bakarken, Camille Maginnes’in kemikleri ne kadar da körpeymiş, diye düşündü. </st><st c="139">Yıllar henüz bu genç rahibenin eklemlerini aşındırmamış, omurgasını eğriltmemiş ya da kaburgalarının kostal kıkırdaklarını kireçlendirmemişti. </st><st c="282">Artık yıllar onu etkileyemezdi. </st><st c="314">Camille toprağa verilecek ve kemikleri ilelebet genç kalacaktı.   </st></p>
			<p><st c="378">Yoshima röntgenleri Camille tamamen giyinikken çekmişti; bu rastgele isabet eden kurşunların ya da giysilere takılan başka metallerin yerini tespit etmek için alınan standart bir önlemdi. </st><st c="566">Haç ile göğüs bölgesine iliştirildiği açıkça belli olan çengelliiğneler dışında, röntgende göze çarpan başka bir metal yoktu.   </st></p>
			<p><st c="692">Maura gövde görüntülerini panodan indirirken, röntgen filmleri elinde boink sesi çıkararak büküldü. </st><st c="792">Maura kafatası görüntülerine uzandı ve filmleri ışıklı panonun klipslerinin altına yerleştirdi.   </st></p>
			<p><st c="888">Dedektif Frost, “Tanrım” diye mırıldandı.   </st></p>
			<p><st c="930">Kafatasındaki hasar dehşet vericiydi. </st><st c="968">Darbelerden biri, kemik parçalarını kafatası yüzeyinden çok daha derinlere gömecek kadar sertti. </st><st c="1065">Maura henüz cesede tek bir kesik dahi atmadığı halde, kafatasının içindeki hasarı şimdiden tahmin edebiliyordu. </st><st c="1177">Yırtılan damarları, kaskatı kanama odaklarını ve artan kan basıncı yüzünden sıkışan beyni gözünde canlandırabiliyordu.   </st></p>
			<p><st c="1296">Rizzoli açık ve net bir şekilde, “Konuş bizimle doktor” dedi. </st><st c="1358">Bu sabah daha sağlıklı görünüyordu; savaşçı kadın kimliği yeniden devreye girdiğini gösteren seri adımlarla morga dalmıştı. </st><st c="1482">“Ne görüyorsun?”   </st></p>
			<p><st c="1499">“Üç ayrı darbe” dedi Maura. </st><st c="1527">“Birincisi buraya, başın üst kısmına denk gelmiş.” Maura çaprazlama olarak öne doğru uzanan tek bir çatlağı işaret etti. </st><st c="1648">“Daha sonraki iki darbe ise başın arkasına inmiş. </st><st c="1698">Tahminime göre, Camille o sırada çoktan yüzüstü düşmüştü. </st><st c="1756">Çaresiz ve saldırıya açık bir halde yerde yatıyordu. </st><st c="1809">Tam bu sırada inen son darbe de kafatasını parçalamış olmalı.”   </st></p>
			<p><st c="1872">Saldırının son adımı o kadar vahşiydi ki her iki dedektif de bir an için sessizleştiler ve yere düşen kadının taş zeminde yüzüstü yattığını hayal ettiler. </st><st c="2027">Saldırganın kolu yukarı kalkmış, ölüm silahına sıkı sıkıya sarılmıştı. </st><st c="2098">Kırılan kafatasının çıtırtısı, şapelin sessizliğini bozmuştu.   </st></p>
			<p><st c="2160">“Bu tıpkı bir fok balığı yavrusunu döverek öldürmek gibi” dedi Rizzoli. </st><st c="2232">“Camille’in hiç şansı yokmuş.”   </st></p>
			<p><st c="2263">Maura Camille Maginnes’in hâlâ kana bulanmış cüppesinin içinde yatmakta olduğu otopsi masasına döndü. </st><st c="2365">“Hadi onu soyalım” dedi.   </st></p>
			<p><st c="2390">Eldivenlerini ve önlüğünü giyen Yoshima, otopsi odasının hayaleti gibiydi. </st><st c="2465">Sessizce işe koyularak gerekli aletleri tepside toplamış, ışıkların açısını ayarlamış ve numune kaplarını hazırlamıştı. </st><st c="2585">Maura’nın konuşmasına bile gerek yoktu; Yoshima tek bir bakışıyla onun aklını okuyabiliyordu.   </st></p>
			<p><st c="2679">İlk olarak Camille’in çirkin ancak kullanışlı, siyah renkli deri ayakkabılarını çıkardılar. </st><st c="2771">Sonra durup kurbanın pek çok katmandan oluşan giysilerine baktılar ve daha önce hiç kalkışmadıkları bir işe –bir rahibeyi soymaya– hazırlandılar.   </st></p>
			<p><st c="2917">“Önce rahibe pelerinini çıkarmalıyız” dedi Maura.  </st></p>
			<p><st c="2967">Frost, “O da ne?” diye sordu.   </st></p>
			<p><st c="2997">“Omuzlarını örten parça. </st><st c="3022">Fakat ön tarafta herhangi bir kopça görmüyorum. </st><st c="3070">Röntgen filmlerinde fermuar da görmedim. </st><st c="3111">Hadi onu yana doğru çevirelim de sırtını kontrol edeyim.”   </st></p>
			<p><st c="3169">Ölüm sertliği yüzünden kaskatı kesilen ceset, bir çocuğunki kadar hafifti. </st><st c="3244">Camille’i yana çevirdiler ve Maura pelerinin iki ucunu birbirinden ayırdı.   </st></p>
			<p><st c="3319">“Cırt cırtlıymış” dedi.   </st></p>
			<p><st c="3343">Frost irkilerek güldü. </st><st c="3366">“Şaka yapıyorsun.”   </st></p>
			<p><st c="3385">“Ortaçağ ile modern çağın buluşması.” Maura pelerini çekip çıkardı, katladı ve plastik bir poşete koydu.   </st></p>
			<p><st c="3490">“Bu nedense insanı hayal kırıklığına uğratıyor. </st><st c="3538">Yani rahibelerin cırt cırt kullanmaları.”   </st></p>
			<p><st c="3580">Rizzoli, “Ortaçağda takılıp kalmalarını mı isterdin?” diye sordu.   </st></p>
			<p><st c="3646">“Sadece daha geleneksel olacaklarını sanmıştım.”   </st></p>
			<p><st c="3695">Maura ucunda çarmıh bulunan kolyeyi çıkarırken, “Seni hayal kırıklığına uğratmak istemezdim, Dedektif Frost” dedi. </st><st c="3810">“Ama artık bazı manastırların kendi internet siteleri bile var.”   </st></p>
			<p><st c="3875">“Hadi canım. </st><st c="3888">Demek rahibeler artık internette. </st><st c="3922">İşte bunu aklım almıyor.”   </st></p>
			<p><st c="3948">Maura omuzlardan etek ucuna kadar uzanan kolsuz üstü kastederek, “Görünüşe bakılırsa sırada önlük var” dedi. </st><st c="4057">Önlüğü usulca tutup kurbanın kafasından çıkardı. </st><st c="4106">Kumaş kana bulanmış ve katılaşmıştı. </st><st c="4143">Maura önlüğü ayrı bir plastik poşete koydu ve ardından kemeri çıkardı.   </st></p>
			<p><st c="4214">Son parça, Camille’in ince bedeninden sarkan siyah, yünlü bir tunikti. </st><st c="4285">İffetinin son kalkanı buydu.   </st></p>
			<p><st c="4314">Maura cesetleri soyduğu bunca yıl boyunca, bir kurbanı çıplak bırakma konusunda hiç bu kadar isteksiz olmamıştı. </st><st c="4427">Bu erkeklerin gözlerinden saklanarak yaşamayı seçen bir kadındı; şimdiyse acımasızca gözler önüne serilecek, bedeni delik deşik edilecek ve deliklerinden doku örnekleri alınacaktı. </st><st c="4608">Bir rahibenin bedenini bu şekilde ihlal etme düşüncesi yüzünden genzinde acı bir tat hisseden Maura kendini toplamak için biraz duraksadı. </st><st c="4747">Yoshima’nın sorgulayan bakışlarını gördü. </st><st c="4789">Asistanı durumdan rahatsız olduysa bile, bunu belli etmiyordu. </st><st c="4852">İfadesiz yüzü, otopsi odasının duygu yüklü ortamında sakin bir etki yaratıyordu.   </st></p>
			<p><st c="4933">Maura tekrar işine odaklandı. </st><st c="4963">Yoshima ile tuniği kaldırdılar ve Camille’in bacaklarından ve kalçalarından yukarıya sıyırdılar. </st><st c="5060">Üzerine epey bol gelen tuniği, kolların ölüm sertliğini bozmadan çıkardılar. </st><st c="5137">Tuniğin altında birkaç giysi daha vardı: Camille’in boynuna doğru sarkan beyaz ve pamuklu başlığın ön taraftaki kanatları çengelliiğneyle kan lekeli bir tişörte tutturulmuştu. </st><st c="5313">Bunlar röntgen filminde görülen çengelliiğnelerdi. </st><st c="5364">Camille’in bacaklarını siyah ve kalın bir külotlu çorap örtüyordu. </st><st c="5431">Önce külotlu çorabı çıkardılar ve altındaki beyaz pamuklu külotu gözler önüne serdiler. </st><st c="5519">Bu son derece mütevazı, mümkün olduğunca çok ayıp örtmesi için tasarlanmış ve hayatının baharındaki bir genç kadına değil de yaşlı bir hanıma uygun bir iç çamaşırıydı. </st><st c="5687">Pamuklu kumaşın altındaki hijyenik ped dışa doğru bombe yapmıştı. </st><st c="5753">Maura daha önce de kan lekeli çarşafları görünce, kurbanın âdet gördüğünü tahmin etmişti.   </st></p>
			<p><st c="5843">Sırada tişört vardı. </st><st c="5864">Maura bir çengelliiğnenin kilidini açtı, birkaç cırt cırt daha ayırdı ve başlığı çıkardı. </st><st c="5954">Fakat tişört ölüm sertliği yüzünden kolayca çıkacakmış gibi görünmüyordu. </st><st c="6028">Maura uzanıp makası aldı ve tişörtün tam ortasını kesti. </st><st c="6085">Kumaş aralanınca ortaya bir kat daha çıktı.   </st></p>
			<p><st c="6129">Bu Maura’yı çok şaşırttı. </st><st c="6155">Rahibenin göğsüne sıkıca sarılan ve önde iki çengelliiğneyle tutturulan beyaz şeride bakakaldı.   </st></p>
			<p><st c="6251">Frost, “Bu ne için?” diye sordu.   </st></p>
			<p><st c="6284">“Görünüşe bakılırsa göğüslerini bağlamış” dedi Maura.   </st></p>
			<p><st c="6338">“Ama neden?”   </st></p>
			<p><st c="6351">“Hiçbir fikrim yok.”   </st></p>
			<p><st c="6372">Rizzoli, “Acaba sutyen yerine mi geçiyor?” diye tahminde bulundu.   </st></p>
			<p><st c="6438">“Neden sutyen takmak varken bunu bağladığını anlamıyorum. </st><st c="6496">Ne kadar sıkıca sarıldığına baksanıza. </st><st c="6535">Çok rahatsız olsa gerek.”   </st></p>
			<p><st c="6561">Rizzoli kıkırdadı. </st><st c="6580">“Sanki sutyenler çok rahatmış gibi.”   </st></p>
			<p><st c="6617">Frost, “Bu dini bir giysi olamaz, değil mi?” diye sordu. </st><st c="6674">“Acaba cüppelerinin bir parçası mı?”   </st></p>
			<p><st c="6711">“Hayır, bu sadece standart bir elastik bandaj. </st><st c="6758">Hani burkulan bir bileği sarmak için eczaneden alınan türden.”   </st></p>
			<p><st c="6821">“İyi ama rahibelerin genellikle neler giydiklerini nasıl bilebiliriz ki? </st><st c="6894">Yani, kim bilir, belki de o cüppelerin altında siyah dantelli iç çamaşırları ve file çoraplar vardır.”   </st></p>
			<p><st c="6997">Buna kimse gülmedi.   </st></p>
			<p><st c="7017">Maura Camille’e baktı ve bağlanmış göğüslerin hangi amaca hizmet ettiğini bir anda kavradı. </st><st c="7109">Kadınsı hatlar gizlenmiş ve baskılanmıştı. </st><st c="7152">Sıkıştırılarak teslimiyete zorlanmışlardı. </st><st c="7195">Acaba bandajı göğüslerine sararken ve bu elastik kumaş parçasını sımsıkı gererken, Camille’in aklından neler geçmişti? </st><st c="7314">Ona kadınlığını hatırlatan bu organlardan tiksinmiş miydi? </st><st c="7373">Göğüsleri bu bandajın altında kaybolunca, kıvrımları düzleşince ve cinselliğini inkâr edince kendini daha temiz ve saf mı hissetmişti?   </st></p>
			<p><st c="7508">Maura her iki çengelliiğneyi de çıkarıp tepsinin üzerine koydu. </st><st c="7572">Sonra, Yoshima’nın yardımıyla bandajın katmanlarını açmaya başladı. </st><st c="7640">Fakat bu kadar sıkıca bağlanan bu bandaj bile, sağlıklı derinin buruşmasına neden olmamıştı. </st><st c="7733">Son kat da açılığında ortaya Camille’in diri göğüsleri çıktı; bandaj teninde izler bırakmıştı. </st><st c="7828">Başka kadınlar bu göğüslerle gurur duyabilirdi; Camille Maginnes ise onları utanç verici bulurcasına saklamıştı.   </st></p>
			<p><st c="7941">Çıkarmaları gereken son bir parça kalmıştı. </st><st c="7985">Pamuklu külot.   </st></p>
			<p><st c="8000">Maura çamaşırı lastiğinden tutup kalçaların altına indirdi ve bacaklardan sıyırdı. </st><st c="8083">Çamaşıra iliştirilen hijyenik pedde az bir miktar kan vardı.   </st></p>
			<p><st c="8144">“Temiz bir ped” dedi Rizzoli. </st><st c="8174">“Anlaşılan yeni değiştirmiş.”   </st></p>
			<p><st c="8204">Ama Maura pede bakmıyordu; bakışları Camille’in çıkık kalça kemiklerine ve diriliğini kaybetmiş, sarkık ve gevşek karnına odaklanmıştı. </st><st c="8340">Camille’in beyaz teninde gümüş renkli çatlaklar vardı. </st><st c="8395">Önce hiçbir şey demedi ve sessizce bu çatlakların ne anlama geldiğini sindirdi. </st><st c="8475">Sıkıca bağlanan göğüsleri de hesaba kattı.   </st></p>
			<p><st c="8518">Maura elastik bandajı bıraktığı tepsiye döndü ve ruloyu yavaşça açıp kumaşı incelemeye başladı.   </st></p>
			<p><st c="8614">Rizzoli, “Ne arıyorsun?” diye sordu.   </st></p>
			<p><st c="8651">“Bazı lekeler” dedi Maura.   </st></p>
			<p><st c="8678">“Kan lekeleri zaten görünüyor.”   </st></p>
			<p><st c="8710">“Ben kan lekelerinden bahsetmiyorum...” Maura duraksadı ve bandajı tepsinin üzerine açınca, sıvının kuruduğu yerlerdeki koyu halkalar ortaya çıktı. </st><st c="8858">Tanrım, diye düşündü. </st><st c="8880">Bu nasıl mümkün olabilir?   </st></p>
			<p><st c="8906">Yoshima’ya baktı. </st><st c="8924">“Hadi onu pelvik muayene için hazırlayalım.”  </st></p>
			<p><st c="8969">Yoshima kaşlarını çatarak Maura’ya baktı. </st><st c="9011">“Ölüm sertliğini kıracak mıyız?”  </st></p>
			<p><st c="9044">“Kas yoğunluğu çok fazla değil.” Camille’in zayıf bir kadın olması, işlerini kolaylaştıracaktı.  </st></p>
			<p><st c="9140">Yoshima masanın ayakucuna geçti. </st><st c="9173">Maura pelvisi tutarken, Yoshima da ellerini sol bacağın altına soktu ve kalça kaslarını esnetmek için zorladı. </st><st c="9284">Ölüm sertliğini kırmak, tıpkı kulağa geldiği kadar vahşi bir eylemdi; katı kas liflerini zor kullanarak yırtmayı gerektiriyordu. </st><st c="9413">Hiç de iç açıcı olmayan bu işlem karşısında dehşete düştüğü her halinden belli olan Frost, benzi atarak masadan uzaklaştı. </st><st c="9536">Yoshima bacağı sertçe itti ve pelvisi tutmakta olan Maura, bir kasın cart diye yırtıldığını hissetti.   </st></p>
			<p><st c="9638">Frost, “Aman Tanrım” diyerek başını çevirdi.   </st></p>
			<p><st c="9683">Ama lavabonun yanındaki sandalyeye doğru yalpalayarak yürüyen, pat diye oturan ve başını ellerinin arasına alan Rizzoli oldu. </st><st c="9809">Otopsi odasındaki görüntülerden ve kokulardan asla şikâyet etmeyen dayanıklı Rizzoli, şimdi ön incelemelere bile katlanamaz hale gelmişti.   </st></p>
			<p><st c="9948">Maura masanın diğer tarafına geçti ve Yoshima sağ bacak üzerinde çalışırken pelvisi tuttu. </st><st c="10039">Ölüm sertliğini kırmaya çalışırlarken, Maura dahi belli belirsiz bir mide bulantısı hissetti. </st><st c="10133">Tıbbi eğitimi sırasında onu en çok dehşete düşüren şey, rotasyonu sırasında ortopedik cerrahi biriminde geçirdiği günlerdi. </st><st c="10257">Kemikleri matkapla delmek, testereyle kesmek ve kalçaları eklem yerlerinden ayırmak için sarf edilmesi gereken kaba kuvvet hiç hoşuna gitmemişti. </st><st c="10403">Camille’in kasının yırtıldığını hissedince de aynı şekilde tiksindi. </st><st c="10472">Sağ kalça aniden esnedi ve Yoshima’nın her zamanki ağırbaşlı yüz ifadesi dahi bir an için memnuniyetsizliğini ele verdi. </st><st c="10593">Fakat genital organları tamamen gözler önüne sermenin başka bir yolu yoktu ve Maura şüphelerini bir an önce doğrulamak için sabırsızlanıyordu.   </st></p>
			<p><st c="10736">Her iki bacağı da dışa doğru ayırdılar ve Yoshima perine bölgesine ışık tuttu. </st><st c="10815">Vajinal kanalda kan birikmişti; Maura daha önce bunun normal âdet kanaması olduğunu varsayabilirdi. </st><st c="10915">Fakat şimdi gördüğü manzara karşısında buz kesti. </st><st c="10965">Uzanıp bir sargı bezi aldı ve alttaki mukozayı ortaya çıkarmak için kanı usulca sildi.   </st></p>
			<p><st c="11052">“Saat altı yönünde ikinci derece bir vajinal yırtık var” dedi.   </st></p>
			<p><st c="11115">“Doku örneği almak ister misiniz?”   </st></p>
			<p><st c="11150">“Evet. </st><st c="11157">Bir de blok rezeksiyonu yapmamız gerekecek.”   </st></p>
			<p><st c="11202">Frost, “Neler oluyor?” diye sordu.   </st></p>
			<p><st c="11237">Maura ona baktı. </st><st c="11254">“Bunu çok sık yapmam ama pelvik bölgedeki organları bütün halinde dışarı çıkaracağım. </st><st c="11340">Pubik kemiği kesip her şeyi alacağım.”   </st></p>
			<p><st c="11379">“Sence cinsel saldırıya mı uğramış?”   </st></p>
			<p><st c="11416">Maura Frost’a cevap vermedi. </st><st c="11445">Malzemelerin bulunduğu tepsinin yanına gidip eline bir neşter aldı. </st><st c="11513">Y kesiğini atmak üzere gövdeye yanaştı. </st><st c="11553">İnterkom vızıldadı. </st><st c="11573">Louise hoparlörden, “Dr. </st><st c="11598">Isles?” diye seslendi.   </st></p>
			<p><st c="11621"> “Evet?”   </st></p>
			<p><st c="11629">“Birinci hatta bekleyen bir aramanız var. </st><st c="11671">Yine aynı kuruluştan, One Earth’ten Dr. </st><st c="11711">Victor Banks arıyor.”   </st></p>
			<p><st c="11733">Maura neşteri sımsıkı tutarak, olduğu yerde donup kaldı. </st><st c="11790">Neşterin ucu cesede değmek üzereydi.   </st></p>
			<p><st c="11827">Louise tekrar, “Dr. </st><st c="11847">Isles?” diye seslendi.   </st></p>
			<p><st c="11870">“Müsait değilim.”   </st></p>
			<p><st c="11888">“Ona daha sonra arayacağınızı söyleyeyim mi?”   </st></p>
			<p><st c="11934">“Hayır.”   </st></p>
			<p><st c="11943">“Bugün üçüncü kez arıyor. </st><st c="11969">Size evinizden ulaşıp ulaşamayacağını sordu.”   </st></p>
			<p><st c="12015">“</st><span><st c="12016">Sakın</st></span><st c="12021"> ona ev telefonumu verme.” Maura’nın sesi niyet ettiğinden daha sert çıktı. </st><st c="12097">Yoshima’nın dönüp kendisine baktığını gördü. </st><st c="12142">Frost ile Rizzoli’nin gözlerinin de üstünde olduğunu fark etti. </st><st c="12206">Bir nefes aldı ve daha sakince, “Dr. </st><st c="12243">Banks’e müsait olmadığımı söyle. </st><st c="12276">Ve aramaya son verinceye kadar bunu söylemeye devam et” dedi.   </st></p>
			<p><st c="12338">Bir sessizlik oldu. </st><st c="12358">Louise nihayet, “Tabii Dr. </st><st c="12385">Isles” diye cevap verdi. </st><st c="12410">Sesi, bu konuşma yüzünden biraz sarsılmış gibi geliyordu. </st><st c="12468">Maura onunla ilk kez bu kadar sert konuşmuştu ve bu meseleyi tatlıya bağlayıp hasarı onarmanın bir yolunu bulması gerekecekti. </st><st c="12595">Louise ile yaptıkları konuşma yüzünden afallamıştı. </st><st c="12647">Camille Maginnes’in gövdesine baktı ve önündeki işe odaklanmaya çalıştı. </st><st c="12720">Ama zihni dağınıktı ve neşteri tutarken eli titriyordu.   </st></p>
			<p><st c="12776">Bunu diğerleri de görebiliyordu.   </st></p>
			<p><st c="12809">Rizzoli, “One Earth neden canını sıkıyor?” diye sordu. </st><st c="12864">“Bağış toplamak için sana baskı mı yapıyorlar?”   </st></p>
			<p><st c="12912">“Bunun One Earth’le hiçbir ilgisi yok.”   </st></p>
			<p><st c="12952">Rizzoli, “O halde sorun nedir?” diye ısrar etti. </st><st c="13001">“Bu adam seni rahatsız mı ediyor?”   </st></p>
			<p><st c="13036">“Sadece başımdan savmaya çalıştığım biri.”   </st></p>
			<p><st c="13079">“Anlaşılan oldukça ısrarcı.”   </st></p>
			<p><st c="13108">“Hem de nasıl.”   </st></p>
			<p><st c="13124">“Yakandan düşmesini sağlamamı ister misin? </st><st c="13167">Ona haddini bildirmemi?”   </st></p>
			<p><st c="13192">Rizzoli bunu yalnızca polis kimliğiyle değil, baskıcı erkeklere tahammül edemeyen bir kadın olarak söylüyordu.   </st></p>
			<p><st c="13303">“Bu kişisel bir mesele” dedi Maura.   </st></p>
			<p><st c="13339">“Yardıma ihtiyacın olursa, tek yapman gereken bana söylemek.”   </st></p>
			<p><st c="13401">“Teşekkür ederim ama onunla başa çıkabilirim.” Victor Banks konusunu bir an önce kapatmaktan başka bir şey istemeyen Maura, neşteri Camille’in tenine bastırdı. </st><st c="13561">Derin bir nefes aldı ve ceset kokusunun bile Victor’un adını anmaktan daha az rahatsızlık vermesini ironik buldu. </st><st c="13675">Yaşayanlar ona ölülerden çok daha fazla eziyet ediyorlardı. </st><st c="13735">Morgdayken kimse onu incitmiyor ya da aldatmıyordu. </st><st c="13787">Burada kontrol onun elindeydi.   </st></p>
			<p><st c="13818">Rizzoli herkesin aklındaki soruyu sorarak, “Peki kim bu adam?” dedi. </st><st c="13887">Maura bu soruya er ya da geç cevap vermek zorunda kalacaktı.   </st></p>
			<p><st c="13948">Maura neşteri cesede batırdı ve derinin beyaz bir perde gibi aralanmasını izledi. </st><st c="14030">“Eski kocam” dedi.   </st></p>
			<p>  </p>
			<p><st c="14049">Maura Y kesiğini attıktan sonra, solgun deri parçalarını dışa doğru kıvırdı. </st><st c="14126">Yoshima sıradan bir budama makası kullanarak kaburgaları kestikten sonra kaburgaların ve göğüs kemiğinin bitimindeki üçgeni havaya kaldırınca ortaya normal bir kalp, akciğerler, sağlıklı bir karaciğer, dalak ve pankreas çıktı. </st><st c="14353">Bunlar ne alkol ne de tütün kullanan ve damarları daralıp tıkanacak kadar uzun yaşamamış genç bir kadının temiz ve sağlıklı organlarıydı. </st><st c="14491">Maura organları çıkarıp metal bir çanağa koyduktan sonra süratle bir sonraki hedefini uygulamaya, yani pelvik organları incelemeye koyuldu.   </st></p>
			<p><st c="14631">Pelvik blok rezeksiyonu genellikle ölümcül tecavüz vakalarında başvurduğu bir işlemdi çünkü çıkarılan organların genel otopsinin elvermediği kadar detaylıca parçalara ayrılmasını sağlıyordu. </st><st c="14822">Pelvik bölgenin boşaltılması pek de hoş bir yöntem değildi. </st><st c="14882">Yoshima ile pubik kemiği kesmeye başladıklarında Frost’un başını çevirmesine hiç şaşırmadı. </st><st c="14974">Fakat Rizzoli de masadan uzaklaştı. </st><st c="15010">Artık kimse Maura’nın eski kocasından gelen telefonlardan bahsetmiyor ya da kişisel detaylar vermesi için onu sıkıştırmıyordu. </st><st c="15137">Otopsi birdenbire sohbet havasından çıkarak tüyler ürpertici bir hal almıştı ve Maura bundan tam aksi şekilde etkilenerek rahatlamıştı.   </st></p>
			<p><st c="15273">Bütün pelvik organlarını, dış genitalleri ve pubik kemiğini yerinden çıkarıp bir kesme tahtasına koydu. </st><st c="15377">Rahmi parçalara ayırmadan önce, sırf görünüşüne bakarak, korkularının doğru çıktığını anladı. </st><st c="15471">Organ olması gerektiğinden daha büyüktü; tepesi pubik kemiği hizasının epey yukarısındaydı ve duvarları süngerimsiydi. </st><st c="15590">Maura rahmi keserek, hâlâ kalın ve kanlı iç zarı gözler önüne serdi.   </st></p>
			<p><st c="15659">Başını kaldırıp Rizzoli’ye baktı. </st><st c="15693">“Bu kadın geçen hafta herhangi bir zaman aralığında manastırdan dışarı çıkmış mı?” diye sordu sertçe.   </st></p>
			<p><st c="15795">“Camille en son mart ayında, Cape Cod’daki ailesini ziyaret etmek üzere manastırdan ayrılmış. </st><st c="15889">Mary Clement bana böyle söyledi.”   </st></p>
			<p><st c="15923">“O halde yerleşkeyi aramalısınız. </st><st c="15957">Derhal.”   </st></p>
			<p><st c="15966">“Ama neden? </st><st c="15978">Ne arıyoruz?”   </st></p>
			<p><st c="15992">“Yeni doğan bir bebek.”  </st></p>
			<p><st c="16016">Bu cevap Rizzoli’nin yüzüne bir yumruk gibi indi. </st><st c="16066">Benzi solmuş bir halde Maura’ya baktı. </st><st c="16105">Sonra bakışlarını masada yatan Camille Maginnes’in bedenine çevirdi. </st><st c="16174">“Ama... </st><st c="16182">o bir rahibeydi.”   </st></p>
			<p><st c="16200">Maura, “Evet” dedi. </st><st c="16220">“Yakınlarda doğum yapmış bir rahibe.”   </st></p>
		</div>
	<div id="charCountTotal" value="16258"></div></body>
</html>
