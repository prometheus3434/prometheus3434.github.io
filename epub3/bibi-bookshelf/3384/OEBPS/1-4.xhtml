<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-4</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-4" xml:lang="tr-TR">
		<div>
			<p>  </p>
			<p id="_idParaDest-4" xml:lang="en-GB"><st c="0">2  </st></p>
			<p><st c="2">Şimdiye kadar çoktan yere düşüp buzlara gömülen olay yeri bandının üstüne basarak şapelden çıktılar. </st><st c="103">Geçitten inerlerken rüzgâr paltolarının eteklerini havalandırdı ve yüzlerine kırbaç gibi çarptı; olanca şiddetiyle yağan asi kar tanelerinden korunmak için gözlerini kıstılar. </st><st c="279">Kasvetli girişe vardıklarında, Maura uyuşmuş yüzüne çarpan belli belirsiz bir sıcaklık hissetti. </st><st c="376">Burnuna yumurta, eski boya ile etrafa toz yayan, eski bir ısıtma sisteminin köhne kokusu geldi.   </st></p>
			<p><st c="472">Tabak çanak sesleri onları loş bir koridorla ortamın ahengini bozan bir floresan ışıkla cascavlak aydınlatılmış bir odaya yöneltti. </st><st c="604">İçerisini sert ve nahoş bir biçimde aydınlatan ışık, eski püskü bir yemek masasının etrafında oturan rahibelerin yüzlerindeki derin çizgileri vurguluyordu. </st><st c="760">Masada on üç rahibe vardı; uğursuz bir sayı. </st><st c="805">Rahibeler dikkatlerini üzerinde gösterişli çiçek desenleri olan kare kumaşlara, ipek kurdelelere ve içinde kurutulmuş lavantalarla gül yaprakları bulunan tepsilere vermişlerdi. </st><st c="982">Maura romatizmalı ellerin kurutulmuş bitkileri poşetlere doldurup etrafına kurdele sarışını izlerken, el işi zamanı, diye düşündü. </st><st c="1113">Rahibelerden biri, tekerlekli sandalyesine yığılmış gibi oturuyordu. </st><st c="1182">Bir yana kaykılmış, kol dayanağını sol eliyle pençe gibi sıkarak kavramış ve yüz derisi kısmen eriyen bir maske gibi sarkmıştı. </st><st c="1310">Tüm bunlar, geçirdiği felcin acımasız sonuçlarıydı. </st><st c="1362">Yine de kapıda beliren iki yabancıyı en önce o fark etti ve inledi. </st><st c="1430">Diğer rahibeler başlarını kaldırıp Maura ile Rizzoli’ye döndüler.   </st></p>
			<p><st c="1496">Maura onların buruşmuş yüzlerine bakınca, kırılganlıkları karşısında irkildi. </st><st c="1574">Bunlar genç kızlığından hatırladığı, otoriteyi temsil eden katı suretler değildi; ona şaşkınlıkla bakıyorlar ve bu trajedi hakkındaki cevaplarını duymayı bekliyorlardı. </st><st c="1743">Maura yeni rolünden huzursuzluk duydu; tıpkı büyümüş bir çocuğun, anne ve babasıyla rolleri değiştiklerini ilk kez fark ettiği zaman huzursuzlandığı gibi.   </st></p>
			<p><st c="1898">Rizzoli, “Biri bana Dedektif Frost’un nerede olduğunu söyleyebilir mi?” diye sordu.   </st></p>
			<p><st c="1982">Sorusuna bitişikteki mutfaktan çıkan ve bir tepsi dolusu temiz kahve fincanıyla tabaklarını taşıyan, bezgin görünümlü bir kadın cevap verdi. </st><st c="2123">Üzerinde yağ lekeleri olan soluk mavi bir tulum giymişti ve sol elini kaplayan bulaşık suyunun köpükleri arasında ufacık bir elmas parlıyordu. </st><st c="2266">Kadın rahibe değildi ama papazlık konutunda çalışıyordu ve her zamankinden daha düşkün görünen bu topluluğun bakımını üstlenmişti.   </st></p>
			<p><st c="2397">“Hâlâ başrahibeyle konuşuyor” dedi. </st><st c="2433">Başıyla kapı ağzını işaret ederken kumral saçlarının bir tutamı yerinden çıkarak, kırışmış alnına düştü. </st><st c="2538">“Ofisi koridorun sonunda.”   </st></p>
			<p><st c="2565">Rizzoli başıyla onayladı. </st><st c="2591">“Yolu biliyorum.”   </st></p>
			<p><st c="2609">Bunun üzerine parlak ışıklı odayı terk edip koridorda yürümeye devam ettiler. </st><st c="2687">Maura serin bir esintinin varlığını hissetti; sanki yanından az önce bir hayalet geçmişti. </st><st c="2778">Maura ölümden sonra yaşama inanmıyordu ama yakın zamanda ölenlerin ayak izlerini takip ederken, bazen bu dünyadan göçüp gittikten sonra geride bir iz ya da onu izleyenlerin sezebileceği belli belirsiz bir enerji bırakıp bırakmadıklarını merak ediyordu.   </st></p>
			<p><st c="3031">Rizzoli başrahibenin kapısını çaldı, titrek bir ses, “Girin” dedi.   </st></p>
			<p><st c="3098">Maura içeri girince, burnuna bir parfüm kadar hoş kokan kahvenin aroması geldi. </st><st c="3178">Koyu renkli ahşap paneller ve meşe çalışma masasının arkasındaki duvarda asılı duran basit bir çarmıh gözüne çarptı. </st><st c="3295">Masanın ardında, gözlüğünün kalın camları yüzünden mavi gözleri iyice irileşen kambur bir rahibe oturuyordu. </st><st c="3404">O da yemek masasının etrafında oturan rahibeler kadar yaşlıydı ve gözlüğü o kadar ağır görünüyordu ki yüzünün masaya düşmesine ramak kalmıştı. </st><st c="3547">Ama o kalın camların ardındaki gözler hem tetikteydi hem de zekâ pırıltılarıyla doluydu.   </st></p>
			<p><st c="3636">Rizzoli’nin ortağı Barry Frost derhal kahve fincanını bıraktı ve kibarlığından ayağa kalktı. </st><st c="3729">Frost herkesin kardeşi gibiydi; cinayet masasında görevli olan polislerin içinde bir sorgu odasına girip şüpheliyi en iyi dostu olduğuna inandırabilen tek kişiydi. </st><st c="3893">Ayrıca ele avuca sığmayan Rizzoli’yle çalışmakta sakınca görmeyen tek kişi de oydu. </st><st c="3977">Frost’un kahve fincanına dik dik bakan Rizzoli’nin, kendisi şapelde titrerken ortağının bu sıcak odada rahat rahat oturmasına içerlediğine hiç şüphe yoktu.   </st></p>
			<p><st c="4133">Frost, “Muhterem Rahibe, bu Adli Tıp Kurumu’ndan Dr. </st><st c="4186">Isles. </st><st c="4193">Doktor, bu da Rahibe Mary Clement” dedi.   </st></p>
			<p><st c="4234">Maura başrahibeyle tokalaşmak için elini uzattı. </st><st c="4283">Kadının eli eğri büğrüydü; teni ise kemiklerini örten kuru bir kâğıt gibiydi. </st><st c="4361">Maura kadının elini sıkarken, siyah elbisesinin kolundan dışarı çıkan bej renkli bir manşet daha gördü. </st><st c="4465">Demek ki rahibeler bu kadar soğuk bir binaya bu şekilde katlanabiliyorlardı. </st><st c="4542">Başrahibe yünlü cüppesinin altına uzun kollu bir iç çamaşırı giymişti.   </st></p>
			<p><st c="4613">Başrahibe bozuk mavi gözleriyle, kalın camlarının ardından Maura’ya baktı. </st><st c="4688">“Adli Tıp Kurumu mu? </st><st c="4709">Yani bu doktor olduğunuz anlamına mı geliyor?”   </st></p>
			<p><st c="4756">“Evet. </st><st c="4763">Ben patoloğum.”   </st></p>
			<p><st c="4779">“Ölüm sebeplerini mi araştırıyorsunuz?”   </st></p>
			<p><st c="4819">“Doğru.”  </st></p>
			<p><st c="4828">Başrahibe bir sonraki soru için cesaret toplarcasına duraksadı. </st><st c="4892">“Peki şapele girdiniz mi? </st><st c="4918">Onu gördünüz mü?..”   </st></p>
			<p><st c="4938">Maura başıyla onayladı. </st><st c="4962">Geleceğini bildiği soruyu kestirip atmak istiyordu ama bir rahibeye kabalık edemezdi. </st><st c="5048">Kırk yaşına geldiği halde, bu siyah cüppe hâlâ gözünü korkutuyordu.   </st></p>
			<p><st c="5116">“Peki o...” Mary Clement’in sesi alçalarak fısıltıya dönüştü. </st><st c="5178">“Rahibe Camille çok acı çekmiş mi?”   </st></p>
			<p><st c="5214">“Korkarım buna henüz cevap veremem. </st><st c="5250">Yani... </st><st c="5258">incelememi bitirene kadar.” Aslında otopsiyi kastediyordu ama bu sözcüğün Mary Clement’in korunaklı kulaklarına fazla soğuk ve klinik geleceğini düşünmüştü. </st><st c="5415">Hem korkunç gerçeği açıklamak da istemiyordu. </st><st c="5461">Aslında Camille’e neler olduğu hakkında gayet net bir fikri vardı. </st><st c="5528">Birisi şapelde genç kadının karşısına çıkmıştı. </st><st c="5576">Camille korku içinde koridorda koşarken peşinden gitmiş ve beyaz başlığına asılmıştı. </st><st c="5662">Saldırganın darbeleri Camille’in kafatasını örseledikçe kanı banklara sıçramış ama kadın yine de sendeleyerek ilerlemeye devam etmişti; ta ki tökezleyip saldırganın önünde diz çökene dek. </st><st c="5850">Saldırgan o zaman bile durmamıştı. </st><st c="5885">O zaman bile darbeler savurmaya, Camille’in kafatasını bir yumurtanın kabuğunu kırarcasına parçalamaya devam etmişti.   </st></p>
			<p><st c="6003">Maura Mary Clement’le göz göze gelmekten kaçınarak, bakışlarını masanın arkasındaki çarmıha çevirdi fakat bu görkemli sembol de artık ona huzur vermekten çok uzaktı.   </st></p>
			<p><st c="6169">Rizzoli araya girerek, “Henüz kurbanların yatak odalarını görmedik” dedi. </st><st c="6243">Aklında hep iş vardı; sadece bir sonraki adımda ne yapılması gerektiğine odaklanıyordu.   </st></p>
			<p><st c="6331">Mary Clement gözlerini kırpıştırarak gözyaşlarına engel olmaya çalıştı. </st><st c="6403">“Evet. </st><st c="6410">Ben de Dedektif Frost’u yukarı kattaki odalarına götürmek üzereydim” dedi.   </st></p>
			<p><st c="6485">Rizzoli başıyla onayladı. </st><st c="6511">“Siz ne zaman hazır olursanız gidebiliriz.”   </st></p>
			<p><st c="6555">* * *  </st></p>
			<p><st c="6561">Başrahibe, sadece vitraylı bir camdan sızan gün ışığının aydınlattığı merdivenden yukarı çıkmaya başladı. </st><st c="6667">Bol ışıklı günlerde, güneş ışınları duvarları zengin bir renk yelpazesiyle donatıyor olsa gerekti ama bu tipik kış sabahında, grinin tonlarına bürünen duvarlar kasvetli görünüyordu.   </st></p>
			<p><st c="6849">“Yukarı kattaki odalar çoğunlukla boş.” Merdiveni yavaşça tırmanan ve kendini adım adım yukarıya çekercesine tırabzana asılan Mary Clement, “Yıllar içinde rahibeleri birer birer aşağıya taşıdık” dedi. </st><st c="7050">Maura onun her an gerisingeri yuvarlanmasını beklediğinden hemen arkasında duruyordu ve başrahibenin her sendeleyişinde ve duraksayışında tedirgin oluyordu. </st><st c="7207">“Rahibe Jacinta’nın dizleri bugünlerde pek iyi durumda olmadığı için kendisi de aşağı katta yer alan bir odaya geçecek. </st><st c="7327">Rahibe Helen de nefes almakta güçlük çekiyor. </st><st c="7373">Geriye o kadar az kişi kaldık ki...”   </st></p>
			<p><st c="7410">“Burası sürekli bakımlı tutmak için epey büyük bir bina” dedi Maura.   </st></p>
			<p><st c="7479">“Ve de eski.” Başrahibe durup soluklandı. </st><st c="7521">Sonra hüzünle gülerek, “Tıpkı bizim gibi yaşlı. </st><st c="7569">Ve çok masraflı. </st><st c="7586">Satmak zorunda kalacağımızı sanıyorduk ama Tanrı burayı elimizde tutabilmemiz için bir yol gösterdi” diye ekledi.   </st></p>
			<p><st c="7700">“Nasıl?”   </st></p>
			<p><st c="7709">“Geçen sene bir bağışçı geldi. </st><st c="7740">Artık tadilatlara başladık. </st><st c="7768">Çatıdaki kiremitler yeni ve tavan arasına da izolasyon yaptırdık. </st><st c="7834">Sırada ısıtma sistemini yenilemek var.” Mary Clement Maura’ya baktı. </st><st c="7903">“İster inanın ister inanmayın ama bu bina bir yıl öncesine kıyasla oldukça konforlu bir yer sayılır.”   </st></p>
			<p><st c="8005">Başrahibe derin bir nefes aldı ve tespihinin boncukları şıkırdayarak, basamakları çıkmaya devam etti. </st><st c="8107">“Eskiden burada kırk beş kişiydik. </st><st c="8142">Graystones’a ilk geldiğimde, bütün odaları doldurmuştuk. </st><st c="8199">Her iki kanadı da. </st><st c="8218">Ama şimdi yaşlı bir cemaatiz.”   </st></p>
			<p><st c="8249">Maura, “Buraya ne zaman geldiniz, Muhterem Rahibe?” diye sordu.   </st></p>
			<p><st c="8313">“On sekiz yaşımdayken rahibe adayı olarak geldim. </st><st c="8363">Benimle evlenmek isteyen genç bir adam vardı. </st><st c="8409">Korkarım ki onu Tanrı uğruna geri çevirince gururu fena halde incindi.” Başrahibe merdivende durup geriye baktı. </st><st c="8522">Maura baş örtüsünün altında bombe yapan işitme cihazını ilk kez fark etti. </st><st c="8597">“Herhalde beni asla o şekilde düşünemiyorsunuz, değil mi Dr. </st><st c="8658">Isles? </st><st c="8665">Yani bir zamanlar o kadar genç olduğuma inanabiliyor musunuz?”   </st></p>
			<p><st c="8728">Haklıydı, Maura bu konuda zorlanıyordu. </st><st c="8768">Kırık dökük bir yadigârı çağrıştıran Mary Clement’i başka şekilde hayal edemiyordu. </st><st c="8852">Hele erkeklerin peşinde koştuğu, arzulanan bir kadın olabileceğini hiç düşünemiyordu.   </st></p>
			<p><st c="8938">Basamakların sonuna geldiklerinde önlerine uzun bir koridor çıktı. </st><st c="9005">Burası daha sıcaktı, hatta sevimli bile sayılırdı; alçak ve koyu renk tavanlar ısıyı hapsetmişti. </st><st c="9103">Açıkta duran kirişler en az yüz yıllık gibi görünüyordu. </st><st c="9160">Başrahibe ikinci kapıya doğru yürüdü, elini kapı tokmağına koyup duraksadı. </st><st c="9236">Sonunda tokmağı çevirdi, kapı açıldı ve içerideki gri ışık yüzüne yansıdı. </st><st c="9311">“Burası Rahibe Ursula’nın odası” dedi usulca.   </st></p>
			<p><st c="9357">İçerisi herkesi alacak kadar geniş değildi. </st><st c="9401">Frost ile Rizzoli içeri girdiler ama Maura kapının yanında kaldı ve bakışları kitaplarla dolu raflardan, yerlerini çok seven Afrika menekşeleriyle dolu saksılara kaydı. </st><st c="9570">Penceresinde bölmeler, alçak tavanında kirişler bulunan bu odanın Ortaçağ’ı çağrıştıran bir yanı vardı; bir âlime ait, sade bir yatak, şifoniyer, masa ve sandalyesi olan bir tavan arası odası.   </st></p>
			<p><st c="9763">Rizzoli düzgünce kenarlara sıkıştırılan örtüye bakıp, “Yatağı yapılmış” dedi.   </st></p>
			<p><st c="9841">Mary Clement, “Yatağı bu sabah böyle bulduk” diye cevap verdi.   </st></p>
			<p><st c="9904">“Yani dün gece uyumamış mı?”   </st></p>
			<p><st c="9933">“Erken kalkması daha olası. </st><st c="9961">Genellikle erken kalkar.”   </st></p>
			<p><st c="9987">“Ne kadar erken?”   </st></p>
			<p><st c="10005">“Çoğu zaman övgü duasından önce kalkar.”   </st></p>
			<p><st c="10046">Frost, “Övgü duası mı?” diye sordu.   </st></p>
			<p><st c="10082">“Saat yedideki sabah duamız. </st><st c="10111">Geçtiğimiz yaz boyunca hep erkenden bahçeye çıktı. </st><st c="10162">Bahçeyle uğraşmayı çok sever.”   </st></p>
			<p><st c="10193">Rizzoli, “Peki ya kışın?” diye sordu. </st><st c="10231">“Acaba sabahın o kadar erken saatinde ne yapıyordu?”  </st></p>
			<p><st c="10284">“Mevsim ne olursa olsun, elinden hâlâ iş gelenler için her zaman yapılacak bir şey vardır. </st><st c="10375">Ama artık rahibelerin çoğu kırılgan durumda. </st><st c="10420">Bu yıl yemeklerimizi hazırlaması için Bayan Otis’i işe almak zorunda kaldık. </st><st c="10497">Onun yardımı olduğu halde, diğer işlere zar zor yetişiyoruz.”   </st></p>
			<p><st c="10559">Rizzoli dolabın kapağını açtı. </st><st c="10590">İçinde siyah ve kahve tonlarında sade giysiler asılıydı. </st><st c="10647">Hiçbir renk ya da süsleme göze çarpmıyordu. </st><st c="10691">Bu en önemli uğraşı Tanrı olan ve giysilerinin modelini onun hizmetine uyacak şekilde seçen bir kadının dolabıydı.   </st></p>
			<p><st c="10806">Rizzoli, “Bütün giysileri bunlar mı? </st><st c="10843">Bu dolapta gördüklerim mi?” diye sordu.   </st></p>
			<p><st c="10883">“Cemaate katılırken fakirlik yemini ederiz.”   </st></p>
			<p><st c="10928">“Bu sahip olduğunuz her şeyden vazgeçtiğiniz anlamına mı geliyor?”  </st></p>
			<p><st c="10995">Mary Clement az önce saçma bir soru soran bir çocuğa cevap verircesine, sabırla gülümsedi. </st><st c="11086">“Bu o kadar da zor değil dedektif. </st><st c="11121">Kitaplarımızı ve birkaç parça kişisel eşyayı saklıyoruz. </st><st c="11178">Gördüğünüz gibi, Rahibe Ursula Afrika menekşelerine bayılıyor. </st><st c="11241">Ama evet, buraya gelirken neredeyse her şeyi geride bırakıyoruz. </st><st c="11306">Burası bir tefekkür cemaati ve dış dünyadaki meşgaleleri hoş karşılamıyoruz.”   </st></p>
			<p><st c="11384">“Affedersiniz, Muhterem Rahibe” dedi Frost. </st><st c="11428">“Ben Katolik olmadığım için bu tabirin anlamını bilmiyorum. </st><st c="11488">Tefekkür cemaati ne demek?”   </st></p>
			<p><st c="11516">Frost sorusunu oldukça saygılı bir biçimde dile getirmişti ve Mary Clement Rizzoli’ye uygun gördüğünden çok daha sıcak bir gülümsemeyle onu ödüllendirdi. </st><st c="11670">“Tefekkür eden, derin düşüncelere daldığı bir yaşam sürer. </st><st c="11729">Hayatını duaya, ibadete ve meditasyona adar. </st><st c="11774">Bu yüzden bu duvarların ardına çekiliriz. </st><st c="11816">Ziyaretçileri bu yüzden geri çeviririz. </st><st c="11856">İnziva bizim için bir konfordur.”   </st></p>
			<p><st c="11890">Rizzoli, “Peki ya birisi kuralları çiğnerse?” diye sordu. </st><st c="11948">“Onu kovar mısınız?”   </st></p>
			<p><st c="11969">Rizzoli’nin soruyu böyle doğrudan dile getirmesi üzerine, Maura Frost’un yüzünü buruşturduğunu gördü.   </st></p>
			<p><st c="12071">“Kurallarımız özgür iradeye tabidir” dedi Mary Clement. </st><st c="12127">“Onlara uyuyoruz çünkü bunu istiyoruz.”   </st></p>
			<p><st c="12167"> “Ama ara sıra, bir sabah uyandığında, ‘Canım plaja gitmek istiyor’ diyen bir rahibe olmalı.”   </st></p>
			<p><st c="12260">“Bu hiç olmadı.”   </st></p>
			<p><st c="12277">“Ama olması gerek. </st><st c="12296">Onlar da insan.”   </st></p>
			<p><st c="12313">“Olmadığını söyledim.”   </st></p>
			<p><st c="12336">“Kimse kuralları çiğnemiyor mu? </st><st c="12368">Hiç kaçan olmuyor mu?”   </st></p>
			<p><st c="12391">“Manastırdan ayrılmamıza gerek yok ki. </st><st c="12430">Malzemelerimizi Bayan Otis alıyor. </st><st c="12465">Ruhsal ihtiyaçlarımızla da Peder Brophy ilgileniyor.”   </st></p>
			<p><st c="12519">“Peki mektup yazıyor musunuz? </st><st c="12549">Ya da telefon kullanıyor musunuz? </st><st c="12583">Yüksek güvenlikli hapishanelerde bile ara sıra telefon etmenize izin verilir.”  </st></p>
			<p><st c="12662">Frost yüzünde acıklı bir ifadeyle, başını iki yana sallıyordu.   </st></p>
			<p><st c="12725">“Burada acil durumlar için bir telefonumuz var” dedi Mary Clement.  </st></p>
			<p><st c="12792">“Bu telefonu herkes kullanabilir mi?”   </st></p>
			<p><st c="12830">“Neden kullanmak istesinler ki?”   </st></p>
			<p><st c="12863">“Peki ya gelen postalar? </st><st c="12888">Dışarıdan mektup alabiliyor musunuz?”   </st></p>
			<p><st c="12926">“Bazılarımız posta kabul etmemeyi tercih ediyor.”   </st></p>
			<p><st c="12976">“Peki ya mektup göndermek isterseniz?”   </st></p>
			<p><st c="13015">“Kime?”   </st></p>
			<p><st c="13023">“Bir önemi var mı?”Mary Clement’in kaskatı kesilen yüzünde gergin ve Tanrım bana sabır ver, diyen bir gülümseme belirdi. </st><st c="13144">“Daha önce de söylediğim gibi dedektif. </st><st c="13184">Bizler mahkûm değiliz. </st><st c="13207">Bu şekilde yaşamayı seçiyoruz. </st><st c="13238">Bu kurallara uymak istemeyenler gidebilirler.”   </st></p>
			<p><st c="13285">“Ama dış dünyada ne yapabilirler ki?”   </st></p>
			<p><st c="13323">“Anlaşılan dış dünya hakkında hiçbir şey bilmediğimizi sanıyorsunuz. </st><st c="13392">Fakat bazı rahibeler okullarda veya hastanelerde hizmet vermişler.”   </st></p>
			<p><st c="13460">“Kapalı bir cemaatten ayrılmanın mümkün olmadığını sanırdım.”   </st></p>
			<p><st c="13522">“Bazen, Tanrı bu duvarların dışındaki işlerle ilgilenmemizi ister. </st><st c="13589">Birkaç yıl önce, Rahibe Ursula yurtdışında hizmet etmesini isteyen Tanrı’nın çağrısını duydu ve manastırdan ayrılmasına, yani yeminlerini tutması şartıyla, dışarıda yaşamasına izin verildi.”   </st></p>
			<p><st c="13780">“Ama geri geldi.”   </st></p>
			<p><st c="13798">“Geçen sene.”   </st></p>
			<p><st c="13812">“Dışarıdaki dünyadan hoşlanmamış mı?”  </st></p>
			<p><st c="13850">“Hindistan’daki görevi hiç kolay değildi. </st><st c="13892">Ayrıca şiddete maruz kaldı; yaşadığı köye bir terör saldırısı düzenlendi. </st><st c="13966">İşte o zaman yanımıza döndü. </st><st c="13995">Burada kendini tekrar güvende hissedebildi.”   </st></p>
			<p><st c="14040">“Dönebileceği bir ailesi ve evi yok muydu?”   </st></p>
			<p><st c="14084">“En yakın akrabası, iki yıl önce ölen erkek kardeşiydi. </st><st c="14140">Artık ailesi biziz ve evi de Graystones. </st><st c="14181">Siz de dış dünyadan sıkıldığınızda ve rahatlamaya ihtiyaç duyduğunuzda eve gitmez misiniz dedektif?”   </st></p>
			<p><st c="14282">Başrahibe sorusunu usulca yöneltti ama cevap Rizzoli’yi huzursuz etmişe benziyordu. </st><st c="14366">Bakışları çarmıhın asılı durduğu duvara çevrildi ve aynı hızla başka bir yere kaydı.   </st></p>
			<p><st c="14451">“Muhterem Rahibe?”   </st></p>
			<p><st c="14470">Üzerinde yağ lekeleri olan mavi tulumlu kadın koridorda dikilmiş, donuk ve meraksız gözlerle içerisini süzüyordu. </st><st c="14584">Atkuyruğundan kurtulan birkaç kumral saç tutamı serbestçe kemikli yüzüne düşüyordu. </st><st c="14668">“Peder Brophy muhabirlerle görüşmek üzere geleceğini söyledi. </st><st c="14730">Fakat o kadar çok kişi arıyor ki Rahibe Isabel telefonu prizden çekti. </st><st c="14801">Arayanlara ne söyleyeceğini bilmiyor.”   </st></p>
			<p><st c="14840">“Hemen geliyorum, Bayan Otis.” Başrahibe Rizzoli’ye döndü. </st><st c="14899">“Gördüğünüz gibi, işimiz başımızdan aşkın. </st><st c="14942">Lütfen burada istediğiniz kadar kalın. </st><st c="14981">Ben aşağıda olacağım.”   </st></p>
			<p><st c="15004">“Gitmeden önce” dedi Rizzoli, “Hangi odanın Rahibe Camille’e ait olduğunu söyler misiniz?”   </st></p>
			<p><st c="15095">“Dördüncü kapı.”   </st></p>
			<p><st c="15112">“Peki kilitli değil mi?”   </st></p>
			<p><st c="15137">Mary Clement, “Bu kapılarda kilit yoktur” dedi. </st><st c="15185">“Hiçbir zaman olmadı.”   </st></p>
			<p>  </p>
			<p><st c="15208">Maura’nın Rahibe Camille’in odasına girer girmez fark ettiği ilk şey, burnuna çarpan çamaşır suyu ve sabun kokusu oldu. </st><st c="15328">Burada da Rahibe Ursula’nın odasındaki gibi avluya bakan bölmeli bir pencereyle alçak ve kirişli bir tavan göze çarpıyordu. </st><st c="15452">Fakat Rahibe Ursula’nın odasından yaşanmışlık izleri bulunduğu halde, Camille’in odası o kadar dip köşe temizlenip dezenfekte edilmişti ki her şey steril görünüyordu. </st><st c="15619">Beyaz badanalı duvarlar, yatağın karşısında asılı duran ahşap çarmıh dışında çıplaktı. </st><st c="15706">Camille her sabah uyandığında gördüğü ilk nesne olan bu çarmıh, odaklanmış varlığının sembolü olsa gerekti. </st><st c="15814">Burası bir tövbekârın odasıydı.   </st></p>
			<p><st c="15846">Maura yere baktı ve şevkle ovulan zeminin cilasının aşındığını, ahşap döşemenin renginin yer yer açıldığını gördü. </st><st c="15961">Genç ve kırılgan Camille’i dizlerinin üstünde, elinde çelik bir bulaşık teliyle yerleri kazırken gözünde canlandırdı. </st><st c="16079">Acaba hangi izleri silmeye çalışmıştı? </st><st c="16118">Yüz yıllık kalıntıları mı? </st><st c="16145">Kendisinden önce burada yaşayan bütün kadınların izlerini mi?   </st></p>
			<p><st c="16207">“Tanrım” dedi Rizzoli. </st><st c="16230">“Eğer temizlik imandan geliyorsa, bu kadın bir azizeymiş.”   </st></p>
			<p><st c="16289">Maura pencerenin yanında duran ve üzerinde açık bir kitap bulunan masaya doğru yürüdü. </st><span><st c="16376">İrlandalı Azize Brigid: Bir Biyografi</st></span><st c="16413">. Camille’in bu eski masada oturup kitap okuduğunu, pencereden süzülen ışığın narin yüz hatlarına vurduğunu hayal etti. </st><st c="16533">Camille’in sıcak günlerde beyaz başlığını çıkarıp çıkarmadığını ve burada oturup, pencereden esen rüzgârın kısacık kesilmiş sarı saçlarına değmesine izin verip vermediğini merak etti.   </st></p>
			<p><st c="16717">“Burada kan var” dedi Frost.   </st></p>
			<p><st c="16746">Maura arkasına döndü ve yatağın yanında ayakta duran Frost’un, dağınık yatak örtüsüne baktığını gördü.   </st></p>
			<p><st c="16849">Rizzoli yatak örtüsünü açınca, çarşaftaki parlak kan izleri ortaya çıktı.   </st></p>
			<p><st c="16923">Maura, “Bu âdet kanaması” deyince Frost utanarak başını çevirdi. </st><st c="16988">Kadınların vücut fonksiyonlarıyla ilgili detaylar söz konusu olduğunda, evli erkekler bile hassaslaşıyorlardı.   </st></p>
			<p><st c="17099">Duyulan çan sesi, Maura’nın bakışlarını tekrar pencereye çevirmesine neden oldu. </st><st c="17180">Binadan çıkan bir rahibenin kapıyı açmaya gittiğini gördü. </st><st c="17239">Üzerlerinde sarı renkli muşamba yağmurluklar olan dört ziyaretçi avluya girdi.   </st></p>
			<p><st c="17318">“Olay yeri ekibi geldi” dedi Maura.  </st></p>
			<p><st c="17354">Frost, “Ben aşağıya inip onları karşılayayım” deyip odadan çıktı.   </st></p>
			<p><st c="17420">Sulu sepken kar yağmaya devam ederek cama vuruyordu ve oluşan kırağı tabakası, Maura’nın aşağıdaki avluyu görmesini zorlaştırıyordu. </st><st c="17553">Maura Frost’un dışarı çıkışını ve olay yeri teknisyenlerini karşılamaya gidişini bulanık bir şekilde izledi. </st><st c="17662">Manastırın kutsallığını ihlal eden yeni ziyaretçiler vardı. </st><st c="17722">Ve duvarların ötesinde, içeri girmek için bekleyen başkaları da bulunuyordu. </st><st c="17799">Bir televizyon kanalı minibüsünün kapının önünden geçtiğini gördü; hiç şüphe yoktu ki kameralar kayıttaydı. </st><st c="17907">Nasıl olmuştu da ellerini bu kadar çabuk tutmuşlardı? </st><st c="17961">Ölümün kokusu bu kadar güçlü müydü?   </st></p>
			<p><st c="17997">Maura dönüp Rizzoli’ye baktı. </st><st c="18027">“Sen Katoliksin, Jane. </st><st c="18050">Öyle değil mi?”   </st></p>
			<p><st c="18066">Camille’in giysi dolabını karıştırmakta olan Rizzoli kıkırdadı. </st><st c="18130">“Ben mi? </st><st c="18139">Din eğitimimi yarım bıraktım.”   </st></p>
			<p><st c="18170">“İnanmaktan ne zaman vazgeçtin?”   </st></p>
			<p><st c="18203">“Aşağı yukarı Noel Baba’ya inanmaktan vazgeçtiğim sıralarda. </st><st c="18264">Konfirmasyon ayinim bile yapılmadı ve bu babamı hâlâ deli ediyor. </st><st c="18330">Tanrım, ne kadar sıkıcı bir dolap. </st><span><st c="18365">Bir bakalım, bugün siyah cüppemi mi giysem yoksa kahverengiyi mi?</st></span><st c="18430"> Neden aklı başında bir kız rahibe olmak istesin ki?”   </st></p>
			<p><st c="18484">“Bütün rahibeler cüppe giymezler. </st><st c="18518">Yani ikinci Vatikan Konseyi’nden beri.”   </st></p>
			<p><st c="18558">“Evet ama şu bekâret kuralı değişmedi. </st><st c="18597">Hayatının sonuna kadar hiç seks yapmadığını düşünsene.”   </st></p>
			<p><st c="18653">“Bilmem ki” dedi Maura. </st><st c="18677">“Aslında erkekleri düşünmeyi bırakmak rahatlatıcı olabilir.”   </st></p>
			<p><st c="18738">“Bunun mümkün olduğundan emin değilim.” Rizzoli dolabın kapağını kapatıp odayı taradı. </st><st c="18825">Maura, acaba tam olarak ne arıyor, diye düşündü. </st><st c="18874">Camille’in kişiliğinin anahtarını mı? </st><st c="18912">Hayatının neden bu kadar genç yaşta ve vahşice sona erdiğinin açıklamasını mı? </st><st c="18991">Ama Maura burada hiçbir ipucu göremiyordu. </st><st c="19034">Bu odanın sahibine dair bütün izler ovalanarak temizlenmişti. </st><st c="19096">Belki de Camille’in kişiliğiyle ilgili en önemli ipucu buydu. </st><st c="19158">Belki de Camille, pislikleri temizlemek için sürekli yerleri ovalayan, günahlarından arınmaya çalışan bir genç kadındı.   </st></p>
			<p><st c="19278">Rizzoli yatağın yanına gitti ve altına bakmak için ellerinin ve dizlerinin üzerine çöktü. </st><st c="19368">“Tanrım, burası o kadar temiz ki insan bu zeminin üzerinden yemek bile yiyebilir.”   </st></p>
			<p><st c="19451">Rüzgâr pencereyi sarstı ve kar öbekleri tıkır tıkır cama vurmaya başladı. </st><st c="19525">Maura dönerek, Frost ile olay yeri teknisyenlerinin şapele doğru yürümelerini izledi. </st><st c="19611">Taş zeminde yürürlerken ansızın ayağı kayan teknisyenlerden biri kollarını bir patenci gibi iki yana açarak dik durmaya çalıştı. </st><st c="19740">Maura, hepimiz dik durmaya çalışıyoruz, diye düşündü. </st><st c="19794">Tıpkı yerçekiminin gücüne karşı koyduğumuz gibi, günah işlememek için direniyoruz. </st><st c="19877">Ve nihayet düştüğümüzde ise, daima çok şaşırıyoruz.   </st></p>
			<p><st c="19929">Olay yeri ekibi şapele girdi ve Maura onların cesedin çevresinde sessizce dikildiklerini, Rahibe Ursula’dan sızan kanlara bakarken ağızlarından buharlar çıktığını hayal etti.   </st></p>
			<p><st c="20104">Arkasında bir gümbürtü koptu.   </st></p>
			<p><st c="20134">Maura başını çevirdi ve Rizzoli’nin devrilen sandalyenin yanında, yerde oturduğunu görünce telaşlandı. </st><st c="20237">Rizzoli başını dizlerinin arasına almıştı.   </st></p>
			<p><st c="20280">“Jane.” Maura onun yanı başına çömeldi. </st><st c="20320">“Jane?”  </st></p>
			<p><st c="20328">Rizzoli elini sallayarak Maura’yı başından savmaya çalıştı. </st><st c="20388">“İyiyim. </st><st c="20397">“İyiyim...”  </st></p>
			<p><st c="20409">“Ne oldu?”   </st></p>
			<p><st c="20420">“Ben sadece... </st><st c="20435">Galiba çok hızlı ayağa kalktım. </st><st c="20467">Sadece biraz başım dönüyor...” Rizzoli doğrulmaya çalıştı ama başını hemen dizlerinin arasına sarkıttı.   </st></p>
			<p><st c="20571">“Biraz uzanmalısın.”   </st></p>
			<p><st c="20592">“Uzanmama gerek yok. </st><st c="20613">Sadece kafamı toplamam için bana birkaç dakika ver.”   </st></p>
			<p><st c="20666">Maura Rizzoli’nin şapelde pek de iyi görünmediğini, yüzünün fazla solgun ve dudaklarının morardığını hatırladı. </st><st c="20778">O sırada sadece üşüdüğünü düşünmüştü. </st><st c="20816">Ama sıcak bir odada bulundukları halde, Rizzoli hâlâ bitkin görünüyordu.   </st></p>
			<p><st c="20889">Maura, “Bu sabah kahvaltı ettin mi?” diye sordu.   </st></p>
			<p><st c="20938">“Hmm...”   </st></p>
			<p><st c="20947">“Hatırlamıyor musun?”    </st></p>
			<p><st c="20969">“Evet, sanırım ettim. </st><st c="20991">Yani, ettim sayılır.”   </st></p>
			<p><st c="21013">“Bu da ne demek?”   </st></p>
			<p><st c="21031">“Bir parça kızarmış ekmek yedim, tamam mı?” Rizzoli Maura’nın yardım teklifini reddederek elini üzerinden attı. </st><st c="21143">Bu şiddetli gururu, bazen onunla çalışmayı zorlaştırıyordu. </st><st c="21203">“Galiba grip olacağım.”   </st></p>
			<p><st c="21227">“Başka bir sebebi olmadığından emin misin?”   </st></p>
			<p><st c="21271">Rizzoli saçlarını yüzünün önünden çekip dik oturdu. </st><st c="21323">“Evet. </st><st c="21330">Ve sabah o kadar çok kahve içmemeliydim.”   </st></p>
			<p><st c="21372">“Ne kadar içtin?”   </st></p>
			<p><st c="21390">“Üç ya da dört fincan.”    </st></p>
			<p><st c="21414">“Biraz abartmamış mısın?”   </st></p>
			<p><st c="21440">“Kafeine ihtiyacım vardı. </st><st c="21466">Fakat şimdi midem delinmek üzere. </st><st c="21500">Sanırım kusacağım.”   </st></p>
			<p><st c="21520">“Seni banyoya götüreyim.”   </st></p>
			<p><st c="21546">“Hayır.” Rizzoli elini sallayarak Maura’yı başından savmaya çalıştı. </st><st c="21615">“Kendim gidebilirim, tamam mı?” Yavaşça doğruldu ve bir an için duraksadı; sanki yere sağlam bastığından o kadar da emin değildi. </st><st c="21745">Sonra omuzlarını dikleştirdi ve kendine özgü yürüyüş biçimiyle, kasılarak odadan çıktı.   </st></p>
			<p><st c="21833">Çan sesi, Maura’nın gözlerini tekrar pencereye çevirmesine neden oldu. </st><st c="21904">Yaşlı rahibenin bir kez daha binadan çıktığını ve kapıya bakmak için ayaklarını kaldırım taşlarına sürüyerek yürümesini izledi. </st><st c="22032">Yeni gelen ziyaretçinin açıklama yapmasına gerek kalmadan, rahibe derhal kapıyı açtı. </st><st c="22118">Üzerinde uzun, siyah bir palto olan bir adam avluya girdi ve elini rahibenin omzuna koydu. </st><st c="22209">Bu teselli amaçlı ve samimiyeti gösteren bir hareketti. </st><st c="22265">Birlikte binaya doğru yürüdüler; adam eklemleri kireçlenen rahibenin yürüyüşüne ayak uydurmak için yavaşça ilerliyordu ve kadının söylediği tek bir kelimeyi kaçırmak istemiyormuşçasına, başını ona doğru eğmişti.   </st></p>
			<p><st c="22477">Avluyu yarılayınca adam ansızın durup başını kaldırdı; sanki Maura’nın pencereden kendisini izlediğini sezmişti.   </st></p>
			<p><st c="22590">Bakışları bir anlığına buluştu. </st><st c="22622">Maura zayıf ve çarpıcı bir yüz ve rüzgârda uçuşan siyah saçlar gördü. </st><st c="22692">Ve adamın yakasını kaldırdığı siyah paltosunun altında bir parça beyazlık gördü.   </st></p>
			<p><st c="22773">Bir papaz.   </st></p>
			<p><st c="22784">Bayan Otis Peder Brophy’nin manastıra gelmek üzere yola çıktığını haber verdiğinde, Maura zihninde yaşlı ve kır saçlı bir adam canlandırmıştı. </st><st c="22927">Ama göz göze geldiği adam gençti, henüz kırk yaşını geçmemişti.   </st></p>
			<p><st c="22991">Peder ile rahibe binaya doğru yürümeye devam ettiler ve Maura’nın görüş alanından çıktılar. </st><st c="23083">Avlu bir kez daha tenhalaştı ama üzerinde yürünen karlar, o sabah avludan geçen herkesin ayak izlerini taşıyordu. </st><st c="23197">Morg ekibi çok geçmeden sedyeleriyle gelip kardaki ayak izlerine yenilerini ekleyecekti.   </st></p>
			<p><st c="23286">Maura o soğuk şapele ve kendisini bekleyen sevimsiz görevinin başına dönmekten çekinerek derin bir nefes aldı. </st><st c="23397">Odadan çıktı ve ekibini beklemek üzere aşağıya indi.   </st></p>
		</div>
	<div id="charCountTotal" value="23450"></div></body>
</html>
