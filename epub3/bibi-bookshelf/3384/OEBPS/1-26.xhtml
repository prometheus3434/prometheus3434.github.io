<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-26</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-26" xml:lang="tr-TR">
		<div>
			<p>  </p>
			<p id="_idParaDest-26" xml:lang="en-GB"><st c="0">24  </st></p>
			<p><span><st c="3">Üç ay sonra  </st></span></p>
			<p>  </p>
			<p><st c="15">Maura St. </st><st c="25">Anthony Kilisesi’nin ikinci sırasında oturuyordu ve orgun sesi çocukluk anılarını depreştiriyordu. </st><st c="124">Anne ve babasıyla gittiği pazar ayinlerini, üzerinde oturduğu bankların yarım saat sonra ne kadar rahatsız geldiğini hatırladı. </st><st c="252">Rahat bir pozisyon bulmaya çalışarak kıpırdandığını, babasının dayanamayıp onu kucağına oturttuğunu ve onun himayeci kollarında ne kadar rahat ettiğini anımsadı. </st><st c="414">Başını kaldırıp vitraylı pencerelere ve onu korkutan imgelere bakardı. </st><st c="485">Mesela kazığa bağlanan Orleanslı Bakire’ye. </st><st c="529">Çarmıhın üzerindeki İsa’ya. </st><st c="557">Cellatlarının önünde eğilen azizlere. </st><st c="595">İnanç uğruna ne çok kan dökülmüştü.   </st></p>
			<p><st c="631">Bugün, kilise gözüne o kadar da ürkütücü görünmüyordu. </st><st c="686">Orgda neşeli bir müzik çalınıyordu. </st><st c="722">Koridorlar pembe çiçekli çelenklerle süslenmişti. </st><st c="772">Maura vitraylı camlara kazınan çilekeş figürlerden etkilenmeden, anne ve babalarının dizlerinde neşeyle hoplayan çocuklar gördü.   </st></p>
			<p><st c="901">Orgda Beethoven’ın “Neşeye Övgü”sü çalınmaya başlandı.   </st></p>
			<p><st c="956">Koridorda açık gri takım elbiseler giyen iki nedime belirdi. </st><st c="1017">Maura her iki polisi de Boston Emniyeti’nden tanıyordu. </st><st c="1073">Kilisenin sıraları bugün polislerle doluydu. </st><st c="1118">Geriye bakınca, Barry Frost ile Dedektif Sleeper’ın hemen arka sırada oturduklarını gördü; her ikisi de rahat ve mutluydu. </st><st c="1241">Polisler ve aileleri kilisede toplandıklarında, genellikle içlerinden biri için yas tutulurdu. </st><st c="1336">Bugün ise Maura etrafında gülümseyen yüzler ve parlak renkli elbiseler görüyordu.   </st></p>
			<p><st c="1418">Ve Jane babasının kolunda içeri girdi. </st><st c="1457">Koyu renk saçları ilk kez düzgünce taranmış ve şık bir topuz yapılmıştı. </st><st c="1530">Beyaz renkli saten takım elbisesinin birkaç beden bol ceketi bile şişen karnını saklayamamıştı. </st><st c="1626">Jane Maura’nın oturduğu sıraya gelince bir anlığına bakıştılar ve Maura Jane’in </st><span><st c="1706">bunu yaptığıma inanabiliyor musun?</st></span><st c="1740"> dercesine gözlerini devirdiğini gördü. </st><st c="1780">Sonra Jane’in bakışları sunağa, Gabriel’a çevrildi.   </st></p>
			<p><st c="1832">Bazen yıldızlar hizaya girer, tanrılar gülümser ve aşk bir mücadele şansı elde eder, diye düşündü. </st><st c="1931">Umut bağlayabileceği tek şey, sadece bu şanstır. </st><st c="1980">Hiçbir şey garanti ya da kesin değildir. </st><st c="2021">Gabriel’ın Jane’in elini tutmasını izledi. </st><st c="2064">Sonra birlikte sunağa döndüler. </st><st c="2096">Bugün yan yanaydılar ama havada öfke dolu sözlerin uçuşacağı ya da sessizliğin buz gibi üzerlerine çökeceği günler de olacaktı. </st><st c="2224">Aşkın tek kanadıyla uçmaya çalışan bir kuş gibi havada kalmak için mücadele vereceği günler. </st><st c="2317">Jane’in asabiyetinin ve Gabriel’ın serinkanlı yapısının onları kendi köşelerine fırlattığı ve her ikisinin de bu birlikteliğin ne kadar akıl kârı olduğunu sorguladığı günler.   </st></p>
			<p><st c="2492">Ama bazı günler de bugün gibi mükemmel olacaktı.   </st></p>
			<p><st c="2541">Maura St. </st><st c="2551">Anthony Kilisesi’nden çıktığında akşamüstü olmuştu. </st><st c="2603">Güneş parlıyordu ve uzun zamandır ilk kez ılık bir esintinin varlığını hissediyordu. </st><st c="2688">Bunlar baharın ilk fısıltılarıydı. </st><st c="2723">Arabasında ilerlerken pencereyi açtı ve şehrin kokuları içeriye savruldu. </st><st c="2797">Eve değil, Jamaica Düzlüğü’ne gidiyordu. </st><st c="2838">Kutsal Işık Saçan İlahemiz cemaatinin kilisesine.   </st></p>
			<p><st c="2888">Devasa ön kapıdan adımını attığında kilise loş ve sessizdi; vitraylı pencereler günün son ışıklarını yakalıyordu. </st><st c="3002">İçeride sadece iki kadın gördü; ikisi de ön sıraya oturmuşlardı ve başlarını eğerek dua ediyorlardı.   </st></p>
			<p><st c="3103">Maura sessizce kubbeli girintiye doğru yürüdü. </st><st c="3150">Üç kadın için üç mum yaktı. </st><st c="3178">Biri Rahibe Ursula için. </st><st c="3203">Biri Rahibe Camille için. </st><st c="3229">Ve bir tane de adını asla bilemeyeceği, yüzü olmayan cüzamlı kadın için. </st><st c="3302">Maura cennete ya da cehenneme inanmıyordu; hatta ilahi kudrete inandığından bile emin değildi. </st><st c="3397">Yine de bu ibadethanede durup üç tane mum yakmak onu rahatlatıyordu çünkü yâd etmenin gücüne inanıyordu. </st><st c="3502">Sadece unutulanlar gerçekten ölmüş sayılırdı.   </st></p>
			<p><st c="3548">Kubbeli girintiden çıktı ve Peder Brophy’nin ön sıradaki iki kadının yanında durup, teskin edici sözler mırıldandığını gördü. </st><st c="3674">Brophy başını kaldırdı. </st><st c="3698">Günün mücevher tonundaki son ışıkları pencerelerden içeriye süzülürken, bakışları buluştu. </st><st c="3789">Bir an için ikisi de nerede olduğunu unuttu. </st><st c="3834">Kim olduklarını da.   </st></p>
			<p><st c="3854">Maura veda etmek için elini kaldırdı.   </st></p>
			<p><st c="3892">Sonra da Brophy’nin kilisesinden çıkıp kendi dünyasına döndü.</st></p>
		</div>
	<div id="charCountTotal" value="3953"></div></body>
</html>
