<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-21</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-21" xml:lang="tr-TR">
		<div>
			<p>  </p>
			<p id="_idParaDest-21" xml:lang="en-GB"><st c="0">19  </st></p>
			<p><st c="3">Colonnade Otel’in hemen önünde, Barry Frost’un arabasında oturuyorlardı. </st><st c="76">Frost ile Rizzoli önde, Maura arkadaydı.   </st></p>
			<p><st c="117">“Bırakın önce onunla konuşayım” dedi Maura.   </st></p>
			<p><st c="161">“Burada kalmanızı tercih ederim doktor” dedi Frost. </st><st c="213">“Nasıl tepki vereceğini bilmiyoruz.”   </st></p>
			<p><st c="250">“Eğer onunla konuşursam direnmekten vazgeçebilir.”  </st></p>
			<p><st c="301">“Ama eğer silahlıysa…”  </st></p>
			<p><st c="324">“Bana zarar vermez” dedi Maura. </st><st c="356">“Ve onu incitmenizi istemiyorum, anlaşıldı mı? </st><st c="403">Onu tutuklamayacaksınız.”   </st></p>
			<p><st c="429">“Ya gelmek istemediğine karar verirse?”   </st></p>
			<p><st c="469">“Gelecek.” Maura arabanın kapısını açtı. </st><st c="510">“Bırakın da ben halledeyim.”  </st></p>
			<p><st c="539">Muhtemelen bu ciddi üçlünün neyin peşinde olduğunu merak eden genç bir çiftle asansörü paylaşarak dördüncü kata çıktılar. </st><st c="661">Maura Rizzoli’yle Frank’in nezaretinde, 426 numaralı odanın kapısını çaldı.   </st></p>
			<p><st c="737">Aradan biraz zaman geçti.   </st></p>
			<p><st c="763">Tam tekrar kapıya vurmak üzereydi ki nihayet kapı açıldı ve Victor karşısında dikilip ona baktı. </st><st c="860">Gözlerinden yorgunluk akıyordu ve son derece üzgün görünüyordu.   </st></p>
			<p><st c="924">“Ben de ne karar vereceğini merak ediyordum” dedi. </st><st c="975">“İçimde bir umut vardı ama...” Victor başını iki yana salladı.   </st></p>
			<p><st c="1038">“Victor…”   </st></p>
			<p><st c="1048">“Ama sanırım şaşırmamam gerek.” Koridorda dikilen Rizzoli ile Frost’a baktı. </st><st c="1125">Acı acı güldü. </st><st c="1140">“Kelepçe de getirdiniz mi?”   </st></p>
			<p><st c="1168">“Kelepçeye gerek yok” dedi Maura. </st><st c="1202">“Sadece seninle konuşmak istiyorlar.”   </st></p>
			<p><st c="1240">“Evet, tabii ki. </st><st c="1257">Sadece konuşmak istiyorlar. </st><st c="1285">Avukatımı aramalı mıyım?”   </st></p>
			<p><st c="1311">“Bu sana bağlı.”   </st></p>
			<p><st c="1328">“Hayır, </st><span><st c="1336">sen</st></span><st c="1339"> söyle. </st><st c="1347">Bir avukata ihtiyacım olacak mı?”   </st></p>
			<p><st c="1381">“Bunu bilen tek kişi sensin Victor.”   </st></p>
			<p><st c="1418">“Bu bir sınav, değil mi? </st><st c="1443">Sadece suçlular avukat konusunda ısrar ederler.”   </st></p>
			<p><st c="1492">“Bir avukat tutmak hiçbir zaman kötü bir fikir değildir.”   </st></p>
			<p><st c="1550">“O zaman sırf sana bir şey kanıtlamak için avukat çağırmayacağım.” Victor dedektiflere baktı. </st><st c="1644">“Ayakkabılarımı giymem gerek. </st><st c="1674">Tabii itirazınız yoksa.” Victor arkasını dönüp elbise dolabına doğru yürüdü.   </st></p>
			<p><st c="1751">Maura Rizzoli’ye, “Burada bekler misiniz?” dedi. </st><st c="1800">Victor’ın peşinden odaya girdi ve onunla son kez yalnız kalabilmek için kapıyı kapattı. </st><st c="1888">Victor bir sandalyeye oturmuş, botlarının bağcıklarını bağlıyordu. </st><st c="1955">Maura valizinin yatağın üstünde durduğunu fark etti.   </st></p>
			<p><st c="2008">“Demek eşyalarını topluyorsun” dedi.   </st></p>
			<p><st c="2045">“Evet dönmek üzere öğleden sonraki dört uçağında yer ayırtmıştım. </st><st c="2111">Ama sanırım bu plan değişmek üzere, değil mi?”   </st></p>
			<p><st c="2158">“Onlara söylemek zorundaydım. </st><st c="2188">Üzgünüm.”   </st></p>
			<p><st c="2198"> “Eminim öylesindir.”   </st></p>
			<p><st c="2219">“Başka seçeneğim yoktu.”  </st></p>
			<p><st c="2244">Victor ayağa kalktı. </st><st c="2265">“Bir seçeneğin vardı ve sen bu kararı verdin. </st><st c="2311">Sanırım bu her şeyi netleştiriyor.” Gidip kapıyı açtı. </st><st c="2366">“Ben hazırım” dedi. </st><st c="2386">Rizzoli’ye bir anahtarlık uzattı. </st><st c="2420">“Herhalde kiralık arabamı aramak istersiniz. </st><st c="2465">Garajda, üçüncü katta duran mavi Toyota. </st><st c="2506">İşbirliği yapmadığımı söyleyemezsiniz.”   </st></p>
			<p><st c="2546">Frost koridor boyunca Victor’a eşlik etti. </st><st c="2589">İki adam asansörlere doğru yürürken, Rizzoli Maura’nın kolunu çekiştirip geride kalmasını sağladı.   </st></p>
			<p><st c="2688">“İşte bu aşamada geride durmalısın” dedi Rizzoli.   </st></p>
			<p><st c="2738">“Onu size teslim eden benim.”   </st></p>
			<p><st c="2768">“İşte bu yüzden de bu için bir parçası olamazsın.”   </st></p>
			<p><st c="2819">“O benim kocamdı.”   </st></p>
			<p><st c="2838">“Tam üstüne bastın. </st><st c="2858">Artık durup gerisini bizim halletmemize izin vermelisin. </st><st c="2915">Bunu biliyorsun.”   </st></p>
			<p><st c="2933">Tabii ki biliyordu.   </st></p>
			<p><st c="2953">Yine de peşlerinden aşağıya indi. </st><st c="2987">Kendi arabasına bindi ve peşlerinden Schroeder Plaza’ya gitti. </st><st c="3050">Arka koltukta oturan Victor’ı görebiliyordu. </st><st c="3095">Sadece bir kez, trafik ışıklarında bekledikleri sırada, Victor dönüp ona baktı. </st><st c="3175">Gözleri pencerenin ardından, sadece bir anlığına buluştu. </st><st c="3233">Sonra Victor başını çevirdi ve bir daha Maura’ya bakmadı.   </st></p>
			<p><st c="3291">Maura bir park yeri bulup Boston Emniyeti’ne girdiğinde, Victor’ı çoktan yukarı çıkarmışlardı. </st><st c="3386">Maura asansörle ikinci kata çıkıp doğruca Cinayet Masası’nın yolunu tuttu.   </st></p>
			<p><st c="3461">Barry Frost yolunu kesti. </st><st c="3487">“Oraya giremezsiniz doktor.”   </st></p>
			<p><st c="3516">“Onu soruşturmaya başladınız mı?”   </st></p>
			<p><st c="3550">“Rizzoli ile Crowe konuyla ilgileniyorlar.”   </st></p>
			<p><st c="3594">“Lanet olsun, size onu kendi ellerimle teslim ettim. </st><st c="3647">Hiç olmazsa neler söyleyeceğini duymama izin verin. </st><st c="3699">Onu yan odadan izleyebilirim.”   </st></p>
			<p><st c="3730">“Burada beklemeniz gerek.” Frost usulca, “Lütfen Dr. </st><st c="3783">Isles” diye ekledi.   </st></p>
			<p><st c="3803">Maura onun bakışlarındaki içtenliği gördü. </st><st c="3846">Birimdeki onca dedektifin içinde, Maura’nın itirazlarını nazik bir bakışla yatıştırabilen tek kişi oydu.   </st></p>
			<p><st c="3951">“Neden şurada, benim masamda oturmuyorsunuz?” dedi. </st><st c="4003">“Size bir fincan kahve getireyim.”   </st></p>
			<p><st c="4038">Maura bir sandalyeye çöküp Frost’un masasında duran fotoğrafa baktı. </st><st c="4107">Herhalde bu karısıydı. </st><st c="4130">Asil elmacıkkemikleri olan, güzel bir sarışındı. </st><st c="4179">Frost az sonra kahvesini getirip önüne koydu.   </st></p>
			<p><st c="4225">Maura kahvesine dokunmadı. </st><st c="4252">Sadece Frost’un karısının fotoğrafına baktı ve başka evlilikleri düşündü. </st><st c="4326">Mutlu sonları.   </st></p>
			<p>  </p>
			<p><st c="4341">Rizzoli Victor Banks’ten hoşlanmamıştı. </st><st c="4381">Victor sorgu odasındaki masada oturmuş, sakince bir bardak su içiyordu; omuzları gevşek ve duruşu rahattı. </st><st c="4488">Yakışıklı bir adamdı ve bunu biliyordu. </st><st c="4528">Hatta fazla yakışıklıydı. </st><st c="4554">Rizzoli yıpranmış deri ceketine ve pamuklu pantolonuna bakınca onu kırbacı olmayan, elit bir Indiana Jones’a benzetti. </st><st c="4673">Üstüne üstlük bir de tıp diploması vardı ve paha biçilmez insani yardım hizmetlerinde bulunuyordu. </st><st c="4772">Kızların bu adama bayıldıkları kesindi. </st><st c="4812">Otopsi laboratuvarında gayet soğukkanlı ve mantıklı davranan Dr. </st><st c="4877">Isles bile kalbini bu adama kaptırmıştı.   </st></p>
			<p><st c="4918">Ve sen ona ihanet ettin, orospu çocuğu.   </st></p>
			<p><st c="4958">Darren Crowe Rizzoli’nin sağına oturdu. </st><st c="4998">Daha önce anlaştıkları gibi, konuşmanın çoğunu Jane yapacaktı. </st><st c="5061">Victor şimdilik serinkanlı ama işbirlikçi davranıyordu; Jane’in giriş sorularına bu işi bir an önce bitirmek istiyormuşçasına kısa ve ters cevaplar veriyordu. </st><st c="5220">Polislere pek fazla saygı duymuyordu.   </st></p>
			<p><st c="5258">Fakat Rizzoli onu sorgulamayı bitirdiğinde, ona bal gibi saygı duyacaktı.   </st></p>
			<p><st c="5332">Rizzoli, “Ne kadardır Boston’dasınız Bay Banks?” diye sordu.   </st></p>
			<p><st c="5393">“Dr. </st><st c="5398">Banks. </st><st c="5405">Ve dediğim gibi, dokuz gündür buradayım. </st><st c="5446">Geçtiğimiz pazar gecesi uçakla geldim.”   </st></p>
			<p><st c="5486">“Boston’a bir toplantı için mi geldiniz?”   </st></p>
			<p><st c="5528">“Harvard Toplum Sağlığı Fakültesi’nin dekanıyla görüşmek için.”   </st></p>
			<p><st c="5592">“Toplantı sebebiniz neydi?”   </st></p>
			<p><st c="5620">“Kurumumun birkaç üniversiteyle uygulamalı eğitim anlaşmaları var.”  </st></p>
			<p><st c="5688">“Kurumunuz One Earth mü?”   </st></p>
			<p><st c="5714">“Evet. </st><st c="5721">Uluslararası bir tıbbi yardım kuruluşuyuz. </st><st c="5764">Dünya çapında kliniklerimiz var. </st><st c="5797">Elbette kliniklerimizde gönüllü olarak çalışmak isteyen tıp ve hemşirelik öğrencilerine de kapımız açık. </st><st c="5902">Öğrenciler sahada gerçek yaşam deneyimleri kazanıyorlar. </st><st c="5959">Biz de karşılığında onların becerilerinden yararlanıyoruz.”   </st></p>
			<p><st c="6019">“Harvard’daki bu toplantıyı kim düzenledi?”   </st></p>
			<p><st c="6063">Victor omuz silkti. </st><st c="6083">“Sadece rutin bir ziyaretti.”   </st></p>
			<p><st c="6113">“İlk kim aradı?”  </st></p>
			<p><st c="6130">Sessizlik. </st><st c="6141">İşte seni yakaladım.   </st></p>
			<p><st c="6162">“Dekanı siz aradınız, değil mi?” dedi Rizzoli. </st><st c="6209">“Harvard’a iki hafta önce telefon ettiniz. </st><st c="6252">Dekana zaten Boston’a geleceğinizi söylediniz ve ofisine uğrayıp uğrayamayacağınızı sordunuz.”   </st></p>
			<p><st c="6347">“Bağlantılarımı sürdürmem gerek.”   </st></p>
			<p><st c="6381">“Boston’a neden geldiniz Dr. </st><st c="6410">Banks? </st><st c="6417">Başka bir sebep daha yok muydu?”   </st></p>
			<p><st c="6450">Victor duraksadı. </st><st c="6468">“Evet vardı.”   </st></p>
			<p><st c="6482">“Peki neydi?”  </st></p>
			<p><st c="6496">“Eski karım burada yaşıyor. </st><st c="6524">Onu görmek istedim.”  </st></p>
			<p><st c="6545">“Ama kendisiyle neredeyse üç yıldır konuşmamıştınız.”   </st></p>
			<p><st c="6599">“Belli ki Maura size her şeyi anlatmış. </st><st c="6639">Neden benimle konuşma gereği duyuyorsunuz?”   </st></p>
			<p><st c="6683">“Ve birdenbire onu görmek için o kadar güçlü bir istek duydunuz ki ülkenin bir ucundan kalkıp yola düştünüz; hem de sizi görmeyi kabul edip etmeyeceğini bilmeden.”   </st></p>
			<p><st c="6847">“Aşk bazen risk almayı gerektirir. </st><st c="6882">Bu bir inanç meselesi. </st><st c="6905">Göremediğiniz ya da dokunamadığınız bir şeye inanmak gibi. </st><st c="6964">Sadece şansımızı denememiz gerek.” Victor Rizzoli’nin gözlerinin içine baktı. </st><st c="7042">“Öyle değil mi dedektif?”   </st></p>
			<p><st c="7068">Rizzoli yüzünün kızardığını hissetti ve bir an için aklına söyleyecek bir şey gelmedi. </st><st c="7155">Victor soruyu tersine çevirince Rizzoli birdenbire bu konuşma kendisi hakkındaymış gibi hissetti. </st><span><st c="7253">Aşk risk almayı gerektirir.</st></span>   </p>
			<p><st c="7280">Crowe sessizliği bozdu. </st><st c="7305">“Eski karınız güzel bir kadın” dedi. </st><st c="7342">Bu düşmanca bir sataşmadan ziyade, Rizzoli’nin varlığını yadsıyan iki erkeğin arasında geçecek türden, sıradan bir yorumdu. </st><st c="7466">“Neden aranızı düzeltmek için onca yolu geldiğinizi görebiliyorum. </st><st c="7533">Başarabildiniz mi bari?”   </st></p>
			<p><st c="7558">“Aramız düzelmişti.”   </st></p>
			<p><st c="7579">“Evet, son birkaç gündür Maura’nın evinde kaldığınızı duydum. </st><st c="7641">Bence bu bir ilerleme.”   </st></p>
			<p><st c="7665">Rizzoli, “Neden doğrudan gerçeği söylemiyorsunuz?” diye araya girdi.   </st></p>
			<p><st c="7734">“Gerçeği mi?” dedi Victor.  </st></p>
			<p><st c="7761">“Boston’a gelmenizin gerçek sebebini.”   </st></p>
			<p><st c="7800">“Peki ya siz neden benden duymak istediğiniz cevabın ne olduğunu bana söylemiyorsunuz? </st><st c="7887">Böylece ikimiz de zaman kazanmış oluruz.”  </st></p>
			<p><st c="7929">Rizzoli masaya bir dosya koydu. </st><st c="7961">“Şunlara bir bakın.” Victor dosyayı açtı ve içinde yerle bir olan köyün fotoğrafları olduğunu fark etti. </st><st c="8066">“Bunları zaten gördüm” dedi ve dosyayı kapattı. </st><st c="8114">“Maura bana gösterdi.”   </st></p>
			<p><st c="8137">“Pek ilgili görünmüyorsunuz.”   </st></p>
			<p><st c="8167">“Fotoğrafların çok da iç açıcı olduğu söylenemez.”   </st></p>
			<p><st c="8218">“Olması gerekmiyor. </st><st c="8238">Bir daha bakın.” Rizzoli dosyayı açtı ve fotoğraflardan birini alıp, pat diye dosyanın üzerine koydu. </st><st c="8340">“Özellikle de buna.”   </st></p>
			<p><st c="8361">Victor bu sinir bozucu kadına karşı bir müttefik ararcasına Crowe’a baktı ama Crowe sadece ne yaparsın işte, dercesine omuz silkti.   </st></p>
			<p><st c="8493">Rizzoli, “Fotoğrafa bakın Dr. </st><st c="8523">Banks” dedi.  </st></p>
			<p><st c="8536">“Tam olarak ne söylemem gerekiyor?”   </st></p>
			<p><st c="8572">“O köydekinin bir One Earth kliniği olduğunu.”   </st></p>
			<p><st c="8619">“Bu çok mu şaşırtıcı? </st><st c="8641">İnsanların bize ihtiyaç duydukları yerlere gideriz. </st><st c="8693">Bu da bazen kendimizi nahoş, hatta tehlikeli durumlarda bulabileceğimiz anlamına geliyor.” Victor hâlâ fotoğrafa bakmıyor, o iğrenç görüntülerden kaçıyordu. </st><st c="8850">“Bu da insani yardım çalışanları olarak ödediğimiz bedel. </st><st c="8908">Hastalarımızla aynı risklere maruz kalıyoruz.”   </st></p>
			<p><st c="8955">“O köyde ne oldu?”   </st></p>
			<p><st c="8974">“Bence gayet açık.”   </st></p>
			<p><st c="8994">“Fotoğrafa bakın.”   </st></p>
			<p><st c="9013">“Eminim ki her şey polis raporunda yazılıdır.”  </st></p>
			<p><st c="9060">“Şu kahrolası fotoğrafa bakın! </st><st c="9091">Bana ne gördüğünüzü söyleyin.”  </st></p>
			<p><st c="9122">Nihayet Victor gözlerini fotoğrafa çevirdi. </st><st c="9166">Bir süre sonra konuştu: “Kliniğimizin önünde yatan yanık cesetler görüyorum” dedi.   </st></p>
			<p><st c="9249">“Peki nasıl öldüler?”   </st></p>
			<p><st c="9271">“Bana bir katliam yapıldığı söylendi.”   </st></p>
			<p><st c="9310">“Bundan kesin olarak emin misiniz?”   </st></p>
			<p><st c="9346">Victor gözlerini Rizzoli’ye çevirdi. </st><st c="9383">“Orada değildim dedektif. </st><st c="9409">Hindistan’dan telefon geldiğinde San Francisco’daki evimdeydim. </st><st c="9473">Yani benden detay vermemi bekleyemezsiniz.”   </st></p>
			<p><st c="9517">“Bunun bir katliam olduğunu nereden biliyorsunuz?”   </st></p>
			<p><st c="9568">“Andhra Pradesh polisinin raporu bu doğrultudaydı. </st><st c="9619">Bunun bir politik ya da dini saldırı olduğunu düşünüyorlardı ve köy nispeten ücra bir yerde olduğundan tanık da yoktu. </st><st c="9738">İnsanlar cüzamlılarla temas kurmaktan kaçınırlar.”   </st></p>
			<p><st c="9789">“Yine de cesetlerin yanmış olmasını tuhaf bulmuyor musunuz?   </st></p>
			<p><st c="9849">“Neden tuhaf olsun?”   </st></p>
			<p><st c="9870">“Cesetleri ateşe vermeden önce dışarıya sürükleyerek büyük yığınlar oluşturmuşlar. </st><st c="9953">İnsan kimsenin bir cüzamlıya dokunmak istemeyeceğini düşünür. </st><st c="10015">O halde neden cesetleri üst üste yığdılar?”   </st></p>
			<p><st c="10059">“Bu herhalde daha pratikti. </st><st c="10087">Yani onları gruplar halinde yakmak.”   </st></p>
			<p><st c="10124">“Pratik mi?”   </st></p>
			<p><st c="10137">“Mantık yürütmeye çalışıyorum.”   </st></p>
			<p><st c="10169">“Peki bütün cesetleri yakmanın ardındaki mantık nedir?”   </st></p>
			<p><st c="10225">“Öfke mi? </st><st c="10235">Vandallık mı? </st><st c="10249">Bilmiyorum.”   </st></p>
			<p><st c="10262">“Cesetleri taşımak için onca zahmete katlanmışlar. </st><st c="10313">Köye kaplarca benzin taşımışlar. </st><st c="10346">Dalları üst üste yığıp cenaze ateşleri yakmışlar. </st><st c="10396">Üstelik tüm bunları yaparken yakalanma riskleri olduğu halde.”   </st></p>
			<p><st c="10459">“Nereye varmaya çalışıyorsunuz?”   </st></p>
			<p><st c="10492">“Diyorum ki cesetlerin yakılması şarttı. </st><st c="10533">Kanıtı ortadan kaldırmak için.”   </st></p>
			<p><st c="10565">“Neyin kanıtını? </st><st c="10582">Belli ki bu bir katliam. </st><st c="10607">Hiçbir yangın bunu gizleyemez.”   </st></p>
			<p><st c="10639">“Ama bir yangın bunun katliam olmadığı gerçeğini gizler.”   </st></p>
			<p><st c="10697">Rizzoli Victor’ın bakışlarını indirmesine ve birdenbire onunla göz göze gelmekten kaçınmasına şaşırmadı.   </st></p>
			<p><st c="10802">“Bana bu soruları neden sorduğunuzu bilmiyorum” dedi. </st><st c="10856">“Neden polisin raporuna inanmıyorsunuz?”   </st></p>
			<p><st c="10897">“Çünkü ya yanıldılar ya da rüşvet aldılar.”   </st></p>
			<p><st c="10941">“Siz cevabı biliyorsunuz, değil mi?”  </st></p>
			<p><st c="10978">Rizzoli fotoğrafa vurdu. </st><st c="11003">“Tekrar bakın Dr. </st><st c="11021">Banks.”   </st></p>
			<p><st c="11029">“Bakmamayı tercih ederim.”   </st></p>
			<p><st c="11056">“Burada sadece insan cesetleri yakılmamış. </st><st c="11099">Keçiler de katledilip yakılmış. </st><st c="11131">Tavuklar da. </st><st c="11144">Onca besili eti yakmak ne büyük ziyan. </st><st c="11183">Neden keçileri ve tavukları öldürüp sonra da yakmışlar dersiniz?”   </st></p>
			<p><st c="11249">Victor alaycı bir şekilde güldü. </st><st c="11282">“Onlar da cüzamlı oldukları için mi? </st><st c="11319">Nereden bileyim!”   </st></p>
			<p><st c="11337">“Ama bu kuşlara ne olduğunu açıklamıyor.”  </st></p>
			<p><st c="11379">Victor başını iki yana salladı. </st><st c="11411">“Ne?”   </st></p>
			<p><st c="11417">Rizzoli kliniğin oluklu teneke çatısını işaret etti. </st><st c="11470">“Bahse girerim ki bunu fark etmediniz. </st><st c="11509">Ama Dr. </st><st c="11517">Isles fark etti. </st><st c="11534">Çatıdaki kara lekeleri. </st><st c="11558">İlk bakışta sadece çatıya düşen yapraklar gibi görünüyorlar. </st><st c="11619">Ama etrafta hiç ağaç yokken burada yaprakların bulunması tuhaf değil mi?”   </st></p>
			<p><st c="11693">Victor hiçbir şey demedi. </st><st c="11719">Hiç kıpırdamadan oturuyordu; Rizzoli yüz ifadesini okuyamasın diye başı hâlâ öne eğikti. </st><st c="11808">Sadece beden dili bile Rizzoli’ye kaçınılmaz olana hazırlandığını gösteriyordu.   </st></p>
			<p><st c="11888">“Bunlar yaprak değil, Dr. </st><st c="11914">Banks. </st><st c="11921">Ölü kuşlar. </st><st c="11933">Sanırım bir tür karga. </st><st c="11956">Üçü fotoğrafın ucunda yatıyor. </st><st c="11987">Bunu nasıl açıklıyorsunuz?”   </st></p>
			<p><st c="12015">Victor kayıtsızca omuz silkti. </st><st c="12046">“Herhalde vuruldular.”   </st></p>
			<p><st c="12069">“Polis ateş açıldığından bahsetmemiş. </st><st c="12107">Binada kurşun deliğine ya da boş bir kovana rastlanmamış. </st><st c="12165">Kurbanların hiçbirinde kurşun kalıntısı bulunmamış. </st><st c="12217">Bazı cesetlerin kafataslarının kırık olduğunu rapor etmişler; bu yüzden bütün kurbanların uyudukları sırada ölene kadar dövüldüklerini varsaymışlar.”   </st></p>
			<p><st c="12367">“Ben de aynı varsayımda bulunurdum.”   </st></p>
			<p><st c="12404">“Peki kuşların ölümünü nasıl açıklayacağız? </st><st c="12448">Bu kargaların öylece çatıya tüneyip, birilerinin yukarıya tırmanmasını ve kafalarına bir sopayla vurmasını bekleyecek halleri yok ya.”   </st></p>
			<p><st c="12583">“Nereye varmaya çalıştığınızı bilmiyorum. </st><st c="12625">Ölü kuşların bununla ne ilgisi var?”   </st></p>
			<p><st c="12662">“Hem de çok ilgisi var. </st><st c="12686">Ne kafalarına vurulmuş ne de saldırıya uğramışlar.”   </st></p>
			<p><st c="12738">Victor homurdandı. </st><st c="12757">“Duman mı solumuşlar?”   </st></p>
			<p><st c="12780">“Köy yanıp kül olduğunda, kuşlar çoktan ölmüşler. </st><st c="12830">Tüm canlılar ölmüş. </st><st c="12850">Kuşlar. </st><st c="12858">Çiftlik hayvanları. </st><st c="12878">İnsanlar. </st><st c="12888">Geriye hareket eden ve nefes alan hiçbir şey kalmamış. </st><st c="12943">Bölge tamamen steril hale gelmiş. </st><st c="12977">Tüm yaşam belirtileri silinip gitmiş.”   </st></p>
			<p><st c="13016">Victor cevap vermedi.   </st></p>
			<p><st c="13038">Rizzoli öne eğilerek doğruca yüzüne baktı. </st><st c="13081">“Octagon Kimya bu sene kurumunuza ne kadarlık bir bağışta bulundu Dr. </st><st c="13151">Banks?”   </st></p>
			<p><st c="13159">Victor su bardağını dudaklarına götürdü ve oyalanarak birkaç yudum içti.   </st></p>
			<p><st c="13232">“Ne kadar?”   </st></p>
			<p><st c="13244">“On milyonlarca.”   </st></p>
			<p><st c="13262">Victor Crowe’a baktı. </st><st c="13284">“Sakıncası yoksa biraz daha su alabilir miyim?”   </st></p>
			<p><st c="13332">Rizzoli, “On milyonlarca mı?” dedi. </st><st c="13368">“Neden açıkça seksen beş milyon dolar demiyorsunuz?”   </st></p>
			<p><st c="13421">“Haklı olabilirsiniz.”   </st></p>
			<p><st c="13444">“Ama bir önceki yıl, size hiçbir şey vermemişler. </st><st c="13494">Peki ne değişti? </st><st c="13511">Octagon birdenbire insaniyet bilinci mi geliştirdi?”   </st></p>
			<p><st c="13564">“Bunu onlara sormalısınız.”   </st></p>
			<p><st c="13592">“Size soruyorum.”  </st></p>
			<p><st c="13610">“Gerçekten biraz daha su içmeliyim.”  </st></p>
			<p><st c="13647">Crowe iç geçirdi ve boş su bardağını alıp dışarı çıktı. </st><st c="13703">Rizzoli ve Victor odada yalnız kaldılar.Rizzoli Victor’ın kişisel alanını ihlal ederek, iyice dibine sokuldu.   </st></p>
			<p><st c="13813">“Bütün mesele bu parayla ilgili, öyle değil mi?” dedi. </st><st c="13868">“Seksen beş milyon dolar oldukça büyük bir rüşvet. </st><st c="13919">Herhalde Octagon’un kaybedeceği çok fazla şey vardı. </st><st c="13972">Ve açıkça görülüyor ki onlarla işbirliği yaparak kazanacağınız çok şey var.”   </st></p>
			<p><st c="14049">“Hangi konuda işbirliği yaparak?”   </st></p>
			<p><st c="14083">“Sessiz kalma ve sırlarını koruma konusunda.”   </st></p>
			<p><st c="14129">Rizzoli başka bir dosyaya uzanıp Victor’ın önüne fırlattı.   </st></p>
			<p><st c="14188">“Bir böcek ilacı fabrikası işletiyorlarmış. </st><st c="14232">Bara Köyü’nden yalnızca iki buçuk kilometre uzakta, Octagon kendi tesisinde binlerce ton metil izosiyanat depoluyormuş. </st><st c="14352">Tesisi geçen yıl kapatmışlar, bunu biliyor muydunuz? </st><st c="14405">Bara Köyü’ne düzenlenen saldırıdan hemen sonra, Octagon o fabrikayı terk etmiş. </st><st c="14485">Bütün personeli götürmüşler ve tesisi yerle bir etmişler. </st><st c="14543">Yaptıkları resmi açıklama, terörist saldırılardan korktukları yönündeymiş. </st><st c="14618">Ama siz buna inanmıyorsunuz, öyle değil mi?”   </st></p>
			<p><st c="14663">“Söyleyecek başka bir şeyim yok.”   </st></p>
			<p><st c="14697">“Köyü yerle bir eden, bir katliam değildi. </st><st c="14740">Bir terörist saldırısı de değildi.” Rizzoli duraksadı. </st><st c="14795">Sonra sessizce, “Endüstriyel bir faciaydı” dedi.  </st></p>
		</div>
	<div id="charCountTotal" value="14844"></div></body>
</html>
