<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-10</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-10" xml:lang="tr-TR">
		<div>
			<p>  </p>
			<p id="_idParaDest-10" xml:lang="en-GB"><st c="0">8  </st></p>
			<p><st c="2">Jane Rizzoli sabah erkenden uyandı. </st><st c="38">Apartmanının önündeki cadde hâlâ sessizdi; sabah trafiği henüz tam anlamıyla başlamamıştı. </st><st c="129">Jane puslu havaya bakıp düşündü: Hadi, bunu yapman gerek. </st><st c="187">Kahrolası kafanı kuma gömemezsin.   </st></p>
			<p><st c="221">Lambayı açıp yatağının ucuna oturduğunda, midesi bir bulantı dalgasıyla kasıldı. </st><st c="302">Oda serin olduğu halde terliyordu ve tişörtü nemli kol altlarına yapışmıştı.   </st></p>
			<p><st c="379">Bir sorunla karşı karşıya olduğunu kabul etmesinin zamanı gelmişti.   </st></p>
			<p><st c="447">Yalınayak banyoya yürüdü. </st><st c="473">Paket tezgâhın üstünde, sabah kullanmayı unutmasın diye dün akşam bıraktığı yerde duruyordu. </st><st c="566">Bir anımsatıcıya ihtiyacı varmış gibi. </st><st c="605">Kutuyu açtı, folyoyu yırttı ve test çubuğunu çıkardı. </st><st c="659">Dün gece talimatları birkaç kez okumuş, hepsini hafızasına yazmıştı. </st><st c="728">Yine de durup hepsini baştan okudu. </st><st c="764">Sırf biraz daha oyalanmak için.   </st></p>
			<p><st c="796">Sonunda tuvalete oturdu. </st><st c="821">Test çubuğunu bacaklarının arasında tutarak çubuğun ucuna işedi ve şeridi sabah idrarıyla iyice ıslattı.   </st></p>
			<p><st c="926">Talimatlar iki dakika bekleyin diyordu.   </st></p>
			<p><st c="966">Test çubuğunu tezgâhın üstüne koyup mutfağa gitti. </st><st c="1017">Kendine bir bardak portakal suyu koydu. </st><st c="1057">Bir silahı kavrayıp üst üste ateş edebilen ve bütün hedeflerini vuran eli, şimdi bardağı dudaklarına götürürken titriyordu. </st><st c="1181">Mutfak saatine baktı ve saniye ibresinin sarsılarak ilerlemesini izlemeye başladı. </st><st c="1264">İki dakika hızla dolarken nabzının hızlandığını hissetti. </st><st c="1322">Hiçbir zaman korkak biri olmamış, düşmanıyla yüzleşmekten asla çekinmemişti ama bu farklı bir korkuydu; hem kişiseldi hem de içini kemiriyordu. </st><st c="1466">Yanlış bir karar vermekten ve bu yüzden hayatının geri kalanı boyunca ıstırap çekmekten korkuyordu.   </st></p>
			<p><st c="1566">Lanet olsun, Jane. </st><st c="1585">Yap şunu artık.   </st></p>
			<p><st c="1601">Birdenbire kendine kızdı ve ödlekliğinden tiksindi. </st><st c="1653">Portakal suyunu tezgâha bırakıp banyoya döndü. </st><st c="1700">Cesaretini toplamak için kapıda bile durmadan doğrudan tezgâha yürüdü ve test çubuğunu eline aldı.   </st></p>
			<p><st c="1799">Test penceresindeki mor çizginin ne anlama geldiğini öğrenmek için talimatları okumasına gerek yoktu.   </st></p>
			<p><st c="1901">Banyoya ne zaman döndüğünü hatırlamıyordu. </st><st c="1944">Kendini yatakta, kucağında test çubuğuyla otururken buldu. </st><st c="2003">Zaten mor rengini hiçbir zaman sevmemiş, fazla feminen ve gösterişli bulmuştu. </st><st c="2082">Şimdi görüntüsü bile midesini bulandırıyordu. </st><st c="2128">Kendini sonuca hazırladığını sanmıştı ama aslında hiç de hazır değildi. </st><st c="2200">Bacakları çok uzun süre aynı pozisyonda oturmaktan uyuştuğu halde yerinden kalkamıyordu. </st><st c="2289">Beyni bile durmuş, her bir düşüncesi yaşadığı şokun ve kararsızlığın kıskacına düşmüştü. </st><st c="2378">Ne yapacağını bilemiyordu. </st><st c="2405">İlk tepkisi çocuksu ve büsbütün mantıksızdı.   </st></p>
			<p><st c="2450">Annemi istiyorum.   </st></p>
			<p><st c="2468">Otuz dört yaşındaydı ve bağımsız bir kadındı. </st><st c="2514">Kapıları kırmış, katillerin izini sürmüştü. </st><st c="2558">Bir adam öldürmüştü. </st><st c="2579">Yine de birdenbire annesinin kollarında olmanın özlemini çekmeye başlamıştı.   </st></p>
			<p><st c="2656">Telefon çaldı.   </st></p>
			<p><st c="2671">Jane daha önce hiç görmediği bir şeymiş gibi, hayretler içinde telefona baktı. </st><st c="2750">Dördüncü çalışta, nihayet telefonu açtı.   </st></p>
			<p><st c="2791">Frost, “Hâlâ evde misin?” diye sordu. </st><st c="2829">“Bütün ekip burada.”   </st></p>
			<p><st c="2850">Jane, Frost’un ağzından çıkan sözcüklere odaklanmaya çalıştı. </st><st c="2912">Ekip. </st><st c="2918">Gölet. </st><st c="2925">Dönüp başucundaki saate baktı ve sekizi çeyrek geçtiğini görünce irkildi.   </st></p>
			<p><st c="2999">“Rizzoli? </st><st c="3009">Adamlar göleti taramaya hazırlar. </st><st c="3043">Başlamamızı ister misin?”   </st></p>
			<p><st c="3069">“Evet. </st><st c="3076">Hemen geliyorum.” Rizzoli telefonu kapattı. </st><st c="3120">Ahizeyi yerine koyunca çıkan ses, bir hipnozcunun parmaklarını şaklatmasına benziyordu. </st><st c="3208">Oturduğu yerde doğruldu. </st><st c="3233">Transtan çıkmıştı, işi bir kez daha bütün dikkatini talep ediyordu.   </st></p>
			<p><st c="3301">Test çubuğunu çöp kovasına attı. </st><st c="3334">Sonra giyinip işe gitti.   </st></p>
			<p>  </p>
			<p><st c="3359">Sıçanlı Kadın.  </st></p>
			<p><st c="3374">Maura otopsi masasında yatan ve korkunç yaraları bir örtünün altına gizlenen cesede bakarken, koca bir ömür böyle mi sona erecekti, diye düşündü. </st><st c="3520">İsimsiz, yüzsüz ve varlık sebebi sadece hayatının sona erme biçiminin değersizliğini vurgulayan iki sözcükle özetlenebilen bir kadındı o: Sıçanlara yem olmuştu.   </st></p>
			<p><st c="3681">Dün gece, el fenerlerinin menzili dışında cirit atan haşarat ve sıçanlar tarafından etrafları sarılmış halde ayakta dikildikleri sırada, Darren Crowe cesede bu ismi takmıştı. </st><st c="3856">Bu takma adı laf olsun diye morg ekibine söylemişti ve ertesi sabah, Maura ofisine girdiğinde çalışanları da kurbandan Sıçanlı Kadın diye bahsetmeye başlamışlardı. </st><st c="4020">Maura biliyordu ki bu sadece aksi halde Bayan Hiç Kimse olarak anılacak bir kadına uygun bir lakaptı ama Dedektif Sleeper’ın da bu tabiri kullandığını duyunca elinden olmadan irkilmişti. </st><st c="4207">İşte korkunç olayları bu şekilde geride bırakıyoruz, diye düşündü. </st><st c="4274">Bu sayede kurbanlarla aramıza mesafe koyabiliyoruz. </st><st c="4326">Onları bir lakapla, teşhisle ya da dosya numarasıyla anıyoruz. </st><st c="4389">O zaman insanlık vasıflarını yitiriyorlar ve kaderleri yüreklerimizi burkmuyor.   </st></p>
			<p><st c="4469">Crowe ve Sleeper laboratuvara girdiklerinde, Maura başını kaldırdı. </st><st c="4537">Sleeper dün gece sarf ettiği efor yüzünden bitkindi ve otopsi lambasının haşin ışığı göz altı torbalarıyla sarkık gıdısını acımasızca vurguluyordu. </st><st c="4685">Crowe onun yanında genç bir aslan gibi duruyordu; bronz, formda ve özgüvenliydi. </st><st c="4766">Crowe kesinlikle küçük düşürmeye kalkışmamanız gereken biriydi; kibirli adam görünüşünün altında pusuda bekleyen zalim bir yanı vardı. </st><st c="4901">Dudaklarını tiksintiyle büzmüş, cesede bakıyordu. </st><st c="4951">Bu hoş bir otopsi olmayacaktı ve Crowe bile bu işlem konusunda kaygılanıyormuş gibi görünüyordu.   </st></p>
			<p><st c="5048">“Röntgen filmleri panoda” dedi Maura. </st><st c="5086">“Başlamadan önce filmlerin üzerinden geçelim.”   </st></p>
			<p><st c="5133">Karşı duvara gidip bir düğmeye bastı. </st><st c="5171">Kırpışarak açılan ışıklı pano, kaburgaların, omurganın ve pelvisin soluk görüntülerini aydınlattı. </st><st c="5270">Göğüskafesinde, akciğerlere ve kalbe yayılan ve bir galaksi dolusu yıldız gibi parıldayan metalik benekler vardı.   </st></p>
			<p><st c="5384">“Bu bir av tüfeği fişeğine benziyor” dedi Sleeper.   </st></p>
			<p><st c="5435">“İlk önce ben de öyle düşünmüştüm” dedi Maura. </st><st c="5482">“Ama buraya, şu kaburganın yanına baksana, opak bir gölge görüyor musun? </st><st c="5555">Neredeyse kaburgayla iç içe geçmiş.”   </st></p>
			<p><st c="5592">“Yani bu bir metal zarflı mermi mi?” dedi Crowe.  </st></p>
			<p><st c="5641">“Bence öyle görünüyor.”   </st></p>
			<p><st c="5665">“Demek ki bu bir av tüfeği fişeği değil.”   </st></p>
			<p><st c="5707">“Hayır. </st><st c="5715">Bir Glaser mermisine benziyor. </st><st c="5746">Buradaki atışların sayısına bakacak olursam, büyük olasılıkla mavi uçlu. </st><st c="5819">Bakır kaplama ve on iki atışlık olanlardan.”   </st></p>
			<p><st c="5864">Sıradan bir kurşundan çok daha yıkıcı bir hasara yol açması için tasarlanan Glaser tipindeki kurşunlar hedefi tek bir seferde vurup temas anında parçalara ayrılıyorlardı. </st><st c="6035">Tek bir kurşunun korkunç bir yıkıma yol açtığını görmek için Maura’nın göğüskafesini açmasına gerek yoktu.   </st></p>
			<p><st c="6142">Göğüs filmlerini panodan indirdi ve iki yeni film astı. </st><st c="6198">Bunlar daha sarsıcı görüntülerdi çünkü nelerin eksik olduğunu gösteriyorlardı. </st><st c="6277">Sağ ve sol kollara bakıyorlardı. </st><st c="6310">Koldaki iki uzun kemik olan radyan ve ulnanın, normalde dirsekten bileğe kadar uzanmaları ve burada çakıltaşlarına benzeyen sıkışık karpal kemikleriyle birleşmeleri gerekiyordu. </st><st c="6488">Fakat bu kolun kemikleri aniden son buluyordu.   </st></p>
			<p><st c="6535">“Sol el buradan, tam olarak radyan kemiğinin milsi çıkıntısıyla skafoid kemiğin birleştiği eklem yerinden ayrılmış” dedi. </st><st c="6657">“Katil elin yanı sıra bütün karpal kemikleri de çıkarmış. </st><st c="6715">Hatta diğer filmlerde, milsi çıkıntının dibini kazdığı yerdeki çentiklerin bazılarını görebilirsiniz. </st><st c="6817">Eli kol kemiklerinin bilekle buluştuğu yerden kesmiş.” Maura diğer röntgen filmini işaret etti. </st><st c="6913">“Şimdi de sağ ele bakın. </st><st c="6938">Bu tarafta o kadar da temiz çalışmamış. </st><st c="6978">Bilek eklemini düz bir şekilde kesmemiş ve eli kopardığı zaman, çengel kemiğini geride bırakmış. </st><st c="7075">Bıçağın burada bıraktığı kesiği görebilirsiniz. </st><st c="7123">Görünüşe bakılırsa katil eklemi bulamamış ve doğru noktayı bulana kadar rastgele kesmeye devam etmiş.”   </st></p>
			<p><st c="7226">“O halde bu eller bir baltayla kesilmemiş” dedi Sleeper.   </st></p>
			<p><st c="7283">“Hayır. </st><st c="7291">Bir bıçakla kesilmiş. </st><st c="7313">Katil elleri tıpkı bir tavuğun eklemlerini ayırdığımız gibi doğramış. </st><st c="7383">Birleşme yerini ortaya çıkarmak için eklemi esnetirsin ve bağ dokuları kesersin. </st><st c="7464">Bu şekilde, kemiği doğramak zorunda kalmazsın.”   </st></p>
			<p><st c="7512">Sleeper yüzünü buruşturdu. </st><st c="7539">“Bu akşam tavuk yiyeceğimi sanmıyorum.”  </st></p>
			<p><st c="7579">Crowe, “Ne tür bir bıçak kullanmış?” diye sordu.   </st></p>
			<p><st c="7628">“Kemik sıyırma bıçağı veya neşter kullanmış olabilir. </st><st c="7682">Ayrım yeri sıçanlar tarafından o kadar fazla çiğnenmiş ki yaranın nereden başladığını anlayamıyoruz. </st><st c="7783">Yumuşak dokuları kaynatıp kesiklerin mikroskop altında nasıl göründüklerine bakmamız gerekecek.”   </st></p>
			<p><st c="7880">Sleeper, “Bu akşam çorba içeceğimi de sanmıyorum” dedi.   </st></p>
			<p><st c="7936">Crowe ortağının şişkin göbeğine baktı. </st><st c="7975">“Belki de morga daha sık uğramalısın. </st><st c="8013">Bakarsın şu tekerleğin bir kısmını eritirsin.”   </st></p>
			<p><st c="8060">Sleeper, “Yani hayatımı spor salonunda harcamak yerine mi?” diyerek onu tersledi.   </st></p>
			<p><st c="8142">Maura Sleeper’ın çıkış yapmasına şaşırarak ona baktı. </st><st c="8196">Demek ki genellikle yumuşak başlı biri olan Sleeper’ın bile ortağına dayanamadığı zamanlar oluyordu.   </st></p>
			<p><st c="8297">Diğerlerine verdiği rahatsızlıktan habersiz olan Crowe belli belirsiz güldü. </st><st c="8374">“Hey, kaslanmaya hazır olduğunda –tabii ki belden yukarısını kastediyorum– bana katılabilirsin” dedi.   </st></p>
			<p><st c="8476">Maura, “Bakılacak başka filmler de var” diyerek araya girdi ve röntgenleri profesyonelce panodan indirdi. </st><st c="8582">Yoshima bir sonraki partiyi ona uzatınca Maura filmleri klipslerin altına sıkıştırdı. </st><st c="8668">Işıklı panoda, Sıçanlı Kadın’ın başına ve boynuna ait görüntüler vardı. </st><st c="8740">Maura dün gece cesedin yüzüne bakarken sadece aç leşçiller tarafından didiklenen çiğ et parçaları görmüştü. </st><st c="8848">Ama kesilen derinin altındaki yüz kemikleri anlaşılmaz bir biçimde yerli yerindeydi; sadece burun kemiğinin ucu eksikti ve o da katil hatıra olarak saklamak üzere kadının yüzünü soyarken kesilmişti.   </st></p>
			<p><st c="9047">“Ön dişler eksik” dedi Sleeper. </st><st c="9079">“Sence katil onları da mı almış?”   </st></p>
			<p><st c="9113">“Hayır. </st><st c="9121">Bunlar atrofik kayıplara benziyor. </st><st c="9156">Beni şaşırtan da bu.”   </st></p>
			<p><st c="9178">“Neden?”   </st></p>
			<p><st c="9187">“Bu kayıplar genellikle ileri yaşla ve kötü bir diş yapısıyla ilişkilendirilir. </st><st c="9267">Ama bu diğer açılardan epey genç görünen bir kadının yapısına uymuyor.”   </st></p>
			<p><st c="9339">“Kadının yüzü yok ki. </st><st c="9361">Genç olduğunu nereden biliyorsun?”   </st></p>
			<p><st c="9396">“Omurga filmlerinde genellikle yaşlılıktan kaynaklanan bozulma eğilimlerine dair hiçbir iz yok. </st><st c="9492">Kadının kafasındaki saçlarda ya da pubik kıllarında beyazlar da yok. </st><st c="9561">Gözlerinde yaşlılık halkası da mevcut değil.”   </st></p>
			<p><st c="9607">“Sence kaç yaşındadır?”   </st></p>
			<p><st c="9631">“Kırktan daha fazla değildir.” Maura ışıklı panoda asılı duran röntgen filmine baktı. </st><st c="9717">“Ama bu filmler ileri yaştaki bir kadının durumuyla daha tutarlı. </st><st c="9783">Daha önce kimsede bu kadar yoğun bir kemik erimesi görmemiştim; hele genç bir kadında asla. </st><st c="9875">Parası olsaymış bile, diş protezi takamazmış. </st><st c="9921">Belli ki bu kadın temel düzeyde bir diş bakımı bile yapmamış.”   </st></p>
			<p><st c="9984">“O halde elimizde karşılaştırma yapabileceğimiz diş röntgenleri yok.”  </st></p>
			<p><st c="10054">“Bu kadının on yıllardır dişçiye gittiğini sanmıyorum.”  </st></p>
			<p><st c="10110">Sleeper iç geçirdi. </st><st c="10130">“Parmak izi yok. </st><st c="10147">Yüzü yok. </st><st c="10157">Diş röntgeni de yok. </st><st c="10178">Kimliğini asla tespit edemeyeceğiz. </st><st c="10214">Katilin amacı da bu olsa gerek.”   </st></p>
			<p><st c="10247">Maura gözlerini ışıklı panoda parlayan isimsiz kafatasından ayırmadan, “Ama bu ayakları neden kestiğini açıklamıyor” dedi. </st><st c="10370">“Bence katilin bunu yapmak için başka bir gerekçesi vardı. </st><st c="10429">Belki de kendini güçlü hissetmek istedi. </st><st c="10470">Öfkeliydi. </st><st c="10481">Bir kadının yüzünü kesince, bir hatıradan fazlasını alıp götürürsün. </st><st c="10550">Kimliğinin özünü, ruhunu çalmış olursun.”   </st></p>
			<p><st c="10592">“Evet, şey, ama adam bu kadında işin suyunu çıkarmış” dedi Crowe. </st><st c="10658">“Kim dişsiz ve teninin her yerinde yaralar olan bir kadını ister ki? </st><st c="10727">Eğer adam yüz koleksiyonu yapacaksa, şöminenin üstünde daha hoş gözükecek olanların peşine düşmesi gerekir.”   </st></p>
			<p><st c="10836">“Belki de daha yeni başlıyordur” dedi Sleeper usulca. </st><st c="10890">“Belki de bu ilk cinayetidir.”   </st></p>
			<p><st c="10921">Maura otopsi masasına döndü. </st><st c="10950">“Hadi başlayalım.”   </st></p>
			<p><st c="10969">Sleeper ile Crowe maskelerini takarken, Maura cesedin üzerindeki örtüyü kaldırdı ve burnuna güçlü bir çürüme kokusu geldi. </st><st c="11092">Dün gece göz sıvısındaki potasyum seviyelerini ölçmüştü ve sonuçlara göre bu kurban bulunmasından yaklaşık otuz altı saat önce ölmüştü. </st><st c="11228">Hâlâ bir parça ölüm sertliği vardı ve eklemleri hareket ettirmek kolay değildi. </st><st c="11308">Olay yerindeki dondurucu soğuğa rağmen, çürüme başlamıştı. </st><st c="11367">Bakteriler işe girişmişler, proteinleri parçalamaya ve hava boşluklarını şişirmeye koyulmuşlardı. </st><st c="11465">Düşük hava sıcaklığı yalnızca bu süreçleri geciktirmişti ancak çürüme sürecini durdurmamıştı.   </st></p>
			<p><st c="11559">Maura mahvolan bu yüzü önceden gördüğü halde yeniden irkildi. </st><st c="11621">Etrafı sıçan ısırıklarıyla dolu olan çok sayıdaki deri lezyonu parlak ışıklar altında daha koyu ve iltihaplı görünüyordu. </st><st c="11743">Tahrip edilen derinin yanında, kurşun yarası o kadar da etkileyici görünmüyordu; sadece göğüs kemiğinin solunda küçük bir delik vardı. </st><st c="11878">Glaser mermileri sekerek sıçrama riskini minimuma indirecek şekilde tasarlanıyorlar ve bir kez vücuda girdiklerinde maksimum hasar yaratıyorlardı. </st><st c="12025">Sorunsuz bir girişin ardından, Glaser’in bakır zarfı içindeki kurşun tanecikleri etrafa saçılıyordu. </st><st c="12126">Bu küçük yara göğüskafesindeki hasara dair hiçbir ipucu vermiyordu.   </st></p>
			<p><st c="12194">Crowe, “Peki derideki bu yaralar neyin nesi?” diye sordu.   </st></p>
			<p><st c="12252">Maura sıçan ısırıklarına maruz kalmayan bölgelere odaklandı. </st><st c="12313">Morumsu nodüller hem gövdeye hem de kollarla bacaklara yayılmış ve bazıları da kabuk bağlamıştı.   </st></p>
			<p><st c="12410">“Bunun ne olduğunu bilmiyorum” dedi. </st><st c="12447">“Kesinlikle sistemik görünüyor. </st><st c="12479">Bir ilaç reaksiyonu olabilir. </st><st c="12509">Kanserin göstergesi de olabilir.” Maura duraksadı. </st><st c="12560">“Belki de bakteri kaynaklıdır.”   </st></p>
			<p><st c="12592">Sleeper masadan bir adım uzaklaşarak, “Yani, bulaşıcı mı?” dedi.   </st></p>
			<p><st c="12657">“Bu yüzden maske takmanızı önerdim.”   </st></p>
			<p><st c="12694">Eldivenli parmağını kabuk bağlamış lezyonlardan birinin üzerinde gezdirince, birkaç parça beyaz deri havada uçuştu. </st><st c="12810">“Bazıları bana sedef hastalığını anımsatıyor. </st><st c="12856">Ama dağılımlarında bir sorun var. </st><st c="12890">Sedef hastalığı esasen dirsekleri ve dizleri etkiler.”   </st></p>
			<p><st c="12945">“Hey, o hastalığın bir tedavisi yok mu?” dedi Crowe. </st><st c="12998">“Bir ara televizyonda reklamlarını görüyordum. </st><st c="13045">Sedef hastalığının ıstırabı.”   </st></p>
			<p><st c="13075">“Sedef bir tür inflamatuvar hastalık olduğundan steroidli kremler iyi geliyor. </st><st c="13154">Ultraviyole ışın terapisi de işe yarıyor. </st><st c="13196">Ama dişlerine baksana. </st><st c="13219">Bu kadının pahalı kremler alacak ya da doktor faturalarını ödeyecek parası yokmuş. </st><st c="13302">Eğer bu sedef hastalığıysa, yıllarca tedavi edilmemiş.”   </st></p>
			<p><st c="13358">Maura, böyle bir deri hastalığı kim bilir ne kadar acı verir, özellikle de yazın, diye düşündü. </st><st c="13454">Herhalde kadın en sıcak günlerde bile lezyonları gizlemek için pantolon ve uzun kollu gömlekler giymek zorunda kalmıştı.   </st></p>
			<p><st c="13575">“Failimiz yalnızca dişleri olmayan bir kurban seçmekle kalmıyor, aynı zamanda bunun gibi derisi olan bir yüzü yerinden çıkarıyor” dedi Crowe.   </st></p>
			<p><st c="13717">“Sedef hastalığı yüzü etkilemez.”   </st></p>
			<p><st c="13751">“Sence bu önemli bir detay mı? </st><st c="13782">Belki de katil sadece derinin güzel görünen yerlerini kesmiştir.   </st></p>
			<p><st c="13847">Maura, “Bilmiyorum” dedi. </st><st c="13873">“Bir insanın neden böyle bir şey yapmak isteyebileceğini anlamıyorum.”   </st></p>
			<p><st c="13944">Sonra dikkatini sağ bileğe çevirdi. </st><st c="13980">Beyaz kemiğin ucu, açık yaradan dışarı fırlamıştı. </st><st c="14031">Açgözlü kemirgenler yarayı ısırmışlar ve bıçağın bıraktığı kesik izlerine zarar vermişlerdi ama kemiğin üzerindeki kesikleri elektron mikroskobu altında incelemek, bıçağın özelliklerini ortaya çıkarabilirdi. </st><st c="14239">Yaranın alt tarafını incelemek için ön kolu havaya kaldırınca, gözüne sarı bir leke takıldı.   </st></p>
			<p><st c="14332">“Yoshima, bana cımbızı uzatır mısın?” dedi.  </st></p>
			<p><st c="14376">Crowe, “Ne oldu?” diye sordu.  </st></p>
			<p><st c="14406">“Yaranın kenarına yapışan bir tür lif var.”   </st></p>
			<p><st c="14450">Yoshima o kadar sessizce hareket etti ki cımbız sihirli bir şekilde Maura’nın elinde belirdi. </st><st c="14544">Maura büyüteci bileğin ucuna doğru kaydırdı. </st><st c="14589">Cımbızı kullanarak, lif parçalarını kurumuş kan ve deri kalıntılarından ayırıp tepsiye koydu.   </st></p>
			<p><st c="14683">Büyütecin altında, parlak kanarya sarısına boyanmış kalın bir ip gördü.   </st></p>
			<p><st c="14755">Crowe, “Bu giysilerinden mi kopmuş?” diye sordu.   </st></p>
			<p><st c="14804">“Giysilerde kullanılamayacak kadar sert görünüyor.”   </st></p>
			<p><st c="14856">“Bir halıdan kopmuş olamaz mı?”   </st></p>
			<p><st c="14888">“Sarı bir halı mı? </st><st c="14907">Sanmıyorum.” Maura ipliği Yoshima’nın açık tuttuğu delil poşetine koydu ve “Olay yerinde bununla eşleşecek herhangi bir şey var mıydı?” diye sordu.   </st></p>
			<p><st c="15055">“Sarı renkli hiçbir şey yoktu” dedi Crowe.  </st></p>
			<p><st c="15098">“Peki ya sarı bir ip?” dedi Maura. </st><st c="15133">“Katil kadının bileklerini bağlamış olabilir.”   </st></p>
			<p><st c="15180">“Ve sonra kesik ipleri de yanına mı almış?” Sleeper başını iki yana salladı. </st><st c="15257">“Katilin bu kadar titiz çalışması çok tuhaf.”  </st></p>
			<p><st c="15303">Maura bir çocuk kadar ufak tefek olan cesede baktı. </st><st c="15355">“Kadının bileklerini bağlamasına gerek kalmamıştır. </st><st c="15407">Bu kadını kontrol etmek kolay olsa gerek.”   </st></p>
			<p><st c="15450">Kim bilir kadının canını almak ne kadar kolay olmuştu. </st><st c="15505">Bu incelikteki kollar saldırganla uzun süre mücadele edemezdi ve bu kadar kısa bacaklarla kaçıp ondan kurtulamazdı.  </st></p>
			<p><st c="15621">Zaten çok hırpalanmışsın, diye düşündü. </st><st c="15661">Şimdi de neşterim teninde kendi izini bırakacak.  </st></p>
			<p><st c="15710">Maura sessiz ama verimli bir biçimde çalışıyor, neşteri teni ve kasları kesmeye devam ediyordu. </st><st c="15806">Ölüm sebebi, ışıklı panoda asılı duran röntgen filminde parıldayan şarapnel parçaları kadar açıktı. </st><st c="15906">Nihayet gövde açıldığında, Maura gergin bir perikardiyal kese ve akciğerlerde kanama odakları gördüğüne hiç şaşırmadı.   </st></p>
			<p><st c="16025">Glaser mermisi göğüskafesini deldikten sonra patlamış ve ölümcül şarapnel parçaları göğüs boşluğuna dağılmıştı. </st><st c="16137">Metal parçacıklar atar ve toplardamarları yırtmış, kalbi ve akciğerleri delmişti. </st><st c="16219">Kalbin çevresindeki zarın içine dolan kan öyle büyük bir basınç yaratmıştı ki kalp genişleyememiş ve pompalayamamıştı. </st><st c="16338">Bu bir perikardiyal tamponad vakasıydı.   </st></p>
			<p><st c="16378">Ölüm oldukça hızlı gerçekleşmişti.  </st></p>
			<p><st c="16413">Haberleşme sistemi vızıldadı. </st><st c="16443">“Dr. </st><st c="16448">Isles?”  </st></p>
			<p><st c="16456">Maura hoparlöre döndü. </st><st c="16479">“Evet Louise?”   </st></p>
			<p><st c="16494">“Dedektif Rizzoli birinci hatta. </st><st c="16527">Cevap verebilir misiniz?”  </st></p>
			<p><st c="16553">Maura eldivenlerini çıkarıp telefonun yanına gitti. </st><st c="16605">“Efendim Rizzoli?” dedi.   </st></p>
			<p><st c="16630">“Hey doktor! </st><st c="16643">Anlaşılan burada sana ihtiyacımız var.”   </st></p>
			<p><st c="16683">“Ne oldu?”   </st></p>
			<p><st c="16694">“Göletteyiz. </st><st c="16707">Bütün buzları kazımamız biraz zaman aldı.”   </st></p>
			<p><st c="16750">“Peki dibi taradınız mı?”   </st></p>
			<p><st c="16776">“Evet. </st><st c="16783">Bir şey bulduk.”   </st></p>
		</div>
	<div id="charCountTotal" value="16800"></div></body>
</html>
