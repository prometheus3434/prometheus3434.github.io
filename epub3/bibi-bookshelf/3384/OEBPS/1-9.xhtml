<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-9</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-9" xml:lang="tr-TR">
		<div>
			<p>  </p>
			<p id="_idParaDest-9" xml:lang="en-GB"><st c="0">7  </st></p>
			<p><st c="3">Maura kar tanelerinin arasından Victor’ın arabasının farlarını gördü. </st><st c="73">Victor yavaşça ilerleyerek evini arıyordu; derken Maura’nın garaj girişinin sonunda durdu. </st><st c="164">Senin de mi şüphelerin var Victor, diye düşündü. </st><st c="213">Bunun bir hata olup olmadığını mı düşünüyorsun? </st><st c="261">Aklından basıp şehre dönmek mi geçiyor?   </st></p>
			<p><st c="301">Victor arabasıyla köşeyi dönüp park etti.   </st></p>
			<p><st c="343">Maura pencereden uzaklaşıp salonda dikildi. </st><st c="387">Kalbinin çarptığının ve ellerinin terlediğinin farkındaydı. </st><st c="447">Kapı zili çalınınca irkilerek nefes aldı. </st><st c="489">Onunla yüzleşmeye hazır değildi ama Victor buradaydı ve onu bu soğukta, dışarıda dikilmeye mahkûm edemezdi.   </st></p>
			<p><st c="597">Kapı zili tekrar çaldı.   </st></p>
			<p><st c="621">Maura kapıyı açınca kar taneleri içeri doluştu. </st><st c="669">Victor’ın ceketine, saçlarına ve sakalına konanlar ışıldıyordu. </st><st c="733">Bu tıpkı Hallmark kanalındaki sahnelerden biri gibiydi: Eski sevgili kapı önünde durup büyük bir açlıkla kadının yüzünü görmeyi bekliyordu ve Maura, “İçeri gel” dışında söyleyecek bir şey bulamadı. </st><st c="931">Ne öpüştüler ne sarıldılar; hatta elleri bile birbirine değmedi. </st><st c="996">Victor içeri girip ceketini çıkardı. </st><st c="1033">Maura ceketi asarken burnuna Victor’ın deriyle karışık o tanıdık kokusu geldi ve boğazı düğümlendi. </st><st c="1133">Vestiyerin kapağını kapattı ve dönüp Victor’a baktı. </st><st c="1186">“Bir şeyler içmek ister misin?”   </st></p>
			<p><st c="1218">“Biraz kahveye ne dersin?”   </st></p>
			<p><st c="1245">“Sert mi olsun?”   </st></p>
			<p><st c="1262">“Aradan sadece üç yıl geçti, Maura. </st><st c="1298">Sormana gerek var mı?”   </st></p>
			<p><st c="1321">Hayır, sormasına gerek yoktu. </st><st c="1351">Victor kahvesini her zaman kopkoyu içerdi. </st><st c="1394">Maura onu mutfağa götürürken ve buzdolabından Mt. </st><st c="1444">Sutro kahve çekirdeği paketini çıkarırken, huzurunu kaçıran bir aşinalık hissetti. </st><st c="1527">San Francisco’da yaşadıkları dönemde en sevdikleri marka buydu ve Maura hâlâ iki haftada bir taze bir paket satın alıp evine kargolatıyordu. </st><st c="1668">Evlilikler sona erebilirdi ama insan bazı şeylerden vazgeçemezdi. </st><st c="1734">Maura kahve çekirdeklerini öğüttü ve kahve makinesini çalıştırdı. </st><st c="1800">Victor’ın usulca mutfağını incelediğinin, Sub-Zero marka paslanmaz çelik buzdolabını, Viking marka ocağını ve siyah granit tezgâhları süzdüğünün farkındaydı. </st><st c="1958">Maura evi satın aldıktan kısa bir süre sonra mutfağı yenilemişti ve Victor </st><span><st c="2033">kendisine ait</st></span><st c="2046"> bölgede dururken, bakmakta olduğu her şeyi alın teriyle satın aldığı için gururlanıyordu. </st><st c="2137">Boşanmaları bu açıdan epey kolay olmuştu; birbirlerinden hiçbir şey istememişlerdi. </st><st c="2221">Evlendikten sadece iki yıl sonra kişisel eşyalarını alıp kendi yollarına gitmişlerdi. </st><st c="2307">Bu ev sadece Maura’nındı ve her akşam kapıdan içeri girdiğinde, her şeyi bıraktığı yerde bulacağını biliyordu. </st><st c="2418">Bütün mobilyaları bizzat seçmişti.   </st></p>
			<p><st c="2453">“Görünüşe bakılırsa nihayet rüyalarındaki mutfağa kavuşmuşsun” dedi Victor.   </st></p>
			<p><st c="2529">“Evet, mutfağımdan memnunum.”   </st></p>
			<p><st c="2559">“Söylesene, yemekler altı gözlü ve havalı bir ocakta pişince daha mı lezzetli oluyor?”   </st></p>
			<p><st c="2646">Maura Victor’ın kinayeli yaklaşımından hoşlanmayıp atağa geçti: “Aslına bakarsan evet. </st><st c="2733">Bir de Richard Ginori marka porselenlerde servis edilince daha da lezzetli oluyorlar.”  </st></p>
			<p><st c="2820">“Emektar Crate ve Barrel’a ne oldu?”   </st></p>
			<p><st c="2857">“Kendimi şımartmaya karar verdim, Victor. </st><st c="2899">Para kazandığım ve harcadığım için kendimi suçlu hissetmekten vazgeçtim. </st><st c="2972">Hayat bir hippi gibi yaşamaya devam etmek için çok kısa.”   </st></p>
			<p><st c="3030">“Ah, hadi ama Maura. </st><st c="3051">Benimle yaşarken böyle mi hissediyordun?”   </st></p>
			<p><st c="3093">“Birkaç lüks parça aldığımda davaya ihanet etmişim gibi hissetmeme neden oluyordun.”   </st></p>
			<p><st c="3178">“Ne davası?”   </st></p>
			<p><st c="3191">“Senin için her şey bir davaydı. </st><st c="3224">Angola’da açlıktan ölen insanlar olduğu için güzel çarşaflar almak günahtı. </st><st c="3300">Veya et yemek. </st><st c="3315">Ya da bir Mercedes sahibi olmak.”   </st></p>
			<p><st c="3349">“Senin de bunlara inandığını düşünüyordum.”   </st></p>
			<p><st c="3393">“Bak ne diyeceğim, Victor. </st><st c="3420">İdealizm insanı yıpratıyor. </st><st c="3448">Param olduğu için utanmıyorum ve para harcadığım için de kendimi suçlu hissetmeyeceğim.”   </st></p>
			<p><st c="3537">Maura kahveyi koyarken, Mt. </st><st c="3565">Sutro kahve çekirdeklerinin bağımlısı olan Victor’ın, ülkenin bir ucundan sipariş edilen (ve uçak yakıt israfına neden olan) bir kahve içtiğinin ya da servis yaptığı fincanın üzerinde bir eczacılık firmasının logosunun bulunduğunun (bu kurumsal rüşvet demekti!) farkında olup olmadığını merak etti. </st><st c="3864">Ama Victor fincanı alırken sessizdi. </st><st c="3901">Her zaman idealizmin etkisi altında olan bir adam için şaşılacak derecede sakindi.   </st></p>
			<p><st c="3984">Maura’nın onu çekici bulmasını sağlayan da bu tutkuydu. </st><st c="4040">Üçüncü dünya ülkelerindeki ilaçlar hakkında San Francisco’da düzenlenen bir konferansta tanışmışlardı. </st><st c="4143">Maura yurtdışı otopsi oranları hakkında bir çalışma sunmuştu; Victor ise açılış konuşmasını yaparak yurtdışındaki One Earth sağlık ekiplerinin birçok insan dramına tanık olduklarını vurgulamıştı. </st><st c="4339">Şık giyimli seyircilerin karşısında dikilirken, Victor bir doktordan ziyade yorgun ve tıraşsız bir sırt çantalı gezgine benziyordu. </st><st c="4471">Doğrusu Guatemala şehrinden bindiği uçaktan henüz inmişti ve gömleğini ütülemeye bile fırsatı olmamıştı. </st><st c="4576">Konferans salonuna girerken elinde sadece bir kutu slayt taşıyordu. </st><st c="4644">Önceden yazılmış bir konuşma ya da herhangi bir not getirmemişti; yanında sadece değerli görüntülerden oluşan ve ekrana trajik bir sırayla yansıyan slaytlar vardı. </st><st c="4808">Genç bir Etiyopyalı anne, tetanostan ölmüştü. </st><st c="4854">Damağı yarık olan Perulu bir bebek, yolun kenarına bırakılmıştı. </st><st c="4919">Zatürreeden ölen Kazak kız, kefene sarılmıştı. </st><st c="4966">Victor bu ölümlerin her birinin önlenebilir olduğunu vurgulamıştı. </st><st c="5033">Bu masum insanlar, savaşın, yoksulluğun ve cehaletin kurbanlarıydı ve şirketi One Earth onları kurtarabilirdi. </st><st c="5144">Fakat hiçbir zaman, her insani krizin gereksinimleri karşılamaya yetecek kadar para ya da gönüllü olmayacaktı.   </st></p>
			<p><st c="5255">Maura o karanlık salonun arkasında oturduğu halde Victor’ın sözlerinden, çadır kliniklerden, besleme istasyonlarından ve her gün fark edilmeden ölen unutulmuş yoksullardan tutkuyla bahsetmesinden etkilenmişti.   </st></p>
			<p><st c="5465">Işıklar yandığında, artık podyumun arkasında duran pejmürde bir doktor görmüyordu. </st><st c="5548">Yaşam amacının yüceleştirdiği bir adam görüyordu. </st><st c="5598">Kendi hayatını düzen ve mantık üzerine kurmakta ısrarcı olan Maura, işi yüzünden dünyanın en kaotik yerlerine giden bu adamı neredeyse korkutucu derecede çekici bulmuştu.   </st></p>
			<p><st c="5769">Peki Victor Maura’da ne bulmuştu? </st><st c="5803">Onu misyoner bir rahibe gibi görmediği kesindi. </st><st c="5851">Maura Victor’ın yaşamına denge ve sükûnet getirmişti. </st><st c="5905">Çek defterlerini idare eden ve ev işlerini düzenleyen, Victor bir krizden diğerine koşmak üzere bir kıtadan diğerine yolculuk ederken evde bekleyen Maura olmuştu. </st><st c="6068">Victor’ın elinde bir bavulla geçirdiği, adrenalin dolu bir hayatı vardı.   </st></p>
			<p><st c="6141">Maura, acaba bensiz daha mı mutlu, diye düşündü. </st><st c="6190">Victor mutfak masasında oturup kahvesini yudumlarken pek de mutlu görünmüyordu. </st><st c="6270">Pek çok açıdan hâlâ aynıydı. </st><st c="6299">Saçları biraz dağınıktı, gömleği iyi bir ütü istiyordu ve yakasının kenarları aşınmıştı; tüm bunlar yüzeysel şeyleri küçümsediğini kanıtlıyordu. </st><st c="6444">Ama diğer açılardan farklıydı. </st><st c="6475">Yaş almıştı, daha bitkin, sessiz ve hatta hüzünlüydü; olgunlaşmanın etkisiyle ateşi sönmüştü.   </st></p>
			<p><st c="6569">Maura da kendi kahve fincanını alıp Victor’ın karşısına oturdu ve masanın iki ucundan birbirlerine baktılar.   </st></p>
			<p><st c="6678">“Bu konuşmayı üç yıl önce yapmış olmamız gerekirdi” dedi Victor.   </st></p>
			<p><st c="6743">“Üç yıl önce konuşsaydık, beni dinlemezdin.”  </st></p>
			<p><st c="6788">“Hiç denedin mi? </st><st c="6805">Bir kez olsun bile kendini ifade edip bir aktivistin karısı olmaktan bıktığını söyledin mi?”  </st></p>
			<p><st c="6898">Maura kahve fincanına baktı. </st><st c="6927">Hayır, bunu ona söylememişti. </st><st c="6957">Düşüncelerini kendine saklamıştı; tıpkı onu rahatsız eden duyguları içinde tuttuğu gibi. </st><st c="7046">Öfke, dargınlık ve çaresizlik gibi duygular kontrolü kaybediyormuş gibi hissetmesine neden olurdu ve Maura buna tahammül edemezdi. </st><st c="7177">Nihayet boşanma belgelerini imzaladığında, kendini ürkütücü bir şekilde özgür hissetmişti.   </st></p>
			<p><st c="7268">“Hayatımızın senin için ne kadar zor olduğunu bilmiyordum” dedi Victor.  </st></p>
			<p><st c="7340">“Bunu sana söylemiş olsaydım bir şey değişir miydi?”  </st></p>
			<p><st c="7393">“En azından deneyebilirdin.”   </st></p>
			<p><st c="7422">“Peki sen ne yapardın? </st><st c="7445">One Earth’ten istifa mı ederdin? </st><st c="7478">Uzlaşmamız mümkün değildi. </st><st c="7505">Aziz Victor rolüne bürünmek, bütün o ödüller ve övgüler sana büyük bir heyecan veriyor. </st><st c="7593">Hiç kimse sadece iyi bir koca olduğu için </st><span><st c="7635">People</st></span><st c="7641"> dergisine kapak olmaz.”   </st></p>
			<p><st c="7666">“Sence işimi bu yüzden mi yapıyorum? </st><st c="7703">Dikkat çekmek ve tanınmak için mi? </st><st c="7738">Tanrım, Maura. </st><st c="7753">Bunun ne kadar önemli olduğunu biliyorsun! </st><st c="7796">Hiç değilse biraz olsun hakkımı teslim et.”   </st></p>
			<p><st c="7840">Maura iç geçirdi. </st><st c="7858">“Doğru, sana haksızlık ettim. </st><st c="7888">Ama ikimiz de biliyoruz ki işini özlerdin.”   </st></p>
			<p><st c="7932">Victor, “Evet, özlerdim” diye itiraf etti. </st><st c="7975">Sonra usulca ekledi: “Ama </st><span><st c="8001">seni</st></span><st c="8005"> ne kadar özleyeceğimi bilmiyordum.”   </st></p>
			<p><st c="8042">Maura Victor’ın son sözlerini cevapsız bıraktı. </st><st c="8090">Aralarındaki sessizliğin uzamasına göz yumdu. </st><st c="8136">Doğrusu ne diyeceğini bilmiyordu; Victor’ın itirafına hazırlıksız yakalanmıştı.   </st></p>
			<p><st c="8216">“Harika görünüyorsun” dedi Victor. </st><st c="8251">“Ve hayatından memnun gibisin. </st><st c="8282">Öyle misin?”   </st></p>
			<p><st c="8295">“Evet.” Maura fazla hızlı ve otomatik bir cevap vermişti. </st><st c="8353">Kızardığını hissetti.   </st></p>
			<p><st c="8375">Victor, “Yeni işinde her şey yolunda mı?” diye sordu.  </st></p>
			<p><st c="8429">“Beni sürekli meşgul ediyor.”   </st></p>
			<p><st c="8459">“Yani California Üniversitesi’ndeki tıp öğrencilerini yıldırmaktan daha mı eğlenceli?”   </st></p>
			<p><st c="8546">Maura güldü. </st><st c="8559">“Tıp öğrencilerini yıldırmıyordum.”   </st></p>
			<p><st c="8595">“Onlar aynı fikirde olmayabilirler.”   </st></p>
			<p><st c="8632">“Sadece onları yüksek standartlara tabi tutuyordum, hepsi bu. </st><st c="8694">Ve her zaman beklentilerimi karşılıyorlardı.”   </st></p>
			<p><st c="8740">“Sen iyi bir öğretim üyesiydin, Maura. </st><st c="8779">Eminim üniversite seni memnuniyetle geri alırdı.”   </st></p>
			<p><st c="8829">“Şey, hepimiz bir şekilde hayatımıza devam ediyoruz, değil mi?” Maura Victor’ın bakışlarını üzerinde hissettiği için, bilinçli olarak renk vermiyordu.  </st></p>
			<p><st c="8980">“Seni dün televizyonda gördüm” dedi Victor. </st><st c="9024">“Akşam haberlerinde. </st><st c="9045">Şu rahibelere yapılan saldırı hakkında.”   </st></p>
			<p><st c="9086">“Kameralardan kaçabilmeyi umuyordum.”   </st></p>
			<p><st c="9124">“Seni hemen tanıdım. </st><st c="9145">Kapıdan dışarı çıkışını gösterdiler.”  </st></p>
			<p><st c="9183">“Bu da işimin risklerinden biri. </st><st c="9216">Her zaman toplumun gözü önündeyim.”  </st></p>
			<p><st c="9252">“Sanırım bu vakada daha da öne çıktın. </st><st c="9291">Bütün televizyon kanallarında bu haber vardı.”  </st></p>
			<p><st c="9338">“Neler diyorlar?”   </st></p>
			<p><st c="9356">“Polisin elinde hiç şüpheli olmadığını. </st><st c="9396">Saldırıların nedeninin bilinmediğini.” Victor başını iki yana salladı. </st><st c="9467">“Rahibelere saldırmak son derece mantıksız bir hareketmiş gibi görünüyor. </st><st c="9541">Tabii ortada bir tür cinsel saldırı yoksa.”   </st></p>
			<p><st c="9585">“Sence bu makul bir sebep mi?”   </st></p>
			<p><st c="9616">“Ne demek istediğimi biliyorsun.”  </st></p>
			<p><st c="9650">Evet biliyordu ve Victor’ı bu yoruma gücenmemesi gerektiğini bilecek kadar iyi tanıyordu. </st><st c="9740">Soğukkanlılıkla plan yapan bir cinsel saldırganla, gerçeklikten tamamen kopuk bir psikozlunun arasında sahiden de fark vardı.   </st></p>
			<p><st c="9866">“Otopsiyi bu sabah yaptım” dedi Maura. </st><st c="9905">“Çoklu kafatası kırıkları var. </st><st c="9936">Ortadaki beyin zarı atardamarı yırtılmış. </st><st c="9978">Saldırgan muhtemelen bir çekiçle ona defalarca vurmuş. </st><st c="10033">Bu saldırının rasyonel olarak sınıflandırılabileceğini sanmıyorum.”   </st></p>
			<p><st c="10101">Victor başını iki yana salladı. </st><st c="10133">“Bununla nasıl başa çıkıyorsun Maura? </st><st c="10171">Sorunsuz ve temiz hastane ölüleri üzerinde otopsi yaparken, kendini bunun gibi bir şeyin içinde buldun.”   </st></p>
			<p><st c="10276">“Hastane ölümleri de pek sorunsuz ve temiz sayılmaz.”   </st></p>
			<p><st c="10330">“Peki ya bir cinayet kurbanı üzerinde otopsi yapmak? </st><st c="10383">Üstelik gençti, değil mi?”   </st></p>
			<p><st c="10410">“Sadece yirmi yaşındaydı.” Maura Victor’a otopside ne keşfettiğini söylemek üzereyken duraksadı. </st><st c="10507">Evli oldukları dönemde hep tıbbi dedikoduları paylaşırlardı ve bu bilgileri gizli tutacakları konusunda birbirlerine güvenirlerdi. </st><st c="10638">Ama bu çok nahoş bir konuydu ve Maura ölümün bu konuşmaya daha fazla yön vermesini istemiyordu.   </st></p>
			<p><st c="10734">Kahve fincanlarını tekrar doldurmak üzere ayağa kalktı. </st><st c="10790">Kahve demliğiyle masaya döndüğünde, “Şimdi de biraz kendinden bahset bakalım. </st><st c="10868">Aziz Victor neler yapıyor?” dedi.   </st></p>
			<p><st c="10902">“Lütfen bana öyle deme.”   </st></p>
			<p><st c="10927">“Eskiden komik olduğunu düşünürdün.”   </st></p>
			<p><st c="10964">“Artık uğursuzluk getirdiğini düşünüyorum. </st><st c="11007">Basın seni aziz diye anmaya başladığında, bil ki ayağını kaydırmak için fırsat kolluyorlardır.”   </st></p>
			<p><st c="11103">“Senin ve One Earth’ün son zamanlarda haberlerde epey sıkça yer aldığınızı fark ettim.”   </st></p>
			<p><st c="11191">Victor iç geçirdi. </st><st c="11210">“Maalesef.”   </st></p>
			<p><st c="11222">“Neden maalesef?”   </st></p>
			<p><st c="11240">“Uluslararası hayır kurumları için kötü bir yıl oldu. </st><st c="11294">Pek çok yeni anlaşmazlık ve hareket halinde pek çok göçmen var. </st><st c="11358">Haberlere çıkmamızın tek sebebi bu. </st><st c="11394">Çünkü müdahale etmesi gerekenler bizleriz. </st><st c="11437">Sadece bu yıl çok cömert bir hibe aldığımız için şanslıyız.”   </st></p>
			<p><st c="11498">“Basında bolca yer almanızın sonucu olarak mı?”   </st></p>
			<p><st c="11546">Victor omuz silkti. </st><st c="11566">“Ara sıra büyük bir şirket vicdana geliyor ve bir çek yazmaya karar veriyor.”   </st></p>
			<p><st c="11644">“Eminim vergi indirimi de işlerine geliyordur.”   </st></p>
			<p><st c="11692">“Ama o para çok çabuk bitiyor. </st><st c="11723">Yeni bir manyağın bir savaş çıkarması yetiyor ve birdenbire milyonlarca yeni göçmenle karşı karşıya kalıyoruz. </st><st c="11834">Binlerce çocuk daha tifodan ya da koleradan ölüyor. </st><st c="11886">İşte geceleri uykumu kaçıran bu, Maura. </st><st c="11926">Çocukları düşünmek.” Victor kahvesinden bir yudum aldıktan sonra, artık tadına dayanamıyormuş gibi fincanı bıraktı.   </st></p>
			<p><st c="12042">Maura onun sessizce oturuşunu izledi ve açık kumral saçlarının arasında kırlaşmaya başlayan yeni teller olduğunu fark etti. </st><st c="12166">Yaşlanıyor olabilir ama idealizminden hiçbir şey eksilmemiş, diye düşündü. </st><st c="12241">Victor’a başta ilgi duymasına da, sonra birbirlerinden uzaklaşmalarına neden olan da bu idealizmdi. </st><st c="12341">Maura, Victor’ın ilgisini bekleyen dünya sorunlarıyla rekabet edemezdi ve buna kalkışmayı hiç düşünmemişti. </st><st c="12449">Dolayısıyla Victor’ın Fransız hemşireyle kaçamak yapması hiç de şaşırtıcı değildi. </st><st c="12532">Bu Victor’ın başkaldırısıydı, Maura’dan bağımsız olduğunu gösterme şekliydi.   </st></p>
			<p><st c="12609">İkisi de susuyor ve bakışlarını kaçırıyordu; bir zamanlar birbirlerini seven iki insan, şimdi söyleyecek bir şey bulamıyorlardı. </st><st c="12738">Maura Victor’ın ayağa kalktığını duydu ve lavabonun başında dikilip fincanını çalkalamasını izledi.   </st></p>
			<p><st c="12838">“Ee, Dominique nasıl?” diye sordu.   </st></p>
			<p><st c="12873">“Haberim yok.”   </st></p>
			<p><st c="12888">“Hâlâ One Earth için mi çalışıyor?”   </st></p>
			<p><st c="12924">“Hayır. </st><st c="12932">Ayrıldı. </st><st c="12941">İkimiz de rahat edemedik, yani şeyden sonra...” Victor omuz silkti.   </st></p>
			<p><st c="13009">“Hiç görüşmüyor musunuz?”   </st></p>
			<p><st c="13035">“O benim için önemli değildi, Maura. </st><st c="13072">Bunu biliyorsun.”   </st></p>
			<p><st c="13090">“Ne tuhaf. </st><st c="13101">Ama benim için çok önemliydi.”  </st></p>
			<p><st c="13132">Victor dönüp Maura’ya baktı. </st><st c="13161">“Sence bir gün ona olan öfkenin üstesinden gelebilecek misin?”   </st></p>
			<p><st c="13224">“Aradan üç yıl geçti. </st><st c="13246">Sanırım artık bunu aşmalıyım.”   </st></p>
			<p><st c="13277">“Bu sorumun cevabı değil.”  </st></p>
			<p><st c="13304">Maura önüne baktı. </st><st c="13323">“Senin bir ilişkin oldu. </st><st c="13348">Öfkeli olmam gerekiyordu. </st><st c="13374">Tek yolu buydu.”   </st></p>
			<p><st c="13391">“Tek yolu bu muydu?”   </st></p>
			<p><st c="13412">“Seni terk edebilmemin. </st><st c="13436">Seni unutabilmemin.”   </st></p>
			<p><st c="13457">Victor Maura’ya doğru yürüdü. </st><st c="13487">Ellerini omuzlarına koydu; dokunuşu sıcak ve samimiydi. </st><st c="13543">“Beni unutmanı istemiyorum” dedi. </st><st c="13577">“Bu benden nefret etmeni gerektirse bile. </st><st c="13619">Hiç olmazsa </st><span><st c="13631">bir şey</st></span><st c="13638"> hissedersin. </st><st c="13652">Beni en çok rahatsız eden de buydu; yani öylece çekip gidebilmen. </st><st c="13718">O kadar soğukkanlı görünüyordun ki.”   </st></p>
			<p><st c="13755">Victor kollarını ona dolarken, nefesi saçlarını ısıtırken, Maura, bildiğim tek başa çıkma şekli bu, diye düşündü. </st><st c="13869">Bütün o karmakarışık duyguları nasıl bastıracağını uzun zaman önce öğrenmişti. </st><st c="13948">Birbirlerine hiç uygun değillerdi. </st><st c="13983">Hayat dolu Victor, Ölüler Kraliçesi ile evlenmişti. </st><st c="14035">Nasıl olmuştu da bunu yürütebileceklerini düşünmüşlerdi?   </st></p>
			<p><span><st c="14092">Çünkü onun ateşini ve tutkusunu arzuladım. </st><st c="14135">Asla olamayacağım birini istedim</st></span><st c="14167">.   </st></p>
			<p><st c="14169">Maura’nın telefonu çalınca, Victor’ın elleri omuzlarında donakaldı. </st><st c="14237">Geri çekildiğinde Maura onun sıcaklığını aradı. </st><st c="14285">Maura ayağa kalkıp mutfaktaki telefonun yanına gitti. </st><st c="14339">Kimin aradığına bakınca, bu telefondan sonra tekrar karlı geceye karışacağını anladı. </st><st c="14425">Dedektifle konuşup adres tarifini not alırken, Victor’ın başını salladığını gördü.   </st></p>
			<p><st c="14508">Bu gece göreve çağrılan kendisi, geride kalan ise Victor’dı.   </st></p>
			<p><st c="14569">Maura telefonu kapattı. </st><st c="14593">“Üzgünüm, gitmem gerek.”  </st></p>
			<p><st c="14618">“Azrail mi çağırıyor?”   </st></p>
			<p><st c="14641">“Roxbury’de bir ceset bulunmuş. </st><st c="14673">Beni bekliyorlar.”   </st></p>
			<p><st c="14692">Victor Maura’nın peşinden gelerek, onu ön kapıya kadar geçirdi.   </st></p>
			<p><st c="14756">“Seninle gelmemi ister misin?”   </st></p>
			<p><st c="14787">“Neden?”   </st></p>
			<p><st c="14796">“Sana eşlik edeyim diye.”   </st></p>
			<p><st c="14822">“İnan bana bir ölüm mahallinde fazlasıyla eşlikçi bulunur.”  </st></p>
			<p><st c="14882">Victor salon penceresinden dışarıya, lapa lapa yağan kara baktı. </st><st c="14947">“Araba kullanmak için uygun bir gece değil.”   </st></p>
			<p><st c="14992">“Bu ikimiz için de geçerli.” Maura botlarını giymek için eğildi. </st><st c="15057">Victor yüzünü göremediği için memnundu. </st><st c="15097">“Otele dönmene gerek yok. </st><st c="15123">Neden burada kalmıyorsun?” dedi.   </st></p>
			<p><st c="15156">“Yani geceyi burada mı geçireyim?”   </st></p>
			<p><st c="15191">“Senin için daha rahat olur. </st><st c="15220">Misafir odasındaki yatağı hazırlayabilirsin. </st><st c="15265">Muhtemelen birkaç saatten önce dönmem.”   </st></p>
			<p><st c="15305">Victor sessiz kalınca, Maura kızardı. </st><st c="15343">Ona bakmamayı sürdürerek paltosunun düğmelerini ilikledi. </st><st c="15401">Bir an önce kaçıp gitmek için can atarak ön kapıyı açtı.   </st></p>
			<p><st c="15458">Victor’ın, “Seni bekleyeceğim” dediğini duydu.   </st></p>
			<p>  </p>
			<p><st c="15505">Tül gibi yağan kar tanelerinin arasında mavi ışıklar yanıp sönüyordu. </st><st c="15575">Maura polis arabalarından birinin arkasına yanaştı. </st><st c="15627">Yüzünün yarısını yukarıya kaldırdığı yakasının ardına gizleyen ve bu haliyle kabuğuna çekilen bir kaplumbağayı andıran bir devriye polisi yanına geldi. </st><st c="15779">Maura camını açtı ve yüzüne doğrultulan el fenerinden korunmak için gözlerini kıstı. </st><st c="15864">İçeri doluşan kar taneleri arabasının ön paneline yayıldı.   </st></p>
			<p><st c="15923">“Ben Adli Tıp Kurumu’ndan Dr. </st><st c="15953">Isles” dedi.  </st></p>
			<p><st c="15966">“Tamam. </st><st c="15974">Bulunduğunuz yere park edebilirsiniz, hanımefendi.”   </st></p>
			<p><st c="16026">“Ceset nerede?”   </st></p>
			<p><st c="16042">“İçeride.” Devriye polisi fenerini caddenin karşısındaki binaya doğru salladı. </st><st c="16121">“Ön kapıda asma kilit var, ara sokaktaki kapıdan girmeniz gerekecek. </st><st c="16190">Elektrikler kesik olduğu için dikkat edin. </st><st c="16233">Fenerinize ihtiyacınız olacak. </st><st c="16264">O ara sokakta her türlü kutu ve çerçöp var.”   </st></p>
			<p><st c="16309">Maura arabadan inip dantelli bir beyaz perdeyi andıran karlı zemine bastı. </st><st c="16384">Bu gece hava koşullarına karşı tam donanımlıydı ve ayakları Thinsulate botlarının içinde sıcak ve kuru olduğu için minnettardı. </st><st c="16512">Yolda en az on beş santimlik kar birikmişti ama kar taneleri yumuşak ve tüy gibiydi ve Maura botlarıyla kar yığınlarını delip geçerken en ufak bir direnç bile göstermiyorlardı.   </st></p>
			<p><st c="16689">Maura ara sokak girişinde el fenerini açtı ve üzerinde biriken karlar yüzünden aşağıya sarkıp neredeyse kamufle olan sarı bir polis bandı gördü. </st><st c="16834">Bandın üstünden atlarken kar taneleri etrafa saçıldı. </st><st c="16888">Sokağın girişinde, kar yüzünden şekilsizleşen bir yığın vardı. </st><st c="16951">Botu sert bir şeye çarptı ve Maura birkaç şişe tıkırtısı duydu. </st><st c="17015">Belli ki sokak bir çöplük olarak kullanılmıştı. </st><st c="17063">Maura bu beyaz kar örtüsünün altında ne gibi zevksiz parçaların gizlendiğini merak etti.   </st></p>
			<p><st c="17152">Kapıya vurup içeri doğru seslendi: “Kimse var mı? </st><st c="17202">Adli Tabip geldi.”   </st></p>
			<p><st c="17221">Kapı açıldı ve gözlerine bir el feneri doğrultuldu. </st><st c="17273">Maura el fenerini tutan adamı göremediyse de Dedektif Darren Crowe’un sesini tanıdı.   </st></p>
			<p><st c="17358">“Hey doktor! </st><st c="17371">Hamamböceklerinin diyarına hoş geldin.”   </st></p>
			<p><st c="17411">“Şu feneri başka bir yere çevirir misin?”  </st></p>
			<p><st c="17453">Crowe feneri Maura’nın yüzünden çekince Maura onun geniş omuzlu ve bir parça tehditkâr siluetini gördü. </st><st c="17557">Crowe Cinayet Masası’nın genç dedektiflerinden biriydi ve Maura ne zaman onunla bir vaka üzerinde çalışsa, bir televizyon programı setine konuk oluyormuş gibi hissediyordu. </st><st c="17730">Sanki Crowe serinin yıldızıydı; fönlü saçları ve imajına uygun mağrur ve özgüvenli tavırları olan bir film yıldızıydı. </st><st c="17849">Crowe gibi adamların bir kadında saygı duydukları tek şey şaşmaz bir profesyonellikti ve Maura da ona son derece resmi davranıyordu. </st><st c="17982">Erkek adli tabipler Crowe’la şakalaşsalar da Maura bunu yapamazdı; sınırlar korunmalıydı, aksi halde Crowe onun otoritesini sarsmanın bir yolunu bulurdu.   </st></p>
			<p><st c="18136">Maura eldivenlerini ve galoşlarını giydikten sonra binaya girdi. </st><st c="18201">El fenerini odanın çeşitli yerlerine tutunca, ışığı geri yansıtan metal yüzeyler gördü. </st><st c="18289">İçeride kocaman bir buzdolabı ve metal tezgâhlar vardı. </st><st c="18345">Sanayi tipi bir set üstü ocak ve fırın gördü.   </st></p>
			<p><st c="18391">“Burası eskiden Mama Cortina’nın İtalyan restoranıydı” dedi Crowe. </st><st c="18458">“Mama iflas edip kepenkleri indirene kadar. </st><st c="18502">Bina iki yıl önce mühürlendi ve her iki girişe de asma kilitler konuldu. </st><st c="18575">Görünüşe bakılırsa sokak tarafındaki kapı bir süre önce kırılmış. </st><st c="18641">Bütün bu mutfak gereçleri satışa çıkarılmış ama bunları kim ister bilmiyorum. </st><st c="18719">Hepsi leş gibi.” Crowe el fenerini yıllar boyunca biriken yağların kalınlaşarak siyah bir kabuk oluşturduğu ocaklara doğrulttu. </st><st c="18847">Hamamböcekleri üzerlerine yansıyan ışıktan kaçıştılar. </st><st c="18902">“Ortalık bunlarla dolup taşıyor. </st><st c="18935">Bu leziz yağlar onları besliyor.”   </st></p>
			<p><st c="18969">“Cesedi kim buldu?”   </st></p>
			<p><st c="18989">“Narkotik birimindeki delikanlılardan biri. </st><st c="19033">Buradan yaklaşık bir sokak ötede bir uyuşturucu baskını yapmışlar. </st><st c="19100">Şüpheli kaçmış, onun bu sokağa girdiğini düşünmüşler. </st><st c="19154">Kapının zorla açıldığını fark etmişler. </st><st c="19194">Faillerini aramak üzere içeri girmişler ama bir sürprizle karşılaşmışlar.” Crowe el fenerini yere doğrulttu. </st><st c="19303">“Buradaki tozların arasında bazı sıyrıklar var. </st><st c="19351">Sanki fail kurbanı bu odada sürüklemiş.” Crowe el fenerini mutfağın diğer ucuna doğru salladı. </st><st c="19446">“Ceset şu tarafta. </st><st c="19465">Yemek salonundan geçmemiz gerek.”   </st></p>
			<p><st c="19499">“Buranın görüntüsünü kaydettin mi?”   </st></p>
			<p><st c="19535">“Evet. </st><st c="19542">Yeterince ışık sağlayabilmek için iki takım pil kullanmak zorunda kaldım. </st><st c="19616">İkisi de çoktan bitti. </st><st c="19639">Bu yüzden içerisi biraz loş olacak.”   </st></p>
			<p><st c="19676">Maura Crowe’un peşinden mutfak girişine doğru yürürken kollarını bedenine yapıştırarak kendine hiçbir yere dokunmaması gerektiğini hatırlattı; sanki bunu yapmayı istermiş gibi. </st><st c="19853">Dört bir yanını saran gölgelerden gelen hışırtılar duyunca duvarlarda gezinen ve başının tepesindeki tavana tutunan binlerce böcek bacağı olduğunu düşündü. </st><st c="20009">Kanlı ve acayip şeylere katlanabilirdi ama artıklarla beslenen böceklerden gerçek anlamda tiksiniyordu.   </st></p>
			<p><st c="20113">Yemek salonuna girince, burnuna eski restoranların arkasındaki sokaklara sinen yıllanmış çöp ve bayat bira kokusu geldi. </st><st c="20234">Ama burada nabzını hızlandıran ve hayra alamet olmayan, tanıdık bir koku daha vardı. </st><st c="20319">Buraya gelmesinin esas sebebi hem merakını cezbediyor hem de onu dehşete düşürüyordu.   </st></p>
			<p><st c="20405">Crowe el fenerini yere çevirerek, “Anlaşılan burada berduşlar barınıyormuş” dedi. </st><st c="20487">Maura eski bir örtüyle bir yığın gazete gördü. </st><st c="20534">“Burada da birkaç mum var. </st><st c="20561">Binada bu kadar çöp varken yangın çıkmadığı için şanslılar.” Crowe’un el feneri yemek paketlerinden ve boş teneke kutulardan oluşan bir tepenin üzerinde gezindi. </st><st c="20723">İki sarı göz yığının tepesinden onlara baktı; bu onlardan korkmayan, hatta yaklaşmaları için meydan okuyan bir sıçandı.   </st></p>
			<p><st c="20843">Sıçanlar ve hamamböcekleri. </st><st c="20871">Maura, etrafta bunca leşçil varken, acaba cesetten geriye ne kaldı, diye merak etti.   </st></p>
			<p><st c="20956">“Ceset şu köşenin ardında.” Crowe çevik ve özgüvenli bir biçimde masaların ve üst üste yığılmış sandalyelerin yanından geçti. </st><st c="21082">“Bu tarafta kalın. </st><st c="21101">Korumaya çalıştığımız bazı ayak izleri var. </st><st c="21145">Birisi cesetten yayılan kana basmış. </st><st c="21182">İzler aşağı yukarı burada silikleşiyor.”   </st></p>
			<p><st c="21223">Crowe Maura’yı kısa bir koridora yönlendirdi. </st><st c="21269">Koridorun sonundaki kapı boşluğundan cılız bir ışık sızıyordu. </st><st c="21332">Işık erkekler tuvaletinden geliyordu.   </st></p>
			<p><st c="21370">Crowe, “Doktor burada” diye seslendi.   </st></p>
			<p><st c="21408">Kapı ağzında başka bir el feneri göründü. </st><st c="21450">Crowe’un ortağı Ed Sleeper tuvaletten çıktı ve eldivenli elini bezgince sallayarak Maura’yı selamladı. </st><st c="21553">Sleeper Cinayet Masası’nın en eski dedektifiydi ve Maura onu her gördüğünde, adamın omuzları biraz daha çökmüş gibi geliyordu. </st><st c="21680">Keyifsizliğinin ne kadarının Crowe ile ortak olmaktan kaynaklandığını merak ediyordu. </st><st c="21766">Ne bilgeliği ne de deneyimi Crowe’un gençlik ateşini gölgede bırakabilirdi ve Sleeper kontrolü çok uzun zaman önce baskıcı ortağına devretmişti.   </st></p>
			<p><st c="21911">“Hoş bir görüntü değil” dedi Sleeper. </st><st c="21949">“Temmuz ayında olmadığımız için memnun olmalısın. </st><st c="21999">Hava bu kadar soğuk olmasaydı buranın nasıl kokacağını düşünmek bile istemiyorum.”   </st></p>
			<p><st c="22082">Crowe güldü. </st><st c="22095">“Anlaşılan birisi Florida’ya gitmeye hazır.”   </st></p>
			<p><st c="22140">“Hey, orada küçük ve güzel bir daire kiraladım. </st><st c="22188">Plajdan sadece bir sokak ötede. </st><st c="22220">Gün boyunca şort mayodan başka bir şey giymeyeceğim. </st><st c="22273">Her yerim meydanda olacak.”   </st></p>
			<p><st c="22301">Maura sıcak plajları ve ince taneli kumları düşündü. </st><st c="22354">Şu anda üç adet el feneriyle aydınlatılmış bu kısacık koridor yerine orada olabilmek için neler vermezlerdi ki.   </st></p>
			<p><st c="22466">“Ceset size emanet, doktor” dedi Sleeper.   </st></p>
			<p><st c="22508">Maura kapıya yanaştı. </st><st c="22530">El fenerini siyah beyaz bir satranç tahtası desenini anımsatan kirli yer seramiklerine çevirdi. </st><st c="22626">Seramiklerde ayak izleri ve kurumuş kan lekeleri vardı.   </st></p>
			<p><st c="22682">“Duvar dibinden ilerleyin” dedi Crowe.   </st></p>
			<p><st c="22721">Maura içeri girer girmez ayağının dibinde bir hareket sezince, irkilerek geri çekildi. </st><st c="22808">“Tanrım” dedi ve korkuyla güldü.   </st></p>
			<p><st c="22841">“Evet, bu sıçanlar biraz iriler” dedi Crowe. </st><st c="22886">“Ve burada kendilerine güzel bir ziyafet çekmişler.”   </st></p>
			<p><st c="22939">Maura bölmelerden birinin kapısının altından içeri doğru süzülen bir kuyruk görünce, kanalizasyon sistemlerinde yüzen ve tuvaletlerden çıkan sıçanlarla ilgili şehir efsanelerini hatırladı.   </st></p>
			<p><st c="23128">El fenerini yavaşça oynatarak, muslukları olmayan iki lavaboyla, gideri çöplerle ve izmaritlerle tıkanan bir pisuvarı taradı. </st><st c="23254">Sonra fenerini yere, pisuvarın yanında yatan çıplak bedene doğrulttu. </st><st c="23324">Dışarı fırlamış yüz kemikleri, karmakarışık siyah saçların arasında parlıyordu. </st><st c="23404">Leşçiller çoktan bu taze etle kendilerine bir ziyafet çekmişlerdi ve kurbanın gövdesi birçok sıçan ısırığı yüzünden delik deşik olmuştu. </st><st c="23541">Ama Maura’yı en çok dehşete düşüren şey sivri dişlerin sebep olduğu hasar değil, cesedin ufaklığıydı.   </st></p>
			<p><st c="23643">Bu bir çocuk mu?   </st></p>
			<p><st c="23660">Maura cesedin yanına çömeldi. </st><st c="23690">Cesedin sağ yanağı yere bastırılmıştı. </st><st c="23729">Maura eğildikçe tamamen olgunlaşmış göğüsler gördü; demek ki kurban bir çocuk değil, yüzü paramparça olan ufak tefek bir kadınmış diye düşündü. </st><st c="23873">Kendilerine ziyafet çeken leşçiller yüzünün sol tarafını büyük bir açlıkla kemirmiş, kurbanın derisini, hatta burun kıkırdağını bile yemişlerdi. </st><st c="24018">Gövdede kalan deri ise epey koyuydu. </st><st c="24055">Maura, acaba Hispanik mi, diye düşündü ve el fenerini kemikli omuzların ve omurga çıkıntılarının üzerinde gezdirdi. </st><st c="24171">Çıplak gövdeye yayılan koyu renkli, hatta morumsu nodüller vardı. </st><st c="24237">Maura ışığı sol kalçaya ve kaba etlere tutunca, daha çok lezyon gördü. </st><st c="24308">İltihaplı döküntüler üst bacaktan baldıra kadar uzanıyordu...  </st></p>
			<p><st c="24370">Derken Maura’nın feneri ayak bileğinde donup kaldı. </st><st c="24422">“Tanrım” dedi.   </st></p>
			<p><st c="24437">Sol ayak yerinde yoktu. </st><st c="24461">Bileğin açık yara olan ucu çürüyüp kararmıştı.   </st></p>
			<p><st c="24508">Maura el fenerini diğer bacağa kaydırınca, yine bilekten aşağısının koptuğunu gördü. </st><st c="24593">Kadının sağ ayağı da yoktu.   </st></p>
			<p><st c="24621">Maura’nın yanına yaklaşan Crowe, “Bir de elleri kontrol etsene” dedi. </st><st c="24691">Crowe Maura’ya ışık desteği vererek, fenerini gövdenin gölgesinde kalan kollara çevirdi.   </st></p>
			<p><st c="24780">Maura ellerin de koptuğunu ve kenarlarda leşçillere ait diş izlerinin olduğunu gördü.   </st></p>
			<p><st c="24866">Afallayarak geri çekildi.   </st></p>
			<p><st c="24892">“Tüm bunları sıçanların yediğini sanmıyorum” dedi Crowe.   </st></p>
			<p><st c="24949">Maura yutkundu. </st><st c="24965">“Hayır. </st><st c="24973">Hayır, kadının elleri ve ayakları kesilmiş.”   </st></p>
			<p><st c="25018">“Sence saldırgan bunu kadın hâlâ hayattayken mi yapmış?”   </st></p>
			<p><st c="25075">Maura lekeli seramiklere bakınca, kesik ellerin ve ayakların yakınında etrafa sıçrayan izler yerine, sadece kurumuş kan birikintileri gördü. </st><st c="25216">“Kesikler yapılırken atardamar basıncı yokmuş. </st><st c="25263">Yani organlar kadın öldükten sonra kesilmiş.” Maura Crowe’a baktı. </st><st c="25330">“Onları buldun mu?”   </st></p>
			<p><st c="25350">“Hayır. </st><st c="25358">Saldırgan onları yanına almış. </st><st c="25389">Kim bilir neden?”   </st></p>
			<p><st c="25407">“Bunu yapmasının mantıklı bir sebebi olabilir” dedi Sleeper. </st><st c="25468">“Şu anda elimizde parmak izi yok. </st><st c="25502">Kadının kimliğini belirleyemeyiz.”   </st></p>
			<p><st c="25537">Maura, “Eğer saldırgan kadının kimliğini saklamaya çalıştıysa...” diye lafa girdi. </st><st c="25620">Kadının kemikleri dışarı fırlayan yüzüne baktı ve yeni bir korku dalgasına kapıldı. </st><st c="25704">“Onu ters çevirmem gerek” dedi.   </st></p>
			<p><st c="25736">Malzeme çantasından tek kullanımlık bir örtü çıkarıp cesedin yanına yaydı. </st><st c="25811">Sleeper ile Crowe, cesedi örtünün üzerine yuvarladılar.   </st></p>
			<p><st c="25867">Sleeper nefesini tuttu ve irkilerek geri çekildi. </st><st c="25917">Yüzün yere bastırılan sağ tarafı şimdi gözler önündeydi. </st><st c="25974">Sol göğse sıkılan tek kurşunun açtığı delik de.   </st></p>
			<p><st c="26022">Ama Sleeper’ın geri çekilmesine sebep olan şey kurşun yarası değildi. </st><st c="26092">Kurbanın yüzü ve onlara bakan kapaksız gözüydü. </st><st c="26140">Ceset banyonun zemininde yatarken, sıçanlar yüzün sağ tarafına diş geçiremezlerdi ama buna rağmen kadının derisi yoktu. </st><st c="26260">Açığa çıkan kaslar kuruyunca geriye kayış gibi lifler kalmıştı ve elmacıkkemiğinin parlak çıkıntısı aradan kendini göstermişti.   </st></p>
			<p><st c="26388">“Bunu da sıçanlar yapmamış” dedi Sleeper.   </st></p>
			<p><st c="26430">Maura, “Hayır, yapmış olamazlar” diyerek onayladı. </st><st c="26481">“Bu hasara leşçiller yol açmamış.”   </st></p>
			<p><st c="26516">“Tanrım, yani saldırgan kadının yüzünü öylece sıyırmış mı? </st><st c="26575">Tıpkı bir...”  </st></p>
			<p><span><st c="26589">Maske gibi</st></span><st c="26599">. Ancak bu maske kauçuktan ya da plastikten değil, insan derisinden yapılmıştı.   </st></p>
			<p><st c="26679">“Kadının yüzünü kesmiş. </st><st c="26703">Ellerini de. </st><st c="26716">Kimliğini belirleyebilmemiz için bize hiçbir yol bırakmamış” dedi Sleeper.   </st></p>
			<p><st c="26791">Crowe, “İyi ama ayaklarını neden kesmiş?” diye sordu. </st><st c="26845">“Bu hiç mantıklı değil. </st><st c="26869">Kimsenin kimliği ayak parmaklarının izinden belirlenmez. </st><st c="26926">Üstelik, bu kadın yokluğu hissedilecek bir kurbana benzemiyor. </st><st c="26989">Hangi ırktan, siyah mı? </st><st c="27013">Latin mi?”   </st></p>
			<p><st c="27024">Maura, “Irkının yokluğunun hissedilip hissedilmemesiyle ne ilgisi var?” diye sordu.   </st></p>
			<p><st c="27108">“Demek istediğim, bu banliyöde yaşayan bir ev kadını değil. </st><st c="27168">Yoksa bu mahallede ne işi olabilir ki?”   </st></p>
			<p><st c="27208">Maura ayağa kalktı; Crowe’a duyduğu antipati birdenbire o kadar arttı ki onun yakınında durmakta zorlandı. </st><st c="27315">El fenerini odada dolaştırarak, lavaboları ve pisuvarları aydınlattı.   </st></p>
			<p><st c="27385">“Şuradaki duvarda kan var.”   </st></p>
			<p><st c="27413">“Bence kadını tam buraya fırlatmış” dedi Crowe. </st><st c="27461">“Onu sürüklemiş, duvara çarpmış ve tetiği çekmiş. </st><st c="27511">Sonra da kadının düşüp kaldığı yerde ellerini ve ayaklarını kesmiş.”   </st></p>
			<p><st c="27580">Maura seramiklerde biriken kanlara baktı. </st><st c="27622">Sadece birkaç damla vardı çünkü kurban elleri ve ayakları kesilirken çoktan ölmüştü. </st><st c="27707">Kalbi durmuş, kan pompalamayı bırakmıştı. </st><st c="27749">Katil yanına çömeldiğinde, bıçağı bileklerine batıp eklemlerini yerinden koparırken, tenini keserken ve yüzünü bir ayı postu sıyırırcasına soyarken, kadın hiçbir şey hissetmemişti. </st><st c="27930">Katil istediklerini aldıktan sonra onu çöpe atılan bir leş gibi burada bırakmış ve bu terk edilmiş binayı kuşatan leşçillere sunmuştu.   </st></p>
			<p><st c="28065">Sıçanlar keskin dişlerinin takılacağı hiçbir giysi olmayınca da birkaç gün içinde kas dokusuna kadar kemirmişlerdi. </st><st c="28181">Bir ay sonra ise kemiklere ulaşmışlardı.  </st></p>
			<p><st c="28222">Maura başını kaldırıp Crowe’a baktı. </st><st c="28259">“Kadının giysileri nerede?”   </st></p>
			<p><st c="28287">“Sadece bir ayakkabı teki bulduk. </st><st c="28321">37 numara bir tenis ayakkabısı. </st><st c="28353">Sanırım katil çıkarken düşürmüş. </st><st c="28386">Mutfakta duruyordu.”   </st></p>
			<p><st c="28407">“Üzerinde kan var mıydı?”   </st></p>
			<p><st c="28433">“Evet. </st><st c="28440">Üst kısmına sıçramıştı.”   </st></p>
			<p><st c="28465">Maura sağ ayağın olması gerektiği yere baktı. </st><st c="28511">“Demek ki onu burada, banyoda soymuş.”   </st></p>
			<p><st c="28550">“Yani kadını öldürdükten sonra ona tecavüz mü etmiş?” dedi Sleeper.   </st></p>
			<p><st c="28618">Crowe kıkırdadı. </st><st c="28635">“Teni bu iğrenç izlerle dolu bir kadını kim becermek ister ki? </st><st c="28698">Sahi, bu kızarıklıklar ne? </st><st c="28725">Yoksa bulaşıcı mı? </st><st c="28744">Çiçek hastalığı filan mı?”   </st></p>
			<p><st c="28771">“Hayır, bu lezyonlar kronik, akut değil. </st><st c="28812">Bazılarının nasıl kabuk bağladığını görüyor musun?”   </st></p>
			<p><st c="28864">“Şey, bırak becermeyi, birinin ona dokunduğunu bile düşünemiyorum.”   </st></p>
			<p><st c="28932">“Bu her zaman bir olasılık” dedi Sleeper.   </st></p>
			<p><st c="28974">“Ya da sırf cesedi sergilemek için onu soymuş olabilir” dedi Maura. </st><st c="29042">“Leşçiller tarafından yok edilişini hızlandırmak için.”   </st></p>
			<p><st c="29098">“O zaman neden giysileri yanına alsın ki?”   </st></p>
			<p><st c="29141">“Bu da onu kimliksizleştirmenin başka bir yolu olabilir.”  </st></p>
			<p><st c="29199">“Bence sadece giysilerin onda kalmasını istedi” dedi Crowe.   </st></p>
			<p><st c="29259">Maura ona baktı. </st><st c="29276">“Neden?”   </st></p>
			<p><st c="29285">“Aynı sebeple kadının ellerini, ayaklarını ve yüzünü de almış. </st><st c="29348">Birkaç hatıra toplamak istemiş.” Crowe Maura’ya baktı; el fenerlerinden yayılan eğimli ışığın gölgesinde daha uzun boylu ve tehditkâr görünüyordu. </st><st c="29495">“Bence saldırganımız bir koleksiyoncu” dedi.   </st></p>
			<p>  </p>
			<p><st c="29540">Maura’nın veranda lambası yanıyordu; tül gibi yağan kar tanelerinin arasından o sarımtırak ışıltıyı görebiliyordu. </st><st c="29655">Mahalledekiler içinde bu saatte ışığı yanan tek ev kendisininkiydi. </st><st c="29723">Evdeki ışıkların insan eliyle değil de elektrikli zamanlayıcılar tarafından açıldığı bir eve döndüğü pek çok gece olmuştu. </st><st c="29846">Ama bu gece gerçekten de beni bekleyen biri var, diye düşündü.   </st></p>
			<p><st c="29909">Sonra Victor’ın arabasının evin önünde olmadığını gördü. </st><st c="29966">Gitmiş, diye düşündü. </st><st c="29988">Her zamanki gibi, boş bir eve dönüyorum. </st><st c="30029">Biraz önce son derece davetkâr görünen veranda lambası artık Maura’ya soğuk ve kişiliksiz gelmeye başladı.   </st></p>
			<p><st c="30136">Garaj girişine yanaşırken, yaşadığı hayal kırıklığı yüzünden koca bir boşluk hissetti. </st><st c="30223">Onu en çok rahatsız eden Victor’ın gitmiş olması değil, buna gösterdiği tepkiydi. </st><st c="30305">Onu sadece bir akşam görüp üç sene önceki halime döndüm, kararlılığım sarsıldı ve bağımsızlığım darbe aldı, diye düşündü.   </st></p>
			<p><st c="30427">Garaj kapısının uzaktan kumandasına bastı. </st><st c="30470">Kapı gümbürdeyerek açıldı. </st><st c="30497">Maura sol taraftaki mavi Toyota’yı görünce irkilerek güldü.   </st></p>
			<p><st c="30557">Victor arabasını garaja koymuştu.   </st></p>
			<p><st c="30591">Maura kiralık Toyota’nın arkasına yanaştı ve garaj kapısı kapanırken bir an için oturup hızlanan nabzının ve damarlarında bir uyuşturucu gibi çağlayan beklentinin farkına vardı. </st><st c="30769">On saniye içinde çaresizlikten büyük bir coşkuya geçiş yapmıştı. </st><st c="30834">Victor’la aralarında hiçbir şeyin değişmediğini kendine hatırlatması gerekiyordu. </st><st c="30916">Hiçbir şey </st><span><st c="30927">değişemezdi</st></span><st c="30938">.   </st></p>
			<p><st c="30940">Maura arabasından indi, derin bir nefes aldı ve eve girdi.   </st></p>
			<p><st c="30999">“Victor?”Cevap gelmedi.   </st></p>
			<p><st c="31023">Maura salona baktı, sonra koridoru geçip mutfağa gitti. </st><st c="31079">Kahve fincanları yıkanıp kaldırılmış, Victor’ın ziyaretinin bütün izleri silinmişti. </st><st c="31164">Yatak odalarına ve çalışma odasına baktı ama Victor hâlâ ortalıkta yoktu.   </st></p>
			<p><st c="31238">Ancak salona döndüğünde, Victor’ın alelade beyaz çoraplarının sarmaladığı ayaklarının kanepenin bir ucundan dışarı fırladığını fark etti. </st><st c="31376">Maura durup onun uyuyuşunu seyre daldı; kolu gevşekçe yere sarkmıştı ve yüzü huzur içindeydi. </st><st c="31470">Anımsadığı Victor, ateşli tutkuları yüzünden çekici bulduğu ama sonra uzaklaştığı adam bu değildi. </st><st c="31569">Evliliklerine dair sadece tartışmaları ve yalnızca bir sevgilinin açabileceği derin yaraları hatırlıyordu. </st><st c="31676">Boşanma Victor’la ilgili anılarını çarpıtmış, onu daha karanlık ve öfkeli birine dönüştürmüştü. </st><st c="31772">Maura bu anıları o kadar uzun süredir besleyip referans olarak kullanmıştı ki Victor’ı böyle savunmasız görünce şaşırtıcı bir farkındalık yaşadı.   </st></p>
			<p><span><st c="31918">Bir zamanlar uyumanı izlerdim.</st></span> <span><st c="31948">Bir zamanlar seni severdim</st></span><st c="31975">.   </st></p>
			<p><st c="31977">Dolabı açtı, bir örtü alıp Victor’ın üzerine serdi. </st><st c="32029">Saçlarına dokunmak üzere uzandı ama sonra durdu ve eli havada kaldı. </st><st c="32098">Victor gözlerini açmış, onu izliyordu.   </st></p>
			<p><st c="32137">“Demek uyanıksın” dedi Maura.  </st></p>
			<p><st c="32167">“Zaten uyuyakalmak gibi bir niyetim yoktu. </st><st c="32210">Saat kaç?”   </st></p>
			<p><st c="32221">“İki buçuk.”   </st></p>
			<p><st c="32234">Victor homurdandı. </st><st c="32253">“Aslında gidecektim…”   </st></p>
			<p><st c="32275">“İstersen kalabilirsin. </st><st c="32299">Deli gibi kar yağıyor.”  </st></p>
			<p><st c="32323">“Arabayı garaja soktum. </st><st c="32347">Umarım sakıncası yoktur. </st><st c="32372">Kar küreme aracı geliyordu ve…”   </st></p>
			<p><st c="32404">“Eğer yerini değiştirmeseydin senin arabanı da çekerlerdi. </st><st c="32463">Sorun değil.” Maura gülümsedi ve usulca, “Hadi uyumaya devam et” dedi.  </st></p>
			<p><st c="32534">Bir süre birbirlerine baktılar. </st><st c="32566">Özlem ve şüphe arasında gidip geldikleri sırada, Maura yanlış bir tercihin sonuçlarını gayet iyi bildiğinden, hiçbir şey söylemedi. </st><st c="32698">Elbette ikisi de aynı şeyi düşünüyordu: Maura’nın yatak odasının koridorun hemen sonunda olduğunu. </st><st c="32797">Maura’nın en başa dönmesi için yalnızca kısa bir yürüyüş ve bir kucaklaşma yeterliydi. </st><st c="32884">Oysa Victor’ın etkisinden kurtulmak için çok uğraşmıştı.  </st></p>
			<p><st c="32941">Maura kurtulması mümkün olmayan bir bataklıktan çıkmaya çalışıyormuş gibi büyük bir çaba sarf ederek doğruldu. </st><st c="33052">“Sabaha görüşürüz” dedi.   </st></p>
			<p><st c="33077">Victor’ın gözlerindeki ifade hayal kırıklığı mıydı? </st><st c="33129">Bu olasılık karşısında elinde olmadan ufacık bir mutluluk hissetti.   </st></p>
			<p><st c="33197">Yatağında uzanırken, Victor’ın kendi çatısı altında olduğunu bildiği için uyuyamadı. </st><st c="33282">Kendi çatısı altında, kendi bölgesinde. </st><st c="33322">San Francisco’dayken, Victor’ın bekârken sahip olduğu evde yaşamışlardı ve Maura o evi hiçbir zaman benimseyememişti. </st><st c="33440">Bu gece şartlar değişmişti ve kontrol kendisindeydi. </st><st c="33493">Bir sonraki adımda ne olacağı ona bağlıydı.   </st></p>
			<p><st c="33537">Olasılıklar Maura’yı çileden çıkarıyordu.   </st></p>
			<p><st c="33579">Ancak sıçrayarak uyandığında gerçekten uyuyakaldığını fark etti. </st><st c="33644">Günışığı çoktan pencereden içeri süzülüyordu. </st><st c="33690">Bir süre yatakta uzanıp onu neyin uyandırdığını düşündü. </st><st c="33747">Victor’a ne söylemesi gerektiğini düşündü. </st><st c="33790">Sonra garaj kapısının gümbürdediğini ve geri manevra yaparak garajından çıkan bir arabanın motor sesini duydu.   </st></p>
			<p><st c="33901">Yataktan çıkıp pencereden dışarı bakınca, Victor’ın arabasının uzaklaştığını ve köşeyi dönerek ortadan kaybolduğunu gördü.   </st></p>
		</div>
	<div id="charCountTotal" value="34024"></div></body>
</html>
