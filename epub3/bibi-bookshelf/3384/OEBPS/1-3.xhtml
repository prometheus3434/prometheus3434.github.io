<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-3</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-3" xml:lang="tr-TR">
		<div>
			<p>  </p>
			<p id="_idParaDest-3" xml:lang="en-GB"><st c="0">1  </st></p>
			<p><st c="2">Ona Ölüler Kraliçesi diyorlardı.   </st></p>
			<p><st c="35">Bunu daha önce kimse yüzüne söylemese de Dr. </st><st c="80">Maura Isles işi gereği mahkeme, ölüm mahalli ve morg arasındaki sevimsiz üçgen içinde gidip gelirken, bazen takma adının mırıldandığını duyardı. </st><st c="225">Bazen karanlık bir kinaye sezdiği de olurdu: </st><span><st c="270">Ha ha, işte burada, barbar Tanrıça yeni kurbanlarını toplamaya gelmiş</st></span><st c="339"> derlerdi. </st><st c="350">Bazen bu fısıltılar bir hoşnutsuzluk tınısı barındırırdı; tıpkı aralarından uğursuz bir yabancı geçen sofuların homurtuları gibi. </st><st c="480">Bu, Maura’nın neden ölümün izinde yürümeyi seçtiğini anlayamayanların tedirginliğiydi. </st><st c="567">Acaba bu hoşuna mı gidiyor, diye merak ederlerdi. </st><st c="617">Soğuk tenlere dokunmak ve çürümüşlüğün kokusu, Maura için hayatta olanlara sırt çevirmesine yol açacak kadar çekici miydi? </st><st c="740">Bunun normal olamayacağını düşünüp Maura’ya ters ters bakarlar, sadece onun garip bir kadın olduğunu doğrulayan işaretleri fark ederlerdi. </st><st c="879">Fildişi renginde ten ve Kleopatra kesimi küt siyah saçlar. </st><st c="938">Kıpkırmızı bir ruj. </st><st c="958">Başka kim ölüm mahalline gelirken ruj sürerdi ki? </st><st c="1008">Onları en çok rahatsız eden şey ise Maura’nın sakinliği ve kendilerinin midelerini kaldıran korkunç sahneleri son derece soğukkanlı bakışlarla incelemesiydi. </st><st c="1166">Onların aksine, Maura bakışlarını kaçırmıyordu. </st><st c="1214">Bunun yerine yaklaşıyordu, bakıyordu, dokunuyordu ve kokluyordu.  </st></p>
			<p><st c="1279">Ve sonra da otopsi laboratuvarının parlak ışıkları altında kesmeye başlıyordu.   </st></p>
			<p><st c="1358">Maura cerrah bıçağıyla cesedin soğuk tenini yararken, deri altı dokusunda biriken yağlar sarı sarı parlıyordu. </st><st c="1469">Kaburgaları kesmek için budama makası kullanırken ve üçgen biçimindeki göğüs kemiğini, içindeki hazineleri görmek istediği bir dolabın kapağını açarcasına yukarı kaldırırken, hamburger ve patates kızartmasını seven bir adammış, diye düşündü.   </st></p>
			<p><st c="1711">Adamın kalbi, akciğerlerin süngerimsi yatağında, bir beşikteymiş gibi duruyordu. </st><st c="1792">Elli dokuz yıl boyunca, Bay Samuel Knight’ın vücuduna kan pompalamıştı. </st><st c="1864">Onunla birlikte büyümüş, yaşlanmış, değişmiş ve gençliğindeki ince kaslar gitmiş, bol yağlı bir et yığınına dönüşmüştü. </st><st c="1984">Bütün pompalar er ya da geç tekler; Bay Knight’ın kalbi de Boston’daki otel odasında, yanı başındaki komodinin üzerinde mini bardan aldığı bir kadeh viskiyle televizyonun karşısındayken durmuştu.   </st></p>
			<p><st c="2180">Maura Bay Knight’ın son düşüncelerinin neler olabileceğini, acı veya korku hissedip hissetmediğini merak etmedi. </st><st c="2293">Adamın en mahrem yerlerini incelemesine, derisini açıp kalbini eline almasına rağmen; Bay Samuel Knight onun için sessiz ve iddiasız, sırlarını kendi rızasıyla ele veren bir yabancı gibiydi. </st><st c="2484">Ölüler sabırlıdır. </st><st c="2503">Ne yakınırlar ne insanları tehdit ederler ne de kandırmaya çalışırlar.  </st></p>
			<p><st c="2574">Ölüler size zarar vermezler; bunu ancak hayattakiler yapar.   </st></p>
			<p><st c="2634">Maura serinkanlı ve etkin bir biçimde çalışarak göğüs boşluğundaki iç organları kesip çıkardı, özgür kalan kalbi kesme tahtasının üzerine koydu. </st><st c="2779">Dışarıda, aralık ayının ilk karı daireler çizerek uçuşuyor, beyaz kar taneleri sessizce pencerelere çarpıyor ve sokak aralarından kayıp gidiyordu. </st><st c="2926">Fakat laboratuvarda yalnızca akmakta olan suyun ve havalandırma pervanesinin sesi duyuluyordu. </st><st c="3021">Maura’nın asistanı Yoshima olağanüstü bir sessizlikle hareket ediyor, Maura’nın beklentilerini seziyor ve neye ihtiyacı olursa yerine getiriyordu. </st><st c="3168">Yalnızca bir buçuk yıldır birlikte çalışmalarına rağmen, iki mantıklı zihnin birbirine telepatiyle bağlanması sayesinde tek bir organizma gibi işlev görüyorlardı. </st><st c="3331">Maura’nın Yoshima’ya lambanın yönünü değiştirmesini söylemesi gerekmiyordu; Yoshima bunu zaten yapıyordu. </st><st c="3437">Işık, kan damlayan kalbin üzerine vuruyor, uzatılmış bir çift makas Maura’nın eline alınmayı bekliyordu.   </st></p>
			<p><st c="3542">Sağ karıncığın koyu beneklerle dolu duvarı ve tepedeki beyaz iz, kalbin acıklı hikâyesini anlatıyordu. </st><st c="3645">Aylar, hatta yıllar önce geçirilen eski bir miyokard enfarktüsü, zaten sol karıncık duvarının bir kısmına zarar vermişti. </st><st c="3767">Derken, son yirmi dört saat içinde yeni bir kriz daha meydana gelmişti. </st><st c="3839">Bir kan pıhtısı sağ koroner atardamarı tıkayarak sağ karıncığa giden kan akışını engellemişti.   </st></p>
			<p><st c="3934">Maura dokunun yapısını incelemek için keserken, mikroskobun altında ne göreceğini önceden biliyordu. </st><st c="4035">Pıhtılaşma nedeniyle doku ölümü gerçekleşmişti. </st><st c="4083">Akyuvarlar savunma yapan bir ordu gibi istilayı başlatmışlardı. </st><st c="4147">Belki de Bay Samuel Knight, göğsündeki rahatsızlığın yalnızca bir hazımsızlık krizi olduğunu sanmıştı. </st><st c="4250">Öğle yemeğinde ölçüyü kaçırmıştı, bütün o soğanları yememeliydi. </st><st c="4315">Belki de Pepto-Bismol iyi gelirdi. </st><st c="4350">Veya belki de göz ardı ettiği daha bariz işaretler de olmuştu: göğsündeki ağırlık, nefes darlığı gibi. </st><st c="4453">Fakat belli ki kalp krizi geçirdiğini anlamamıştı.   </st></p>
			<p><st c="4504">Veya bir gün sonra bir aritmi yüzünden öleceğini.   </st></p>
			<p><st c="4554">Kalp, şimdi kesme tahtasının üzerinde açık halde duruyordu. </st><st c="4614">Maura tüm organların eksik olduğu göğüs boşluğuna baktı. </st><st c="4671">Boston yolculuğunuz böylece sona erdi. </st><st c="4710">Bunda şaşılacak bir şey yok. </st><st c="4739">Vücudunuza kendi verdiğiniz zarar dışında suçlanacak bir şey yok Bay Knight, diye düşündü.   </st></p>
			<p><st c="4830">Odadaki dahili haberleşme sistemi vızıldadı. </st><st c="4875">Maura’nın sekreteri Louise, “Dr. </st><st c="4908">Isles?” diye seslendi.   </st></p>
			<p><st c="4931">“Evet?”   </st></p>
			<p><st c="4939">“İkinci hatta Dedektif Rizzoli bekliyor, sizinle görüşmek istiyor. </st><st c="5006">Müsait misiniz?”   </st></p>
			<p><st c="5023">“Tamam, ben açarım.”   </st></p>
			<p><st c="5044">Maura eldivenlerini çıkarıp duvardaki telefona doğru ilerledi. </st><st c="5107">Malzemeleri lavaboda yıkamakta olan Yoshima, musluğu kapattı. </st><st c="5169">Bir kaplanınkini andıran kurnaz bakışlarıyla Maura’ya döndü; Rizzoli’den gelen bir telefonun ne anlama geldiğini biliyordu.   </st></p>
			<p><st c="5293">Maura nihayet telefonu kapadığında, Yoshima’nın merakla ona bakmakta olduğunu gördü.   </st></p>
			<p><st c="5378">“Bugün erkenden başladık” dedi. </st><st c="5410">Sonra önlüğünü çıkarıp başka bir kurbanı daha kendi diyarına getirmek üzere morgdan ayrıldı.   </st></p>
			<p>  </p>
			<p><st c="5503">Sabah başlayan kar, amansız bir karla karışık yağmura dönüşmüştü ve görünürde hiçbir kar küreme aracı yoktu. </st><st c="5612">Maura arabayla dikkatli bir biçimde Jamaica Nehir Yolu boyunca ilerliyordu. </st><st c="5688">Arabanın lastikleri derin sulu kar birikintilerinin arasından hışırdayarak geçiyor, silecekleri buz tutan ön camı kazıyordu. </st><st c="5813">Bu mevsimin ilk kış fırtınasıydı ve sürücüler henüz bu koşullara alışmamışlardı. </st><st c="5894">Hatta birkaç araba yoldan çıkmıştı. </st><st c="5930">Maura park halinde olan ve ışıkları yanıp sönen bir devriye polis arabasının yanından geçti. </st><st c="6023">Devriye polisi, bir çekici kamyonunun şoförünün yanında ayakta duruyordu ve ikisi beraber hendeğe düşen bir arabaya bakıyorlardı.   </st></p>
			<p><st c="6153">Maura’nın Lexus model arabasının lastikleri yana doğru çekmeye başladı; ön tampon geliş yönündeki trafiğe doğru kayıyordu. </st><st c="6276">Maura panikleyerek frene asıldı ve arabanın otomatik patinaj önleme sisteminin devreye girdiğini hissetti. </st><st c="6383">Arabayı tekrar kendi şeridine soktu. </st><st c="6420">Kalbi çarparak, kahretsin, diye düşündü. </st><st c="6461">California’ya döneceğim. </st><st c="6486">Ürkek bir şekilde hızını azalttı; kimin ne kadar korna çaldığı veya trafiği ne derece tıkadığı umurunda değildi. </st><st c="6599">Hadi durmayın ve beni sollayın aptallar, diye düşündü. </st><st c="6654">Otopsi masamda sizin gibi pek çok sürücü gördüm.  </st></p>
			<p><st c="6703">Yol Maura’yı görkemli eski konaklarla çimenli geniş bahçelerin, huzur dolu parklarla yürüyüş yollarının bulunduğu bir Batı Boston semti olan Jamaica Düzlüğü’ne çıkardı. </st><st c="6872">Yaz mevsiminde buraya gelmek Boston şehrinin gürültüsünden ve sıcağından güzel bir kaçış yolu olabilirdi; fakat şimdi, kasvetli bir gökyüzü altında, rüzgâr çorak yeşilliklerin üzerinden esip geçerken, burası terk edilmiş bir yerleşim yeri gibiydi.   </st></p>
			<p><st c="7120">Maura’nın aradığı adres sanki bulunması en güç yerdeydi. </st><st c="7177">Bina, iç içe geçmiş sarmaşıkların kapladığı yüksek bir taş duvarın arkasında yer alıyordu. </st><st c="7268">Maura, dünyadan uzak kalmak için kurulmuş bir barikat gibi, diye düşündü. </st><st c="7342">Caddeden tek görebildiği, damtaşından gotik bir zirvesi bulunan bir çatıyla, yukarıdan kara bir göz gibi onu izleyen bir çatı penceresiydi. </st><st c="7482">Ön girişin yakınında park halinde bir devriye arabasının olması, Maura’nın doğru adresi bulduğunun teyidiydi. </st><st c="7592">O ana kadar sadece birkaç araç daha gelmişti; baskın birlikleri, daha büyük bir orduyu çağrıştıran olay yeri teknisyenlerinden önce davranmışlardı.  </st></p>
			<p><st c="7740">Maura caddenin karşısına park etti ve kendini şiddetli rüzgârın ilk darbesinden korumaya çalıştı. </st><st c="7838">Arabadan dışarı adımını attığında ayakkabısının tabanı kaydı ve Maura aracının kapısına tutunarak, boylu boyunca yere serilmekten son anda kurtuldu. </st><st c="7987">Sürünerek ayağa kalkınca, bütün kar suyunu emen paltosunun eteğinden damlayan buz gibi suların baldırlarından aşağıya süzüldüğünü hissetti. </st><st c="8127">Maura birkaç saniye boyunca öylece dikildi; sulu sepken yağan kar yüzünü iğneliyordu. </st><st c="8213">Her şeyin bu kadar çabuk olup bitmesi Maura’yı afallatmıştı.   </st></p>
			<p><st c="8274">Maura caddenin karşı tarafındaki aracının içinde oturan devriye polisine bakınca onun kendisini izlediğini gördü. </st><st c="8388">Adam mutlaka kaydığını görmüş olmalıydı. </st><st c="8429">Gururu kırılan Maura ön koltuktaki alet çantasını aldı, kapıyı kapattı ve elinden geldiğince soğukkanlı görünmeye çalışarak, kırağıdan kayganlaşan yolda ilerlemeye başladı.   </st></p>
			<p><st c="8602">Devriye polisi arabasının açık olan penceresinden, “İyi misiniz doktor?” diye seslendi. </st><st c="8690">Bu ilgi Maura’nın pek de hoşuna gitmemişti.  </st></p>
			<p><st c="8734">“İyiyim.”   </st></p>
			<p><st c="8744">“O ayakkabılarla yürürken dikkat edin. </st><st c="8783">Avlunun zemini daha da kaygan.”  </st></p>
			<p><st c="8815">“Dedektif Rizzoli nerede?”   </st></p>
			<p><st c="8842">“Şapeldeler.”  </st></p>
			<p><st c="8856">“Peki şapel nerede?”   </st></p>
			<p><st c="8877">“Kaçırmanız mümkün değil. </st><st c="8903">Üzerinde büyük bir haç bulunan kapı.”  </st></p>
			<p><st c="8941">Maura ön kapıya doğru ilerledi, fakat kapının kilitli olduğunu gördü. </st><st c="9011">Duvarda demir bir çan asılıydı; Maura ipe asıldı ve Ortaçağ çınlaması giderek daha yumuşak bir tınıya dönüşerek, sulu sepkenin yere düşerken çıkardığı sesi andırdı. </st><st c="9176">Çanın hemen altında bronz bir plaka vardı; üzerindeki yazılar birkaç tutam kahverengi sarmaşığın altında kalmıştı.   </st></p>
			<p>  </p>
			<p><span><st c="9291">Graystones Manastırı  </st></span></p>
			<p><span><st c="9312">Kutsal Işık Saçan İlahemizin Kız Kardeşleri  </st></span></p>
			<p><span><st c="9356">“Aslında hasat harika, fakat işçiler az sayıca.  </st></span></p>
			<p><span><st c="9404">Bu yüzden dua edin,  </st></span></p>
			<p><span><st c="9424">Hasat zamanı işçilerin gelmesi için.”  </st></span></p>
			<p>  </p>
			<p><st c="9462">Kapının diğer tarafında, aniden siyahlara bürünmüş bir kadın belirdi; o kadar sessizce yaklaştı ki, Maura onun parmaklıkların ardından kendisine bakan yüzünü görünce irkildi.   </st></p>
			<p><st c="9637">Bu yaşlı bir yüzdü; çizgileri o kadar derindi ki kanı çekilerek büzüşmüş gibiydi; fakat kadının gözleri bir kuş kadar parlak ve keskindi. </st><st c="9775">Rahibe konuşmadı, sorusunu sadece bakışıyla belli etti.   </st></p>
			<p><st c="9831">“Ben Adli Tıp’tan Dr. </st><st c="9853">Isles” dedi Maura. </st><st c="9872">“Beni buraya polisler çağırdı.”  </st></p>
			<p><st c="9904">Kapı gıcırdayarak açıldı.   </st></p>
			<p><st c="9930">Maura avluya girdi. </st><st c="9950">“Dedektif Rizzoli’yi arıyorum. </st><st c="9981">Sanırım şapelde” dedi.   </st></p>
			<p><st c="10004">Rahibe eliyle avlunun tam karşısını işaret etti. </st><st c="10053">Sonra arkasını döndü ve yavaşça en yakın kapıya doğru süzülerek, şapelin yolunu tutmaya hazırlanan Maura’yı yalnız bıraktı.   </st></p>
			<p><st c="10177">İğne gibi yağan sulu sepken öbeklerinin arasında dönerek dans eden kar taneleri, kendilerinden daha hızlı davranan kuzenlerinin çevresinde dört dönen beyaz kelebekleri andırıyorlardı. </st><st c="10361">Şapele giden en kestirme yol, avluyu boydan boya geçmekti fakat taşlar buzlanmıştı ve Maura’nın kaygan tabanlı ayakkabıları, böyle bir zemin için uygun olmadıklarını çoktan kanıtlamışlardı. </st><st c="10551">Maura bunun yerine, avlunun etrafından dolanan dar ve kapalı geçite yöneldi. </st><st c="10628">Burada sulu sepkenden korunuyor olmasına rağmen, paltosunu delip geçen rüzgâra karşı savunmasızdı. </st><st c="10727">Soğuk hava karşısında şaşkına dönmüş, aralık ayının Boston’da ne kadar acımasız olabileceğini hatırlamıştı. </st><st c="10835">Hayatının büyük bir kısmı boyunca, saçağın altında fırıl fırıl dönerek ısırganotu misali yüzüne batan kar tanelerine rastlamanın bir işkence değil de nadir bir sevinç kaynağı olduğu San Francisco’da yaşamıştı. </st><st c="11045">Maura binaya daha da yaklaştı ve karartılmış pencerelerin önünden geçerken sıkıca paltosuna sarındı. </st><st c="11146">Giriş kapısının dışındayken, Jamaica Nehiryolu trafiğinin belli belirsiz gürültüsü duyuluyordu. </st><st c="11242">Fakat bu duvarların arasındayken, yalnızca sessizlik hüküm sürüyordu. </st><st c="11312">Etrafta Maura’yı içeri alan yaşlı rahibe dışında kimsecikler yokmuş gibi görünüyordu.   </st></p>
			<p><st c="11398">Bu yüzden, pencerelerden birinde kendisine bakan üç yüz görünce şok geçirdi. </st><st c="11475">Bir tablonun figürleri gibi sessizce ayakta dikilen rahibeler, ibadethanelerine giren bu davetsiz misafiri izlerken, camın ardına dizilen siyah cüppeli hayaletlere benziyorlardı. </st><st c="11654">Maura önlerinden geçerken bakışları eşzamanlı olarak ona çevrildi.   </st></p>
			<p><st c="11721">Şapelin girişine çekilen sarı olay yeri bandı sarkmış ve üzerinde karlar birikmişti. </st><st c="11806">Maura bandı havaya kaldırdı, kapıyı iterek açtı.   </st></p>
			<p><st c="11855">Yüzünde bir fotoğraf makinesi flaşı patlayınca donup kaldı ve kapı ardında sessizce kapanırken, gözlerini kırpıştırarak retinalarını acıtan ışığın etkisiyle beliren görüntülerden kurtulmaya çalıştı. </st><st c="12054">Görüşü düzeldikçe tahta bankları, badanalı duvarları ve şapelin ön tarafında, sunağın üzerinde asılı olan kocaman çarmıhı gördü. </st><st c="12183">Burası son derece duygusuz ve sade bir yerdi; ortamın kasveti, içeri sadece cılız bir miktar ışık girmesine izin veren renkli camlı pencereler yüzünden daha da artmıştı.   </st></p>
			<p><st c="12353">Fotoğrafçı, “Orada durun. </st><st c="12379">Bastığınız yere dikkat edin” dedi.   </st></p>
			<p><st c="12414">Maura taş zemine bakınca kanı gördü. </st><st c="12451">Yerde birbirine girmiş ve kafa karıştıran ayak izleri, şırınga kapakları ve yırtık ambalajlar gibi tıbbi kalıntılar da vardı. </st><st c="12577">Bunlar bir ambulans ekibinden arta kalmıştı. </st><st c="12622">Fakat ortada ceset yoktu.   </st></p>
			<p><st c="12648">Maura bakış açısını genişletince, koridorda duran ve ayak altında çiğnenmiş beyaz kumaş parçasıyla, şapelin banklarına sıçrayan kırmızı lekeleri gördü. </st><st c="12800">İçini donduran bu salonda, kendi nefesinden çıkan buharı görebiliyordu ve sıcaklık gitgide düşüyor, Maura kan izlerini incelerken titremesi artıyordu. </st><st c="12951">Kan lekelerinin sıralı banklar boyunca devam ettiğini görünce, burada neler olup bittiğini anladı.   </st></p>
			<p><st c="13050">Fotoğrafçı deklanşöre daha sık bastıkça, patlayan her flaş Maura’nın gözlerini acıtıyordu.  </st></p>
			<p><st c="13141"> “Hey doktor!” Kilisenin ön tarafında koyu renkli bir saç tutamı göründü ve Dedektif Jane Rizzoli ayağa kalkıp Maura’ya el salladı. </st><st c="13272">“Kurban burada.”  </st></p>
			<p><st c="13289">“Peki ya buradaki, kapının yanındaki kan izine ne demeli?”   </st></p>
			<p><st c="13348">“O iz bir önceki kurbana, Rahibe Ursula’ya ait. </st><st c="13396">Sağlıkçılar onu St. </st><st c="13416">Francis’e götürmüşler. </st><st c="13439">Ortadaki koridor boyunca daha çok kan var; ayrıca bazı ayak izlerini de korumaya çalışıyoruz, bu yüzden sola dönsen iyi olur. </st><st c="13565">Duvardan uzaklaşma.”  </st></p>
			<p><st c="13586">Maura durup galoşlarını giydi, sonra duvara sürünerek, şapeli çepeçevre dolaştı. </st><st c="13667">Ön sıradaki birkaç bankı kenara çekince, yerde sırtüstü yatan ve cüppesinin siyah kumaşı etrafa yayılarak daha büyük bir kan gölüne karışan rahibenin cesedini görebildi. </st><st c="13837">Rahibenin her iki eli de kanıtları korumak için torbalara sarılmıştı. </st><st c="13907">Kurbanın çok genç olması Maura’yı şaşırttı. </st><st c="13951">Onu içeri alan rahibe ve pencerede gördükleri hep yaşlıydı. </st><st c="14011">Bu kadın ise çok daha gençti. </st><st c="14041">Ruhani bir yüzü vardı, solgun mavi gözleri tekinsiz bir huzur içinde donup kalmıştı. </st><st c="14126">Kafası çıplaktı, kırpılan sarı saçlarından geriye ancak iki buçuk santimlik bir pay kalmıştı. </st><st c="14220">Başının üstünde biçimsiz bir taç gibi duran yırtık kafa derisi, aldığı her korkunç darbenin izlerini taşıyordu.  </st></p>
			<p><st c="14332">Rizzoli, polisiye dizilerindeki gibi soğukkanlı ve profesyonel bir ses tonuyla, “Adı Camille Maginnes. </st><st c="14435">Rahibe Camille. </st><st c="14451">Doğum yeri Hyannisport” dedi. </st><st c="14481">“Son on beş yıl içinde buraya kabul ettikleri ilk rahibe adayıymış. </st><st c="14549">Mayısta görev yemini etmeyi planlıyormuş.” Biraz duraksadıktan sonra, “Sadece yirmi bir yaşındaymış” diye eklerken, yüz ifadesi kızgınlığını ele verdi.   </st></p>
			<p><st c="14701">“Çok gençmiş.”   </st></p>
			<p><st c="14716">“Evet. </st><st c="14723">Görünüşe bakılırsa onu çok fena dövmüşler.”  </st></p>
			<p><st c="14767">Maura eldivenlerini giydi ve cesedin ne kadar hasar gördüğünü incelemek üzere çömeldi. </st><st c="14854">Cinayet aleti kafa derisinde düzensiz kesikler bırakmıştı. </st><st c="14913">Yırtık deriden kafatası parçaları çıkıyordu ve dışarı bir parça beyin dokusu sızmıştı. </st><st c="15000">Mora dönen yüz derisi büyük ölçüde sağlamdı.   </st></p>
			<p><st c="15045">“Yüzüstü ölmüş. </st><st c="15061">Onu kim sırtüstü çevirmiş?”   </st></p>
			<p><st c="15089">“Onu bulan rahibeler” dedi Rizzoli. </st><st c="15125">“Nabzını aramışlar.”   </st></p>
			<p><st c="15146">“Kurbanlar bulunduğunda saat kaçmış?”   </st></p>
			<p><st c="15184">“Bu sabah sekiz civarıymış.” Rizzoli kol saatine baktı. </st><st c="15240">“Neredeyse iki saat önce.”   </st></p>
			<p><st c="15267">“Neler olduğunu biliyor musun? </st><st c="15298">Rahibeler sana ne söylediler?”   </st></p>
			<p><st c="15329">“Ağızlarından işe yarar bir şeyler almakta zorlandım. </st><st c="15383">Geriye sadece on dört rahibe kalmış ve hepsi de şoka girmişler. </st><st c="15447">Burada güvende olduklarını, Tanrı tarafından korunduklarını düşünüyorlar. </st><st c="15521">Ve sonra kaçığın biri içeri dalıyor.”   </st></p>
			<p><st c="15559">“İçeri zorla girildiğine dair herhangi bir iz var mı?”   </st></p>
			<p><st c="15614">“Hayır ama araziye girmek o kadar da zor değil. </st><st c="15662">Duvarların her yanını sarmaşıklar kaplamış; yani fazla zorlanmadan tırmanıp içeri atlamak mümkün. </st><st c="15760">Bir de bahçenin bulunduğu alana açılan bir arka kapı var. </st><st c="15818">Fail oradan da içeri girmiş olabilir.”   </st></p>
			<p><st c="15857">“Hiç ayak izi var mı?”   </st></p>
			<p><st c="15880">“Burada birkaç tane var. </st><st c="15905">Ama dışarıdakiler çoktan karın altında kalmıştır.”   </st></p>
			<p><st c="15956">“Yani failin içeri zorla girdiğinden emin değiliz. </st><st c="16007">Ön kapıdan içeri alınmış da olabilir.”   </st></p>
			<p><st c="16046">“Burası dışarıya kapalı bir cemaat doktor. </st><st c="16089">Ayinleri yönetmek ve günah çıkaranları dinlemek üzere gelen cemaat papazı dışında hiç kimse içeri alınmaz. </st><st c="16196">Bir de cemaat papazının konutunda çalışan bir kadın var. </st><st c="16253">Küçük kızını bırakacak bir yer bulamadığı zamanlarda buraya getirmesine izin veriyorlarmış. </st><st c="16345">Ama hepsi bu kadar. </st><st c="16365">Başrahibenin onayı olmadan başka kimse içeri giremiyor. </st><st c="16421">Rahibeler de içeride kalıyorlar. </st><st c="16454">Sadece doktor randevuları ya da ailevi bir durum olduğunda dışarı çıkıyorlar.”   </st></p>
			<p><st c="16533">“Şu ana kadar kimlerle konuştun?”   </st></p>
			<p><st c="16567">“Başrahibe Mary Clement ile. </st><st c="16596">Ve de kurbanları bulan iki rahibeyle.”   </st></p>
			<p><st c="16635">“Sana ne anlattılar?”   </st></p>
			<p><st c="16657">Rizzoli başını iki yana salladı. </st><st c="16690">“Ne bir şey görmüşler ne de duymuşlar. </st><st c="16729">Diğerlerinin de bize daha fazlasını anlatabileceklerini sanmıyorum.”   </st></p>
			<p><st c="16798">“Neden anlatamasınlar?”   </st></p>
			<p><st c="16822">“Ne kadar yaşlı olduklarını gördün mü?”   </st></p>
			<p><st c="16862">“İyi ama bu akıllarının başlarında olmadığı anlamına gelmiyor.”   </st></p>
			<p><st c="16926">“Biri felç geçirince beyin hasarına uğramış ve ikisi Alzheimer hastası. </st><st c="16998">Çoğu avluya bakmayan odalarda uyuyor, yani bir şey görmeleri mümkün değil.”   </st></p>
			<p><st c="17074">Maura önce sadece Camille’in cesedinin yanına çömeldi ve ona dokunmadı. </st><st c="17146">Kurbana son bir saygı gösterisinde bulundu. </st><st c="17190">Artık seni hiçbir şey incitemez, diye düşündü. </st><st c="17237">Kafa derisine dokunarak muayeneye başladı ve derinin altında yer değiştiren kemik katmanlarının çıtırtısını hissetti. </st><st c="17355">“Çok sayıda darbe almış. </st><st c="17380">Hepsi de başının tepesine ya da kafatasının arkasına denk gelmiş...”   </st></p>
			<p><st c="17449">“Peki yüzündeki çürükler? </st><st c="17475">Bunlar yalnızca ölüm lekesi mi?”   </st></p>
			<p><st c="17508">“Evet. </st><st c="17515">Ve yerleşmiş artık.”  </st></p>
			<p><st c="17536">“O halde darbeler arkadan ve yukarıdan gelmiş.”   </st></p>
			<p><st c="17584">“Saldırgan muhtemelen ondan daha uzun boyluymuş.   </st></p>
			<p><st c="17633">“Ya da Camille dizlerinin üstünde duruyormuş ve saldırgan da onun başında dikiliyormuş.”   </st></p>
			<p><st c="17722">Maura duraksadı ve cesedin soğuk tenine dokundukça, saldırganının önünde diz çöken ve eğik duran başına ardı ardına darbeler alan bu genç rahibenin yürek burkan görüntüsüne bakakaldı.   </st></p>
			<p><st c="17906">“Ne tür bir pislik rahibeleri döver ki?” dedi Rizzoli. </st><st c="17961">“Bu kahrolasıca dünyanın sorunu ne?”   </st></p>
			<p><st c="17998">Maura Rizzoli’nin sözcük seçimi karşısında irkildi. </st><st c="18050">En son ne zaman bir kiliseye ayak bastığını hatırlamadığı ve inancını yıllar önce yitirdiği halde, kutsal bir yerde küfredilmesi onu rahatsız etti. </st><st c="18198">İşte çocukluk öğretileri bu kadar güçlüydü. </st><st c="18242">Ermişlerin ve mucizelerin yalnızca fanteziden ibaret olduğuna inanan Maura bile bir çarmıhın önünde asla küfretmezdi.   </st></p>
			<p><st c="18360">Ama Rizzoli bu kutsal yerde bile ağzından çıkanları umursamayacak kadar kızgındı. </st><st c="18442">Saçları her zamankinden daha dağınıktı; hırpani ve siyah tutamların üzerinde eriyen karlar parlıyordu. </st><st c="18545">Soluk teninin altında gerilen yüz kemikleri iyice belirginleşmişti. </st><st c="18613">Şapelin kasvetli ortamında, gözleri parlak mercanlar gibi öfkeyle ışıldıyordu. </st><st c="18692">Haklı öfke her zaman Jane Rizzoli’nin yakıtı, canavarların peşine düşmesinin esas gerekçesi olmuştu. </st><st c="18793">Fakat bugün öfkeden yanıp tutuşuyordu ve yüzü daha zayıftı; sanki bu ateş onu içten içe tüketiyordu.   </st></p>
			<p><st c="18894">Maura bu alevleri beslemek istemedi. </st><st c="18931">Tarafsız ve profesyonel bir ses tonuyla konuşmaya gayret ediyordu. </st><st c="18998">O duygularla değil, gerçeklerle meşgul olan bir bilim insanıydı.   </st></p>
			<p><st c="19063">Rahibe Camille’in koluna uzandı ve dirsek eklemini yokladı. </st><st c="19123">“Hâlâ gevşek. </st><st c="19137">Ölüm sertliği yok.”   </st></p>
			<p><st c="19157"> “O halde ölümünün üzerinden beş altı saatten daha az bir zaman geçmiş, değil mi?”   </st></p>
			<p><st c="19239">“Ayrıca burası epey soğuk.”   </st></p>
			<p><st c="19267">Rizzoli burnunu çekti ve nefesinin buharını soğuk havaya üfledi. </st><st c="19332">“Hem de nasıl.”  </st></p>
			<p><st c="19348">“Sanırım buranın derecesi donma noktasının biraz üzerinde. </st><st c="19407">Bu durumda ölüm sertliğinin görülmesi de gecikir.”   </st></p>
			<p><st c="19458">“Ne kadar?”   </st></p>
			<p><st c="19470">“Neredeyse süresiz olarak.”   </st></p>
			<p><st c="19498">“Peki ya bu çürükler?”   </st></p>
			<p><st c="19521">“Ölüm lekeleri yarım saat içinde oluşmuş olabilir. </st><st c="19572">Ama ölüm saatini tahmin etme konusunda o kadar da faydalı değiller.”  </st></p>
			<p><st c="19641">Maura malzeme çantasını açtı ve ortamın sıcaklığını ölçmek üzere kimyasal termometreyi dışarı çıkardı. </st><st c="19744">Kurbanın üzerinde giysi katmanlarına göz atınca, ceset morga taşınana kadar rektal dereceyi ölçmemeye karar verdi. </st><st c="19859">Şapelin aydınlatması çok yetersizdi; termometreyi içeri sokmadan önce, cinsel tacizin gerçekleşip gerçekleşmediğini tespit etmesi mümkün olmazdı. </st><st c="20005">Giysileri çıkarmak da bazı kanıtların yerini değiştirebilirdi. </st><st c="20068">Maura bunun yerine ölüm sonrası potasyum düzeyini kontrol etmek için bir miktar camsı sıvıyı çekmek üzere şırıngasını çıkardı. </st><st c="20195">Bu şekilde ölüm zamanını tahmin edebilirdi.   </st></p>
			<p><st c="20239">Maura sol gözü delip, camsı sıvıyı yavaşça şırıngaya doldururken, “Bana diğer kurbandan bahsetsene” dedi.   </st></p>
			<p><st c="20345">Rizzoli bu işlemden iğrendiğini belirtircesine homurdanarak başını çevirdi. </st><st c="20421">“Diğer kurban altmış sekiz yaşında. </st><st c="20457">Rahibe Ursula onu kapının önünde bulmuş. </st><st c="20498">Çetin ceviz bir eski kurt olsa gerek. </st><st c="20536">Onu ambulansa bindirirlerken kollarını oynattığını söylediler. </st><st c="20599">Frost ile buraya geldiğimizde ambulans da yeni gidiyordu.”   </st></p>
			<p><st c="20658">“Ne kadar kötü yaralanmış?”   </st></p>
			<p><st c="20686">“Kadını görmedim. </st><st c="20704">St. </st><st c="20708">Francis Hastanesi’nden aldığımız en son rapora göre ameliyattaymış. </st><st c="20776">Çoklu kafatası kırıkları ve beyin kanaması varmış.”   </st></p>
			<p><st c="20828">“Yani bu kurban gibi.”  </st></p>
			<p><st c="20851">“Evet. </st><st c="20858">Camille gibi.” Rizzoli’nin sesi yine öfkeyle dolmuştu.   </st></p>
			<p><st c="20913">Maura ayağa kalktı ve titreyerek dikildi. </st><st c="20955">Pantolonu, paltosunun eteğindeki dondurucu suyu emmiş, baldırları buz kesmişti. </st><st c="21035">Telefonda ölüm mahallinin içeride olduğunu söylediklerinden, arabadan inerken atkısını ya da yünlü eldivenlerini yanına almamıştı. </st><st c="21166">Bu ısıtılmamış salon, karla kaplı dış avludan daha sıcak değildi. </st><st c="21232">Maura ellerini paltosunun ceplerine soktu ve tıpkı kendisi gibi atkısız ve eldivensiz olan Rizzoli’nin bu dondurucu şapelde nasıl bu kadar uzun süre durabildiğini merak etti. </st><st c="21407">Anlaşılan Rizzoli kendi ısı kaynağını –yani öfkesinin ateşini– içinde taşıyordu ve dudakları morarmaya başladığı halde, bir an önce daha sıcak bir yere gitmek için acele etmiyordu.   </st></p>
			<p><st c="21588">Maura, “Burası neden bu kadar soğuk?” diye sordu. </st><st c="21638">“Bu salonda ayin yapmak isteyeceklerini hiç sanmıyorum.”   </st></p>
			<p><st c="21695">“Zaten yapmıyorlarmış. </st><st c="21718">Binanın bu kısmı kışın hiç kullanılmıyormuş, burayı ısıtmak çok masraflıymış. </st><st c="21796">Burada yaşayan çok az kişi var. </st><st c="21828">Ayinler için, papazlık konutunun dışında kalan küçük bir şapeli kullanıyorlarmış.”   </st></p>
			<p><st c="21911">Maura pencerede gördüğü üç yaşlı rahibeyi düşündü. </st><st c="21962">Bu rahibeler birer birer sönen ateşleri andırıyorlardı.   </st></p>
			<p><st c="22018">“Eğer bu şapel kullanılmıyorsa, o zaman kurbanların burada ne işi vardı?” dedi Maura.   </st></p>
			<p><st c="22104">Rizzoli iç geçirince, nefes buharını bir ejderha gibi dışarı saldı. </st><st c="22172">“Bunu kimse bilmiyor. </st><st c="22194">Başrahibe Ursula’yı ve Camille’i en son dün geceki duada, saat dokuz sularında gördüğünü söylüyor. </st><st c="22293">İkisi de sabah duasına gelmeyince, rahibeler onları aramaya gitmişler. </st><st c="22364">Onları burada bulmayı hiç beklemiyorlarmış.”   </st></p>
			<p><st c="22409">“Kafaya vurulan bütün bu darbeler... </st><st c="22446">Bu katıksız bir öfkenin eseriymiş gibi görünüyor.”   </st></p>
			<p><st c="22497">Rizzoli Camille’i işaret ederek, “Ama yüzüne baksana” dedi. </st><st c="22557">“Saldırgan yüzüne vurmamış. </st><st c="22585">Yüzünü es geçmiş. </st><st c="22603">Bu da durumun kişiselliğini büyük ölçüde azaltıyor. </st><st c="22655">Sanki saldırgan özel olarak Camille’i değil de kimliğini hedef almış. </st><st c="22725">Yani onun temsil ettiği değerleri.”   </st></p>
			<p><st c="22761">“Mesela otoriteyi mi?” dedi Maura. </st><st c="22796">“Gücü mü?”   </st></p>
			<p><st c="22807">“Ne tuhaf. </st><st c="22818">Benim aklımda inanç, umut ve yardımseverlik gibi şeyler vardı.”   </st></p>
			<p><st c="22882">“Şey, ben bir Katolik lisesine gittim de.”   </st></p>
			<p><st c="22925">“Sen mi?” Rizzoli püskürerek güldü. </st><st c="22961">“Hiç tahmin etmezdim.”  </st></p>
			<p><st c="22984">Maura derin bir nefes alarak buz gibi havayı içine çekti ve Kutsal Masumlar Akademisi’nde geçirdiği yılları anımsayarak, çarmıha baktı. </st><st c="23120">Ve tarih öğretmeni Rahibe Magdalene’in çektirdiği eziyetleri düşündü. </st><st c="23190">Bu eziyetler fiziksel değil, duygusaldı ve kendince yakışıksız bir özgüven fazlalığı olan kızları saptama konusunda son derece hızlı davranan bir kadın tarafından uygulanmıştı. </st><st c="23367">Maura on dört yaşındayken en iyi arkadaşları insanlar değil, kitaplar olmuştu. </st><st c="23446">Bütün derslerinin üstesinden kolayca gelmiş ve başarısıyla gurur duymuştu. </st><st c="23521">Rahibe Magdalene’in gazabına uğramasına neden olan da buydu. </st><st c="23582">Maura’nın kendi iyiliği için, zekâsına duyduğu şeytani gururun törpülenerek tevazuya dönüşmesi gerekiyordu. </st><st c="23690">Rahibe Magdalene bu işi büyük bir hevesle üstlenmişti. </st><st c="23745">Maura’yı sınıfta alay konusu yapmış, kusursuz kompozisyonlarının kenarlarına sert yorumlar yazmış ve Maura ne zaman bir şey sormak üzere elini kaldırsa, yüksek sesle iç geçirmişti. </st><st c="23926">Sonunda, Maura mutlak bir sessizliğe gömülmüştü.   </st></p>
			<p><st c="23975">“Beni sindirmeye çalışırlardı” dedi Maura. </st><st c="24018">“Yani rahibeler.”   </st></p>
			<p><st c="24036">“Hiçbir şeyin seni korkutabileceğini düşünmezdim doktor.”   </st></p>
			<p><st c="24094">“Beni korkutan pek çok şey var.”  </st></p>
			<p><st c="24127">Rizzoli güldü. </st><st c="24142">“Demek bir tek cesetlerden korkmuyorsun, ha?”   </st></p>
			<p><st c="24188">“Bu dünyada cesetlerden çok daha ürkütücü şeyler var.”   </st></p>
			<p><st c="24243">Camille’in cesedini yerde bıraktılar ve salonu çepeçevre dolanarak, Ursula’nın canlı bulunduğu kanlı zemine doğru ilerlediler. </st><st c="24370">Fotoğrafçı işini bitirmiş ve gitmişti; şapelde sadece Maura ve Rizzoli kalmıştı ve sesleri çıplak duvarlara çarpıp yankılanıyordu. </st><st c="24501">Maura kendini bildi bileli, şapelleri inanmayanların bile ruhlarını dinlendiren evrensel sığınaklar olarak görmüştü. </st><st c="24618">Ama ölümün kutsal sembolleri hiçe sayarak girdiği bu kasvetli yerde huzur bulamamıştı.   </st></p>
			<p><st c="24705">“Rahibe Ursula’yı tam burada bulmuşlar” dedi Rizzoli. </st><st c="24759">“Başı sunağa, ayakları ise kapıya çevrilmiş halde yatıyormuş.”   </st></p>
			<p><st c="24822">Anlaşılan Rahibe Ursula boylu boyunca çarmıhın karşısında yatıyordu.   </st></p>
			<p><st c="24891">Rizzoli, “Bu herif kahrolası bir hayvan” diye söylendi ve öfke dolu sözleri keskin buz parçaları gibi etrafa saçıldı. </st><st c="25009">“İşte böyle biriyle karşı karşıyayız. </st><st c="25047">Aklını kaçırmış olmalı. </st><st c="25071">Ya da çalacak bir şeyler arayan kokainman serserinin teki.”   </st></p>
			<p><st c="25131">“Saldırgan erkek mi bilmiyoruz.”   </st></p>
			<p><st c="25164">Rizzoli elini sallayarak Rahibe Camille’in cesedini işaret etti. </st><st c="25229">“Sence bunu bir kadın mı yaptı?”   </st></p>
			<p><st c="25262">“Bir kadın da çekiç sallayabilir. </st><st c="25296">Birinin kafatasını kırabilir.”   </st></p>
			<p><st c="25327">“Bir ayak izi bulduk. </st><st c="25349">İşte şurada, koridorun ortasında. </st><st c="25383">Bana kırk dört numara bir erkek ayakkabısı gibi geldi.”   </st></p>
			<p><st c="25439">“Ambulans ekibinden birine ait olabilir mi?”   </st></p>
			<p><st c="25484">“Hayır, sağlık ekibinin ayak izlerini burada, kapının yakınında görebilirsin. </st><st c="25562">Koridordaki iz farklı. </st><st c="25585">Bu saldırgana ait.”   </st></p>
			<p><st c="25605">Rüzgâr esince pencereler takırdadı ve görünmez biri acilen içeri girmek için kapıyı zorluyormuşçasına, menteşeler gıcırdadı. </st><st c="25730">Rizzoli’nin dudakları soğuktan morarmış, bir cesedinki kadar solmuştu ama daha sıcak bir yere geçmeye niyeti yokmuş gibi görünüyordu. </st><st c="25864">İşte Rizzoli böyleydi; ilk önce teslim olmayacak, dayanma sınırını aştığını itiraf etmeyecek kadar inatçıydı.   </st></p>
			<p><st c="25974">Maura, Rahibe Ursula’nın boylu boyunca yattığı taş zemine baktı ve Rizzoli’nin içgüdülerine hak vererek, bunun bir delilik anında yapılan bir saldırı olduğunu düşündü. </st><st c="26142">Bu kan izlerinde, Rahibe Camille’in kafatasına vurulan darbelerde, deliliğin emarelerini görüyordu. </st><st c="26242">Ya deliliğin ya da kötülüğün.   </st></p>
			<p><st c="26272">Buz gibi bir esinti, tepeden tırnağa ürpermesine neden oldu. </st><st c="26333">Doğruldu ve titreyerek, gözlerini çarmıha dikti. </st><st c="26382">“Donuyorum” dedi. </st><st c="26400">“Daha sıcak bir yere gidebilir miyiz? </st><st c="26438">Birer fincan kahve alsak nasıl olur?”   </st></p>
			<p><st c="26476">“Buradaki işin bitti mi?”   </st></p>
			<p><st c="26502">“Görmem gerekenleri gördüm. </st><st c="26530">Gerisi otopside belli olacak.”   </st></p>
		</div>
	<div id="charCountTotal" value="26561"></div></body>
</html>
