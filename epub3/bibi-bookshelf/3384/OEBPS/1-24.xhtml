<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-24</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-24" xml:lang="tr-TR">
		<div>
			<p>  </p>
			<p id="_idParaDest-24" xml:lang="en-GB"><st c="0">22  </st></p>
			<p><st c="3">Maura rüyasında cenaze ateşleri görüyordu.  </st></p>
			<p><st c="46">Gölgelerin arasına çömelmiş, turuncu alevlerin odun gibi istiflenen cesetleri yalayıp yutmasını, etlerin ateşin ısısıyla eriyip gitmesini izliyordu. </st><st c="195">Yanmakta olan cesetlerin etrafını daire şeklinde saran ve sessizce bu manzarayı izleyen adamların siluetlerini görebiliyordu ama yüzlerini seçemiyordu. </st><st c="347">Adamlar da onu göremiyorlardı çünkü Maura karanlıkta gizlenmiş ve olduğu yerde sinip kalmıştı.   </st></p>
			<p><st c="442">Yanan insanlardan beslenen ateşten yükselen kıvılcımlar dönerek simsiyah gökyüzüne karışıyordu. </st><st c="538">Kıvılcımlar geceyi aydınlatıyor, daha da korkunç bir detayı gözler önüne seriyordu: Cesetler hâlâ hareket ediyordu. </st><st c="654">Kapkara olan eklemler, ateşin zulmünde kıvranıyordu.   </st></p>
			<p><st c="707">Daireyi oluşturan adamlardan biri yavaşça dönüp Maura’ya baktı. </st><st c="771">Bu Maura’nın tanıdığı bir yüzdü; donuk bakışlarından ruhsuzluk akıyordu.   </st></p>
			<p><st c="844">Bu Victor’dı.  </st></p>
			<p><st c="858">Maura birdenbire uyandı; kalbi göğüskafesinden fırlayacakmış gibi atıyordu ve geceliği terden sırılsıklam olmuştu. </st><st c="973">Kuvvetli bir rüzgâr evi sarstı, pencereler zangırdadı ve duvarlar inledi. </st><st c="1047">Hâlâ gördüğü kâbusun etkisinde olan Maura kıpırdamadan yatıyordu ve tenindeki ter damlaları soğumaya başlıyordu. </st><st c="1160">Onu uyandıran sadece rüzgâr mıydı? </st><st c="1195">Kulak kesildi; evdeki her gıcırtı bir ayak sesini andırıyordu. </st><st c="1258">Sanki davetsiz bir misafir giderek yaklaşıyordu.   </st></p>
			<p><st c="1307">Farklı bir ses duyunca aniden gerildi. </st><st c="1346">Sanki içeri girmeye çalışan bir hayvan, pençeleriyle kapıyı tırmalıyordu.   </st></p>
			<p><st c="1420">Maura saatinin parlayan kadranına baktı; on ikiye çeyrek vardı.   </st></p>
			<p><st c="1484">Yataktan çıktığında odanın buz gibi olduğunu fark etti. </st><st c="1540">Karanlığa alışan gözleri bocalamasın diye ışığı açmadan, el yordamıyla bir sabahlık arandı. </st><st c="1632">Yatak odasının penceresine gidince kar yağışının durduğunu gördü. </st><st c="1698">Karlı zemin, ay ışığının altında parlıyordu.   </st></p>
			<p><st c="1743">Tekrar o sesi duydu; bir şey duvara sürünüyordu. </st><st c="1792">Cama olabildiğince yaklaştı ve evin köşesine doğru ilerleyen bir gölge gördü. </st><st c="1870">Bu bir hayvan mıydı?   </st></p>
			<p><st c="1891">Yatak odasından çıktı; yalınayak koridoru geçerek salona yürüdü. </st><st c="1956">Noel ağacının etrafından dolanıp, pencereden dışarı baktı.   </st></p>
			<p><st c="2015">Az kalsın kalbi duracaktı.  </st></p>
			<p><st c="2042">Bir adam ön taraftaki verandasının merdivenlerini tırmanıyordu.  </st></p>
			<p><st c="2106">Maura onun gölgede kalan yüzünü göremedi. </st><st c="2148">Adam onu izlediğini sezmiş gibi başını pencereye, Maura’nın durduğu yere çevirdi ve Maura o zaman siluetini gördü. </st><st c="2263">Geniş omuzlarını ve atkuyruğunu.   </st></p>
			<p><st c="2296">Pencerenin önünden çekildi ve Noel ağacının dikenli dallarının arasına sığınarak, Matthew Sutcliffe’in kapısının önünde ne işi olduğunu anlamaya çalıştı. </st><st c="2450">Neden önce telefon etmeden, bu saatte çıkıp gelmişti? </st><st c="2504">Maura hâlâ dehşet dolu kâbusunun etkilerinden kurtulamamıştı ve gecenin bu geç saatinde gelen ziyaretçisi huzurunu kaçırmıştı. </st><st c="2631">Her gelene kapısını açmaması gerektiğini düşündü; adını ve yüzünü bildiği bir adama bile.   </st></p>
			<p><st c="2721">Kapı zili çaldı.   </st></p>
			<p><st c="2738">Maura irkildi ve Noel ağacındaki cam ampullerden biri ahşap zemine düşüp kırıldı.   </st></p>
			<p><st c="2820">Dışarıdaki gölge pencereye doğru ilerledi.   </st></p>
			<p><st c="2863">Maura kıpırdamadan durup, ne yapacağına karar vermeye çalıştı. </st><st c="2926">Işığı açmam olur biter, diye düşündü. </st><st c="2964">Sonunda pes eder ve beni rahat bırakır.   </st></p>
			<p><st c="3004">Kapı zili tekrar çaldı.  </st></p>
			<p><st c="3028">Maura, git buradan, diye düşündü. </st><st c="3062">Git ve sabah olunca ara.   </st></p>
			<p><st c="3087">Sutcliffe’in merdivenleri indiğini duyunca rahat bir nefes aldı. </st><st c="3152">Yavaş yavaş pencereye doğru yürüdü ve dışarı baktı ama Sutcliffe’i göremedi. </st><st c="3229">Evin önünde duran bir araba da yoktu. </st><st c="3267">Sutcliffe nereye gitmişti?   </st></p>
			<p><st c="3294">Ayak sesleri duydu; evin yan tarafına yürüyen Sutcliffe’in botları karları eziyordu. </st><st c="3379">Evinin etrafında gezerek ne halt etmeye çalışıyordu?   </st></p>
			<p><span><st c="3432">Eve girmenin bir yolunu arıyor.   </st></span></p>
			<p><st c="3464">Maura ağacın arkasından çıktı; kırık ampule bastığında bir cam parçası ayağını kesince, acıdan haykırmamak için kendini zor tuttu.   </st></p>
			<p><st c="3595">Sutlcliffe’in silueti ansızın yan pencerelerden birinde belirdi. </st><st c="3660">Sutcliffe içeri bakıyor ve karanlık salonu görmeye çalışıyordu.   </st></p>
			<p><st c="3724">Maura koridora sığındı; attığı her adımda irkiliyor ve ayağı biraz daha kanıyordu.   </st></p>
			<p><span><st c="3807">Polisi aramanın vakti geldi. </st><st c="3836">911’i ara.   </st></span></p>
			<p><st c="3847">Dönüp topallayarak mutfağa gitti ve elleriyle duvarı yoklayarak telefonu aradı. </st><st c="3927">Aceleden ahizeyi yuvasından düşürdü. </st><st c="3964">Sonra yakalayıp kulağına götürdü.   </st></p>
			<p><st c="3998">Çevir sesi gelmiyordu.  </st></p>
			<p><st c="4021">Acaba yatak odasındaki telefon fişten çekilmiş miydi?  </st></p>
			<p><st c="4075">Mutfaktaki telefonu kapattı ve sekerek koridora geri döndü. </st><st c="4135">Tabanındaki cam parçası daha da derine battı ve Maura yürüdükçe yerde kan izleri bırakmaya başladı. </st><st c="4235">Yatak odasına dönünce karanlıkta görebilmek için gözlerini zorladı; ayaklarını halıda sürüyerek yürürken, kavalkemiğini yatağa çarptı. </st><st c="4370">Yatak döşeğini ve yatak başlığını yoklayarak, başucundaki telefonu buldu.   </st></p>
			<p><st c="4444">Çevir sesi yoktu.  </st></p>
			<p><st c="4462">İçini buz gibi bir dehşet duygusu kapladı. </st><span><st c="4505">Sutcliffe telefon hattını kesmiş.</st></span>   </p>
			<p><st c="4538">Ahizeyi bırakıp etrafa kulak kesildi. </st><st c="4577">Sutcliffe’in bundan sonra ne yapacağını kestirmeye çalıştı. </st><st c="4637">Ev rüzgârda gıcırdıyor ve Maura’nın kendi kalp atışları dışındaki her türlü sesi örtbas ediyordu.   </st></p>
			<p><span><st c="4735">Nerede bu adam? </st><st c="4751">Nerede?   </st></span></p>
			<p><st c="4759">Sonra, cep telefonum, diye düşündü.   </st></p>
			<p><st c="4795">Hemen çantasını bıraktığı şifoniyerin yanına gitti. </st><st c="4847">Elini çantasına sokup içindekileri yoklayarak cep telefonunu aradı. </st><st c="4915">Cüzdanını, anahtarını, birkaç kalemini ve saç fırçasını çıkardı. </st><st c="4980">Peki kahrolası telefon nerede?   </st></p>
			<p><span><st c="5011">Arabada. </st><st c="5020">Yan koltuğun üstünde bıraktım.   </st></span></p>
			<p><st c="5051">Bir cam kırılma sesi duyunca başını kaldırdı.   </st></p>
			<p><st c="5097">Ses evin ön tarafından mı gelmişti yoksa arkasından mı? </st><st c="5153">Sutcliffe nereden içeri giriyordu?   </st></p>
			<p><st c="5188">Maura apar topar yatak odasından fırlayıp koridora çıktı. </st><st c="5246">Tabanındaki cam parçası daha da derine battıkça, artık canının yandığını bile hissetmiyordu. </st><st c="5339">Garaja açılan kapı koridorun hemen sonundaydı. </st><st c="5386">Tam daha çok camın kırıldığını ve yere saçıldığını duyduğu sırada, hızla kapıyı açıp garaja süzüldü.   </st></p>
			<p><st c="5487">Ardından kapıyı kapattı. </st><st c="5512">Kesik kesik soluk alarak ve kalbi çarparak, geri geri arabasına doğru yürüdü. </st><span><st c="5590">Sessiz ol. </st><st c="5601">Sessiz ol.</st></span><st c="5611"> Yavaşça arabanın kapı kolunu kaldırdı ve dil yuvasından çıkarken çıkan klik sesini duyunca irkildi. </st><st c="5712">Kapıyı açıp direksiyonun başına geçti. </st><st c="5751">Arabanın anahtarının hâlâ yatak odasında olduğunu hatırlayınca hüsrana uğrayarak homurdandı. </st><st c="5844">Motoru çalıştırıp uzaklaşamazdı. </st><st c="5877">Yan koltuğa baktı ve kabin içi lambasının ışığında, araya sıkışan cep telefonunu gördü.   </st></p>
			<p><st c="5965">Hemen kapağını açtı ve pilinin sonuna kadar dolu olduğunu gördü.  </st></p>
			<p><st c="6030">Teşekkürler Tanrım, diye düşündü ve 911’i aradı.  </st></p>
			<p><st c="6079">“Acil durum operatörü.”   </st></p>
			<p><st c="6103">“Burası Buckminster Yolu, iki bin yüz otuz numara” diye fısıldadı. </st><st c="6170">“Biri zorla evime giriyor!”   </st></p>
			<p><st c="6198">“Adresi tekrarlayabilir misiniz? </st><st c="6231">Sizi duyamıyorum.”   </st></p>
			<p><st c="6250">“Burası Buckminster Yolu, iki bin yüz otuz numara! </st><st c="6301">Evime zorla giren…” Birden ölüm sessizliğine büründü ve gözlerini eve açılan kapıya dikti. </st><st c="6392">Kapının altında bir ışık parladı.   </st></p>
			<p><span><st c="6426">O içeride. </st><st c="6437">Evi arıyor.   </st></span></p>
			<p><st c="6449">Maura derhal arabadan indi ve kapıyı usulca kapatarak, kabin içi ışığını söndürdü. </st><st c="6532">Bir kez daha karanlıkta kaldı. </st><st c="6563">Evin sigorta kutusu sadece birkaç adım ötede, garajın duvarındaydı. </st><st c="6631">Maura bütün sigortaları kapatıp evi ışıksız bırakmayı düşündü. </st><st c="6694">Karanlık ona ihtiyacı olan gizliliği sağlardı. </st><st c="6741">Ama o zaman Sutcliffe nerede olduğunu anlar ve doğrudan garaja dalardı.   </st></p>
			<p><st c="6813">Sadece sessiz ol, diye düşündü. </st><st c="6845">Belki de evde olmadığını zanneder. </st><st c="6880">Belki de evin boş olduğunu düşünür.   </st></p>
			<p><st c="6916">Sonra kan izlerini hatırladı. </st><st c="6946">Yürüdüğü yerlerden kan izleri bırakmıştı.  </st></p>
			<p><st c="6988">Sutcliffe’in ayak seslerini duyabiliyordu. </st><st c="7031">Sutcliffe ahşap zeminde ilerliyordu ve Maura’nın mutfaktan çıkarken bıraktığı kan izlerini takip ediyordu. </st><st c="7138">Koridorda gidip gelen izler kafa karıştırıcıydı.   </st></p>
			<p><st c="7187">Ama sonunda izleri takip edip garaja girecekti.   </st></p>
			<p><st c="7235">Maura Sıçanlı Kadın’ın nasıl öldüğünü ve göğsüne saçılan parlak kurşun parçalarını düşündü. </st><st c="7327">Bakır kılıflı bir Glaser mermisinin insan vücudunda ilerlerken yarattığı yıkımı hatırladı. </st><st c="7418">Kurşunun içeride patlaması, iç organları parçalıyordu. </st><st c="7473">Damarlar patlıyordu ve ağır bir iç kanamayla göğüs boşluğu doluyordu.   </st></p>
			<p><span><st c="7543">Koş. </st><st c="7548">Evden çık.   </st></span></p>
			<p><st c="7559">Peki ya sonra? </st><st c="7574">Bağırıp komşulardan yardım mı isteyecekti? </st><st c="7617">Kapılarını mı yumruklayacaktı? </st><st c="7648">Bu gece hangi komşularının evde olduklarını dahi bilmiyordu.   </st></p>
			<p><st c="7709">Ayak sesleri giderek yaklaşıyordu.  </st></p>
			<p><st c="7744">Ya şimdi ya da asla.  </st></p>
			<p><st c="7765">Maura koşarak yan kapıyı açınca içeriye soğuk hava doldu. </st><st c="7823">Bahçeye fırladı. </st><st c="7840">Çıplak ayakları baldırlarına kadar kara battı. </st><st c="7887">İçeriye hücum eden kar yığını pervazın önünü tıkayınca, kapıyı kapatamadı.   </st></p>
			<p><st c="7962">Kapıyı aralık bıraktı, bahçe kapısına koştu ve soğuktan kaskatı kesilen mandala asıldı. </st><st c="8050">Kapıyı açmaya ve önündeki yoğun kar yığınını ittirmeye çalışırken cep telefonu elinden kaydı. </st><st c="8144">Sonunda ön kapıyı aradan süzülebileceği kadar açtı ve sendeleyerek sokağa çıktı.   </st></p>
			<p><st c="8225">Sokaktaki bütün evler karanlıktı.   </st></p>
			<p><st c="8259">Maura çıplak ayaklarıyla karları ezerek koştu. </st><st c="8306">Tam kaldırıma ulaştığında, peşine düşen Sutcliffe’in de ön kapıyı zorladığını ve daha fazla açmaya çalıştığını duydu.   </st></p>
			<p><st c="8424">Kaldırımda apaçık ortadaydı; Maura çitlerin arasına saparak, Bay Telushkin’in ön bahçesine girdi. </st><st c="8522">Ama buradaki kar yığınları daha derindi, neredeyse dizlerine kadar yükseliyordu ve Maura yürürken bile zorlanıyordu. </st><st c="8639">Ayakları uyuşmuştu, bacakları soğuktan hantallaşmıştı. </st><st c="8694">Karlara yansıyan ay ışığının parlaklığında kolay bir hedefti; bembeyaz bir denizde ilerleyen kara bir leke gibiydi. </st><st c="8810">Bacaklar karlara gömülerek ilerlemeye çalışırken bile, Sutcliffe’in o sırada nişan alıp almadığını merak ediyordu.   </st></p>
			<p><st c="8925">Kalçasına kadar varan derin bir yığının içine düştü ve ağzına kar tadı geldi. </st><st c="9003">Dizlerinin üstünde durup emeklemeye başladı. </st><st c="9048">Teslim olmayı ve ölmeyi reddediyordu. </st><st c="9086">Hissiz bacaklarının üzerinde karları aşmaya çalışırken, yaklaşan ayak seslerini duyuyordu. </st><st c="9177">Sutcliffe avına doğru ilerliyordu.   </st></p>
			<p><st c="9212">Bir ışık ansızın karanlığı deldi.   </st></p>
			<p><st c="9246">Maura başını kaldırdı ve yaklaşmakta olan farların ışıltısını gördü. </st><st c="9315">Bir araba.   </st></p>
			<p><span><st c="9326">Tek şansım.   </st></span></p>
			<p><st c="9338">Hıçkırarak ayağa fırladı ve sokağa doğru koşmaya başladı. </st><st c="9396">Kollarını sallayarak haykırdı.   </st></p>
			<p><st c="9427">Araba patinaj yaparak, tam önünde durdu. </st><st c="9468">Uzun boylu ve heybetli bir silueti olan sürücü arabadan indi ve bembeyaz karların üzerinde Maura’ya doğru yürüdü.   </st></p>
			<p><st c="9582">Maura ona bakakaldı. </st><st c="9603">Yavaşça geri gitmeye başladı.  </st></p>
			<p><st c="9633">Bu Peder Brophy’di.  </st></p>
			<p><st c="9653">Peder, “Sorun yok” diye mırıldandı. </st><st c="9689">“Her şey yoluna girecek.”  </st></p>
			<p><st c="9715">Maura dönüp evine baktı ama kimseyi göremedi. </st><st c="9761">Nerede bu adam? </st><st c="9777">Nereye gitti?   </st></p>
			<p><st c="9791">Yaklaşmakta olan daha fazla ışık vardı. </st><st c="9831">İki araba daha gelip yanında durdu. </st><st c="9867">Maura bir polis devriyesinin mavi ışığını gördü ve elini parlak farlara karşı siper ederek, kendisine doğru yürüyen siluetleri seçmeye çalıştı.   </st></p>
			<p><st c="10011">Rizzoli’nin seslendiğini duydu: “Doktor? </st><st c="10052">İyi misin?”   </st></p>
			<p><st c="10064">Peder Brophy, “Ben onunla ilgilenirim” dedi.   </st></p>
			<p><st c="10109">“Sutcliffe nerede?”   </st></p>
			<p><st c="10129">“Onu görmedim.”   </st></p>
			<p><st c="10145">Maura, “Evde” dedi. </st><st c="10165">“Evimdeydi.”   </st></p>
			<p><st c="10178">“Arabanıza binin peder” dedi Rizzoli. </st><st c="10216">“Sadece onun yanında kalın.”  </st></p>
			<p><st c="10245">Maura hâlâ kıpırdamamıştı. </st><st c="10272">Peder Brophy yanına gelirken, olduğu yerde donup kalmıştı. </st><st c="10331">Brophy paltosunu çıkarıp Maura’nın omuzlarına koydu. </st><st c="10384">Kolunu ona doladı ve arabasının yolcu koltuğuna doğru yürümesine yardım etti.   </st></p>
			<p><st c="10462">Maura, “Anlamıyorum” diye fısıldadı. </st><st c="10499">“Neden buradasınız?”   </st></p>
			<p><st c="10520">“Şşt. </st><st c="10526">Hadi sizi bu rüzgârdan kurtaralım.”  </st></p>
			<p><st c="10562">Brophy Maura’nın yanına, sürücü koltuğuna oturdu. </st><st c="10612">Radyatör bacaklarına ve yüzüne üflerken, Maura Peder Brophy’nin paltosuna sımsıkı sarılarak ısınmaya çalıştı. </st><st c="10722">Dişleri zangır zangır birbirine vurduğu için konuşamıyordu.   </st></p>
			<p><st c="10782">Ön camdan bakınca, sokakta hareket eden karanlık siluetler görüyordu. </st><st c="10852">Evinin ön kapısına yaklaşan Barry Frost’u tanıdı. </st><st c="10902">Rizzoli ile bir devriye polisinin silahlarını çekerek yan kapıya doğru ilerlediklerini gördü.   </st></p>
			<p><st c="10996">Dönüp Peder Brophy’ye baktı. </st><st c="11025">Pederin yüz ifadesini göremese de tıpkı paltosunun sıcaklığını hissettiği gibi, bakışlarının yoğunluğunu da hissediyordu. </st><st c="11147">“Nereden anladınız?” diye fısıldadı.   </st></p>
			<p><st c="11184">“Size cep telefonunuzdan ulaşamayınca Dedektif Rizzoli’yi aradım.” Brophy Maura’nın elini avuçlarının arasına alınca Maura’nın gözleri yaşardı. </st><st c="11328">Elbette ona bakamazdı; gözlerini doğruca karşıya, sokağa dikerek bulanık renkler görürken, Brophy dudaklarına götürdüğü eline sıcak ve uzun bir öpücük kondurdu.   </st></p>
			<p><st c="11489">Maura gözlerini kırpıştırarak gözyaşlarından kurtuldu ve sokak netleşti. </st><st c="11562">Gördükleri onu telaşlandırdı. </st><st c="11592">Koşan siluetler gördü. </st><st c="11615">Üzerine polis arabasının mavi ışığı vuran Rizzoli, yolun karşısına fırladı. </st><st c="11691">Frost silahını çekerek devriye arabasının arkasına çömeldi.   </st></p>
			<p><span><st c="11751">Neden hepsi bize doğru geliyor? </st><st c="11783">Bizim bilmediğimiz ve onların bildikleri şey nedir?   </st></span></p>
			<p><st c="11835">“Kapıları kilitleyin” dedi.  </st></p>
			<p><st c="11863">Brophy afallayarak ona baktı. </st><st c="11893">“Ne?”   </st></p>
			<p><st c="11899">“Kapıları kilitleyin!”  </st></p>
			<p><st c="11922">Rizzoli caddenin karşısından seslenerek onları uyarıyordu.   </st></p>
			<p><span><st c="11981">O burada. </st><st c="11991">Arabamızın arkasına çömelmiş!</st></span>  </p>
			<p><st c="12020">Maura yana doğru döndü ve elini kapının üzerinde gezdirerek kilit düğmesini aradı ama karanlıkta bulamayınca telaşa kapıldı.   </st></p>
			<p><st c="12146">Penceresinin dışında Matthew Sutcliffe’in gölgesi belirdi. </st><st c="12205">Kapısı ardına kadar açılıp da soğuk hava içeriye hücum edince Maura irkildi.   </st></p>
			<p><st c="12282">Sutcliffe, “Arabadan inin peder” dedi.   </st></p>
			<p><st c="12321">Peder yerinden kıpırdamadı. </st><st c="12349">Usulca ve sakince, “Anahtar kontak deliğinde. </st><st c="12395">Arabayı alın Dr. </st><st c="12412">Sutcliffe. </st><st c="12423">Maura ve ben dışarı çıkıyoruz” dedi.   </st></p>
			<p><st c="12460">“Hayır, sadece siz çıkıyorsunuz.”   </st></p>
			<p><st c="12494">“Maura da gelmediği sürece dışarıya adımımı atmam.”   </st></p>
			<p><st c="12546">“</st><span><st c="12547">İnin şu lanet arabadan peder!</st></span><st c="12576">”  </st></p>
			<p><st c="12579">Sutcliffe Maura’nın saçına asılarak yana doğru çekti ve silahını şakağına dayadı. </st><st c="12661">Maura Brophy’ye, “Lütfen” diye fısıldadı. </st><st c="12703">“Dediğini yapın. </st><st c="12720">Hemen.”  </st></p>
			<p><st c="12728">Brophy paniğe kapılarak, “Pekâlâ!” dedi. </st><st c="12769">“Yapıyorum zaten. </st><st c="12787">Arabadan iniyorum...” Brophy sürücü kapısını açıp dışarı çıktı.  </st></p>
			<p><st c="12851">Sutcliffe Maura’ya, “Direksiyona geç” dedi.  </st></p>
			<p><st c="12895">Maura titrek ve sarsak bir biçimde vites kolunun üzerinden atladı ve sürücü koltuğuna oturdu. </st><st c="12989">Pencereden yan gözle dışarı bakınca, Brophy’nin hâlâ arabanın arkasında durduğunu ve çaresizce onu izlediğini gördü. </st><st c="13106">Rizzoli ona bağırarak yoldan çekilmesini söylüyordu ama Brophy felce uğramış gibiydi.   </st></p>
			<p><st c="13192">Sutcliffe, “Sür” dedi.   </st></p>
			<p><st c="13215">Maura arabayı vitese taktı ve el frenini indirdi. </st><st c="13265">Çıplak ayağıyla gaz pedalına bastı ve çekti.   </st></p>
			<p><st c="13310">“Beni öldüremezsin” dedi. </st><st c="13336">Mantıklı Dr. </st><st c="13349">Isles, kontrolü ele almıştı. </st><st c="13378">“Etrafımız polislerle çevrili. </st><st c="13409">Bir rehine olarak bana muhtaçsın. </st><st c="13443">Bu arabayı sürmeme ihtiyacın var.”   </st></p>
			<p><st c="13478">Aradan sonsuzluk gibi gelen birkaç saniye geçti.   </st></p>
			<p><st c="13527">Sutcliffe silahı başından uzaklaştırıp sertçe kalçasına bastırınca, Maura nefesini tuttu.   </st></p>
			<p><st c="13617">“Ve arabayı sürmek için sol bacağına ihtiyacın yok. </st><st c="13669">Dizinin sağlam kalmasını ister misin?”   </st></p>
			<p><st c="13708">Maura yutkundu. </st><st c="13724">“Evet.”   </st></p>
			<p><st c="13732">“O zaman gidelim.”  </st></p>
			<p><st c="13751">Maura gaza bastı.  </st></p>
			<p><st c="13769">Araba yavaşça ilerlemeye başladı ve Frost’un yanında çömeldiği devriye arabasının yanından geçti. </st><st c="13867">Önlerinde uzanan karanlık yolda hiçbir engel yoktu. </st><st c="13919">Araba ilerlemeye devam etti.   </st></p>
			<p><st c="13948">Birdenbire dikiz aynasından Peder Brophy’nin peşlerinden koştuğunu gördü; devriye arabasının mavi ışıkları aralıklı olarak üzerine vuruyordu. </st><st c="14090">Brophy Sutcliffe’in kapısını yakaladı ve hızla açtı. </st><st c="14143">İçeriye uzanıp Sutcliffe’in yakasına yapıştı ve onu dışarıya çekmeye çalıştı.   </st></p>
			<p><st c="14221">Patlayan silahın etkisiyle rahip geriye savruldu.   </st></p>
			<p><st c="14271">Maura sürücü kapısını açıp kendini yalpalayan arabadan dışarı attı.   </st></p>
			<p><st c="14339">Buzlu kaldırımın üzerine düştü ve başını yere çarptığında gözünün önünde yıldızlar uçuştu.   </st></p>
			<p><st c="14430">Bir an kıpırdayamadı. </st><st c="14452">Karanlıkta yatarken ve dondurucu soğuk her yanını uyuşturup onu esir alırken ne acı ne de korku hissetti. </st><st c="14558">Sadece yüzüne kar taneleri üfleyen rüzgârın farkındaydı. </st><st c="14615">Çok uzaktaki birinin kendisine seslendiğini duydu.   </st></p>
			<p><st c="14666">Ses giderek yükseliyordu. </st><st c="14692">Yaklaşıyordu.  </st></p>
			<p><st c="14706">“Doktor? </st><st c="14715">Doktor?”  </st></p>
			<p><st c="14724">Maura gözlerini açtı. </st><st c="14746">Rizzoli’nin el fenerinin ışığı üzerine vurunca yüzünü buruşturdu. </st><st c="14812">Başını yana çevirdi ve on metre ötede, tamponu bir ağaca çarparak duran arabayı gördü. </st><st c="14899">Sutcliffe yüzüstü yerde yatıyor ve ayağa kalkmak için uğraşıyordu; elleri arkasında kelepçelenmişti.   </st></p>
			<p>  </p>
			<p><st c="15000">Maura, “Peder Brophy” diye mırıldandı. </st><st c="15039">“Peder Brophy nerede?”  </st></p>
			<p><st c="15062">“Ambulansı çağırdık bile.”  </st></p>
			<p><st c="15089">Maura yavaşça doğruldu ve Frost’un rahibin yanı başında çömeldiği sokağa baktı. </st><st c="15169">Hayır, diye düşündü. </st><st c="15190">Hayır.  </st></p>
			<p><st c="15197">Rizzoli Maura’yı olduğu yerde tutmaya çalışarak, “Hemen ayağa kalkma” dedi.  </st></p>
			<p><st c="15273">Ama Maura onu bir kenara itti ve bacakları titreyerek, kalbi ağzına gelerek ayağa kalktı. </st><st c="15363">Sendeleyerek Brophy’ye doğru yürürken, ayaklarının altındaki buzlu yolu bile hayal meyal hissediyordu.   </st></p>
			<p><st c="15466">Maura yaklaşırken Frost başını kaldırdı. </st><st c="15507">“Göğsünden yaralanmış” dedi usulca.   </st></p>
			<p><st c="15543">Maura dizlerinin üzerine çöktü, rahibin gömleğini yırttı ve kurşunun girdiği yeri gördü. </st><st c="15632">Göğsün içine giren havanın uğursuz sesini duydu. </st><st c="15681">Elini yaranın üstüne bastırınca kanın sıcaklığını, tenin yapışkanlığını hissetti. </st><st c="15763">Brophy soğuktan titriyordu. </st><st c="15791">Sokağı kasıp kavuran rüzgârın ısırıkları, sivri dişler kadar keskindi. </st><st c="15862">Üzerimdeki senin palton, diye düşündü Maura. </st><st c="15907">Beni ısıtması için verdiğin palto.   </st></p>
			<p><st c="15942">Rüzgârın uğultusunun arasında, yaklaşmakta olan ambulansın sirenini duydu.   </st></p>
			<p><st c="16017">Brophy bakışlarını odaklayamıyor, bilincini kaybediyordu.   </st></p>
			<p><st c="16075">“Benimle kal Daniel” dedi Maura. </st><st c="16108">“Beni duyuyor musun?” Sesi çatladı. </st><st c="16144">“Yaşayacaksın.” Öne eğildi, Brophy’nin kulağına yanaşıp yalvarırken, gözyaşları yüzüne düştü.   </st></p>
			<p><st c="16238">“Lütfen. </st><st c="16247">Benim için dayan Daniel. </st><st c="16272">Yaşamak zorundasın. </st><st c="16292">Yaşamak zorundasın...”   </st></p>
		</div>
	<div id="charCountTotal" value="16315"></div></body>
</html>
