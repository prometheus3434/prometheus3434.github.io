<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Hayaletgören</title>
  <link href="../Styles/main.css" rel="stylesheet" type="text/css" />
</head>

<body class="biography">
  <div class="s-margin html5_section">
    <p class="no-indent">JOHANN CHRISTOPH FRIEDRICH VON SCHILLER, 1759’da Marbach am Neckar’da doğdu. Şair, oyun yazarı ve edebiyat kuramcısıdır. Wieland, Herder ve Goethe’yle birlikte Weimar Klasiği’nin en önemli dört yazarından biridir. Schiller, 1775’te Klopstock’un şiirleriyle ilgilenmeye başladı. Aynı yıl <em>Der Student von Nassau</em> (Nassaulu Öğrenci) dramını kaleme aldı. 1776’da ilk defa <em>Der Abend</em> (Akşam) adlı şiiri yayımlandı. 1780’te, “İnsanın Vahşi Doğası ve Ruhu ile İlişkisi Üzerine Deney” konulu bir doktora tezi hazırladı. 1776’da yazmaya başladığı, yasa ve özgürlük çatışmasını öne çıkaran <em>Der Räuber</em>, 1781’de önce isimsiz olarak yayımlandı. Oyun, 1782’de sahneye uyarlandı ve yoğun ilgiyle karşılandı. Bu eseri <em>Don Carlos</em> ile <em>Kabale und Liebe</em> (Hile ve Aşk) adlı dramlar takip etti. Schiller, 1783-1789 yılları arasında Mannheim, Leipzig, Dresden ve Rudolstadt’ta yaşadı. 1788’de Goethe’yle karşılaştı ve dost oldu. 1789’da Jena’dan gelen profesörlük teklifini kabul etti ve tarih eğitimi vermeye başladı. Bu dersleri, beklenmedik derecede dikkat çekti. Aynı yıl <em>Hayaletgören</em> basıldı ve kamuoyunda büyük ilgi gördü. 1796’dan 1800’e kadar edebiyat dergisi <em>Musenalmanach</em>’ı yayımladı. 1797’de <em>Mussenalmanach</em>’ta Goethe ve Schiller bir hiciv bölümü düzenlediler. <em>Der Taucher</em> (Dalgıç), <em>Der Handschuh</em> (Eldiven), <em>Der Ring des Polykrates</em> (Polykrates’in Yüzüğü), <em>Der Gang nach Eisenhammer</em> (Eisenhammer’e Yolculuk) ve <em>Die Kraniche des Ibykus</em> (Ibykus’un Turnası) 1797’ye ait baladlarıdır. Bunları 1798’de <em>Die Bürgschaft</em> (Şehir Halkı) ve <em>Der Kampf mit dem Drachen</em> (Ejderhayla Savaş) adlı baladlar izledi. Schiller bundan sonra yeniden drama döndü ve 1799 yılında <em>Wallenstein</em>’ın, hemen ertesi yıl ise <em>Maria Stuart’</em>ın çalışmalarını bitirdi. 1801’de <em>Die Jungfrau von Orléans</em>’ı (Orléans Bakiresi), 1803’te ise <em>Die Braut von Messina</em>’yı (Messinalı Gelin) kaleme aldı. 1802’de Schiller’e soyluluk unvanı verildi, böylece Friedrich von Schiller olarak adlandırılmaya hak kazandı. 1804’te <em>Wilhelm Tell</em>’i tamamlayarak, <em>Demetrius</em>’a başladı; ancak ağırlaşan hastalığı dolayısıyla bu eser bitiremeden 1805’te Weimar’da öldü.</p>
    <hr class="bosluk1" />

    <p class="no-indent">BİLGE UĞURLAR, 1964’te İstanbul’da doğdu. 1982’de İstanbul Erkek Lisesi’ni, 1989’da Boğaziçi Üniversitesi Sosyoloji Bölümü’nü bitirdi. Rudolf Borchardt’ın <em>Gece Yatısı</em>, Peter Handke’nin <em>Don Juan</em>, Heinrich von Kleist’ın <em>Michael Kohlhaas</em>, Franz Grillparzer’in <em>Fakir Çalgıcı, Sendomir Manastırı</em> adlı yapıtlarını Türkis Noyan’la birlikte çevirdi.</p>
    <hr class="bosluk1" />

    <p class="no-indent">TÜRKİS NOYAN, 1929’da İstanbul’da doğdu. İstanbul Üniversitesi Edebiyat Fakültesi Alman Dili ve Edebiyatı Bölümü’nü bitirdi. Stephan Gerlach’ın <em>Gerlach Seyahatnamesi</em>, Tobias Heinzelmann’ın <em>Osmanlı Karikatüründe Balkan Sorunu</em> 1908-1914 ve <em>Osmanlıda Bir Köle Brettenli Michael Bretten’in Anıları:</em> 1585-1588, çevirdiği yapıtlardan bazılarıdır.</p>
  </div>
</body>
</html>
