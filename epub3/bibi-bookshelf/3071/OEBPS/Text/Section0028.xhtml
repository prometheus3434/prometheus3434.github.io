<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_17"><a class="calibre9" id="bookmark4"></a>25. BÖLÜM</h1>

  <p class="calibre16">Düşünüyorum da, belki onun da bizim kadar bu yiyeceğe ihtiyacı vardır,” dedi Raoden, ufak tefek Torena'ya şüpheci bir gözle bakarak. Ahan’ın kızı, kırmızımsı altın rengi saçlarını koruyucu bir eşarbın altında toplamıştı ve ortalama Arel asil kadınının pahalı gardırobu düşünüldüğünde büyük ihtimalle hizmetçilerinin birinden ödünç almak zorunda kalmış olduğu basit mavi bir elbise giyiyordu.</p>

  <p class="calibre16">“Ona iyi davran,” diye emretti Sarene, Raoden’e arabadan bir kutu verirken. “Gelecek kadar cesur olan tek kadın o, gerçi onun da kabul etmesinin tek sebebi Shuden’e sordurmuş olmam. Eğer o kızı korkutup kaçırırsan, diğerlerinin hiçbiri asla gelmez.”</p>

  <p class="calibre16">“Evet, Majesteleri,” dedi Raoden hafifçe eğilerek. Görünüşe göre bir haftadır birlikte yiyecek dağıtmak Sarene’nin ona karşı olan nefretini biraz yumuşatmış gibiydi, ama hâlâ soğuk davranıyordu. Yorumlarına cevap veriyor, hatta onunla muhabbet de ediyordu; ama Ruhun kendisiyle arkadaş olmasına izin vermiyordu.</p>

  <p class="calibre16">Bu hafta Raoden’e gerçeküstü bir şekilde ürkütücü gibi görünmüştü. Elant-ris’teki zamanını yabancı ve yeni olana alışmaya çalışarak geçirmişti. Ancak bu hafta kendini tanıdık olanla yeniden tanıştırmak zorunda kalmıştı. Bu, bir şekilde daha kötüydü. Elantris’i acısının kaynağı olarak kabul edebilirdi. Arkadaşlarını aynı şekilde görmek ise tamamen başka bir şeydi.</p>

  <p class="calibre16">Şimdi bile Shuden, Torena denen kızın yanında dikiliyordu; ona yiyecek sırasına yaklaşması için cesaret verirken eli dirseğindeydi. Shuden, Raoden’in en iyi arkadaşlarından biri olmuştu; ciddi Jindoiz ile o, Arelon’un devlet sorunları hakkındaki görüşlerini tartışarak saatler geçirmişlerdi. Şimdi Shuden onu zar zor fark ediyordu. Bu Eondel, Kiin, Roial ve hatta Lukel için bile böyle olmuştu. Yakışıklı Prens Raoden’in yoldaşları olmuşlardı, ama asla Ruh olarak bilinen lanetli yaratığın değil.</p>

  <p class="calibre16">Yine de, Raoden bundan alınmayı uygun bulmuyordu. Onları kendisini tanımadıkları için suçlayamazdı, artık o bile kırışık derisi ve cılız vücuduyla kendisini</p>

  <p class="calibre16">zor tanıyabiliyordu. Sesi bile farklıydı. Bir şekilde, kendi hilesi onu arkadaşlarının habersizliğinden daha çok üzüyordu. Sağ olduğunun haberi Arelon’u yok edebileceğinden onlara kim olduğunu söyleyemezdi. Raoden kendi popülerliğinin baba-smınkini geçtiğini çok iyi biliyordu; Elantrian veya değil, onu takip etmeye istekli olanlar çıkardı. İç savaşın kimseye faydası olmazdı ve bittiğinde Raoden büyük ihtimalle kendisini idam edilmiş bulurdu.</p>

  <p class="calibre16">Hayır, kesinlikle gizli kalmaya devam etmesi gerekliydi. Kaderini bilmeleri dostlarına sadece şaşkınlık ve acı verirdi. Ancak kimliğini gizlemek dikkat gerektiriyordu. Yüzü ve sesi değişmişti, ama tavırları aynıydı. Onu çok iyi tanımış olan herhangi birinden uzak durmaya dikkat ediyor, neşeli ve dost canlısı davranıyor, ancak açık olmamaya çalışıyordu.</p>

  <p class="calibre16">Bu da kendini Sarene’ye yöneltiyor olmasının bir sebebiydi. Sarene onu önceden tanımıyordu ve bu nedenle onun etrafındayken numarasından vazgeçebilirdi. Bir şekilde, bu bir çeşit testti. Farklı politik zorunlulukları araya girmeksizin, karı koca olarak nasıl geçinmiş olacaklarını görmek istiyordu.</p>

  <p class="calibre16">İlk duygulan doğruymuş gibi görünüyordu. Ondan hoşlanıyordu. Mektupların ima ettiği şeyleri, Sarene kanıtlıyordu. Arel saray hayatından alışmış olduğu kadınlar gibi değildi. Güçlü ve kararlıydı. Unvanı ne kadar yüksek olursa olsun, bir erkek ona hitap ettiğinde gözlerini aşağı çevirmiyordu. Kolayca ve doğal olarak emir veriyordu ve bir erkeğin dikkatini çekmek için asla zayıflık numarası yapmıyordu.</p>

  <p class="calibre16">Ve lordlar onu takip ediyordu. Eondel, Shuden ve hatta Dük Roial, yargılarda ona riayet ediyorlar ve emirlerine sanki o kralmış gibi karşılık veriyorlardı. Gözlerinde de asla bir mutsuzluk ifadesi olmuyordu. Sarene emirlerini nazikçe veriyor ve onlar doğal olarak cevap veriyorlardı. Raoden sadece şaşkınlıkla gülümseyebiliyordu. Onun bu adamlann güvenini kazanması yıllar sürmüştü. Sarene ise bunu sadece birkaç hafta içinde başarmıştı.</p>

  <p class="calibre16">Her yönden etkileyiciydi: Zeki, güzel ve güçlü. Şimdi eğer sadece Raoden onu kendisinden nefret etmemeye ikna edebilseydi...</p>

  <p class="calibre16">Raoden içini çekerek işe geri döndü. Shuden dışında günün tüm asilleri sürece yeniydi. Çoğunluğu fazla önemli olmayan küçük asillerdi, ama yeni katılan birkaç önemli isim de vardı. Örneğin Dük Telrii, bir kenarda durmuş, arabayı boşaltma işlemini tembel gözlerle izliyordu. Kendisi işe katılmamıştı, ama yerini doldurması için bir uşak getirmişti. Belli ki Telrii herhangi bir gerçek zahmetten kaçınmayı tercih ediyordu.</p>

  <p class="calibre16">Raoden kafasını salladı. Asla dükten fazla hoşlanmamıştı. Bir defasında adama kendilerinin krala karşı olan muhalefetine katılmaya ikna edilebileceğini umarak yaklaşmıştı. Telrii sadece esneyerek Raoden’in ona desteği için kaç para vermeye gönüllü olduğunu sormuş ve Raoden kalkıp giderken arkasından gülmüştü. Raoden asla Telrii'nin soruyu gerçekten açgözlülükten mi, yoksa sadece onun bu talebe nasıl tepki vereceğini bildiğinden mi sorduğuna karar verememişti.</p>

  <p class="calibre16">Raoden diğer asillere döndü. Çoğunlukla olduğu gibi, yeni gelenler boşaltmış olduklan arabanın yanında küçük, endişeli bir küme halinde dikiliyorlardı. Şimdi</p>

  <p class="calibre16">sıra Raoden'deydi. Gülümseyerek yaklaştı ve kendini tanıştırarak ellerini, çoğunlukla sahiplerinin arzusuna karşılık olarak, sıktı. Ancak sadece birkaç dakikalık konuşmanın ardından asillerin gerginlikleri sönmeye başladı. Onları yemeyecek olan en azından bir Elantrianın olduğunu görebiliyorlardı ve Shaod diğer yiyecek dağıtanların hiçbirini almadığından, bulaşma korkularından vazgeçebilirlerdi.</p>

  <p class="calibre16">Asil grubu Raoden’in cana yakın dürtüklemelerine karşı koyamayarak rahatladı. Asilleri ortama alıştırmak onun kendi üstüne aldığı bir görevdi. İkinci gün, Sarene’nin Shuden ve Raoden’in eski çevresinin dışında olan asiller üstünde kesinlikle o kadar etkisinin olmadığı belli olmuştu. Eğer Raoden devreye girmeseydi ikinci grup büyük ihtimalle hâlâ arabanın etrafında donmuş olarak dikilmeye devam ediyor olurdu. Sarene ona çabalan için teşekkür etmemişti, ama hafif bir minnettarlıkla başını eğmişti. Bundan sonra, Raoden’in tüm asil gruplarına, İkincisine yaptığı gibi yardımcı olacağı varsayılmıştı.</p>

  <p class="calibre16">Elantris’te inşa etmek için uğraşmış olduğu her şeyi tek başına yok etmekte olan şeye katkıda bulunuyor olması Raoden’e garip geliyordu. Ancak devasa bir olay çıkarmadan Sarene’yi durdurmak için yapabileceği bir şey yoktu. Ayrıca, Mareshe ve Karata’nın “iş birlikleri” sayesinde, hayati önem taşıyan malzemeler elde ediliyordu. Raoden'in, Sarene’nin Çilesi bittikten sonra pek çok şeyi yeniden inşa etmesi gerekecekti; ama bu aksiliklere değecekti. Elbette, o kadar uzun süre sağ kaldığı varsayılırsa.</p>

  <p class="calibre16">Gelişigüzel düşünce, birden acılannın farkına varmasına neden oldu. Her zamanki gibi onunlaydılar, etini yakıp iradesini aşındırıyorlardı. Her birinin kendine ait koyulmamış bir ismi, farklı birer ıstırap hissi olsa da, artık acılarını saymıyordu. Anlayabildiği kadarıyla, onun acısı diğer herkesinkinden daha hızlı ivmeleniyordu. Kolundaki bir sıyrığı omzundan parmaklarına kadar inen bir yarık gibi hissediyordu ve başlangıçta çarpmış olduğu ayak parmağı ta dizine kadar çıkan bir ateşle kavruluyordu. Sanki yalnızca tek bir aydır değil de bir yıldır Elantis’teymiş gibiydi.</p>

  <p class="calibre16">Veya belki de acısı daha güçlü değildi. Belki sadece kendisi diğerlerinden daha zayıftı. Her iki durumda da daha uzun süre dayanması mümkün olmayacaktı. Yakında, bir veya belki iki ay içinde, acısından uyanmayacağı ve onu Düşmüşler Salonu’na yatırmak zorunda kalacakları bir gün gelecekti. Orada, sonunda tüm sadakatini kıskanç ıstırabına verebilecekti.</p>

  <p class="calibre16">Böyle düşünceleri uzağa iterek kendini yiyecek dağıtmaya başlamaya zorladı. İşin onun dikkatini dağıtmasına izin vermeye çalıştı ve bunun biraz faydası oldu. Ancak acı hâlâ içinde; gölgelerde gizlenmiş, kırmızı gözlerinde şiddetli bir açlıkla izleyen bir hayvan gibi pusudaydı.</p>

  <p class="calibre16">Her Elantrian, içi yenmeye hazır çeşitli farklı şeylerle doldurulmuş ufak hir torba alıyordu. Bugünün kısmeti de tüm diğer günlerinki gibiydi, ama şaşırtıcı bir şekilde Sarene biraz Jindoiz ekşi kavunu bulmayı başarmıştı. Raoden’in yanındaki bir kasada parıldayarak duran yumruk büyüklüğündeki kırmızı meyveler, daha mevsimlerinin gelmemiş olması gerçeğine meydan okuyorlardı. Raoden her torbaya bir tane atıyor ve ardından biraz buğulanmış mısır, çeşitli sebzeler ve kü&lt;;ük</p>

  <p class="calibre16">bir somun ekmek ekliyordu. Elantrianlar adakları teşekkür ederek, ancak açgözlülükle alıyorlardı. Çoğu yemeğini alır almaz yalnızlık içinde yemek için arabanın yanından hızla uzaklaşıyorlardı. Hâlâ kimsenin yemeği ellerinden almayacağına inanamıyorlardı.</p>

  <p class="calibre16">Raoden çalışırken önünde tanıdık bir yüz belirdi. Galladon, Elantris paçavralarını ve topladıkları pis Elantris çerçöpünden yapılmış bir pelerin giymişti. Dula torbasını uzattı ve Raoden bunu dikkatle normal miktarın beş katıyla doldurulmuş bir tanesiyle değiştirdi. O kadar doluydu ki onu tek bir zayıflamış Elantrian eliyle kaldırmak zordu. Galladon, pelerininin kenarı torbayı rastgele gözlerden saklayacak şekilde kolunu uzatarak aldı. Sonra kalabalığa karışarak gitti.</p>

  <p class="calibre16">Saolin, Mareshe ve Karata da gelerek Galladon’unki gibi birer torba alacaklardı. Saklayabildiklerini tutacak, kalanını da Yitiklere vereceklerdi. Düşmüşlerin bazıları hâlâ yiyeceği algılayabiliyordu ve Raoden düzenli yemenin onların aklını onarmaya yardımcı olacağını umuyordu.</p>

  <p class="calibre16">Ancak bu şimdiye kadar işe yaramamıştı.</p>

  <p class="calibre16">KAPILAR gürültüyle kapandı ve ses Raoden'e Elantris’teki ilk gününü hatırlattı. O zamanki acısı sadece duygusaldı ve o da nispeten zayıftı. Eğer gerçekten neye bulaşmakta olduğunu anlamış olsaydı, hemen o anda oraya kıvrılıp Yitiklere katılmış olurdu.</p>

  <p class="calibre16">Dönerek sırtını kapıya verdi. Mareshe ve Galladon, avlunun ortasında Sarene’nin Karata’nın son taleplerine uyarak geride bıraktığı yerdeki çeşitli kutulara bakıyorlardı.</p>

  <p class="calibre16">"Lütfen bana bunları nakletmek için bir yol bulduğunuzu söyleyin,” dedi Raoden arkadaşlarına katılarak. Son birkaç defasında, zayıflamış Elantrian kasları çabaya itiraz ederken, kutuları Yeni Elantris’e teker teker taşımak zorunda kalmışlardı.</p>

  <p class="calibre16">“Elbettte buldum,” dedi Mareshe burnunu çekerek. “En azından, işe yaraması <span class="calibre18">gerekir.”</span></p>

  <p class="calibre16">Küçük adam bir moloz yığınının arkasından ince bir metal plaka çıkardı. Dört kenarı da hafifçe yukarı doğru kıvnlmıştı ve ön tarafına bağlanmış üç ip vardı.</p>

  <p class="calibre16">“Bir kızak mı?” diye sordu Galladon.</p>

  <p class="calibre16">“Altı yağla kaplı,” diye açıklama yaptı Mareshe. “Elantris'te paslı veya çürümüş olmayan hiç tekerlek bulamadım, ama bunun işe yaraması gerekir. Bu sokaklardaki çamur hareket ettirmemiz için gerekli kayganlığı sağlayacaktır.”</p>

  <p class="calibre16">Galladon, belli ki alaycı bir yorumunu yutarak homurdandı. Mareshe’nin kızağı ne kadar az işe yararsa yarasın, kapıdan kiliseye kadar bir düzine kere gidip gelmekten daha kötü olamazdı.</p>

  <p class="calibre16">Aslında kızak nispeten iyi işe yaradı. Ancak kızağın altındaki yağ zamanla kayboldu ve sokaklar kaldırım taşlarının sökük olduğu yerlerden kaçınamayacakları kadar daraldı. Ve elbette kızağı Yeni Elantris’in çamursuz sokaklarında sürüklemek daha da zor olmuştu. Ancak sonuç olarak, Galladon bile kızağın onlara epeyi zaman kazandırdığını kabul etmek zorunda kaldı.</p>

  <p class="calibre16">"Kedi olalı bir fare tuttu,” diye homurdandı Dula, kızağı kilisenin önüne çektiklerinde.</p>

  <p class="calibre16">Mareshe aldırışsızca ‘hıh’ladı, ama Raoden gözlerindeki mutluluğu görebiliyordu. Galladon ısrarla küçük adamın becerikliliğini kabullenmeyi reddediyordu. Dula, Mareshe’nin egosunu daha fazla şişirmek istemediğini bahane ediyordu, fakat bu Raoden’in neredeyse olanaksız kabul ettiği bir şeydi.</p>

  <p class="calibre16">“Bakalım prenses bu defa bize ne göndermeye karar vermiş,” dedi Raoden ilk kutuyu açarken.</p>

  <p class="calibre16">“Yılanlara dikkat et,” diye uyardı Galladon.</p>

  <p class="calibre16">Raoden gülerek kapağı kaldırım taşlarının üstüne attı. Kutuda hepsi hasta edecek kadar parlak turuncu renkli birkaç top kumaş vardı.</p>

  <p class="calibre16">Galladon yüzünü astı. “Sule, bu benim hayatım boyunca gördüğüm en iğrenç renk olmalı.”</p>

  <p class="calibre16">“Katılıyorum,” dedi Raoden gülümseyerek.</p>

  <p class="calibre16">"Pek hayal kırıklığına uğramış gibi görünmüyorsun.”</p>

  <p class="calibre16">“Yok, tamamıyla tiksindim,” dedi Raoden. "Ben sadece bizden hıncını çıkarmak için bulduğu yollan görmekten hoşlanıyorum.”</p>

  <p class="calibre16">Raoden kumaşı bir ucundan tutup kaldırarak alıcı gözle incelerken, Galladon homurdanarak ikinci kutuya geçti. Galladon haklıydı, bu özellikle cafcaflı bir renkti. “Çete liderleri” ile Sarene arasındaki talepler ve taleplerin karşılanması bir çeşit oyun haline gelmişti: Mareshe ve Karata isteklerini nasıl ifade edeceklerine karar vermek için saatler harcıyorlardı, ama Sarene her zaman istediklerini onlara karşı çevirmenin bir yolunu buluyor gibiydi.</p>

  <p class="calibre16">“Hah, işte buna bayılacaksın,” dedi Galladon ikinci kutunun içine kafasını sallayarak bakarken.</p>

  <p class="calibre16">“O ne?”</p>

  <p class="calibre16">“Bu çeliğimiz,” diye açıkladı Dula. Geçen sefer yirmi çelik plaka istemişlerdi ve Sarene hemen yirmi tane o kadar ince metal plaka getirmişti ki neredeyse havada bırakılınca süzüleceklerdi. Bu defa çeliği ağırlıkla istemişlerdi.</p>

  <p class="calibre16">Galladon kutunun içine uzanıp bir avuç dolusu çivi çıkardı. Eğrilmiş çiviler.</p>

  <p class="calibre16">"Bunlardan burada binlerce olmalı.”</p>

  <p class="calibre16">Raoden güldü. “Eh, eminim onlarla yapacak bir şey bulabiliriz.” Neyse ki, demirci Eonic, Raoden’e sadık kalan birkaç Elantriandan biriydi.</p>

  <p class="calibre16">Galladon çivileri şüpheci bir omuz silkişle kutuya geri attı. Malların kalanı o kadar da kötü değildi. Yiyecek bayattı, ama Karata yenilebilir olmasını şart koşmuştu. Yağ yakıldığında acı bir koku yayıyordu, Raoden'in prensesin bu yağı nereden bulduğu hakkında hiçbir fikri yoktu ve bıçaklar keskindi, ama saplan yoktu.</p>

  <p class="calibre16">“En azından tahta kutulan neden istediğimizi fark etmedi,” dedi Raoden kapların kendilerini incelerken. Tahta iyi ve güçlüydü. Kutulan parçalayıp ayırarak tahtayı pek çok amaç için kullanabilirlerdi.</p>

  <p class="calibre16">"Eğer sırf bize kıymık batsın diye tahtaları zımparalatmadıysa şaşırmam,” dedi Galladon bir ip yumağını bir uç bulup yığını çözmeye başlamak için kurcalarken.</p>

  <p class="calibre16">''Eğer kaderinde o kadın vardıysa, sule, Domi seni buraya göndererek kutsamış."</p>

  <p class="calibre16">“Prenses o kadar da kötü değil,” dedi Raoden, Mareshe yeni malzemelerini kataloglamaya başlarken kenara çekilerek.</p>

  <p class="calibre16">“Ben bunun garip olduğunu düşünüyorum, efendim,” dedi Mareshe. “Neden bizi kızdırmak için bu kadar zahmete giriyor? Anlaşmamızı bozmaktan korkmuyor mu?”</p>

  <p class="calibre16">“Sanırım gerçekte ne kadar güçsüz olduğumuzdan şüpheleniyor, Mareshe,” dedi Raoden kafasını sallayarak. "Taleplerimizi sözünden dönmüş olmamak için karşılıyor, ama bizi mutlu etmek de istemiyor. İnsanların onun dağıttığı yiyeceği kabul etmesini engelleyemeyeceğimizi biliyor. ”</p>

  <p class="calibre16">Mareshe başını sallayarak onaylayıp listesine geri döndü.</p>

  <p class="calibre16">“Gel hadi, Galladon,” dedi Raoden, Yitikler için olan yiyecek torbalarını alarak. “Gidip Karata’yı bulalım.”</p>

  <p class="calibre16">YENİ Elantris şimdi boş görünüyordu. Bir defasında, tam Sarene’nin gelişinden önce, yüzden fazla insan toplamışlardı. Şimdi çocuklar ve Yitikler sayılmazsa, yirmi kişi ancak kalmıştı. Kalanların çoğu da Elantris’e yeni gelen, Saolin ve Mareshe gibi Raoden’in “kurtardığı” kişilerdi. Onlar Yeni Elantris’in dışında bir hayat bilmiyorlardı ve onu geride bırakmaya gönülsüzlerdi. Diğerleri, yollarını Yeni Elantris’e kendiliklerinden çevirmiş olanlar, Raoden’in amacına sadece hafif bir bağlılık duymuşlardı. Sarene onlara “daha iyi” bir şey önerir önermez gitmişlerdi: Şimdi çoğu, gelecek dağıtımı bekleyerek kapının yakınındaki sokaklarda duruyorlardı.</p>

  <p class="calibre16">“Üzücü. Kolo?” dedi Galladon artık temiz, ama boş olan evlere göz atarak.</p>

  <p class="calibre16">“Evet,” dedi Raoden. "Potansiyeli vardı, sadece bir hafta için bile olsa."</p>

  <p class="calibre16">“Tekrar o noktaya geleceğiz, sule,” dedi Galladon.</p>

  <p class="calibre16">“Onların tekrar insan olmalarına yardım edebilmek için o kadar uğraştık ve şimdi ne öğrendilerse terk ettiler. Ağızları açık, bekliyorlar. Sarene, ‘üç öğün’ torbalarının aslında sadece birkaç dakika dayandığını fark ediyor mudur, diye merak ediyorum. Prenses açlığı durdurmaya çalışıyor, ama insanlar yemeği o kadar hızla yutup bitiriyorlar ki birkaç saat kendilerini hasta hissedip, günün kalanında da aç kalıyorlar. Bir Elantrianın vücudu sıradan bir insanınki gibi çalışmıyor.”</p>

  <p class="calibre16">“Bunu söyleyen şendin, sule,’’ dedi Galladon. "Açlık psikolojik. Vücutlarımızın yemeğe ihtiyacı yok, bizi Dor hayatta tutuyor.”</p>

  <p class="calibre16">Raoden başıyla onayladı. “Eh, en azından patlamıyorlar.” Fazla yemek yemenin, Elantrianların midelerinin patlamasına sebep olabileceğinden endişelenmişti. Neyse ki, bir Elantrianın midesi bir kere dolduğunda, sindirim sistemi çalışmaya başlıyordu. Elantrian sindirim sistemi de kaslar gibi uyanlara hâlâ cevap veriyordu.</p>

  <p class="calibre16">Sonunda bir duvarı halinden memnun bir şekilde son nakliyatta onun için getirttikleri bir fırçayla ovalamakta olan Kahar’ın yanından geçene kadar yürümeye devam ettiler. Yüzü huzurlu ve soğukkanlıydı, yardımcılarının gitmiş olduğunun pek farkına varmamış gibi görünüyordu. Ancak geçerlerken Raoden ve Galladon'un farkına vararak eleştiren gözlerle baktı.</p>

  <p class="calibre16">"Efendim neden üstünü değiştirmedi?” diye sordu iğneleyerek.</p>

  <p class="calibre16">Raoden, başını eğip üstündeki Elantrian paçavralarına baktı. “Daha zamanım olmadı, Kahar.”</p>

  <p class="calibre16">"Maare Hanım’ın size uygun bir kıyafet dikmek için harcadığı onca emeğe rağmen mi, efendim?” diye sordu Kahar ciddiyetle.</p>

  <p class="calibre16">“Pekâlâ,” dedi Raoden gülümseyerek. "Karata’yı gördün mü?”</p>

  <p class="calibre16">“Düşmüşler Salonu’nda, efendim, Yitiklerle birlikte.”</p>

  <p class="calibre16">RAODEN ve Galladon, yaşlı temizlikçinin sözünü dinleyerek, Karata’yı bulmak için devam etmeden önce üzerlerini değiştirdiler. Raoden giyer giymez böyle yaptıklarına memnun oldu. Yeni ve temiz giysiler giymenin nasıl bir şey olduğunu neredeyse unutmuştu. Çamur ve çöp kokmayan veya kahverengi bir pislik tabakasına bulanmamış giysiler. Elbette renkleri pek imrenilecek gibi değildi, Sarene seçimlerinde oldukça uyanıktı.</p>

  <p class="calibre16">Raoden ufak bir parça parlatılmış çelikle kendini inceledi. Gömleği sarı üzerine mavi çizgiliydi, pantolonu parlak kırmızı ve yeleği hastalıklı bir yeşil renkteydi. Sonuç olarak, şaşkın bir tropik kuş çeşidine benziyordu. Tek tesellisi, kendisi ne kadar salak görünse de Galladon’un çok daha beter olmasıydı.</p>

  <p class="calibre16">İri, koyu derili Dula, üstündeki pembe ve açık yeşil kıyafete kaderine boyun eğmiş bir ifadeyle bakıyordu.</p>

  <p class="calibre16">“Bu kadar suratsız durma, Galladon,” dedi Raoden bir kahkaha atarak. “Siz Dulaların cafcaflı kıyafetlere bayılmanız gerekmiyor mu?”</p>

  <p class="calibre16">“O aristokrasi için geçerli: Vatandaşlar ve cumhuriyetçiler. Ben bir çiftçiyim, pembe tam olarak benim gurur okşayıcı kabul edeceğim bir renk değil. Kolo?” Sonra başını kaldırarak kısık gözlerle Raoden'e baktı. “Eğer benim bir kathari meyvesine benzememle ilgili tek bir yorum yaparsan, bu tuniği çıkarıp seni onunla asarım.”</p>

  <p class="calibre16">Raoden kıkırdadı. “Bir gün, bana tüm Dulaların soğukkanlı olduğunu söyleyen âlimi bulup bir hafta seninle aynı odada kilitli kalmaya zorlayacağım, dostum.</p>

  <p class="calibre16">Galladon cevap vermeyi reddederek homurdandı.</p>

  <p class="calibre16">"Hadi gel,” dedi Raoden kilisenin arka odasından çıkarlarken önden giderek. Karata’yı elinde bir iğne ve uzun bir iplikle Düşmüşler Salonu’nun önünde otururken buldular. Saolin giysisinin yenini geriye çekmiş, tüm kolu boyunca uzanan derin bir kesiği gözler önüne sererek önünde oturuyordu. Akan kan yoktu, ama derisi koyu ve kaygandı. Karata etkili bir şekilde yarığı dikerek kapatıyordu.</p>

  <p class="calibre16">"Saolin!” diye haykırdı Raoden. "Ne oldu?”</p>

  <p class="calibre16">Asker utançla yere baktı. Acı çekiyormuş gibi görünmüyordu, ama kesik o kadar derindi ki normal bir adam uzun süre önce acı ve kan kaybından bayılmış olurdu. “Ayağım kaydı, efendim ve onlardan biri de beni yakaladı.”</p>

  <p class="calibre16">Raoden hoşnutsuzlukla yaraya göz attı. Saolin'in askerleri Yeni Elantris’in $eri kalanı kadar azalmamıştı; yeni buldukları sorumluluklarını hızla terk ötmeyecek türde, çetin bir gruptular. Ancak sayıları asla çok fazla olmamıştı ve Shaor’un</p>

  <p class="calibre16">bölgesinden avluya açılan sokakları izleyecek sayıda adamları ancak vardı. Her gün Elantris’in geri kalanı Sarene’nin adaklarıyla tıkınırken, Saolin ve adamları Shaor’un yaratıklarının avluyu basmalarını engellemek için acı bir mücadele veriyordu. Bazen, uzaktan ulumalar duvulabiliyordu.</p>

  <p class="calibre16">"Üzgünüm, Saolin," dedi Raoden, Karata dikmeye devam ederken.</p>

  <p class="calibre16">“Önemli değil, efendim,” dedi asker cesurca. Ancak öncekilerden farklı olarak, kolundaki bu yara kılıç varasıydı.</p>

  <p class="calibre16">“Efendim...” diye başladı Saolin, Raoden’in gözlerinden başka tarafa bakarak. “Ne oldu?”</p>

  <p class="calibre16">“Bugün bir adam daha kaybettik. Onları zar zor geride tutabildik. Şimdi ben de olmadan... eh, epey zorluk yaşayacağız. Benim çocuklar iyi savaşçılar ve de iyi donanımlılar, ama daha uzun süre dayanmayı başaramayız.”</p>

  <p class="calibre16">Raoden başını sallayarak onayladı. “Bir şeyler düşüneceğim.” Adam umutla başını salladı ve kendini suçlu hisseden Raoden devam etti. "Saolin, böyle bir kesiği nasıl aldın? Shaor’un vahşi adamlarının taşlar ve sopalardan başka bir şey kullandığını hiç görmemiştim.”</p>

  <p class="calibre16">“Değiştiler, efendim,” dedi Saolin. “Artık bazılarının kılıcı var ve ne zaman adamlarımdan biri düşse, silahını elinden alıyorlar.”</p>

  <p class="calibre16">Raoden şaşkınlıkla kaşlarını kaldırdı. “Gerçekten mi?”</p>

  <p class="calibre16">“Evet, efendim. Bu önemli mi?”</p>

  <p class="calibre16">“Çok. Bu, Shaor’un adamlarının bizim inanmamızı istedikleri kadar hayvani olmadıkları anlamına gelir. Uyum sağlamaya yetecek kadar akılları var. En azından vahşiliklerinin bir kısmı numara.”</p>

  <p class="calibre16">“Doloken gibi bir numara,” dedi Galladon bir homurtuyla.</p>

  <p class="calibre16">“Belki de numara değil,” dedi Raoden. “Bu şekilde davranıyorlar, çünkü bu acıyla baş etmekten daha kolay. Ama eğer onlara başka bir seçenek sunabilirsek, bunu kabul edebilirler. ”</p>

  <p class="calibre16">“Basitçe onların avluya girmelerine izin verebiliriz, efendim,” dedi Saolin tereddütle, Karata dikişini bitirirken hafifçe homurdanarak. Kadın yetenekliydi, kocasıyla küçük bir paralı asker grubunda bir hemşire olarak hizmet verirken tanışmıştı.</p>

  <p class="calibre16">“Hayır,” dedi Raoden. “Asillerin bir kısmını öldürmeleri gibi bir tehlike olmasaydı bile, Elantris Şehir Muhafızları onları katlederdi.”</p>

  <p class="calibre16">“Bizim istediğimiz de bu değil mi, sule?" diye sordu Galladon gözlerinde kötü bir parıltıyla.</p>

  <p class="calibre16">“Kesinlikle değil,” dedi Raoden. “Sanırım Prenses Sarene'nin bu çilesinin arkasında ikincil bir sebep daha var. Her gün sanki onları Elantris’e alıştırmak istermiş gibi yanında başka asiller getiriyor.”</p>

  <p class="calibre16">“Bu ne işe yarayacak?" diye sordu Karata, dikiş malzemelerini kaldırırken ilk kez konuşarak.</p>

  <p class="calibre16">“Bilmiyorum,” dedi Raoden. “Ama bu onun için önemli. Eğer Shaor’un adamları asillere saldırırsa, bu prenses her ne elde etmeye çalışıyorsa onu yok eder-</p>

  <p class="calibre16">ler. Prensesi tüm Elantrianlarm onun gördükleri kadar uysal olmadığı konusunda uyarmaya çalıştım, ama bana inandığını sanmıyorum. Sarene’nin işi bitene kadar Shaor’un adamlarını onlardan uzak tutmamız gerekecek.’’</p>

  <p class="calibre16">“Ki bu da?..” diye sordu Galladon.</p>

  <p class="calibre16">"Domi bilir ne zaman,” diye cevap verdi Raoden, başını sallayarak. "Bana söylemiyor, onu bilgi almak için her dürtükleyişimde şüpheleniyor.”</p>

  <p class="calibre16">"Peki o zaman, sule,” dedi Galladon, Saolin’in yaralı koluna bakarak. “Onu kısa zamanda durdurmanın bir yolunu bulsan iyi olur. Ya bu ya da prensesi birkaç düzine gözü dönmüş manyakla uğraşmaya hazırlamalısın. Kolo?”</p>

  <p class="calibre16">Raoden başını sallayarak onayladı.</p>

  <p class="calibre16">MERKEZDE bir nokta, onun beş altı santim üstünden geçen bir çizgi ve sağ tarafından geçen bir çizgi daha: Aon Aon, tüm diğer Aonlann başlangıç noktası. Raoden parmakları arkalarında ışıltılı izler bırakarak hassasça ve hızla hareket ederken çizmeye devam etti. Merkez noktanın etrafındaki kutuyu tamamladı ve sonra onun çevresine iki büyük daire çizdi. Aon Tia, seyahat anlamına gelen sembol.</p>

  <p class="calibre16">Raoden bununla da kalmadı. Kutunun köşelerinden çıkan iki uzun çizgi çizdi: Aon’un sadece onu etkilemesini sağlayacak olan koşul; sonra yan tarafına tam olarak göndereceği mesafeyi belirleyen dört daha küçük Aon daha ekledi. Üst kısmını kesen bir dizi çizgi Aon’u, etkisini Raoden hazır olduğunu belirtecek şekilde merkezine dokununcaya kadar bekletmesi için ayarladı.</p>

  <p class="calibre16">Her çizgi veya noktayı kesin olarak koydu, uzunluk ve büyüklük hesaplamalar için çok önemliydi. Bu nispeten basit bir Aon’du, hiç de kitabın tarif ettiği inanılmayacak kadar karmaşık şifa Aonları gibi bir tanesi değildi. Yine de, Raoden artan yeteneğiyle gurur duyuyordu. Tia'yı onu tam olarak on gövde boyu kadar uzağa taşıyacak şekilde ayarlayan dörtlü Aon serisini mükemmelleştirmek günlerini almıştı.</p>

  <p class="calibre16">Parlayan deseni, yanıp sönerek tamamen etkisiz bir şekilde yok olana dek yüzünde bir tatmin gülümsemesiyle izledi.</p>

  <p class="calibre16">“Geliştiriyorsun, sule," dedi Galladon pencere eşiğine davanmış kilisenin içine bakarak.</p>

  <p class="calibre16">Raoden başını salladı. “Daha gidecek uzun bir yolum var, Galladon.</p>

  <p class="calibre16">Dula omzunu silkti. Galladon, Raoden’i AonDor egzersizi yapmanın anlamsız olduğuna ikna etmeye çalışmaktan vazgeçmişti. Başka ne olursa olsun, Raoden her gün birkaç saati Aonlarını çizmekle geçiriyordu. Bu onu rahatlatıyordu, Aonları çizerken acısını daha az hissediyordu ve o birkaç kısa saat içinde uzun zamandır hissettiğinden çok daha huzurlu oluyordu.</p>

  <p class="calibre16">“Ekinler nasıl?” diye sordu Raoden.</p>

  <p class="calibre16">Galladon arkasını dönerek bahçeye baktı. Mısır sapları hâlâ kısa, filizden biraz daha halliceydiler. Raoden saplarının kurumaya başladığını görebiliyordu. Geçen hafta boyunca Galladon’un işçilerinin çoğunluğu kaybolmuştu ve şimdi minik çiftliklerinde çalışmak için sadece Dula kalmıştı. Her gün bitkilerine su getirmek</p>

  <p class="calibre16">için kuyuya birkaç kere gidip geliyordu, ama tek başına fazla taşıyamıyordu ve Sarene'nin onlara vermiş olduğu kova akıtıyordu.</p>

  <p class="calibre16">'‘Yaşayacaklar,” dedi Galladon. "Karata’va bir dahaki siparişte gübre istemeyi hatırlat.”</p>

  <p class="calibre16">Raoden başını salladı. “Bunu yapamayız, dostum. Kral bizim kendi yiyeceğimizi yetiştirdiğimizi bilmemeli.”</p>

  <p class="calibre16">Galladon yüzünü astı. “O zaman sanırım biraz dung da işimizi görür.”</p>

  <p class="calibre16">“Çok belli.”</p>

  <p class="calibre16">“E o zaman balık iste,” dedi. "Aniden canının trike çektiğini iddia edersin.” Raoden içini çekerek başıyla onayladı. Bahçeyi kendi evinin arkasına koymadan önce keşke biraz daha düşünmüş olsaydı, çürüyen balık kokusu iple çekeceği bir şey değildi.</p>

  <p class="calibre16">"O Aon’u kitaptan mı öğrendin?” diye sordu Galladon, pencereden içeri uzanırken rahat bir duruşu vardı. “Ne yapması gerekiyor?”</p>

  <p class="calibre16">“Aon Tia mı?” diye sordu Raoden. “Tia bir nakil Aon’u. Reod’dan önce o Aon bir kişiyi Elantris’ten dünyanın öbür ucuna gönderebilirdi. Kitap onun en tehlikeli Aonlardan biri olduğunu iddia ediyor.”</p>

  <p class="calibre16">“Tehlikeli mi?”</p>

  <p class="calibre16">“Seni göndereceği uzaklıktan çok emin olmalısın. Eğer seni tam olarak on ayak uzağa göndermesini söylersen, on ayak uzakta ne olduğuna bakmadan tam olarak öyle yapar. Kolaylıkla taştan bir duvarın içinde belirebilirsin.”</p>

  <p class="calibre16">“O zaman kitaptan çok şey öğreniyorsun?”</p>

  <p class="calibre16">Raoden omzunu silkti. “Bazı şeyler. Çoğunlukla ipuçları.” Kitabın sayfalarını geriye doğru çevirerek işaretlemiş olduğu bir sayfayı buldu. “Bu olaydaki gibi. Reod’dan yaklaşık on yıl kadar önce, bir adam karısını Elantris’e inmesini tedavi ettirmek için getirmiş. Ancak Elantrian şifacı, Aon Ien’i birazcık yanlış çizmiş. Ve şekil kaybolmak yerine parlayıp zavallı kadını kırmızımsı bir ışıkla yıkamış. Kadın derisinde kara lekeler ve kısa sürede dökülen güçsüz saçlarla kalmış. Tanıdık geldi mi?”</p>

  <p class="calibre16">Galladon ilgiyle bir kaşını kaldırdı.</p>

  <p class="calibre16">"Kısa bir süre sonra ölmüş,” dedi Raoden. “Kendini bir binanın tepesinden atmış, acının çok fazla olduğuna dair çığlık atıyormuş.”</p>

  <p class="calibre16">Galladon yüzünü astı. “Şifacı neyi yanlış yapmış?”</p>

  <p class="calibre16">“Yanlıştan çok bir atlamaymış,” dedi Raoden. “Üç temel çizgiden birini eklemeyi unutmuş. Aptalca bir hata, ama bu kadar şiddetli bir etki oluşturmaması gerekirdi.” Raoden sayfayı düşünceli bir şekilde inceleyerek durakladı. “Bu sanki tıpkı...”</p>

  <p class="calibre16">“Sanki tıpkı ne, sule?”</p>

  <p class="calibre16">“Şimdi, Aon tamamlanmamıştı, değil mi?”</p>

  <p class="calibre16">“Kolo.”</p>

  <p class="calibre16">"O zaman, belki iyileştirme başladı, ama talimatları tamam olmadığından bitemedi,” dedi Raoden. “Peki ya hata yine Dor’a erişebilen geçerli bir Aon yaratabildi, ama başladığı şeyi bitirecek kadar enerjiyi sağlayamadıysa?</p>

  <p class="calibre16">"Ne ima ediyorsun, sule?”</p>

  <p class="calibre16">Raoden'in gözleri kocaman açıldı. “Ölü olmadığımızı söylüyorum, dostum.”</p>

  <p class="calibre16">"Kalp atışı yok. Nefes yok. Kan yok. Seninle daha fazla aynı fikirde olamazdım.”</p>

  <p class="calibre16">“Hayır, gerçekten,” dedi Raoden gittikçe heyecanlanarak. “Görmüyor musun? Vücutlarımız bir çeşit yarım dönüşümde hapis kaldı. Süreç başladı, ama bir şey onu engelledi; aynı o kadının şifasında olduğu gibi. Dor hâlâ bizim içimizde, başladığı şeyi bitirmek için gereken enerji ve yönlendirmeyi bekliyor.”</p>

  <p class="calibre16">“Seni takip edebildiğimden emin değilim, sule,” dedi Galladon tereddütle.</p>

  <p class="calibre16">Raoden dinlemiyordu. “Bu yüzden vücutlarımız asla iyileşmiyor, sanki zaman içinde tek bir anda kısılı kalmışız gibi. Bir buz kütlesindeki balık gibi donmuş olarak. Acı geçmiyor, çünkü vücudumuz zamanın geçmediğini düşünüyor. Dönüşümlerinin sonucunu bekleyerek sıkışıp kalmışlar. Saçımız dökülüyor, ama yerini almak için hiçbir şey büyümüyor. Derimiz Shaod’un başladığı, ancak sonra gücü tükenerek durduğu yerlerde kara lekelere dönüşüyor.”</p>

  <p class="calibre16">“Bu bana biraz mantık sıçraması gibi görünüyor, sule,” dedi Galladon.</p>

  <p class="calibre16">“Öyle,” diye katıldı Raoden. “Ama doğru olduğuna eminim. Bir şey Doru <span class="calibre18">engelliyor,</span> bunu Aonlarımın içinden hissedebiliyorum. Enerji geçmeye çalışıyor, ama arada bir şey var; sanki Aon desenleri uyumsuzmuş gibi.”</p>

  <p class="calibre16">Raoden başını kaldırarak arkadaşına baktı. “Ölü değiliz, Galladon ve lanetli de değiliz. Sadece tamamlanmamışız.”</p>

  <p class="calibre16">“Harika, sule," dedi Galladon. “Şimdi sadece niye olduğunu bulmak zorundasın.”</p>

  <p class="calibre16">Raoden başıyla onayladı. Artık biraz daha fazla anlıyorlardı; ama gerçek gizem, Elantris’in düşüşünün arkasındaki sebep, hâlâ belli değildi.</p>

  <p class="calibre16">“Ama,” diye devam etti Dula, tekrar bitkileriyle ilgilenmek için sırtını dönerken, “kitabın yardımcı olmasına sevindim."</p>

  <p class="calibre16">Raoden, Galladon yürüyerek uzaklaşırken kafasını yana doğru eğdi. “Bekle bir dakika, Galladon.”</p>

  <p class="calibre16">Dula yüzünde soru soran bir ifadeyle döndü.</p>

  <p class="calibre16">“Gerçekten benim çalışmalarımı umursamıyorsun, değil mi? ’ diye sordu Raoden. “Sen sadece kitabının işe yarayıp yaramadığını bilmek istiyordun.</p>

  <p class="calibre16">“Bu neden umurumda olsun ki?” diye dudak büktü Galladon.</p>

  <p class="calibre16">“Bilmiyorum,” dedi Raoden. “Ama çalışma odan hakkında her zaman çok korumacıydın. Kimseye göstermedin ve kendin bile oraya hiç gitmiyorsun. O yer w kitapları hakkında bu kadar kutsal olan ne?"</p>

  <p class="calibre16">"Hiçbir şey,” dedi Dula omuz silkerek. "Sadece oranın mahvolduğunu görmek istemiyorum."</p>

  <p class="calibre16">“Orayı en başta nasıl buldun ki zaten?” diye sordu Raoden, pencereye yürüyüp pervazına yaslanarak. "Elantris’te sadece birkaç aydır bulunduğunu söylüyorsun, ama her yol ve sokağı bilir gibi görünüyorsun. Beni doğrudan Shaor’un bankama götürdün ve pazar kısmı tam olarak öylesine keşfe çıkılacak bir yer değil."</p>

  <p class="calibre16">Raoden konuştukça Dula gittikçe daha da huzursuzlamyordu. Sonunda mırıldandı: “Bir adam hiçbir şeyi kendine saklavamaz mı, Raoden? Her şeyi benden sökerek çıkarmak zorunda mısın?"</p>

  <p class="calibre16">Raoden arkadaşının ani tepkisiyle şaşırarak geriye çekildi. “Affedersin,” diye kekeledi, sözlerinin ne kadar suçlayıcı çıkmış olduğunu fark ederek. Galladon gelişinden beri ona sürekli destek vermişti. Utanmıştı; Raoden, Dulayı yalnız bırakmak üzere döndü.</p>

  <p class="calibre16">“Babam Elantriandı,” dedi Galladon sessizce.</p>

  <p class="calibre16">Raoden durdu. Yan tarafta arkadaşını görebiliyordu. İri Dula yeni sulanmış toprağa oturmuştu ve önündeki küçük bir mısır sapına bakıyordu.</p>

  <p class="calibre16">“Taşınacak kadar büyüyünceye dek onunla yaşadım,” dedi Galladon. “Ben her zaman bir Dulanın Arelon’da, halkından ve ailesinden uzakta yaşamasının yanlış olduğunu düşündüm. Sanırım Dor bu yüzden bana da aynı laneti vermeye karar verdi.</p>

  <p class="calibre16">“Her zaman Elantris’in şehirlerin en kutsanmışı olduğunu söylerlerdi, ama babam burada asla mutlu değildi. Sanırım cennette bile uyum sağlayamayan birileri olur. Bir âlim oldu, sana gösterdiğim çalışma odası onundu. Ancak Duladen asla aklından çıkmadı, ikisi de Elantris'te işe yaramasa da çiftçilik ve tarım üzerine çalıştı. Çöpü yiyeceğe dönüştürebilirken neden çiftçilik yapasın?”</p>

  <p class="calibre16">Galladon içini çekerek uzandı ve bir parça toprağı alıp parmaklarının arasında sıkıştırdı. Bir an için toprağı parmakları arasında ovalayarak yere geri dökülmesine izin verdi.</p>

  <p class="calibre16">“Bir sabah yatakta annemi yanında ölmek üzere bulduğunda şifa çalışmış olmayı diledi. Bazı hastalıklar o kadar hızlı bastırır ki Elantris bile onları durduramaz. Babam benim bildiğim tek bunalımlı Elantrian oldu. İşte ondan sonra onların tannlar olmadığını anladım, çünkü bir tanrı asla böyle bir ıstırap hissedemezdi. Eve geri dönemezdi; ne kadar güzel olurlarsa olsunlar, eskinin Elantrianları da şimdi bizim olduğumuz kadar sürgündeydi. İnsanlar kendilerinden o kadar üstün bir şeyle birlikte yaşamak istemez, kendi değersizliklerinin böylesine görünür bir işaretine katlanamazlar.</p>

  <p class="calibre16">“Ben Duladen’e döndüğümde mutlu olmuştu. Bana bir çiftçi olmamı söyledi. Onu kutsal bir şehirde, tekrar sıradan bir adam olabilme özgürlüğünden başka hiçbir şey istemeyen zavallı, yalnız bir tanrı olarak bıraktım. Ben gittikten yaklaşık bir yıl sonra öldü. Elantrianların kalp ölümü gibi basit şeylerden ölebildiğini biliyor muydun? Sıradan insanlardan çok daha uzun yaşıyorlardı, ama hâlâ ölebilirlerdi. Özellikle de eğer isteklilerse. Babam kalp ölümünün işaretlerini biliyordu, iyileştirilmeye gidebilirdi; ama çalışma odasında kalıp kaybolmayı seçti. Aynı o çizmekle o kadar zaman harcadığın Aonlar gibi.”</p>

  <p class="calibre16">“Yani Elantris’ten nefret mi ediyorsun?” diye sordu Raoden, arkadaşına yaklaşmak için açık pencereden sessizce dışarı tırmanarak. O da küçük bitkinin karşısından Galladon’a bakabileceği bir şekilde oturdu.</p>

  <p class="calibre16">“Nefret?” diye sordu Galladon. “Hayır, nefret etmiyorum; bu Dula yolu değil-</p>

  <p class="calibre16">Elbette, Elantris’te buruk bir babayla büyümek beni pek iyi bir Dula yapmadı. Bunu fark ettin: İşleri halkımın alacağı kadar hafife alamıyorum. Her şeyde bir bozukluk görüyorum. Elantris’in pisliği gibi. Halkım davranışlarımdan dolayı benden kaçınırdı ve Shaod beni aldığında neredeyse memnun olmuştum. Çiftçiliğimi ne kadar sevsem de Duladen’e uyum sağlayamıyordum. Ben bu şehri hak ediyorum, o da beni hak ediyor. Kolo?”</p>

  <p class="calibre16">Raoden nasıl cevap vereceğinden emin değildi. “Sanırım şu anda iyimser bir yorumun sana pek faydası olmaz.”</p>

  <p class="calibre16">Galladon hafifçe gülümsedi. “Kesinlikle hayır. Siz iyimserler, bunalımlı bir insanın onu neşelendirmeye çalışmanızı istemediğini anlayamıyorsunuz. Bu bizi hasta ediyor.”</p>

  <p class="calibre16">"O zaman doğru olan bir şey söylememe izin ver dostum,” dedi Raoden. “Seni takdir ediyorum. Buraya uygun olup olmadığını bilmiyorum, hiçbirimizin uygun olduğunu da sanmıyorum. Ama yardımına değer veriyorum. Eğer Yeni Elantris başarılı olursa, bu senin, kendimi bir binadan aşağı atmamı engelleyecek şekilde orada olduğun için olacak.”</p>

  <p class="calibre16">Galladon derin bir nefes aldı. Yüzü hiç de mutluluk dolu değildi, ancak minnet duyduğu belliydi. Hafifçe başıyla onayladı, sonra kalkarak onun da kalkmasına yardım etmek için Raoden’e elini uzattı.</p>

  <p class="calibre16">RAODEN yattığı yerde rahatsızca döndü. Yatak namına pek bir şeyi yoktu, sadece kilisenin arka odasında duran bir battaniye yığını vardı. Ancak onu uyanık tutan konforsuzluk değildi. Başka bir sorun vardı, aklının arkasındaki bir endişe. Önemli bir şeyi ıskalamıştı. Daha erken saatlerde yaklaşmış olmalıydı ve şimdi bilinçaltı ona rahat vermiyor, bağlantıyı kurmasını talep ediyordu.</p>

  <p class="calibre16">Ama bu neydi? Hangi zar zor farkına varılmış olan ipucu Raoden’in yakasını bırakmıyordu? Galladon’la olan konuşmasından sonra, Raoden Aon çalışmasına dönmüştü. Sonra şehirde etrafa bakınmak için kısa bir tur atmıştı. Her şey sessizdi, Shaor’un adamları Yeni Elantris’e saldırmayı bırakıp, bunun yerine Sarene’nin ziyaretlerinin vaat ettiği daha parlak potansiyele odaklanmışlardı.</p>

  <p class="calibre16">Galladon’la olan konuşmasıyla ilgili olması gerekir, diye karara vardı Raoden. Aonlarla veya belki de Galladon’un babasıyla ilgili bir şey. O zamanlar bir Elantrian olmak nasıl bir şey olabilirdi? Gerçekten de bir insan bu muhteşem duvarların içinde bunalıma girmiş olabilir miydi? Muhteşem harikalar yaratabilecek olduğu halde kim bunu bir çiftçinin basit hayatıyla takas ederdi? O zamanlar her şeyin güzel olmuş olması gerekirdi, ne güzel...</p>

  <p class="calibre16">“Merhametli Domi adına!” diye bağırdı Raoden, aniden battaniyelerinin arasında doğrulup oturarak.</p>

  <p class="calibre16">Birkaç saniye sonra, yataklarını kilisenin ana odasına sermekte olan Saolin ve Mareshe kapısından içeri daldılar. Galladon ve Karata da onların arkasında f.ula uzakta değillerdi. Raoden’i afallamış bir şekilde otururken buldular.</p>

  <p class="calibre16">“Sule?” diye sordu Galladon dikkatle.</p>

  <p class="calibre16">Raoden ayağa kalkarak uzun adımlarla odadan çıktı. Kafaları tamamen karışmış olan maiyeti de onu takip etti. Raoden bir feneri yakmak için birazcık durakladı, Sarene’nin yağının acı kokusu yüzünden kılı bile kıpırdamadı. Gecenin içinde yürürken yönünü Düşmüşler Salonu’na çevirmişti.</p>

  <p class="calibre16">Adam oradaydı, pek çok Yitik gibi hâlâ geceleri de mırıldanıyordu. Küçük ve buruşuktu, derisi o kadar çok yerde kırış kırış olmuştu ki bin yaşında gibi görünüyordu. Sesi alçak bir mantrayı fısıldıyordu.</p>

  <p class="calibre16">“Ne güzel,” diyordu törpü gibi bir sesle. “Eskiden ne güzel...” ipucu Galladon’la olan konuşmasında filan gelmemişti. Asıl Yitiklere yiyecek getirdiği kısa ziyareti sırasında gelmişti. Raoden adamın mırıldanmalarını düzinelerce kez duymuştu ve asla bağlantıyı kuramamıştı.</p>

  <p class="calibre16">Raoden adamın iki omzuna birer elini koydu. “Ne güzel olan neydi?”</p>

  <p class="calibre16">“Ne güzel...” diye mırıldandı adam.</p>

  <p class="calibre16">"Yaşlı adam,” diye yalvardı Raoden. “Eğer bu vücudunda ruh diye bir şey kaldıysa, en ufak bir parça mantıklı düşünce kırıntın varsa, lütfen söyle bana. Neden bahsediyorsun?”</p>

  <p class="calibre16">“Eskiden ne güzel...” diye devam etti adam gözleri havaya bakarak.</p>

  <p class="calibre16">Raoden bir elini kaldırdı ve adamın gözlerinin önünde çizmeye başladı. Daha Aon Rao’yu yeni bitirmişti ki adam nefesi kesilerek uzanıp elini şeklin merkezinden geçirdi.</p>

  <p class="calibre16">“Biz eskiden ne güzeldik. Saçlarım ne ak, derim ışıkla parlak. Aonlar kanatla-nırdı parmaklarımda. Aonlar ne güzeldi...” diye fısıldadı adam.</p>

  <p class="calibre16">Raoden arkasından gelen birkaç şaşkınlık nidası duydu. “Yani,” dedi Karata arkadan yaklaşarak, “tüm bu zaman boyunca?..”</p>

  <p class="calibre16">“On yıl,” dedi Raoden hâlâ yaşlı adamın küçük vücuduna destek olarak. "Bu adam Reod’dan önce Elantriandı.”</p>

  <p class="calibre16">“İmkânsız,” dedi Mareshe. “Çok uzun zaman oldu.”</p>

  <p class="calibre16">“Başka nereye gideceklerdi ki?” diye sordu Raoden. "Elantrianların bazılarının şehrin ve hükümetin düşüşünden sonra sağ kaldığını biliyoruz. Elantris'e kilitlendiler. Bazıları kendilerini yakabilmiş ve diğer birkaçı kaçabilmiş olabilir, ama kalanı hâlâ burada olmalı. Birkaç yıldan sonra akıl ve güçlerini kaybederek Yitik haline gelmiş olmalılar... sokakla unutulmuş olarak yatarak.”</p>

  <p class="calibre16">“On yıl,” diye fısıldadı Galladon. “On yıllık işkence.”</p>

  <p class="calibre16">Raoden yaşlı adamın gözlerine baktı. Kırışık ve çatlaklarla dolmuşlardı ve sanki sert bir darbe almış gibi sersemlemiş görünüyorlardı. AonDor’un sırları bu adamın aklının içinde bir yerlerde gizliydi.</p>

  <p class="calibre16">Adamın Raoden’in kolunu kavrayışı, tüm vücudu çabayla titrerken neredeyse fark edilemeyecek şekilde sertleşti. Azapla dolu gözleri Raoden’in yüzüne odaklanırken, üç kelime dudaklarından zorla tıslayarak çıktı.</p>

  <p class="calibre16">"Beni. Dışan. Götür.”</p>

  <p class="calibre16">“Nereye?” diye sordu Raoden kafası karışarak. “Şehrin dışına mı?”</p>

  <p class="calibre16">"Göle.”</p>

  <p class="calibre16">"Ne demek istediğini bilmiyorum, yaşlı kişi," diye fısıldadı Raoden. Adamın gözleri kapıya bakacak şekilde hafifçe hareket etti.</p>

  <p class="calibre16">“Karata, o feneri al,” diye emretti Raoden, yaşlı adamı kucaklayıp kaldırarak. “Galladon, bizimle gel. Mareshe, Saolin; burada kalın. Diğerlerinden herhangi birinin uyanıp da hepimizi gitmiş bulmasını istemiyorum.”</p>

  <p class="calibre16">“Ama..." diye başladı Saolin, ama sesi düştü. Doğrudan bir emri tanımıştı.</p>

  <p class="calibre16">Parlak bir geceydi, gökyüzünde dolunay vardı ve fener neredeyse gerekli değildi. Raoden yaşlı Elantrianı dikkatle taşıdı. Artık adamın kolunu kaldırarak işaret edecek gücünün olmadığı belliydi ve bu yüzden Raoden her yol aynmmda durup dönmeleri gerektiğini anlatan bir işaret arayarak yaşlı adamın gözlerini inceliyordu.</p>

  <p class="calibre16">Bu yavaş ilerleyen bir süreçti ve Elantris’in tam kıyısında olan yıkık bir binaya vardıklarında neredeyse sabah olmuştu. Bina diğeri pek çoklan gibi görünüyordu, ama çatısının çoğu kısmı sağlamdı.</p>

  <p class="calibre16">“Buranın eskiden ne olduğu hakkında bir fikrin var mı?" diye sordu Raoden.</p>

  <p class="calibre16">Galladon bir an hatıralarını yoklayarak düşündü. “Aslında, sanırım biliyorum, sule. Bu Elantrianlar için bir çeşit buluşma yeriydi. Babam arada bir buraya gelirdi, ama hiçbir zaman benim ona eşlik etmeme izin vermezdi.”</p>

  <p class="calibre16">Karata açıklaması üzerine Galladon’a şaşırmış bir bakış attı, ama sorularını başka bir zaman için sakladı. Raoden yaşlı Elantrianı boş binanın içine taşıdı. İçerisi boş ve sıradandı. Raoden yaşlı adamın yüzünü inceledi. Adam yere bakıyordu.</p>

  <p class="calibre16">Galladon dizinin üstüne çöküp zemini araştırırken enkazı temizledi. “Burada bir Aon var.”</p>

  <p class="calibre16">“Hangisi?”</p>

  <p class="calibre16">“Sanırım Rao.”</p>

  <p class="calibre16">Raoden alnını kırıştırdı. Aon Rao’nun anlamı basitti: “Ruh” veya “ruhsal enerji" anlamına geliyordu. Ancak AonDor kitabı ondan ender olarak bahsediyordu ve Aon’un ne çeşit bir büyülü etki oluşturması gerektiğini hiç açıklamıyordu.</p>

  <p class="calibre16">"Üstüne bastır,” diye önerdi Raoden.</p>

  <p class="calibre16">“Deniyorum, sule,” dedi Galladon bir homurtuyla. "Bir işe yararmış gibi...” Dulanın lafı, zeminin bir kısmının aşağı düşmeye başlamasıyla kesildi. Büyük taştan blok gıcırdayarak yere gömülürken ciyaklayıp aceleyle geri kaçtı. Karata boğazını temizleyerek duvardaki bastırmış olduğu bir Aon’u işaret etti: Aon Tae, "açmak” anlamına gelen antik sembol.</p>

  <p class="calibre16">“Burada bir merdiven var, sule,” dedi Galladon kafasını delikten içeri sokarak. Basamaklardan aşağı indi ve Karata fenerle onu izledi. Yaşlı Yitiği onlara uzattıktan sonra Raoden de merdiveni takip etti.</p>

  <p class="calibre16">“Akıllıca mekanizma,” diye belirtti Galladon devasa taş bloğu alçaltmış olan çark dizisini inceleyerek. “Mareshe olsa şimdi çıldırıyor olurdu. Kolo?"</p>

  <p class="calibre16">“Ben bu duvarlarla daha çok ilgiliyim," dedi Raoden, güzel duvar resimlerine bakarak. Oda dikdörtgen şeklinde ve alçaktı, sekiz ayak yüksekliğinde ancak vardı; ama duvarlardaki resimler ve çift sıra oymalı kolonlarıyla muhteşem şekilde süslenmişti. "Feneri yukarı kaldır.”</p>

  <p class="calibre16">Duvarlar, iki boyutlu siluetleri çeşitli etkinliklerle meşgul olan derileri gümüş renkli ve beyaz saçlı şekillerle kaplıydı. Bazıları devasa Aonların önünde eğiliyordu; diğerleri ise başları eğik, sıra halinde yürüyorlardı. Şekillerde bir resmiyet havası vardı.</p>

  <p class="calibre16">“Burası kutsal bir yer," dedi Raoden. “Bir çeşit tapınak.”</p>

  <p class="calibre16">“Elantrianlar arasında bir din mi?" diye sordu Karata.</p>

  <p class="calibre16">“Öyle bir şey olmalı,” dedi Raoden. "Belki de kendileri kutsallıklarından Arelon’un kalanının olduğu kadar emin değildi." Galladon’a sorgulayan bir bakış attı.</p>

  <p class="calibre16">“Babam asla dinden bahsetmezdi,” dedi Dula. “Ama onun halkı pek çok sır saklardı, kendi ailelerinden bile.”</p>

  <p class="calibre16">“O tarafta,” dedi Karata dikdörtgen şeklindeki odanın uzak ucuna doğru işaret ederek. Duvarda tek bir resim vardı. Büyük, ayna gibi mavi oval bir şekli betimliyordu. Bir Elantrian onun karşısında durmuştu, kollan açık ve gözleri kapalıydı. Mavi diske doğru uçuyor gibi görünüyordu. Duvarın kalan kısmı siyahtı, ama ovalin öbür tarafında büyük, beyaz bir küre vardı.</p>

  <p class="calibre16">“Göl.” Yaşlı Elantrianın sesi alçak, ama ısrarcıydı.</p>

  <p class="calibre16">“Yan çizilmiş,” diye farkına vardı Karata. “Bak, bir göle doğru düşüyor.”</p>

  <p class="calibre16">Raoden başını sallayarak onayladı. Resimdeki Elantrian uçmuyor, düşüyordu. Oval bir gölün yüzeyiydi, kenarlanndaki çizgiler ise kıyısını betimliyordu.</p>

  <p class="calibre16">“Sanki su bir çeşit geçit olarak kabul ediliyormuş gibi,” dedi Galladon kafası yana eğik.</p>

  <p class="calibre16">“Ve bizim onu gölün içine atmamızı istiyor,” dedi Raoden, fark ederek. “Galladon, hiçbir Elantrianın cenazesini gördün mü?”</p>

  <p class="calibre16">“Asla," dedi Dula kafasını sallayarak.</p>

  <p class="calibre16">“Gelin,” dedi Raoden kafasını eğip yaşlı adamın gözlerine bakarken. Israrla bir yan geçide işaret ediyorlardı.</p>

  <p class="calibre16">Kapının arkasındaki oda ilkinden bile daha inanılmazdı. Karata titrek bir elle fenerini kaldırdı.</p>

  <p class="calibre16">“Kitaplar,” diye fısıldadı Raoden heyecanla. Fenerin ışığı, karanlığa uzanan raflar ve raflar dolusu kitabın üstüne düşüyordu. Üçlü inanılmaz bir zaman duygusu algılayarak devasa odada gezindiler. Kitaplıklar tozla kaplıydı ve adımları arkala-nnda ayak izleri bıraktı.</p>

  <p class="calibre16">“Burayla ilgili garip bir şeyi fark ettin mi, sule?” diye sordu Galladon yumuşakça.</p>

  <p class="calibre16">“Pislik yok,” diye fark etti Karata.</p>

  <p class="calibre16">“Pislik yok,” diye katıldı Galladon.</p>

  <p class="calibre16">“Haklısınız,” dedi Raoden hayretle. Yeni Elantris’in temiz sokaklarına o kadar alışmıştı ki, onları o hale getirmek için ne kadar emek harcanmış olduğunu neredeyse unutmuştu.</p>

  <p class="calibre16">“Bu şehirde o çamurla kaplı olmayan tek bir yer görmüş değilim, sule, dedi Galladon. “Babamın çalışma odası bile ben orayı temizlemeden önce pislikle kaplıydı.</p>

  <p class="calibre16">Burada bir şey daha var, dedi Raoden geri dönüp odanın taştan duvarına bakarak. "Yukarı bakın.”</p>

  <p class="calibre16">“Fener,” dedi Galladon şaşırarak.</p>

  <p class="calibre16">"Duvarlarda sıralılar.”</p>

  <p class="calibre16">“Ama neden Aonları kullanmamışlar?” diye sordu Dula. "Diğer her yerde kullanmışlar.”</p>

  <p class="calibre16">"Bilmiyorum,” dedi Raoden. "Giriş hakkında da aynı şeyi merak ettim. Eğer onları şehrin içinde anında nakledebilecek Aonlar yapabiliyorlarsa, o zaman kesinlikle bir kayayı alçaltacak bir tane de yapabilirlerdi.”</p>

  <p class="calibre16">"Haklısın,” dedi Galladon.</p>

  <p class="calibre16">“Bir nedenle burada AonDor yasaklanmış olmalı,” diye tahminde bulundu Karata, kütüphanenin uzak ucuna ulaştıklarında.</p>

  <p class="calibre16">“Aon da yok, pislik de. Tesadüf mü?” diye sordu Galladon.</p>

  <p class="calibre16">“Belki,” dedi Raoden, yaşlı adamın gözlerini kontrol ederek. İsrarla duvardaki küçük bir kapıya işaret ediyorlardı. Üstüne, ilk odadaki duvar resmine benzeyen bir sahne oyulmuştu.</p>

  <p class="calibre16">Galladon kapıyı çekip açarak kayaya oyulmuş, uzun, görünüşe göre sonsuz gibi bir geçidi ortaya çıkardı. “Bu hangi Doloken’e gidiyor?”</p>

  <p class="calibre16">"Dışarı,” dedi Raoden. “Adam bizden onu Elantris’in dışına çıkarmamızı istedi.”</p>

  <p class="calibre16">Karata parmaklarını pürüzsüzce oyulmuş duvarlarda gezdirerek geçidin içine yürüdü. Raoden ve Galladon onu takip ettiler. Yol kısa zamanda dikleşti, bu yüzden zayıf Elantrian vücutlarını dinlendirmek için sık sık mola vermek zorunda kaldılar. Eğim basamaklara dönerken yaşlı adamı sırayla taşıdılar. Yolun sonuna ulaşmaları bir saatten fazla sürdü: Sade tahta bir kapı, oymasız ve süslemesiz.</p>

  <p class="calibre16">Galladon kapıyı itip açarak şafağın zayıf ışığına çıktı. "Dağın üstündeyiz,” diye haykırdı şaşkınlıkla.</p>

  <p class="calibre16">Raoden geçitten dışarı çıkıp, dağın yan tarafına oyulmuş kısa bir platformda yürüyerek arkadaşının yanına geldi. Platformun ötesinde dik bir bayır vardı, ama Raoden aşağı zikzaklar çizerek inen yolun ipuçlarını görebiliyordu. Bayırın dibinde Kae şehri duruyordu ve onun da ötesinde Elantris denen devasa dikilitaş vardı.</p>

  <p class="calibre16">Raoden Elantris’in gerçekten ne kadar büyük olduğunun hiç farkına varmamıştı. Kae’yi bir köy gibi gösteriyordu. Elantris’in çevresinde, bir zamanlar Kae nin de yapmış olduğu gibi büyük şehrin gölgesine yerleşmiş diğer şehirler olan üç Dış Şehir’in hayalet gibi yıkıntıları duruyordu. Artık hepsi terk edilmişti. Elantris’in büyüleri olmadan Arelon’un böyle bir nüfus yoğunluğunu kaldırabilmesinin yolu yoktu. Şehirlerin yaşayanları zorla yerlerinden edilmiş, Iadon’un işçi ve çiftçileri haline getirilmişlerdi.</p>

  <p class="calibre16">"Sule, sanırım arkadaşımız sabırsızlanıyor.”</p>

  <p class="calibre16">Raoden başını eğip Elantriana baktı. Adamın gözleri ısrarla platformdan yukarıya çıkan geniş bir yola işaret ederek gidip geliyordu. “Daha çok tırmanış,’’ dedi Raoden içini çekerek.</p>

  <p class="calibre16">"Fazla değil,” dedi Karata yolun tepesinden. "Hemen burada sona eriyor."</p>

  <p class="calibre16">Raoden başını sallayarak kısa mesafeyi tırmandı ve platformun yukarısındaki sırtta Karata’ya katıldı.</p>

  <p class="calibre16">"Göl,” diye fısıldadı adam tükenmiş bir tatminle.</p>

  <p class="calibre16">Raoden yüzünü buruşturdu. “Göl” ancak on ayak genişliğindeydi, daha çok bir havuz gibiydi. Suyu billur gibi bir maviydi ve Raoden suya girilip çıkılabilecek hiçbir yer göremiyordu.</p>

  <p class="calibre16">“Şimdi ne olacak?” diye sordu Galladon.</p>

  <p class="calibre16">“Onu içine koyacağız,” diye tahminde bulundu Raoden, Elantrianı havuza indirmek için dizlerinin üstüne çökerek. Adam bir an için koyu safir rengi suda durdu, sonra ise mutluluk dolu bir nefes verdi. Ses Raoden’in içinde bir hasret uyandırdı; hem fiziksel, hem de zihinsel acılarından özgür olmak için derin bir arzu. Yaşlı Elantrianın gözleri tekrar canlanarak kırışıkları biraz azalır gibi oldu.</p>

  <p class="calibre16">O gözler bir an içleri şükranla parlayarak Raoden’i yakaladı. Sonra adam eridi.</p>

  <p class="calibre16">“Doloken!” diye küfretti Galladon, adam bir bardak adolis çayındaki şeker gibi çözülürken. Bir andan bile daha kısa bir sürede adam gitmişti; geride et, kemik veya kandan hiç iz kalmamıştı.</p>

  <p class="calibre16">“Ben olsam dikkatli olurdum, prensim,” diye önerdi Karata.</p>

  <p class="calibre16">Raoden aşağı bakarak havuzun kenarına ne kadar yakın olduğunu fark etti. Acısı çığlık attı, vücudu sanki rahatlamaya ne kadar yakın olduğunu biliyormuş gibi titredi. Tek yapması gereken, içeri devrilmekti...</p>

  <p class="calibre16">Raoden ayağa kalkarak çağıran havuzdan hafifçe sendeleyerek uzaklaştı. Hazır değildi. Acı onu ele geçirene kadar hazır olmayacaktı. İradesi kaldığı müddetçe çabalayacaktı.</p>

  <p class="calibre16">Galladon’un omzuna bir elini koydu. “Ben Yitik olduğumda, beni buraya getirin. Beni acı içinde yaşatmayın.”</p>

  <p class="calibre16">“Sen daha Elantris’te yenisin, sule,” dedi Galladon dudak bükerek. “Yıllarca dayanacaksın.”</p>

  <p class="calibre16">Acı dizlerini titreterek Raoden’in içinde kabardı. “Sadece bana söz ver, dostum. Bana, beni buraya getireceğine yemin et."</p>

  <p class="calibre16">“Yemin ederim, Raoden,” dedi Galladon ciddiyetle, gözleri endişeliydi.</p>

  <p class="calibre16">Raoden başını sallayarak onayladı. “Gelin, şehre dönmek için uzun bir yolumuz</p>

  <p class="calibre16"><a id="bookmark3"></a><a href="../Text/Section0027.xhtml#footnote1">1</a></p>

  <p class="calibre16">Kinizm: İnsanın erdem ve mutluluğa, hiçbir değere bağlı olmadan, bütün gereksinmelerden sıyrılarak kendi kendine erişebileceğini savunan felsefi öğreti (çn).</p>
</body>
</html>
