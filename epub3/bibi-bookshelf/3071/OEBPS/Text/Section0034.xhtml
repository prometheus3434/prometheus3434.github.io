<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_21"><a class="calibre9" id="bookmark5"></a>31. BÖLÜM</h1>

  <p class="calibre16">SAOLİN havuza gömülürken gözlerini açmadı, ama mırıldanmayı kesti. Bir an için suda aşağı yukarı sallandı ve sonra sert bir nefes alarak ellerini göğe doğru kaldırdı. Ondan sonra eriyerek mavi sıvıya karıştı.</p>

  <p class="calibre16">Raoden olayı ciddiyet içinde izledi. Tüm aksi kanıtlara rağmen, kır saçlı askerin bilincini kazanacağını umarak üç gün beklemişlerdi. Kazanmamıştı. Onu havuza kısmen yarası çok korkunç olduğundan ve kısmen de Raoden, Saolin’in asla Düşmüşler Salonu’na girmeyeceğini bildiği için getirmişlerdi. “Efendim Ruhu başarısızlığa uğrattım,” mantrası onun için çok fazla olurdu.</p>

  <p class="calibre16">“Gel, sule,” dedi Galladon. “O gitti."</p>

  <p class="calibre16">“Evet, gitti,” dedi Raoden. <span class="calibre18">Ve bu benim suçum.</span> Bir kez olsun, vücudunun yükleri ve acdan ruhununkilere kıyasla önemsiz göründü.</p>

  <p class="calibre16">ONA geri döndüler. Önce damla damla, sonra bir sel gibi. Sarene’nin geri dönmeyeceğini anlamaları ve inanmaları günler sürmüştü. Artık sadaka yoktu; artık yemek, beklemek ve yine yemek yoktu. Sonra sanki aniden bir bilinçsizlikten uyanmış gibi, bir zamanlar, çok uzun zaman önce de değil, hayatlarının bir amacı olduğunu hatırlayarak geri geldiler.</p>

  <p class="calibre16">Raoden onlan eski işlerine geri gönderdi: Temizlik, çiftçilik ve inşaat. Uygun alet ve malzemeler sayesinde işleri kasıtlı bir boşa zaman harcama çabasına daha az, Yeni Elantris'in tekrar inşası için verimli bir yola daha çok benzer haline gelmişti. Bölük pörçük çatılar daha sağlam, işe yarar şeylerle değiştirildi. Daha fazla mısır tohumu ikinci bir ekim fırsatı sağladı, ilkinden çok daha geniş ve iddialı bir ekim. Yeni Elantris’in etrafındaki kısa duvar güçlendirildi ve genişletildi. Gerçi o an için Shaor’un adamları sessiz kalmaktaydı. Ama Raoden, Sarene’nin arabasından topladıkları yiyeceğin fazla dayanmayacağını biliyordu. Vahşi adamlar geri dönecekti.</p>

  <p class="calibre16">Sarene’den sonra ona gelenlerin sayısı, önceden onu takip edenlerden çok daha fazlaydı. Raoden sebep olduğu aksiliklere rağmen, Sarene'nin Elantris’e olan ziyaretlerinin nihai olarak faydalı olduğunu kabul etmek zorundaydı. İnsanlara açlıkları ne kadar acı verirse versin, sadece karınlarım doyurmanın yeterli olmadığını kanıtlamıştı. Mutluluk, sadece rahatsızlık eksikliğinden fazlasıydı.</p>

  <p class="calibre16">Böylece ona geri döndüklerinde, artık yiyecek için çalışmıyorlardı. Eğer çalışmazlarsa dönüşecekleri şeyden korktukları için çalışıyorlardı.</p>

  <p class="calibre16">“O burada olmamalı, Galladon,” dedi Raoden, Fjor rahibini teraslı çatının üstündeki gözlem noktalarından incelerken.</p>

  <p class="calibre16">“Bunun o gyom olduğuna emin misin?” diye sordu Galladon.</p>

  <p class="calibre16">“O duasında öyle diyor. Ayrıca bu kesinlikle bir Fjor. O cüssesi, Aonik olmak için fazlasıyla iri.”</p>

  <p class="calibre16">“Shaod, Fjorları almaz,” dedi Galladon inatla. “Sadece Arelon, Teod ve arada bir Duladen’den olan insanları alır."</p>

  <p class="calibre16">“Biliyorum,” dedi Raoden sıkıntı içinde arkasına yaslanarak. “Belki de bu sadece yüzdelerdendir. Arelon’da pek fazla Fjor olmaz, belki de asla alınmıyor olmalarının sebebi budur.”</p>

  <p class="calibre16">Galladon başını salladı. “Peki o zaman, neden Jindoizler asla alınmıyor? Baharat yolu boyunca yaşayan pek çok Jindoiz var."</p>

  <p class="calibre16">“Bilmiyorum,” dedi Raoden.</p>

  <p class="calibre16">“Şunun dua edişine bak, şule,” dedi Galladon hor görerek. “Sanki kalan kısmımız bunu zaten denememiş gibi."</p>

  <p class="calibre16">“Ne kadar süre bekleyeceğini merak ediyorum."</p>

  <p class="calibre16">“Üç gün oldu bile,” dedi Galladon. “Acıkmaya başlıyor olmalı. Kolo?”</p>

  <p class="calibre16">Raoden başını sallayarak onayladı. Üç gün boyunca neredeyse aralıksız dua ettikten sonra bile gyornun sesi gürdü. Diğer her şey bir yana, Raoden adamın kararlılığını takdir etmek zorundaydı.</p>

  <p class="calibre16">“Eh, sonunda bir yere varamadığını fark ettiğinde onu bize katılması için davet edeceğiz,” dedi Raoden.</p>

  <p class="calibre16">“Bir sorunumuz var, şule,” diye uyardı Galladon. Raoden, Dulanın işaret ettiği tarafa baktı ve gyornun solundaki gölgelerde birkaç birbirine sokulmuş şeklin olduğunu fark etti.</p>

  <p class="calibre16">Raoden, Shaor’un adamlarının ara sokaktan sinsice çıkışlarını izlerken lanet etti. Görünüşe göre, yiyecekleri Raoden’in tahmin ettiğinden bile daha hızlı tükenmişti. Büyük ihtimalle avluya artık aramak için gelmişlerdi, ama çok daha umut verici bir şey bulmuşlardı: Gyornun ayaklarının dibindeki hâlâ dolu olan adak sepeti.</p>

  <p class="calibre16">“Gel hadi,” diye ısrar etti Raoden, çatıdan aşağı inmek için dönerken. Eskiden olsa, Shaor’un adamları doğrudan yiyeceğe gidecek olurdu. Ancak yakın zamanlarda olan olaylar, vahşi adamları değiştirmişti. Aynm yapmaksızın yaralamaya başlamışlardı, sanki onlara karşı olan ağız sayısı ne kadar az olursa, yiyecek bulma şanslarının o kadar fazla olacağını fark etmiş gibiydiler.</p>

  <p class="calibre16">“Bir gyorna yardım ettiğim için Doloken beni yaksın,” diye mırıldandı Galladon takip ederken.</p>

  <p class="calibre16">No vazık kı. o ve Raoden fazlasıyla yavaş hareket ediyorlardı. Çok geç kalmışlardı... Ama gyorn a değil Shaor’ıın adamlarını kurtarmaya...</p>

  <p class="calibre16">Raoden, ilk vahşi gyornun sırtına atlarken binanın köşesini döndü. Fjor, ayaklan üzerine fırladı ve neredeyse insan ötesi bir hızla hareket ederek Shaor’un adamını kafasından yakaladı. Gyorn rakibinin boynunu kırarken bir çatırtı duyuldu, sonra onu tahta kapılara doğnı fırlattı. Diğer ikisi birlikte saldırdılar. Biri onu avlu boyunca bir paçavra yığını gibi savuran güçlü bir döner tekmeyle karşılaştı. Diğeri suratına üst üste üç hızlı yumruk ve beline bir tekme yedi. Çılgın adamın uluması, gyorn kafasının yan tarafına bir tekme daha indirirken bir iniltiyle kesildi.</p>

  <p class="calibre16">Ağzı yarı açık kalan Raoden sendeleyerek durdu.</p>

  <p class="calibre16">Galladon homurdandı. “Tahmin etmeliydim. Derethi rahipleri kendilerine mukayyet olabilirler. Kolo?”</p>

  <p class="calibre16">Raoden rahibin rahatça dizleri üstüne dönüp dualarına kaldığı yerden devam etmesini izlerken yavaşça başını sallayarak onayladı. Raoden tüm Derethi rahiplerinin yoğun bir fiziksel eğitimden geçmelerini gerektiren Fjorden’in adı çıkmış manastırlarında eğitildiğini duymuştu. Ancak orta yaşlı bir gyornun becerilerini muhafaza etmiş olabileceği aklına gelmezdi.</p>

  <p class="calibre16">Hâlâ hareket edebilen iki vahşi adam sürünerek uzaklaşırlarken, gyornun onu fırlattığı yerde yatmakta olan diğeri kırık boynuyla acınacak halde mızıldanıyordu.</p>

  <p class="calibre16">“Bu bir israf,” diye fısıldadı Raoden. “O adamları Yeni Elantris’te kullanabilirdik."</p>

  <p class="calibre16">“Bizim bu konuda ne yapabileceğimizi bilemiyorum," dedi Galladon kafasını sallayarak.</p>

  <p class="calibre16">Raoden doğrularak yüzünü Elantris’in pazar kısmına çevirdi. “Ben biliyorum,” dedi kararlılıkla.</p>

  <p class="calibre16">SHAOR’UN bölgesinin içine o kadar doğrudan ve hızlı girdiler ki fark edilmeden önce neredeyse bankaya varmışlardı. Shaor’un adamları ulumaya başladığında Raoden karşılık vermedi; amacına odaklanmış olarak, kararlı bir şekilde yürümeye devam etti. Galladon, Karata ve Dashe ona eşlik etmekteydi. Karata’nın eski ikinci komutanı Raoden’in tarafında kalmış olan son birkaç tecrübeli savaşçıdan biriydi. Her biri tedirgince kollannda orta büyüklükte birer çuval taşıyordu.</p>

  <p class="calibre16">Shaor’un adamları kaçış yollarını keserek onları takip etti. Son birkaç hafta boyunca verdikleri kayıplar düşünüldüğünde, Shaor’un çetesinde sadece birkaç düzine kadar adam kalmış olabilirdi, ancak o birkaç tanesi de gölgelerin içinde kayar ve çoğalır gibi görünüyorlardı.</p>

  <p class="calibre16">Galladon, Raoden’e endişeli bir bakış fırlattı. Raoden onun ne düşünmekte olduğunu tahmin edebiliyordu. <span class="calibre18">Ne yaptığından Doloken kadar emin olsan iyi olur, sule...</span></p>

  <p class="calibre16">Raoden çenesini sertçe sıktı. Tek bir umudu vardı: İnsan ruhunun akılcı doğasına olan inancı.</p>

  <p class="calibre16">Shaor, tıpkı önceden olduğu gibiydi. Adamlarının ganimetlerinin birazını ona vermiş oldukları kesin olduğu halde, bu attığı çığlıklardan hiç belli olmuyordu.</p>

  <p class="calibre16">"Bana yemek getirin!” diye feryat etti, sesini bankaya girmeden çok daha önce duyabiliyorlardı. "Yemek istiyorum!”</p>

  <p class="calibre16">Raoden ufak grubuna bankanın içine doğru önderlik etti. Shaor’un geri kalan takipçileri arkalarından yavaşça ilerleyerek içeri doluştular, tanrıçalarının kaçınılmaz olarak vereceği davetsiz misafirleri öldürme emrini bekliyorlardı.</p>

  <p class="calibre16">Raoden önce davrandı. Öbürlerine başıyla işaret etti ve hepsi çuvallarını yere attılar. Bankanın düzgün olmayan zeminine mısır saçıldı, taneler çatlak ve yarıklara düştü ve pisliğe bulandı. Arkalarından uğultular geldi ve Raoden yanındakilere Shaor’un adamları mısırın üstüne çökerken kenara çekilmelerini işaret etti.</p>

  <p class="calibre16">“Öldürün!” diye bağırdı Shaor geç kalmıştı, çünkü takipçileri mısırı ağızlarına tıkıştırmakla fazla meşguldü.</p>

  <p class="calibre16">Raoden ve diğerleri geldikleri kadar kolayca gittiler.</p>

  <p class="calibre16">İLKİ Yeni Elantris’e sadece birkaç saat sonra yaklaştı. Raoden daha uzun binalardan birinin çatısında yakmış oldukları büyük ateşin yanında ayakta duruyordu. Alevler kıymetli odun parçalarının pek çoğuna mal oluyordu ve Galladon en baştan karşı çıkmıştı. Raoden itirazları duymazdan geldi. Shaor’un adamlarının bağlantıyı kurmak için, onları insanlığa geri getirecek sıçramayı yapabilmeleri için ateşi görmeleri gerekiyordu.</p>

  <p class="calibre16">İlk vahşi adam akşamın karanlığı içinden belirdi. Sinsice hareket ediyordu, duruşu sinirli ve hayvaniydi. İçinde kalan birkaç avuç mısırı kavramış olarak yırtık bir çuvalı kucaklamıştı.</p>

  <p class="calibre16">Raoden savaşçılarına geri çekilmelerini işaret etti. "Ne istiyorsun?” diye sordu deliye.</p>

  <p class="calibre16">Adam boş boş ona baktı.</p>

  <p class="calibre16">“Beni anladığını biliyorum,” dedi Raoden. “Uzun süredir burada olamazsın, en fazla altı ay. Bu konuşmayı unutmak için yeterli bir süre değil, kendini buna inandırmaya çalışsan bile.”</p>

  <p class="calibre16">Adam ellerindeki çamur parlayarak çuvalı uzattı.</p>

  <p class="calibre16">"Ne?” diye ısrar etti Raoden.</p>

  <p class="calibre16">“Pişir,” dedi adam en sonunda.</p>

  <p class="calibre16">Bankaya dökmüş oldukları şey mısır tohumuydu, baharda ekmek için kış boyunca sertleşmeye bırakılmıştı. Ne yaparlarsa yapsınlar, Shaor’un adamları büyük acı duymaksızın çiğnemeyi veya yutmayı başaramazdı.</p>

  <p class="calibre16">Ve böylece Raoden, terk edilmiş akıllarının gerisinde bir yerlerde, bu adamların bir zamanlar insan olduklarını hatırlayacaklarını ummuştu. Uygarlığı ve yemek pişirme becerisini anımsayacaklarını ummuştu. İnsanlıklarıyla yüzleşeceklerini ummuştu.</p>

  <p class="calibre16">"Senin için yemeğini ben pişirmeyeceğim,” dedi Raoden. “Ama senin pişirmene izin veririm.”</p>
</body>
</html>
