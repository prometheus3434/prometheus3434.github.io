<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_36"><a class="calibre9" id="bookmark3"></a>50. BÖLÜM</h1>

  <p class="calibre16">NEDEN bu kadar geciktin?”</p>

  <p class="calibre16">"Ruhu bulamadım, leydim,” diye açıkladı Ashe, at arabasının penceresinden süzülerek içeri girerken. “Bu yüzden mesajı Efendi Galladon’a iletmek zorunda kaldım. Ondan sonra da Kral Telrii’yi kontrol etmeye gittim.” Yanağına vuran Sarene, huzursuzdu. “O ne yapıyor peki?”</p>

  <p class="calibre16">“Galladon mu, kral mı leydim?"</p>

  <p class="calibre16">“Kral.”</p>

  <p class="calibre16">“Majesteleri Arelon’un asil sınıfının yansı kapının önünde beklerken sarayında yan gelip yatmakla oldukça meşgul," dedi Seon onaylamayan bir ses tonuyla. “İnanıyorum ki şu andaki en büyük şikâyeti, saray personelinde yeteri kadar genç kadın kalmamış olması.”</p>

  <p class="calibre16">“Bir salağı diğeriyle değiştirdik,” dedi Sarene başını sallayarak. “Bu herif daha en başından nasıl dük olacak kadar zengin olabildi ki?”</p>

  <p class="calibre16">“Olmadı, leydim,” diye açıklama yaptı Ashe. “İşin çoğunu kardeşi yaptı. Telrii, adam ölünce mirasına kondu.”</p>

  <p class="calibre16">Sarene araba bir tümseğe çarparken içini çekerek arkasına yaslandı. “Hrathen de orada mı?”</p>

  <p class="calibre16">“Çoğunlukla, leydim,” dedi Ashe. “Görünüşe göre kralı her gün ziyaret ediyor.”</p>

  <p class="calibre16">"Daha neyi bekliyorlar?” diye sordu Sarene kızgınlıkla. “Neden Telrii hâlâ dönmüyor?"</p>

  <p class="calibre16">“Kimse emin değil, leydim.”</p>

  <p class="calibre16">Sarene yüzünü buruşturdu. Süregitmekte olan oyun onu şaşırtıyordu. Telrii’nin Derethi toplantılarına katılmış olduğu iyi biliniyordu ve muhafazakâr bir Korathi görüntüsü çizmek için hiçbir sebep kalmadı. “Gyornun o güya taslağını çizmiş olduğu beyanname hakkında bir haber yok mu?” diye sordu korkuyla.</p>

  <p class="calibre16">“Hayır, leydim," diye geldi istediği cevap. Söylentilere göre, Hrathen, tüm</p>

  <p class="calibre16">Arelon'u Shu-Dereth’e dönmek veya hapse atılmak arasında seçim yapmaya zorlayacak bir beyanname hazırlamıştı. Her ne kadar Arel Bahar Pazarı’ndaki tüccarlar bir normallik maskesi takınıyor olsa da, tüm şehir gergin bir endişe hissiyle diken üstündeydi.</p>

  <p class="calibre16">Sarene geleceği kolayca hayal edebiliyordu. Yakında Wyrn Arelon'a bir ordu dolusu rahip gönderecek, savaşçı keşişler de hemen arkalarından onları takip edecekti. Önce bir Derethi yandaşı, sonra da doğrudan Derethi olan Telrii, en sonunda bir piyondan bile daha azına dönüşecekti. Yalnızca birkaç yıl içinde de Arelon sadece bir Derethi ülkesi değil, fiilen Fjorden'in kendisinin bir uzantısı haline gelecekti.</p>

  <p class="calibre16">Hrathen’in beyannamesi bir kere geçtiğinde, rahip, Sarene ve diğerlerini tutuklamakta hiç zaman kaybetmezdi. Hapse atılacak veya daha büyük olasılıkla idam edileceklerdi. Ondan sonra da Fjorden’e karşı duracak kimse kalmayacaktı. Tüm uygar dünya, Eski İmparatorluk’un rüyası en sonunda gerçek olarak, Wym’e ait olacaktı.</p>

  <p class="calibre16">Ama tüm bunlara rağmen, müttefikleri hâlâ konuşup tartışıyordu. Hiçbiri Telrii’nin gerçekten de ülkeyi din değiştirmeye zorlayacak bir belgeyi imzalayacağına inanmıyordu, böyle canavarlıklar onların dünyasında olmazdı. Arelon barışçıl bir krallıktı, on yıl öncenin sözümona ayaklanmaları bile, eğer kişi bir Elantrian değildiyse, o kadar da yıkıcı olmamıştı. Arkadaşları dikkatle ilerlemek istiyordu. İhtiyatları anlaşılabilir, hatta övgüye değerdi; ama zamanlamaları berbattı. Sarene’nin bugün eskrim çalışabilecek fırsatı olması iyi bir şeydi. Biraz stres atmaya ihtiyacı vardı.</p>

  <p class="calibre16">Sanki düşüncelerine cevap verir gibi, araba Roial’m köşkünün önüne park ederek durdu. Telrii’nin saraya yerleşmesinin ardından, hanımlar eskrim çalışmalarını yaşlı dükün bahçelerine taşımışlardı. Son zamanlarda hava, sanki bahar bu defa kalmaya karar vermiş gibi ılık ve hafifçe esintiliydi ve Dük Roial da hanımları memnuniyetle kabul etmişti.</p>

  <p class="calibre16">Sarene, hanımlar eskrim çalışmaya devam etmeyi istediklerinde şaşırmıştı. Ancak leydiler bu konuda kararlı olduklarını göstermişlerdi. Bu buluşma, şimdi bir aydan fazladır süregelmekte olduğu gibi, her iki günde bir gerçekleşecekti. Görünüşe göre, Sarene hıncını kılıç sallayarak çıkarma fırsatına ihtiyaç duyan tek kişi değildi.</p>

  <p class="calibre16">Her zamanki beyaz tulumunu giymiş ve yeni peruğunu takmış olarak Sarene, at arabasından indi. Binanın köşesini dönerken arka planda çarpışan sayrların sesini duyabiliyordu. Güneşliği ve tahta zeminiyle Roial'm dans pisti egzersiz için kusursuz bir yerdi. Kadınların çoğu şimdiden gelmişti ve Sarene’yi gülümsemeler ve reveranslarla karşıladılar. Hiçbiri daha onun Elantris’ten ani dönüşünün etkisini tam olarak atlatamamıştı. Şimdi ona öncekinden bile fazla bir savgı ve korkuyla bakıyorlardı. Sarene kibar ve sevgi dolu bir bakışla selamlarına karşılık verdi. Asla onlardan biri olamayacak olsa bile, bu kadınlardan hoşlanıyordu.</p>

  <p class="calibre16">Ancak onları görmek, ona Elantris’i geride bıraktığı için hâlâ hissettiği garip kavıp hissini hatırlattı. Bu sadece Ruh yüzünden değildi; hatırlayabildiği kadarıyla, Elantris koşulsuz kabullenilme hissetmiş olduğu tek yerdi. Orada bir prenses değil, çok daha iyi bir şeydi: Her bireyin hayati olduğu bir toplumun üyesi. O lekeli tenli Elantrianlarda bir sıcaklık, onu hayatlarına kabul etmeye ve kendilerini de ona açmaya gönüllülük olduğunu hissetmişti.</p>

  <p class="calibre16">Orada, dünyanın en lanetli şehrinin ortasında, Ruh Korathi öğretilerinin emsalsiz bir örneği oiacak bir toplum oluşturmuştu. Kilise dayanışmanın kutsallığını öğretirdi, dünyada bu idealleri uygulayanların sadece lanetlenmiş olanlar olması ise ironikti.</p>

  <p class="calibre16">Sarene başını salladı ve sonra ısınma hareketlerine başlarken kılıcını bir egzersiz hamlesiyle ileri sapladı. Yetişkin hayatını bitmek bilmeyen bir sevgi ve kabul görme arayışıyla harcamıştı. En sonunda ikisini birden bulduğu zaman ise, onları geride bırakmıştı.</p>

  <p class="calibre16">Ne kadar uzun süre antrenman yaptığından emin değildi, ısınma hareketleri bittikten sonra kolayca egzersizlerine geçmişti. Düşünceleri Elantris, Domi, kendi duyguları ve hayatın çözülemez ironileri etrafında dönmüştü. Diğer kadınların antrenman yapmayı bırakmış olduğunun farkına varana kadar çoktan ter içinde kalmıştı.</p>

  <p class="calibre16">Sarene şaşkınlıkla etrafına baktı. Herkes dans pistinin bir tarafına toplanmış, Sarene’nin göremediği bir şeye bakarak aralarında gevezelik ediyorlardı. Meraklanan Sarene, uzun boyu ona kadınların dikkatinin odağındaki şeye iyi bir göz atabilme şansı verene kadar yavaş yavaş kenara doğru ilerledi: Bir adam.</p>

  <p class="calibre16">Mavi ve yeşilli güzel bir ipekten yapılmış giysiler giymişti ve kafasında tüylü bir şapka vardı. Bir Duladen aristokratının kremsi kahverengi derisine sahipti; Shuden’inki kadar koyu değil, ama Sarene’ninki kadar açık da değildi. Yuvarlak ve güleç bir yüzü vardı, aynı zamanda umursamaz, züppe bir havası da vardı. Tam bir Dula. Yanındaki koyu derili hizmetkâr, çoğu düşük soydan olan Dula gibi iri yapılı ve kocamandı. Sarene iki adamı da daha önce hiç görmemişti.</p>

  <p class="calibre16">“Burada neler oluyor?” diye hesap sordu Sarene.</p>

  <p class="calibre16">“Onun adı Kaloo, leydim,” diye açıklama yaptı Ashe, süzülerek ona yaklaşırken. “Birkaç saniye önce geldi. Görünüşe göre, geçen yılın katliamından kaçabilen çok az sayıdaki Duladen Cumhuriyetçisinden biri. Yakın zamanda Kral Iadon’un Baron Edan’ın mülklerini alacak birini aradığını duyana kadar güney Arelon’da saklanıyormuş.”</p>

  <p class="calibre16">Sarene yüzünü astı, adam hakkındaki bir şey onu rahatsız ediyordu. Kadınlar birden yorumlarından biri yüzünden kahkahalara boğuldu, sanki Dula saray maiyetinin eski ve sevilen bir üyesiymiş gibi kıkırdıyorlardı. Kahkahalar kesilene kadar Dula Sarene'nin farkına varmıştı.</p>

  <p class="calibre16">“Ah," dedi Kaloo abartıyla eğilerek. "Siz Prenses Sarene olmalısınız. Diyorlar ki siz tüm Opelon’daki en güzel kadınmışsınız.”</p>

  <p class="calibre16">“İnsanların söylediği her şeye inanmamalısınız, lordum,” diye yavaşça cevap verdi Sarene.</p>

  <p class="calibre16">"Hayır,” diye ona katıldı Kaloo, gözlerinin içine bakarak. “Sadece doğru olanlarına.”</p>

  <p class="calibre16">Kendine rağmen, Sarene kızarmaya başladı. Ona bunu yapabilen erkeklerden <span class="calibre18">hiç</span> hoşlanmazdı. "Korkarını ki bizi gafil avladınız, lordum,” dedi Sarene gözleri kısılarak. “Oldukça yoğun şekilde antrenman yapıyorduk ve sizi gerçek leydilere yakışır şekilde karşılayacak durumda değiliz.’’</p>

  <p class="calibre16">“Ani gelişim için özür diliyorum, Majesteleri,” dedi Kaloo. Nazik kelimelerine rağmen, özel olduğu besbelli bir toplantıyı bölmüş olduğunu umursarmış gibi görünmüyordu. “Bu görkemli şehre geldiğimde, ilk olarak saraya saygılarımı sundum. Ancak bana kralın kendisini görebilmek için en azından bir hafta beklemem gerekeceği söylendi. Adımı listelere yazdırdım, sonra da arabacıma beni latif şehrinizde biraz dolaştırmasını söyledim. Şanlı Dük Roial'ın adını duymuştum ve ona bir ziyarette bulunmaya karar verdim. Onun bahçelerinde tüm bu dilberleri bulduğum için nasıl da şaşkınım!”</p>

  <p class="calibre16">Sarene burnundan soludu, ancak Dük Roial’ın gelişi karşılık vermesini engelledi. Görünüşe göre, yaşlı adam sonunda arazisinin başıboş bir Dula tarafından işgal edilmekte olduğunu fark etmişti. Dük yaklaşırken Kaloo, büyük, yumuşak şapkasını önünde savurarak aptal eğilmelerinden birini daha yaptı. Sonra Roial’a bu kadar muhterem bir adamla karşılaştığı için ne kadar onur duymuş olduğunu söyleyerek düke övgüler yağdırmaya başladı.</p>

  <p class="calibre16">“Ondan hoşlanmadım,” diye sessizce Ashe’ye ilan etti Sarene.</p>

  <p class="calibre16">"Elbette hayır, leydim,” dedi Ashe. “Siz asla Duladen aristokratlarıyla iyi ge-çinememişsinizdir. ”</p>

  <p class="calibre16">“Bundan fazlası var,” diye ısrar etti Sarene. “Onunla ilgili bir şey sahte gibi geliyor. Bir şivesi yok.”</p>

  <p class="calibre16">“Çoğu Cumhuriyet vatandaşı oldukça düzgün Aonik konuşurdu, özellikle de sınıra yakın yaşayanları. Zamanında bir şivenin izini bile taşımayan birkaç Dulavla karşılaşmıştım.”</p>

  <p class="calibre16">Sarene sadece yüzünü buruşturdu. Adamın davranışlarını izlerken sorunun ne olduğunu fark etti. Kaloo fazlasıyla basmakalıptı. Bir Duladen aristokratının olduğu söylenen her şeyi temsil ediyordu: Aptalcasına kibirli, aşırı süslü, aşırı tavırlı ve hemen her şey hakkında tamamen umursamazdı. Bu Kaloo. sanki idealize edilmiş Duladen asilinin canlı temsili, var olmaması gereken bir klişeydi.</p>

  <p class="calibre16">Kaloo tanışma faslını bitirerek, varış hikâyesinin dramatik bir yeniden canlandırılmasına geçti. Roial hepsini gülümseyerek karşıladı; dük Dulalarla pek çok kereler iş yapmıştı ve görünüşe göre onlarla başa çıkmanın en iyi yolunun gülümseyip arada bir de kafa sallamak olduğunu biliyordu.</p>

  <p class="calibre16">Kadınlardan biri Kaloo’ya bir kupa verdi. Kaloo gülümseyerek teşekkür etti ve şarabı tek bir dikişte yuttu, elini derhal konuşmaya tekrar katarken lafı hiç bölünmemişti. Dulalar sadece ağızlarıyla konuşmuyorlardı, tüm vücutlarını hıkâve anlatımının bir parçası olarak kullanıyorlardı. Kaloo, Kral ladon’u öldüğü ve verme yeni hır kralın geçmiş olduğtı haberine şaşkınlığını tarif ederken üstündeki ipekler ve tüyler heyecanla kanat çırptı.</p>

  <p class="calibre16">“Belki lordum da bize katılmayı lütfeder?" dedi Sarene, Kaloo’nun lafını keserek; ki çoğunlukla bir Dulanın konuşmasına dahil olabilmenin tek yolu buydu.</p>

  <p class="calibre16">Kaloo şaşkınlıkla gözlerini kırptı. “Size katılmak mı?” diye sordu tereddütle, kısa bir 3n için sözlerinin akışı kesilerek. Sarene o kendini tekrar ayarlarken karakterde bir kopukluk hissedebiliyordu. Bu adamın olduğunu iddia ettiği şey olmadığına gittikçe daha da emin oluyordu. Neyse ki, aklında onu test etmenin bir yolu belirmişti.</p>

  <p class="calibre16">“Elbette, lordum,” dedi Sarene. “Duladen vatandaşlarının tüm dünyanın en iyi eskrimcileri olduğu söylenir, hatta Jaadoryanlardan bile iyi. Eminim ki gerçek bir ustayı iş başında görmek buradaki leydilerin de ilgisini çekecektir.”</p>

  <p class="calibre16">“Teklifiniz için son derece müteşekkirim, saygıdeğer Majesteleri,” diye başladı Kaloo, “ama kıyafetlerim kesinlikle bunun için...”</p>

  <p class="calibre16">“Kısa bir maç yapacağız, lordum,” dedi Sarene çantasını alıp en iyi sayrlarından ikisini çıkanrken, uçları toplu değil de sivri olanları. Dulaya gülümserken birini ustalıkla havada savurdu.</p>

  <p class="calibre16">“Pekâlâ,” dedi Dula şapkasını bir kenara atarak. “Hadi bir maç yapalım o zaman.”</p>

  <p class="calibre16">Sarene adamın blöf yapıp yapmadığını anlamaya çalışırken durakladı. Gerçekten de onunla dövüşmeyi düşünmemişti, yoksa tehlikeli kılıçları seçmezdi. Bir an için düşündü, sonra da umursamaz bir edayla omzunu silkerek silahlardan birini Kaloo'ya fırlattı. Eğer blöf yapıyorsa, Sarene’nin bunu oldukça utandırıcı ve potansiyel olarak da acılı, bir şekilde açık etmeye niyeti vardı.</p>

  <p class="calibre16">Kaloo, turkuvaz ceketini sıyırarak altındaki kabarık yeşil gömleği ortaya çıkardı ve sonra, şaşırtıcı bir şekilde, sayrının ucu saldırganca kalkık ve arkasındaki eli de yukarıda olarak bir eskrim duruşuna geçti.</p>

  <p class="calibre16">"Pekâlâ,” dedi Sarene ve saldırdı.</p>

  <p class="calibre16">Kaloo hücum karşısında geriye doğru zıpladı, Sarene’nin hamlelerini karşılarken afallamış olan Dük Roial’ın etrafında döndü. Sarene’nin kılıcı rezil Dulaya doğru atılırken, aralarına daldığında kadınlardan birkaç şaşkın çığlık geldi. Kısa süre içinde tahta platformdan aşağı atlayıp çıplak ayakla çimenlere inerek güneş ışığına çıkmıştı.</p>

  <p class="calibre16">Dövüşün uygunsuzluğuyla şoke olmuş olsalar da, hanımlar tek bir darbeyi bile kaçırmıyorlardı. Sarene, o ve Kaloo Roial'ın bahçelerinin ortasındaki düz avluya çıkarlarken onların takip ettiğini görebiliyordu.</p>

  <p class="calibre16">Dula şaşırtıcı derecede iyiydi, ama bir usta değildi. Sarene’nin saldırılarını savuşturmakla çok fazla zaman harcıyor, belli ki kendini savunmaktan fazla bir şey yapamıyordu. Eğer gerçekten de Duladen aristokrasisinin bir üyesi idiyse, daha zayıf eskrimcilerindendi. Sarene kendisinden daha kötü olan birkaç vatandaşla karşılaşmıştı, ama ortalama olarak Dula asillerinin dörtte üçü onu yenebilirdi.</p>

  <p class="calibre16">Kaloo ilgisizlik havasını terk ederek, sadece Sarene'nin sayrının onu dilim dilim</p>

  <p class="calibre16">doğramasını engellemeye odaklandı. Her yeni saldırıyla Kaloo birkaç adım daha geriledi, böylece tüm avlu boyunca ilerlediler. Roial’ın bahçelerinin orta noktası olan fıskiyeli havuza vardıklarında Kaloo, ayağı çimen yerine taşa bastığı için şaşırmış gibi göründü.</p>

  <p class="calibre16">Sarene, Kaloo sendeleyip taş platformdan yukarı çıkarak gerilerken daha da şiddetle bastırdı. Onu baldırı havuzun kenarına çarpana kadar geriye doğru sürdü. Artık gidebileceği hiçbir yer kalmamıştı veya Sarene’ye öyle geliyordu. Sarene, Dula suya atlarken afallayarak izledi. Bacağını bir tekmeyle savuran Kaloo, ondan tarafa su sıçrattı ve sonra Sarene’nin sağ tarafına doğru atılarak havuzdan dışarı çıktı.</p>

  <p class="calibre16">Kaloo yanından havayı yararak geçerken, Sarene’nin sayrı suyu deldi. Kılıcının ucunun yumuşak bir şeye çarptığını hissetti ve asilden sessiz, neredeyse duyulamaz bir acı cıyaklaması geldi. Sarene hızla kılıcını tekrar vurmak için kaldırmış olarak döndü. Ancak kılıcının ucu yumuşak toprağa saplanmış olan Kaloo, dizlerinin üstündeydi, parlak sarı bir çiçeği Sarene’ye doğru uzatmıştı.</p>

  <p class="calibre16">“Ah, leydim,” dedi dramatik bir sesle. “Sırrımı keşfettiniz: Asla güzel bir kadınla savaşta yüzleşmekte başarılı olamadım. Kalbim eriyor, dizlerim titriyor ve kılıcım vurmayı reddediyor.” Başını eğerek çiçeği ona sundu. Arkalarında toplanmış olan hanımlar grubundan hülyalı bir iç çekiş geldi.</p>

  <p class="calibre16">Sarene kararsız kalarak kılıcını indirdi. Çiçeği de nereden bulmuştu? İçini çekerek, hediyeyi kabul etti. İkisi de bunun utançtan kaçmak için kurnazca bir yol olduğunu biliyordu; ama Sarene, Kaloo’nun uyanıklığını takdir etmek zorundaydı. Sadece bir aptal gibi görünmekten kurtulmakla kalmamış, aynı anda hanımları da zarif romantizm duygusuyla etkilemeyi başarmıştı.</p>

  <p class="calibre16">Sarene bir yara arayarak adamı dikkatlice inceledi. Kılıcının o havuzdan dışan atladığı sırada yüzünü çizdiğinden emindi, ama hiçbir darbe izi yoktu. Kararsızlıkla sayrının ucuna baktı. Hiç kan yoktu. Demek ki aslında ıskalamıştı.</p>

  <p class="calibre16">Hanımlar gösteriyi alkışladılar ve züppeyi tekrar dans pistine doğru sürüklemeye başladılar. Giderken Kaloo tekrar Sarene’ye baktı ve gülümsedi; önceden kullanmış olduğu aptal, züppece gülümseme değil, ama daha bilmiş, kurnaz bir gülümseme. Her nedense Sarene’nin hayrete değer derecede tanıdık bulduğu bir gülümseme. Saçma sapan eğilmelerinden birini daha yaptı ve uzaklaştırılmasına izin verdi.</p>
</body>
</html>
