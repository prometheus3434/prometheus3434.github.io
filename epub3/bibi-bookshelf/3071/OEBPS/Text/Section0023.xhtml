<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_14"><a class="calibre9" id="bookmark3"></a>20. BÖLÜM</h1>

  <p class="calibre16">BAKALIM seni anlamış mıyım, sevgili Prenses/' dedi Ahan tombul bir parmağı havada. “Bizden Iadon’a <span class="calibre18">yardım</span> etmemizi mi istiyorsun? Ne kadar da aptalım, ben o arkadaşı sevmediğimizi sanıyordum.”</p>

  <p class="calibre16">“Sevmiyoruz,” diye onayladı Sarene. "Krala mali açıdan yardım etmemizin kişisel duygularımızla bir ilgisi yok.”</p>

  <p class="calibre16">“Maalesef Ahan’a katılmak zorundayım, Prenses,” dedi Roial ellerini öne doğru açarak. “Bu ani değişiklik neden? Krala şimdi yardım etmenin ne faydası olacak?” Sarene sıkıntıyla dişlerini sıktı. Ama sonra, yaşlı dükün gözlerinde bir parıltı yakaladı. O biliyordu. Söylentilere göre dükün pek çok kralınla kadar geniş bir casus ağı vardı, Hrathen’in ne yapmaya çalışıyor olduğunu fark etmişti. Soruyu ona karşı çıkmak için değil, açıklama yapma fırsatı sağlamak için sormuştu. Sarene, dükün kurnazlığından memnunluk duyarak yavaşça nefes verdi.</p>

  <p class="calibre16">“Birisi kralın gemilerini batınyor,” dedi Sarene. “Sağduyu babamın casuslarının raporlarını doğruluyor. Dreok Crushthroat’m adamlan gemileri batırıyor olabilir, ancak Dreok'un gemilerinin çoğunluğu on beş yıl önce Teod tahtını ele geçirmeye çalıştığında yok edildi ve filosunun kalıntıları da çoktan kayboldu. Bu batırmaların arkasında Wym olmalı.”</p>

  <p class="calibre16">“Pekâlâ, bu kadarını kabul ediyoruz,” dedi Ahan.</p>

  <p class="calibre16">"Fjorden aynca Dük Telrii’ye ekonomik destek sağlıyor,” diye devam etti Sarene.</p>

  <p class="calibre16">“Buna dair hiçbir kanıtınız yok, Majesteleri,” diye belirtti Eondel.</p>

  <p class="calibre16">“Hayır, yok," diye kabul etti Sarene, lordlann oturdukları sandalyelerin arasında dolaşırken. Sonunda bu toplantıyı Kae’nin Korathi kilisesinin bahçelerinde yapmaya karar vermişlerdi, zemin yeni bahar çimleriyle yumuşaktı ve Sarene nin etrafında tur atabileceği bir masa yoktu. Sarene toplantının ilk kısmında sandalyesinde kalmayı başarabilse de sonunda ayağa kalkmıştı. Ayaklarının üzerindeyken</p>

  <p class="calibre16">başkalarına hitap etmeyi daha kolay buluyordu. Bunun biraz endişeli bir davranış gibi göründüğünün farkındaydı, ama boyunun ona bir otorite havası da kattığını biliyordu.</p>

  <p class="calibre16">“Ama mantıklı varsayımlarım var,” dedi Sarene. Eondel, “mantıklı” kelimesini takip eden her şeye olumlu yaklaşırdı. “Hepimiz Telrii'nin geçen hafta verdiği baloya katıldık. O balo için pek çok kişinin bir yılda kazandığından fazla para harcanmış olmalı.”</p>

  <p class="calibre16">“Savurganlık her zaman zenginliğin işareti değildir,” diye belirtti Shuden. “Bir köylü kadar fakir olup da çöküşün karşısında zenginlik aldatmacasını korumak için göz alıcı hareketler yapan adamlar gördüm.” Shuden’in sözlerinde doğruluk payı vardı. Örneğin bu toplantıya katılmakta olan Lord Edan, tam olarak Shuden’in söylediği şeyi yapıyordu.</p>

  <p class="calibre16">Sarene yüzünü astı. “Bu kadar acil olmasına rağmen, hiçbirinizin bu toplantıyı ayarlayamaması nedeniyle, bu son hafta oldukça çok boş vaktim oldu. Ben de etrafa bakındım.” Asillerin hiçbiri bu sözlerinden sonra Sarene’yle göz göze gelemedi. Sonunda onları bir araya getirebilen oydu. Ama ne yazık ki, Kiin ve Lukel önceden ayarlanmış başka bir randevu nedeniyle katılamamıştı. “Her neyse, söylentilere göre, Telrii’nin hesapları son iki hafta içinde aşın şekilde kabarmış ve Fjorden’e gönderdiği sevkiyatların hepsi, ister nadir bulunan baharatlar, isterse de inek gübresi olsun, muhteşem kâr getiriyormuş.”</p>

  <p class="calibre16">“Dükün Shu-Dereth’e dönmemiş olduğu gerçeği duruyor ama," diye belirtti Eondel. “Hâlâ dindarca Korathi ayinlerine katılıyor.”</p>

  <p class="calibre16">Sarene kollarını bağlayıp düşünürken yanağına vuruyordu. “Eğer Telrii açıkça Fjorden’le ittifak kurmuş olsaydı, kazançlan şüphe uvandınrdı. Hrathen bu kadar aşikâr hareket etmek için fazlasıyla kurnaz. Fjorden’in dükten ayn durması ve Telrii'nin dindarca muhafazakâr görünmesine izin vermesi çok daha akıllıca olur. Hrathen’in son zamanlarda kaydettiği ilerlemelere rağmen, geleneksel bir Korathi'nin tahtı ele geçirmesi bir Derethi’den çok daha kolay olur.</p>

  <p class="calibre16">“Tahtı alacak, Wym’le olan anlaşmasına da <span class="calibre18">ondan sonra</span> uyacak,” diye onayladı Roial.</p>

  <p class="calibre16">“Bu da bizim, Iadon’un kısa zamanda tekrar para kazanmaya başlamasını sağlamamız için önemli bir neden,” dedi Sarene. “Ülke kuruyor, Telrii'nin bu önümüzdeki muhasebe döneminde, vergilerle bile Iadon’dan fazla kazanması gayet olası. Kralın tahttan feragat edeceğinden şüpheliyim. Ancak eğer o zaman Telrii bir darbe düzenleyecek olursa, diğer asiller onun tarafını tutabilir.”</p>

  <p class="calibre16">“Buna ne diyorsun, Edan?” diye sordu Ahan kaygılı barondan tarafa güçlü bir kahkaha yollarken. “Birkaç ay içinde unvanını tek kaybeden kişi sen olmayabilirsin, yaşlı Iadon’un kendisi de sana katılabilir.”</p>

  <p class="calibre16">“Eğer izin verirseniz, Kont Ahan, bunun olmadığından emin olmak bizim görevimiz,” dedi Sarene.</p>

  <p class="calibre16">“Bizim ne yapmamızı istiyorsun?" diye sordu Edan endişeyle. "Krala hediye mi gönderelim? Bunun için fazladan param yok.”</p>

  <p class="calibre16">“Hiçbirimizin yok, Edan," diye cevapladı Ahan elleri geniş göbeğinin üstünde dinlenirken. "Eğer ‘fazladan’ olsaydı, değerli olmazdı, değil mi?”</p>

  <p class="calibre16">“Ne demek istediğini biliyorsun, Ahan,” diye payladı Roial. “Ve ben prensesin aklındakinin hediye olduğundan şüpheliyim."</p>

  <p class="calibre16">‘‘Aslını isterseniz, önerilere açığım beyler,” dedi Sarene ellerini öne açarak. "Ben bir politikacıyım, tüccar değilim. Para kazanma konusunda son derece amatörüm.”</p>

  <p class="calibre16">“Hediyeler işe yaramayacaktır,” dedi Shuden düşünceli bir şekilde, ellerini çenesinin önünde kenetleyerek. “Kral servetini çalışıp ter dökerek ve dolap çevirerek kazanmış, gururlu bir adam. Asla sadaka kabul etmeyecektir, tahtını korumak için bile olsa. Ayrıca, tüccarlar hediyelere karşı şüpheleriyle meşhurdur.”</p>

  <p class="calibre16">“Ona gerçekle gidebiliriz,” diye önerdi Sarene. “Belki o zaman yardımımızı kabul eder.”</p>

  <p class="calibre16">“Bize inanmayacaktır,” dedi Roial ağarmış başını iki yana sallayarak. “Kral son derece düz bir adam, Sarene. Sevgili Lord Eondel’den bile fazla. Komutanlar düşmanlarının üstesinden gelebilmek için soyut düşünmek zorundadırlar, ama Ia-don... Hayatı boyunca bir kez olsun soyut bir düşüncesi olduğundan cidden şüphe ederim. Kral şeyleri göründüğü gibi kabul eder, özellikle de onun olması gerektiğini düşündüğü gibi görünüyorlarsa.”</p>

  <p class="calibre16">“Bu da Leydi Sarene’nin, neden Majestelerini görünüşteki akılsızlığıyla kandı-rabildiğini açıklıyor,” diye onayladı Shuden. “Onun aptal olmasını bekliyordu ve leydi beklentilerine uygun göründüğünde, onu görmezden geldi; rolü korkunç bir şekilde abartılı olduğu halde.”</p>

  <p class="calibre16">Sarene bu yoruma karşı çıkmamayı seçti.</p>

  <p class="calibre16">“Korsanlar Iadon'un anladığı bir şey,” dedi Roial. “Nakliyat dünyasında anlamlılar; bir şekilde, her tüccar kendisini bir korsan kabul eder. Ancak hükümetler farklıdır. Kralın gözüne, bir krallığın, değerli mallarla dolu gemileri batırması anlamlı görünmez. Kral, savaş ne kadar sert olursa olsun, tüccarlara asla saldırmayacaktır. Ve onun bildiği kadarıyla, Arelon ile Fjorden iyi dostlar. Kae’ye Derethi rahiplerinin girmesine ilk izin veren oydu ve o gyorna, ziyarete gelen bir asile tanınan her özgürlüğü tanıdı. Wyrn’in onu tahttan indirmeye çalıştığına onu ikna edebileceğimizi hiç sanmıyorum.”</p>

  <p class="calibre16">“Gemilerinin batmasının Wyrn’in işi olduğunu kanıtlayarak Fjorden’in suçlu olduğunu gösterebiliriz,” diye önerdi Eondel.</p>

  <p class="calibre16">“Çok uzun sürecektir, Eondel,” dedi Ahan gıdığını sallayarak. “Ayrıca Iadon’un fazla gemisi kalmadı, onları aynı sularda tekrar riske atacağını sanmıyorum.”</p>

  <p class="calibre16">Sarene başını sallayarak onayladı. “Ayrıca Wyrn’le bir bağlantı kurmamız da çok zor olacaktır. Büyük ihtimalle bu iş için Svord savaş gemilerini kullanıyordur, Fjorden’in donanma namına pek bir şeyi yok.”</p>

  <p class="calibre16">“Dreok Crushthroat da Svord muydu?" diye sordu Eondel kaşını çatarak.</p>

  <p class="calibre16">“Ben Fjor olduğunu duymuştum,” dedi Ahan.</p>

  <p class="calibre16">“Hayır,” dedi Roial. “Sanırım Aonik olması gerekiyordu, değil mi?</p>

  <p class="calibre16">"Her neyse,” dedi Sarene sabırsızca, yeşil bahçe zeminini adımlarken konuşmayı konu üstünde tutmaya çalışarak. "Lord Ahan gemilerini tekrar o sularda riske atmayacağını söyledi, ama kralın onları bir yerlere göndermek zorunda olduğu belli."</p>

  <p class="calibre16">Ahan başını sallayarak onayladı. "Şimdi durmaya cesaret edemez, bahar en iyi alışveriş mevsimlerinden. İnsanlar tüm kışı renksiz kıyafetler ve daha renksiz akrabalarıyla geçirdiler. Karlar erir erimez biraz para saçmaya hazır olacaklardır. Bu pahalı, renkli ipeklerin en çok prim yapacağı zaman ve ipek Iadon’un en iyi mallarından biri.</p>

  <p class="calibre16">"Gemilerinin batması bir felaket. Iadon sadece gemileri kaybetmedi, tüm o ipeklerden elde edeceği kazancı da kaybetti, diğer kargodan bahsetmeye bile gerek yok. Pek çok tüccar, yılın bu zamanında, eninde sonunda satabileceklerini bildiklerinden neredeyse kendilerini batıracak kadar mal stoklarlar.”</p>

  <p class="calibre16">“Majesteleri açgözlülük etti,” dedi Shuden. "Gittikçe daha çok gemi aldı ve hepsine parasının yettiğince ipek yükledi.”</p>

  <p class="calibre16">"Hepimiz açgözlüyüz, Shuden,” dedi Ahan. “Unutma, senin ailen servetini Jindo’dan gelen baharat yolunu düzenleyerek kazandı. Siz herhangi bir sevkiyat bile yapmadınız, sadece yollar yapıp onları kullanan tüccarlardan ücret aldınız.” "Tekrar ifade edeyim, Lord Ahan,” dedi Shuden. “Kral açgözlülüğünün onu aptallaştırmasına izin verdi. Felaketler, her iyi tüccarın önceden önlem alması gereken şeyler. Asla kaybetmeyi göze alamayacağın şeyi naklettirme.”</p>

  <p class="calibre16">"İyi söyledin," diye onayladı Ahan.</p>

  <p class="calibre16">"Her neyse, eğer kralın sadece bir iki gemisi kaldıysa, onlar sağlam gelir getirmek zorunda,” dedi Sarene.</p>

  <p class="calibre16">"‘Sağlam’ uygun kelime değil, canım,” dedi Ahan. “‘Olağanüstüyü dene. Iadon’un bu küçük felaketi telafi etmesi için bir mucize gerekecek, özellikle de Telrii onarılamaz şekilde onu küçük düşürmeden önce.”</p>

  <p class="calibre16">“Ya Teod’la bir anlaşma yaparsa?” diye sordu Sarene. "İpekler için aşırı kârlı bir sözleşme?"</p>

  <p class="calibre16">“Belki,” dedi Ahan omzunu silkerek. “Bu akıllıca."</p>

  <p class="calibre16">“Ama mümkün değil,” dedi Dük Roial.</p>

  <p class="calibre16">“Neden?” diye sordu Sarene. "Teod’un buna gücü yeter.’</p>

  <p class="calibre16">“Çünkü Iadon asla böyle bir anlaşmayı kabul etmeyecektir,” diye açıkladı dük. “O, gerçek olamayacak kadar müthiş olan bir sözleşmeyi kabul etmek için fazlasıyla tecrübeli bir tüccar.”</p>

  <p class="calibre16">“Katılıyorum,” dedi Shuden, başıyla onaylayarak. “Kral, Teod’un sırtından korkunç bir kâr elde etmeye karşı olmayacaktır; ama sadece sizi dolandırmakta olduğunu düşünürse.”</p>

  <p class="calibre16">Diğerleri Shuden’in açıklamasına başlarını sallayarak katıldılar. Jindoiz gruptaki en genç kişi olsa da Shuden hızla Roial kadar, hatta belki ondan bile fazla, kurnaz olduğunu kanıtlamaktaydı. Bu becerisi, hak edilmiş dürüstlük ünüyle birleştiğinde, ona yaşının ötesinde bir saygı kazandırmaktaydı. Dürüstlüğü kurnazlıkla birleştirebilen bir adam, gerçekten güçlü bir adamdı.</p>

  <p class="calibre16">"Bu konu hakkmda daha fazla düşünmemiz gerekecek," dedi Roial. "Ama çok uzun süre değil. Bu sorunu hesap gününe kadar çözmeliyiz, yoksa Iadon yerine Telrii’vle uğraşıyor olacağız. Eski dostum ne kadar rezil olsa da, Telrii’yle şansımızın daha az olacağını biliyorum. Özellikle de arkasında Fjorden olursa.”</p>

  <p class="calibre16">“Herkes ekimlerinde konuştuğumuz şeyi yapıyor mu?” diye sordu Sarene asiller ayrılmaya hazırlanırken.</p>

  <p class="calibre16">"Kolay olmadı,” diye kabul etti Ahan. “Ustabaşlarım ve ufak asillerimin hepsi fikre itiraz ettiler.”</p>

  <p class="calibre16">“Ama yaptınız.”</p>

  <p class="calibre16">“Yaptım,” dedi Ahan.</p>

  <p class="calibre16">“Ben de,” dedi Roial.</p>

  <p class="calibre16">“Başka seçeneğim yoktu,” diye mırıldandı Edan.</p>

  <p class="calibre16">Shuden ve Eondel, ikisi de ses çıkarmadan başlarını sallayarak onayladılar. “Ekime geçen hafta başladık,” dedi Edan. "Sonuçları görmemize ne kadar var?” “Sizin için umuyorum ki önümüzdeki üç ay içinde, lordum,” dedi Sarene.</p>

  <p class="calibre16">“Bu genellikle bir ürünün ne kadar iyi olacağını tahmin etmeye yetecek bir süre,” dedi Shuden.</p>

  <p class="calibre16">“Ben hâlâ insanların özgür olup olmadıklarını düşünmelerinin ne faydası olacağını göremiyorum,” dedi Ahan. "Aynı tohumlar ekiliyor ve bu nedenle de aynı ürün çıkmalı.”</p>

  <p class="calibre16">“Şaşıracaksınız, lordum,” diye söz verdi Sarene.</p>

  <p class="calibre16">“Artık gidebilir miyiz?” diye sivrice sordu Edan. Hâlâ bu toplantıları Sarene’nin yönetmesi fikrinden rahatsızlık duyuyordu.</p>

  <p class="calibre16">“Bir soru daha, lordlanm. Dulluk Çilem üstünde düşünüyordum, sizlerin de fikrinizi duymak isterim.”</p>

  <p class="calibre16">Bu yorumun üstüne erkekler birbirlerine rahatsızca bakarak yerlerinde kıpırdanmaya başladılar.</p>

  <p class="calibre16">“Ee, hadi ama,” dedi Sarene memnunsuzlukla yüzünü asarak, “sizler yetişkin erkeklersiniz. Bu çocukça Elantris korkunuzu aşın.”</p>

  <p class="calibre16">“Bu Arelon’da son derece hassas bir konu, Sarene,” dedi Shuden.</p>

  <p class="calibre16">“Eh, görünüşe göre Hrathen bundan endişe duymuyor,” dedi. “Hepiniz ne yapmaya başladığını duydunuz.”</p>

  <p class="calibre16">“Shu-Korath ile Elantris arasında bir ilişki kuruyor,” dedi Roial başını sallayarak. “Halkı Korathi rahiplerine karşı çevirmeye çalışıyor."</p>

  <p class="calibre16">“Ve biz onu durduramazsak başarılı olacak,” dedi Sarene, “ki bu da sizin şu alınganlığınızı aşıp Elantris sanki yokmuş gibi davranmayı kesmenizi gerektiriyor. Şehir gyornun planlannın büyük bir parçası.”</p>

  <p class="calibre16">Gür çimenli Korathi bahçesinde oturmakta olan lordlar, birbirlerine anlamlı bakışlar attılar. Sarene’nin gyoma gereksiz yere dikkat gösterdiğini düşünüyorlardı. Iadon’un iktidarını büyük bir problem olarak görüyorlardı, ama din onlara somut bir tehlike gibi görünmüyordu. Din ve savaşın neredeyse aynı şey olduğunu anlamıyorlardı, en azından Fjorden söz konusu olduğunda.</p>

  <p class="calibre16">“Bu konuda bana güvenmeniz gerekecek, lordlarım,” dedi Sarene. "Hrathen’in entrikaları önemli. Kralın her şeyi somut olarak gördüğünü söylediniz, Hrathen onun tam tersi. O her şeyi sahip olduğu potansiyelle görüyor ve amacı Arelon'u da Fjorden’in himayesi altına almak. Eğer Elantris’i bize karşı kullanıyorsa, buna cevap vermeliyiz.”</p>

  <p class="calibre16">“Sadece o kısa Korathi rahibin ona katılmasını sağlayın,” diye önerdi Ahan. “Onları aynı tarafa koyun, böylece kimse Elantris’i kimseye karşı kullanamaz.” “Omin bunu yapmaz, lordum,” dedi Sarene kafasını sallayarak. “Elantrianlara karşı bir düşmanlığı yok ve asla onları şeytan olarak damgalamaya razı olmayacaktır.” "Sadece biraz...” dedi Ahan.</p>

  <p class="calibre16">“Merhametli Domi adına, Ahan,” dedi Roial. “Hiç onun vaazlarına katılmıyor musun? Adam bunu asla yapmaz.”</p>

  <p class="calibre16">“Katılıyorum,” dedi Ahan içerleyerek. “Sadece belki krallığına hizmet etmeye gönüllü olabileceğini düşündüm. Sonuçlarına katlanabiliriz.”</p>

  <p class="calibre16">"Hayır, lordum,” dedi Sarene ısrarla. “Omin kilisenin adamı, iyi ve dürüstlerinden biri hem de. Onun için gerçek tartışmaya açık bir şey değil, pazarlığa da. Korkarım başka seçeneğimiz yok. Elantris’in tarafını tutmalıyız.”</p>

  <p class="calibre16">Bu sözle Eondel ve Edan’ınkiler de dahil olmak üzere birkaç yüz bembeyaz oldu.</p>

  <p class="calibre16">"Bu uygulaması pek kolay bir önerme olmayabilir, Sarene," diye uyardı Roial. “Bizim çocukça davrandığımızı düşünebilirsin; ama buradaki dört kişi, Arelon’daki en zeki ve açık fikirli adamlar arasında. Eğer onların Elantris hakkında rahatsız olduklarını görüyorsan, Arelon’un kalan kısmının daha da beter olduğunu anlamalısın.”</p>

  <p class="calibre16">“Bu duyguyu değiştirmemiz gerekiyor, lordum,” dedi Sarene. “Ve benim Dulluk Çilem bizim için bir fırsat. Elantrianlara yiyecek götüreceğim.’'</p>

  <p class="calibre16">Bu defa Shuden ve Roial’dan bile tepki almayı başardı.</p>

  <p class="calibre16">“Seni doğru mu duydum, canım?” diye sordu Ahan titrek bir sesle. “Elantris’e mi gireceksin?”</p>

  <p class="calibre16">"Evet,” dedi Sarene.</p>

  <p class="calibre16">“Bir içkiye ihtiyacım var,” diye bildirdi Ahan, şarap matarasının tıpasını açarak. “Kral buna asla izin vermez,” dedi Edan. "Elantris Şehir Muhafızlarının bile içeri girmesine izin vermiyor.”</p>

  <p class="calibre16">“Haklı,” diye katıldı Shuden. “Asla o kapılardan geçemezsiniz, Majesteleri.” “Kralla uğraşmayı bana bırakın,” dedi Sarene.</p>

  <p class="calibre16">“Hilen bu kez işe yaramayacak, Sarene,” diye uyardı Roial. "Hiçbir aptallık, kralı sana şehre girme izni vermeye ikna edemez."</p>

  <p class="calibre16">"Bir şeyler düşüneceğim,” dedi Sarene, olduğundan daha emin konuşmaya çalışarak. “Bu sizin derdiniz değil, lordum. Ben sizden sadece bana yardım edeceğinize dair söz istiyorum.”</p>

  <p class="calibre16">"Yardım etmek mi?” diye sordu Ahan çekinceyle.</p>

  <p class="calibre16">“Elantrianlara yiyecek dağıtmama yardım edin,” dedi Sarene.</p>

  <p class="calibre16">Ahanın gözleri yuvalarından fırlayacaktı. "Yardım etmek mi?" diye tekrarladı. ‘İçeride mi?”</p>

  <p class="calibre16">“Amacım şehrin gizemini dağıtmak,” diye açıkladı Sarene. “Bunun için asil sınıfını içeri girip Elantrianlar hakkında dehşet verici hiçbir şeyin olmadığını kendi gözleriyle görmeye ikna etmeliyim."</p>

  <p class="calibre16">“Bu kadar olumsuz konuştuğum için üzgünüm,” diye başladı Eondel. “Ama Leydi Sarene, ya varsa? Ya Elantris hakkında söylenen her şey doğruysa?”</p>

  <p class="calibre16">Sarene durakladı. “Ben onların tehlikeli olduğuna inanmıyorum, Lord Eondel. Şehre ve halkına baktım. Elantris hakkında korkutucu olan hiçbir şey yok, en azından yaşayanlarına gösterilen davranış dışında hiçbir şey. Canavarlar veya Elantrian yamyamlığı hakkındaki hikâyelere inanmıyorum. Ben sadece hor görülmüş ve kötü davranılmış kadınlar ve erkeklerden oluşan bir topluluk görüyorum.”</p>

  <p class="calibre16">Eondel ikna olmuş gibi görünmedi, diğerleri de.</p>

  <p class="calibre16">“Bakın, ilk önce ben gidip bunu deneyeceğim,” dedi Sarene. “Siz lordlarımın bana ilk birkaç günden sonra katılmasını istiyorum.”</p>

  <p class="calibre16">“Neden biz?” diye sordu Edan bir inlemeyle.</p>

  <p class="calibre16">“Çünkü bir yerden başlamam gerekiyor,” diye açıklama yaptı Sarene. “Eğer siz lordlanm şehre girmeye cesaret ederseniz, diğerleri itiraz ettiklerinde kendilerini aptal hissederler. Aristokratlarda sürü psikolojisi vardır, eğer biraz ivme oluşturabilirsem, o zaman çoğunun en az bir kere benimle gelmesini sağlayabilirim. Sonra Elantris hakkında korkunç olan hiçbir şey olmadığını, halkının ise sadece yemek isteyen zavallı garibanlar olduğunu görecekler. Hrathen’i basit bir gerçekle yenebiliriz. Ona yiyecek verdiğiniz için size teşekkür ederken gözlerindeki yaşları gördükten sonra bir adamı öcü gibi görmek zor olacaktır.”</p>

  <p class="calibre16">“Bu tartışma anlamsız zaten," dedi Edan, Elantris’e girme düşüncesiyle eli seğirerek. “Kral asla onun içeri girmesine izin vermez.”</p>

  <p class="calibre16">“Peki ya verirse?” diye sordu Sarene hızla. “O zaman gidecek misin, Edan?"</p>

  <p class="calibre16">Baron tuzağa düştüğünü anlayarak şaşkınlıkla gözlerini kırptı. Sarene cevap vermesi için bekledi, ama Edan inatla soruya cevap vermeyi reddetti.</p>

  <p class="calibre16">“Ben gelirim,” diye ilan etti Shuden.</p>

  <p class="calibre16">Sarene Jindoize gülümsedi. İkinci kez Sarene’ye yardım etmeyi ilk öneren kişi olmuştu.</p>

  <p class="calibre16">“Eğer Shuden kabul ettiyse, herhangi birimizin hayır demeye dilinin varacağından şüpheliyim,” dedi Roial. "İznini al, Sarene. Sonra bunu daha ayrıntılı tartışırız.”</p>

  <p class="calibre16">“BELKİ de biraz fazla iyimserdim,” diye kabul etti Sarene, Iadon’un çalışma odasına açılan kapıların önünde dururken. Az ileride bir çift muhafız durmuş şüpheyle onu izliyorlardı.</p>

  <p class="calibre16">“Ne yapacağınızı biliyor musunuz, leydim?” diye sordu Ashe. Seon toplantı boyunca, başka kimsenin kulak misafiri olmadığından emin olmak için kilise duvarlarının hemen dışında ve toplantıyı da duyabileceği bir mesafede uçmuştu.</p>

  <p class="calibre16">Sarene kafasını salladı. Ahan ve diğerleriyle yüzleşirken kabadayılık etmişti, ama şimdi bunun ne kadar yersiz bir his olduğunu fark ediyordu. Iadon’un onların yardımını kabul etmeyi bırak, kendisine Elantris'e girme izni vermeye nasıl ikna edeceği konusunda hiçbir fikri yoktu.</p>

  <p class="calibre16">“Babamla konuştun mu?” diye sordu Ashe'ye.</p>

  <p class="calibre16">“Konuştum, leydim,” diye cevap verdi Ashe. “Size gereken her türlü parasal desteği sağlayacağını söyledi.”</p>

  <p class="calibre16">"Pekâlâ,” dedi Sarene. “Hadi gidelim.” Derin bir nefes aldı ve askerlere doğru ilerledi. "Babamla konuşacağım,” diye ilan etti.</p>

  <p class="calibre16">Muhafızlar birbirlerine göz attı. “Ee, bize kimseyi...”</p>

  <p class="calibre16">“Bu emir aile için geçerli değil, asker,” dedi Sarene ısrarla. “Eğer kraliçe kocasıyla konuşmak için gelseydi, onu geri çevirir miydiniz?”</p>

  <p class="calibre16">Muhafızlar kafaları karışarak surat astılar, Eshen büyük ihtimalle ziyarete gelmiyordu. Sarene neşeli kraliçenin Iadon’dan uzak durmaya meyilli olduğunu fark etmişti. Aptal kadınlar bile bunun yüzlerine karşı söylenmesinden gocunuyordu.</p>

  <p class="calibre16">“Sadece kapıyı aç, asker,” dedi Sarene. “Eğer kral benimle konuşmak istemezse, beni dışarı atar ve siz de bir dahaki sefere beni içeri almamanız gerektiğini bilirsiniz."</p>

  <p class="calibre16">Muhafızlar tereddüt içinde kaldılar ve Sarene basitçe onları iterek aralarından geçip kapıyı kendisi açtı. Muhafızlar belli ki ısrarcı kadınlarla uğraşmaya alışkın değillerdi, özellikle de kraliyet ailesinden olanlarla... Geçmesine izin verdiler.</p>

  <p class="calibre16">Iadon masasından başını kaldırdı, Sarene’nin daha önce hiç taktığını görmediği bir gözlük burnunun ucunda dengede duruyordu. Gözlüğü hızla çıkardı ve birkaç fatura yığınını dağıtacak şekilde ellerini sinirle masaya vurarak ayağa kalktı.</p>

  <p class="calibre16">“Beni toplum içinde bezdirdiğin yetmedi mi de çalışma odama da gelmen gerekti?” diye gürledi. “Eğer bu kadar aptal, cılız bir kız olduğunu bilseydim, o anlaşmayı asla imzalamazdım. Git başımdan kadın, beni işimle yalnız bırak!"</p>

  <p class="calibre16">“Bak sana ne diyeceğim, baba," dedi Sarene açık sözlülükle. "Ben nispeten anlaşılır bir konuşmayı sürdürebilme yetisine sahip, zekâ sahibi bir insanmış gibi davranacağım. Sen de aynısını yap.”</p>

  <p class="calibre16">Bu lafla Iadon’un gözleri kocaman açıldı ve suratı parlak bir kırmızıya döndü. "Rag Domi!” diye küfretti, o kadar ağır bir küfür ki Sarene sadece iki defa duymuştu. “Beni kandırdın, kadın. Beni aptal gibi gösterdiğin için senin kafam kestirebilirim.”</p>

  <p class="calibre16">“Çocuklarını öldürmeye başla, baba; insanlar sorular sormaya başlayacaktır.” Iadon’un tepkisini Raoden’in kayboluşuyla ilgili bir ipucu görebilmek için dikkatle inceledi, ancak hayal kırıklığına uğradı. Iadon bu yorumu neredeyse hiç dikkate almadı.</p>

  <p class="calibre16">“Seni hemen şimdi Eventeo’ya geri göndermeliyim,” dedi.</p>

  <p class="calibre16">“Olur, gitmek beni de memnun eder," diye yalan söyledi Sarene. "Ama şunu anla ki eğer ben gidersem Teod’la olan anlaşmanı kaybedersin. Son zamanlarda ipeklerini Fjorden’e satma konusundaki şansın düşünülünce, bu senin için hir sorun olabilir.”</p>

  <p class="calibre16">Iadon hu yorumla dişlerini gıcırdattı.</p>

  <p class="calibre16">“Dikkatli olun, leydim," diye fısıldadı Ashe. “Onu fazla tedirgin etmeyin. Erkekler çoğunlukla gururu mantıktan önde tutar.”</p>

  <p class="calibre16">Sarene başını salladı. “Sana bir çıkış yolu sağlayabilirim, baba. Sana bir anlaşma önermeye geldim.’’</p>

  <p class="calibre16">"Senden gelen herhangi bir anlaşmayı kabul etmek için ne sebebim var, kadın?” diye tersledi Iadon. “Neredeyse bir aydır buradasın ve şimdi tüm bu zaman boyunca beni kandırmış olduğunu görüyorum.”</p>

  <p class="calibre16">"Bana güveneceksin, baba, çünkü donanmanın yüzde yetmiş beşini korsanlara kaptırdın. Eğer beni dinlemezsen, birkaç kısa ay içinde tahtını da kaptırabilirsin.” Iadon şaşkınlığını gizleyemedi. “Sen bunları nereden biliyorsun?”</p>

  <p class="calibre16">“Herkes biliyor, baba,” dedi Sarene hafife alarak. “Bu tüm sarayın ağzında. Hepsi senin gelecek vergi döneminde devrilmeni bekliyor.”</p>

  <p class="calibre16">“Biliyordum!” dedi Iadon gözleri öfkeyle büyürken. Terlemeye başlayarak saray mensuplarına lanet etti ve maiyetinin onu tahttan inmiş olarak görme arzularına küfretti.</p>

  <p class="calibre16">Sarene şaşkınlıkla gözlerini kırpıştırdı. Yorumu böyle güçlü bir tepki beklemeden, Iadon’un dengesini bozmak için öylesine söylemişti. <span class="calibre18">Paranoyak bul</span> diye düşündü. <span class="calibre18">Neden daha önce kimse bunu fark etmedi?</span> Ama Iadon’un kendini toplama hızı ona bir ipucu verdi. Iadon paranoyaktı, ama bunu çok iyi gizliyordu. Sarene’nin onun duygularını sarsma şekli kontrolünü zayıflatmış olmalıydı.</p>

  <p class="calibre16">“Bir anlaşma mı öneriyorsun?” diye sordu kral.</p>

  <p class="calibre16">“Evet,” dedi Sarene. “Şu anda Teod’da ipek yüksek fiyattan gidiyor, baba. Biri krala ipek satarak epey kâr edebilir. Bazı ailevi ilişkileri de göz önüne alırsak, Eventeo’yu ülkesinde ipek ticareti haklarını sadece sana ayırması için ikna edebilirsin.”</p>

  <p class="calibre16">Iadon’un öfkesi kâr kokusu alınca soğudu ve şüphelendi. İçindeki tüccar derhal anlaşmayı sorunlara karşı araştırmaya başladı. Sarene hüsranla dişlerini sıktı: Aynı öbürlerinin ona dediği gibiydi. Iadon teklifini asla kabul etmezdi, teklifte çok fazla hile kokusu vardı.</p>

  <p class="calibre16">“İlginç bir öneri,” diye kabul etti. “Ama ne yazık ki ben...”</p>

  <p class="calibre16">“Ben, elbette, karşılığında bir şey isteyeceğim,” diye hızla düşünerek lafını böldü Sarene. “Bunu Eventeo ile senin aranda anlaşmayı sağladığım için bir ücret olarak adlandır.”</p>

  <p class="calibre16">Iadon durakladı. “Ne çeşit bir ücretten bahsediyoruz?” diye sordu tedbirlice. Bir takas, hediyeden farklıydı. Tartılabilir, ölçülebilir ve bir yere kadar güvenilebilirdi.</p>

  <p class="calibre16">“Elantris'e girmek istiyorum,” diye ilan etti Sarene.</p>

  <p class="calibre16"><span class="calibre18">“Ne?"</span></p>

  <p class="calibre16">“Bir Dulluk Çilesi çekmem gerekiyor," dedi Sarene. “Bu yüzden de Elantrian-</p>

  <p class="calibre16">lara yiyecek dağıtacağım.”</p>

  <p class="calibre16">“Bunu yapmak için ne gibi bir sebebin olabilir, kadın?</p>

  <p class="calibre16">"Dinsel sebepler, baba," diye açıkladı Sarene. "Shu-Korath bize düşmüş olanlara yardım etmemizi öğretir ve bana Elantrianlardan daha düşük olan birini gösteremeyeceğine eminim.”</p>

  <p class="calibre16">“Bu söz konusu olamaz,” dedi Iadon. “Elantris’e giriş kanunen yasak.”</p>

  <p class="calibre16">"Senin yaptığın bir kanun, baba,” diye iğneleyerek belirtti Sarene. “Ve bu yüzden istisnalara izin verebilirsin. İyi düşün: Servetin ve tahtın bu cevabına bağlı olabilir."</p>

  <p class="calibre16">Iadon anlaşmayı gözden geçirirken duyulur şekilde dişlerini gıcırdattı. “Elantris’e yiyecekle girmek istiyorsun? Ne kadar süreyle?”</p>

  <p class="calibre16">“Prens Raoden’in karısı olarak görevimi yerine getirdiğime ikna olana kadar,” dedi Sarene.</p>

  <p class="calibre16">“Yalnız mı gideceksin?"</p>

  <p class="calibre16">"Benimle gelmeye gönüllü olanlarla gideceğim.”</p>

  <p class="calibre16">Iadon homurdandı. "Bu ön şartı yerine getirecek herhangi birini bulmakta sorun yaşarsın.”</p>

  <p class="calibre16">“Bu benim sorunum, senin değil.”</p>

  <p class="calibre16">“Önce o şeytan Fjor halkımı güruhlara çeviriyor, şimdi de sen aynısını yapacaksın,” diye mırıldandı kral.</p>

  <p class="calibre16">“Hayır, baba,” diye düzeltti Sarene. “Ben onun tam tersini istiyorum. Karmaşa sadece Wyrn’e fayda sağlar. Sen neye inanırsan inan, benim tek amacım Arelon’da istikrar görmek.”</p>

  <p class="calibre16">Iadon bir an daha düşünmeye devam etti. “Bir defada muhafızlar hariç on kişiden fazla değil,’’ dedi sonunda. "Elantris’e toplu ziyaretler istemiyorum. Öğlenden bir saat önce girecek ve öğlenden bir saat sonra çıkmış olacaksın. İstisnasız.” “Tamam,” diye kabul etti Sarene. “Kral Eventeo'yu arayıp anlaşmanın detaylarını düzenlemek için benim Seonumu kullanabilirsin.”</p>

  <p class="calibre16">“İTİRAF etmeliyim ki leydim, bu oldukça akıllıcaydı.” Sarene odasına giderken Ashe yanında havada süzülerek ilerliyordu.</p>

  <p class="calibre16">Sarene, Iadon Eventeo’yla konuşurken arabuluculuk yaparak kalmıştı. Babasının sesi oldukça fazla miktarda “Umanm ne yaptığını biliyorsundur, ‘Ene,” içeriyordu. Eventeo nazik ve iyi bir kraldı, ama para işlerinde berbattı; kraliyet hesaplarını tutmak için bir ordu dolusu muhasebeci çalıştırırdı. Iadon bir kere babasının yetersizliğini fark ettiğinde kudurmuş bir avcının hevesiyle saldırmıştı ve sadece Sarene’nin varlığı Iadon’un Teod’un tüm vergi gelirlerini bir ticaret çılgınlığıyla sömürüp kurutmasını engellemişti. Şu haliyle, Iadon onları ipeğini gerçek değerinin dört katına satın almaya ikna etmişti. Sarene giderken kral o kadar mutluluk saçıyordu ki neredeyse aldatmacası için onu affetmiş gibi görünüyordu.</p>

  <p class="calibre16">“Akıllıca?” diye sordu Sarene Ashe’nin yorumunun üstüne masumlukla. “Ben?” Ashe yumuşakça kıkırdadı. “Oyuna getiremediğiniz kimse var mı, leydim?* “Babam,” dedi Sarene. "Bildiğin gibi beşte üç benden istediğini alıyor."</p>

  <p class="calibre16">“O da sizin hakkınızda aynı şeyi söylüyor, leydim,” diye belirtti Ashe.</p>

  <p class="calibre16">S;nvne gülümsedi ve yatmaya hazırlanmak için odasının kapısını itip açtı. “Bu gerçekten de o kadar da akıllıca değildi, Ashe. Sorunlarımızın birbirinin çözümü olduğunu fark etmiş olmamız gerektirdi. Birisi bit yeniği olmayan bir öneri, öbürü getirisi olmayan bir istek.”</p>

  <p class="calibre16">Ashe odadan içeri süzülürken dağınık halini görerek memnuniyetsizlik sesleri çıkardı.</p>

  <p class="calibre16">"Ne oldu?" diye sordu Sarene geride kalan son yas işareti olan üst kolundaki sivah kurdeleyi çözerken.</p>

  <p class="calibre16">“Oda yine toparlanmamış, leydim,” diye açıkladı Ashe.</p>

  <p class="calibre16">“Ben çıkarken o kadar dağınık bırakmış değilim ya,” dedi Sarene alınarak. “Hayır, Majesteleri çok tertipli bir kadın,” diye katıldı Ashe. “Ancak saray hizmetçileri görevlerinde gevşek davranıyor olmalılar. Bir prensese uygun itibar gösterilmelidir. Eğer onların işlerini ihmal etmelerine izin verirseniz kısa zamanda size saygı duymayı bırakırlar.”</p>

  <p class="calibre16">“Sanırım bunu fazla abartıyorsun, Ashe,” dedi Sarene başını sallayarak. Elbisesini çıkararak geceliğini hazırladı. “Şüpheci olanın ben olmam gerekiyor, hatırladın mı?”</p>

  <p class="calibre16">“Bu hizmetkârlarla ilgili bir konu leydim, asillerle değil,” dedi Ashe. “Siz çok zeki bir kadın ve iyi bir politikacısınız ama sınıfınızın sık rastlanan bir zayıflığını açığa vuruyorsunuz: Hizmetkârların düşüncelerine önem vermiyorsunuz. ”</p>

  <p class="calibre16">“Ashe!" diye itiraz etti Sarene. “Ben her zaman babamın hizmetkârlarına saygı ve nezaketle davrandım.”</p>

  <p class="calibre16">“Belki de bunu tekrar ifade etmeliyim, leydim,” dedi Ashe. “Evet, kaba önyargılarınız yok. Ancak hizmetkârların sizinle ilgili olan düşüncelerine dikkat etmiyorsunuz, her zaman aristokrasinin hakkınızdaki düşüncelerinden haberdar olduğunuz gibi değil.”</p>

  <p class="calibre16">Sarene en ufak bir huysuzluk izi bile göstermemeye çalışarak geceliğini başından geçirdi. “Ben her zaman adil olmaya çalıştım.”</p>

  <p class="calibre16">“Evet, leydim, ancak siz asil sınıfının bir çocuğusunuz; etrafınızdaki çalışanları görmezden gelecek şekilde yetiştirildiniz. Ben sadece hizmetçilerin size saygı göstermemesinin, asillerin saygı göstermemesi kadar zararlı olabileceğini hatırlamanızı öneriyorum.”</p>

  <p class="calibre16">“Pekala,” dedi Sarene içini çekerek. “Anladım. Bana Meala’yı bul, ne olduğunu bilip bilmediğini soracağım.”</p>

  <p class="calibre16">“Evet, leydim.”</p>

  <p class="calibre16">Ashe pencereye doğru uçtu. Ancak o çıkmadan önce Sarene son bir yorum yaptı.</p>

  <p class="calibre16">“Ashe? Halk Raoden'i seviyordu, değil mi?” diye sordu.</p>

  <p class="calibre16">“Elimizdeki tüm bilgilere göre öyle, leydim. Onların fikirleri ve ihtiyaçlarıyla çok yakından ilgilenmesiyle bilinirdi.”</p>

  <p class="calibre16">“O benim bir prenses olduğumdan daha iyi bir prensti, değil mi?” diye sordu sesi düşerek.</p>

  <p class="calibre16">"Ben bunu söylemezdim, leydim,” dedi Ashe. "Siz çok iyi kalpli bir kadınsınız ve her zaman hizmetçilerinize iyi davranırsınız. Kendinizi Raoden'le kıyaslamayın, hatırlamanız gereken sizin bir ülkeyi yönetmek için hazırlanıyor olmadığınız ve halk tarafından sevilmenizin bir gereklilik olmaması. Prens Raoden taht veliahtıydı ve tebaasının duygularını anlaması hayati önem taşıyordu."</p>

  <p class="calibre16">“Onun insanlara umut verdiğini söylüyorlar,” dedi Sarene düşünceler içinde. “Köylülerin Iadon’un saçma sapan sıkıntılarına eninde sonunda Raoden’in tahta çıkacağını bilerek katlandığını. Eğer prens aralarına girip onlara cesaret vererek ruhlarını tazelemese ülkenin yıllar önce çökmüş olacağını.”</p>

  <p class="calibre16">“Ve artık o yok,” dedi Ashe sessizce.</p>

  <p class="calibre16">“Evet, o gitti," diye katıldı Sarene sesi ilgisiz. “Acele etmemiz gerek, Ashe. Hiçbir işe yaramadığım hissine kapılıp duruyorum, ben ne yaparsam yapayım ülkenin felakete sürüklendiği hissine. Sanki ben bir tepenin eteğinde devasa bir kayanın yuvarlanarak beni ezmeye gelişini izlerken onu çakıl taşlan fırlatarak savuşturmaya çalışıyorum.”</p>

  <p class="calibre16">“Güçlü olun, leydim,” dedi Ashe derin, mağrur sesiyle. “Tannntz Arelon ve Teod Wyrn’in topuğunun altında ezilirken oturup izlemeyecektir.”</p>

  <p class="calibre16">“Ben prensin de izliyor olduğunu umuyorum,” dedi Sarene. “Sence benimle gurur duyar mıydı, Ashe?”</p>

  <p class="calibre16">“Çok gurur duyardı, leydim.”</p>

  <p class="calibre16">“Ben sadece beni kabul etmelerini istiyorum," diye açıkladı kulağa ne kadar aptalca gelmesi gerektiğini fark ederek. Neredeyse otuz yılını onun sevgisine hiç karşılık verdiğini hissedemeden bir ülkeyi severek geçirmişti. Teod ona saygı duymuştu ama o saygıdan sıkılmıştı. Arelon’dan daha farklı bir şey istiyordu. “Edecekler, Sarene," diye söz verdi Ashe. “Onlara zaman ver. Edecekler.” “Teşekkür ederim, Ashe,” dedi Sarene sessizce iç çekerek. “Aptal bir kızın feryatlarına katlandığın için teşekkür ederim."</p>

  <p class="calibre16">“Kralların ve rahiplerin karşısında güçlü olabiliriz, leydim, ama yaşamak endişelere ve kararsızlıklara sahip olmaktır,” diye cevap verdi Ashe. ‘‘Onlan içeride tutarsanız, geride kalbi hiçbir duygunun yer edemeyeeği kadar nasıl tutmuş bir insan bırakarak sizi kesinlikle yok ederler.”</p>

  <p class="calibre16">Bununla birlikte Seon, hizmetçi Meala’yı aramak için pencereden dışarı uçarak çıktı.</p>

  <p class="calibre16">MEALA gelene kadar Sarene kendini toparlamıştı. Gözyaşı yoktu, sadece düşünce içinde harcanan zaman vardı. Bazen her şey ona çok fazla geliyordu ve güvensizliği köpürerek içinden taşıyordu. Ashe ve babası böyle zamanlarda hep onu desteklemek için orada oluyorlardı.</p>

  <p class="calibre16">“Ah, eyvah,” dedi Meala odanın halini incelerken. Zayıf ve epey gençti, kesinlikle Sarene’nin saraya ilk taşındığında görmeyi beklediği şey değildi. Meala bir baş hizmetçiden çok babasının muhasebecilerinden birine benziyordu.</p>

  <p class="calibre16">“Üzgünüm, leydim,” diye özür diledi Meala Sarene’ye solgun bir gülümseme</p>

  <p class="calibre16">göndererek. “Bu benim aklıma bile gelmemişti. Bu akşam bir kız daha kaybettik ve sizin odanızı temizlemenin onun işleri arasında olduğu hiç dikkatimi çekmedi.” “Kayıp mı, Meala?” diye sordu Sarene endişeyle.</p>

  <p class="calibre16">“Bir kaçak, leydim,” diye açıkladı Meala. “Gitmemeleri gerek, biz de tüm diğer köylüler gibi sözleşmeli hizmetkârlarız. Ama her nedense sarayda hizmetçileri tutmakta zorlanıyoruz. Neden olduğunu Domi bilir, ülkedeki hiçbir hizmetkâra buradakinden daha iyi davranılmıyor.”</p>

  <p class="calibre16">“Kaç tane kaybettiniz?” diye sordu Sarene merakla.</p>

  <p class="calibre16">"O, bu yıl dördüncüydü," dedi Meala. “Hemen buraya birini göndereceğim.” “Hayır, bu gece zahmet etme. Sadece tekrar olmayacağından emin ol." “Elbette, leydim,” dedi Meala reverans yaparak.</p>

  <p class="calibre16">“Sağol.”</p>

  <p class="calibre16">“İŞTE yine!” dedi Sarene heyecanla yatağından fırlayarak. Ashe anında en şiddetli ışığıyla yandı ve kararsız bir şekilde duvarın yanında kımıldandı.</p>

  <p class="calibre16">“Leydim?”</p>

  <p class="calibre16">“Sessiz ol,” diye emretti Sarene kulağını penceresinin altındaki taş duvara dayayıp kazınma sesini dinleyerek. “Sen ne diyorsun?”</p>

  <p class="calibre16">“Ben diyorum ki leydimin akşam yemeğinde yediği her ne idiyse kendisine iyi gelmemiş,” diye fikrini söyledi Ashe kısaca.</p>

  <p class="calibre16">“Oradan kesinlikle bir gürültü geldi,” dedi Sarene alayı görmezden gelerek. Ashe sabahlan o kalktığında hep uyanık olsa da, uykuya daldıktan sonra rahatsız edilmeyi sevmezdi.</p>

  <p class="calibre16">Sarene komodinine uzanıp üstünde duran bir parşömen parçasını aldı. Kalem ve mürekkeple uğraşma zahmetine girmek istemeyerek üstüne ince bir kömür parçasıyla bir işaret çizdi.</p>

  <p class="calibre16">“Bak,” diye ilan etti kağıdı Ashe’nin görmesi için kaldırarak. "Sesler hep haftanın aynı günlerinde geliyor: MaeDal ve OpeDal.”</p>

  <p class="calibre16">Parlayan Aon'u yıldız ışığı dışında odadaki tek aydınlık kaynağı olan Ashe süzülerek yaklaştı ve kağıda baktı. “İki kez MaeDal, iki kez de OpeDal günlerinde olmak üzere toplam dört kere duymuşsunuz,” dedi kuşkuyla. “Bu pek de ‘hep aynı günlerde geliyor' yargısına varmak için yeterli bir sebep değil, leydim.”</p>

  <p class="calibre16">“Aman, sen zaten benim bunlan uydurduğumu düşünüyorsun,” dedi Sarene parşömeni tekrar masasına bırakarak. “Ben de Seonlann harika duyma yetilerinin olduğunu sanırdım.”</p>

  <p class="calibre16">“Fakat uyurken değil, leydim,” dedi Ashe, şu anda tam olarak yapıyor olması gereken şeyin bu olduğunu ima ederek.</p>

  <p class="calibre16">“Burada bir geçit olmalı,” diye karar verdi Sarene taştan duvan etkisizce vurarak yoklarken.</p>

  <p class="calibre16">“Eğer öyle diyorsanız, leydim.”</p>

  <p class="calibre16">“Diyorum,” dedi Sarene ayağa kalkıp penceresini incelerken. ‘‘Bu pencerenin etrafında duvarın ne kadar kalın olduğuna bak, Ashe.” Duvara yaslanıp kolunu</p>

  <p class="calibre16">açarak pencereden dışarı uzattı. Parmak uçları dış kenardan zor kıvrılıyordu. Duvarın gerçekten bu kadar kalın olması gerekli mi?"</p>

  <p class="calibre16">‘‘Oldukça koruma sağlıyor, leydim.”</p>

  <p class="calibre16">“Bir geçit için yetecek kadar yer de sağlıyor.”</p>

  <p class="calibre16">“Çok ince bir geçit,” diye cevap verdi Ashe.</p>

  <p class="calibre16">‘‘Doğru/’ diye yüksek sesle düşündü Sarene eğilerek pencerenin alt yüzeyini gözüyle aynı hizaya getirip bakarken. “Yukarı eğimleniyor. Geçit bu kattaki pencereler ile birinci kattakilerin arasından yukan eğimlenerek geçecek şekilde inşa edilmiş olmalı.”</p>

  <p class="calibre16">“Ama o yönde sadece...”</p>

  <p class="calibre16">“Kralın odaları var,” diye bitirdi Sarene. “Bir gizli geçit başka nereye gider ki?” “Kralın haftada iki kez gecenin ortasında gizli gizli bir yerlere gittiğini mi ima ediyorsunuz, leydim?”</p>

  <p class="calibre16">“Saat tam on birde,” dedi Sarene odasının köşesindeki büyük ayaklı duvar saatine göz atarak. “Hep aynı saatte oluyor."</p>

  <p class="calibre16">“Kralın böyle bir şey için ne gibi bir sebebi olabilir?"</p>

  <p class="calibre16">“Bilmiyorum,” dedi Sarene düşünce içinde parmağıyla yanağına vurarak. “Eyvah,” diye mırıldandı Ashe. “Leydim bir şeyler karıştırıyor, değil mi?” “Her zaman,” dedi Sarene yatağına geri dönerken tatlılıkla. “Işığını söndür, bâzılarımız biraz uyumak istiyor.”</p>
</body>
</html>
