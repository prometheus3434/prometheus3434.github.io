<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15"><a class="calibre9" id="bookmark0"></a>41. BÖLÜM</h1>

  <p class="calibre16">BU ani değişiklik aptallaştırıcıdan daha hafif bir kelimeyle tanımlanamazdı. Sanki Sarene karanlıktan gün ışığına çıkmış, acı sulardan ılık havaya fırlamış gibiydi. Elantris’in pisliği ve çamuru, ötesinde kaldırım taşlarının saf ve beyaz olduğu keskin bir çizgiyle sona eriyordu. Başka herhangi bir yerde sokağın duru temizliği fark edilebilir, ancak dikkate değer bulunmazdı. Burada, Elantris’in çürümüşlüğü arkasındayken ise, Sarene’ye sanki Domi’nin cennetine ayak basmış gibi geliyordu.</p>

  <p class="calibre16">Taş kapının önünde durup şehrin içindeki şehre baktı, gözleri inanmazlıkla fal taşı gibi açılmıştı. İçeride insanlar konuşuyor ve çalışıyordu, her biri bir Elantri-anın lanetli derisini taşıyordu, ama her birinin yüzünde hoş birer gülümseme de vardı. Hiçbiri Sarene’nin Elantris’teki tek kıyafet çeşidinin o olduğunu düşündüğü paçavraları giymiyordu, kıyafetleri basit etek veya pantolonlar ve gömleklerden oluşuyordu. Kumaşlar çarpıcı derecede renkliydi. Şaşkınlık içinde, Sarene, bunların <span class="calibre18">kendi</span> seçmiş olduğu renkler olduğunu fark etti. Ancak, onun hakaret olarak görmüş olduğu renkleri insanlar sevinçle giyiyordu; parlak sarılar, yeşiller ve kırmızılar adeta onların sevinçlerinin altını çiziyordu.</p>

  <p class="calibre16">Bunlar Sarene’nin sadece birkaç hafta önce gördüğü yemek için yalvaran zavallı yaratıklar değildi. Bunlar sanki efsanelerde anlatılan pastoral bir köye aitmiş gibi görünüyorlardı: Sarene’nin gerçek dünyada mantıksız olacağını düşündüğü iyi huylu bir neşeliliği ortaya koyan insanlar. Ancak herkesin gerçek dünyadan bile daha korkunç olduğunu bildiği tek yerde yaşıyorlardı.</p>

  <p class="calibre16">“Ne?..”</p>

  <p class="calibre16">Ruh genişçe gülümsedi, onu kapıdan içeri çekerek köye sokarken hâlâ elini tutuyordu. “Yeni Elantris’e hoş geldin, Sarene. Varsaymış olduğun hiçbir şey bu noktadan sonra geçerli değil.”</p>

  <p class="calibre16">“Bunu görebiliyorum.”</p>

  <p class="calibre16">Elbisesi canlı yeşiller ve sarıların karışımı olan bodur bir Elantrian kadın vak-laştı. Alıcı gözle Sarene’yi inceledi. “Onun bedeninde bir şeyimiz olduğundan şüpheliyim, Efendi Ruh."</p>

  <p class="calibre16">Ruh, Sarene’nin boyunu inceleyerek güldü. “Elinden gelenin en iyisini yap, Maare," dedi kapının yan tarafındaki alçak tavanlı bir binaya doğru yürüyerek. Kapı açıktı ve Sarene içerideki askılarda sıra sıra giysilerin asılı olduğunu görebiliyordu. Birden kendi üstündekilerin farkına vararak utançla doldu. Daha şimdiden beyaz kefeni çamur ve pislik içindeydi.</p>

  <p class="calibre16">“Gel, hayatım,” dedi Maare onu ikinci binaya doğru yönlendirerek. “Ne yapabileceğimize bir bakalım.”</p>

  <p class="calibre16">Anaç kadın eninde sonunda Sarene’ye nispeten uyan bir giysi buldu. En azından, bacaklannı sadece baldırının yarısına kadar gösteren mavi bir etek ve yanında parlak kırmızı bir bluz buldu. İç çamaşır bile vardı, ama onlar da renkli malzemelerden yapılmıştı. Sarene şikâyet etmedi, her şey üstündeki pislik içindeki kefenden iyiydi.</p>

  <p class="calibre16">Giyindikten sonra Sarene, kendini odanın boy aynasında inceledi. Derisinin yansı hâlâ ten rengindeydi, ama bu sadece kara lekeleri daha dikkat çekici yapıyordu. Zamanla ten renginin solarak diğer Elantrianlar gibi gri hale geleceğini varsaydı.</p>

  <p class="calibre16">“Bir dakika, ayna nereden geldi?" diye sordu tereddütle.</p>

  <p class="calibre16">“Bu bir ayna değil, hayatım,” diye bilgilendirdi Maare, çorap ve ayakkabıları kurcalarken. “Bu etrafı ince çelik plakalarla sarılmış düz bir taş blok, sanırım bir masanın parçasıydı.”</p>

  <p class="calibre16">Yakından baktığında Sarene çelik plakaların birbiri üstüne geldiği yerlerdeki izleri görebiliyordu. Her şey göz önüne alındığında, bir ayna olarak gayet güzel işe yarıyordu. Taş blok son derece düzgün olmalıydı.</p>

  <p class="calibre16">“Ama nereden...” derken Sarene durdu. Bu kadar ince çelik plakaları nereden bulmuş olduklannı gayet iyi biliyordu. Bunları rüşvetinin bir parçası olarak, birkaç metal plaka istemiş olan Ruh’u alt etmekte olduğunu düşünerek Sarene kendisi göndermişti.</p>

  <p class="calibre16">Maare bir an için kayboldu, sonra Sarene için çorap ve ayakkabılarla döndü. İkisi de ne gömleği, ne de eteğiyle aynı renktelerdi. “İşte burada,” dedi kadın. “Bunları gidip erkeklerden aşırmak zorunda kaldım.”</p>

  <p class="calibre16">Sarene eşyaları alırken kızardığını hissetti.</p>

  <p class="calibre16">“Aldırma, hayatım,” dedi Maare kahkaha atarak. “Ayaklarının büyük olması çok mantıklı. Domi biliyor ya, tüm bu boyu kaldırabilmek için aşağıda fazladan desteğe ihtiyacın var. Hah, işte bu da son şey.”</p>

  <p class="calibre16">Kadın uzun, eşarp gibi turuncu bir kumaş parçası uzattı. "Başın için,” dedi Maare, kendi kafasına sarılmış olan benzer bir kumaşa işaret ederek. “Saçı unutmamıza yardımcı oluyor."</p>

  <p class="calibre16">Sarene eşarbı kabul edip kafasının etrafına bağlarken minnetle başını salladı. Ruh, kırmızı bir pantolon ve sarı bir gömlek giymiş olarak dışarıda onu bekliyordu.</p>

  <p class="calibre16">O yaklaşırken gülümsedi.</p>

  <p class="calibre16">“Çılgın bir gökkuşağı gibi hissediyorum," diye itiraf etti Sarene, başını eğerek üstündeki renk cümbüşüne bakarken.</p>

  <p class="calibre16">Ruh güldü ve elini uzatarak onu şehrin derinliklerine doğru götürmeye devam etti. Bilinçsiz olarak, Sarene kendi ile onun boyunu birbiriyle kıyaslarken buldu. <span class="calibre18">Benim için yeterince uzun,</span> diye düşündü neredeyse dikkat bile etmeksizin, <span class="calibre18">kıl payı oba bile.</span> Sonra ne yapmakta olduğunu fark ederek gözlerini devirdi. Tüm dünyası başına yıkılmaktaydı ve onun tüm yapabildiği, yanında yürümekte olan adamı kesmekti.</p>

  <p class="calibre16">“...hepimizin bahardaki seka kuşlan gibi göründüğümüz fikrine alışman gerekecek,” diyordu. "Renkler, onları bir süre giydikten sonra seni o kadar da rahatsız etmiyor. Aslını istersen, eski Elantris’in sıkıcı monotonluğundan sonra, onları oldukça canlandırıcı buluyorum.”</p>

  <p class="calibre16">Yürürlerken Ruh ona Yeni Elantris’i anlattı. Fazla büyük değildi, belki toplamda elli bina, ancak sıkı yapısı Yeni Elantris’in daha kalabalık gibi durmasını sağlıyordu. Her ne kadar kasabada fazla insan olmasa da, en fazla beş veya altı yüz kişi, Sarene’nin etrafında her zaman hareket varmış gibiydi. Erkekler duvarlar veya çatılar üstünde çalışıyor, kadınlar dikiş dikiyor veya temizlik yapıyordu. Hatta sokaklarda koşturan çocuklar bile vardı. Shaod’un yetişkinlerin yanında çocuklan da alabileceği Sarene’nin hiç akima gelmemişti.</p>

  <p class="calibre16">Geçerlerken herkes Ruh’a hoş karşılayan gülümsemelerle seslenerek selam veriyordu. Seslerinde gerçek kabul vardı, Sarene’nin bir lidere nadiren verildiğini gördüğü sevgiyle dolu bir saygı düzeyini ortaya koyuyordu. Genel olarak çok sevilen babasının bile muhalifleri vardı. Elbette bu, bu kadar küçük bir nüfusla daha kolaydı; ama Sarene yine de etkilenmişti.</p>

  <p class="calibre16">Bir noktada, taş bir blok üstünde oturan, yaşı belirsiz bir adamın yanından geçtiler; Elantris’te yüzlerden yaş belirlemek zordu. Kısaydı ve geniş bir göbeği vardı ve onları selamlamadı. Ancak dikkatsizliği bir kabalık işareti değildi, sadece elindeki küçük bir nesneye odaklanmıştı. Birkaç çocuk adamın etrafında dikilmiş, kamburunu çıkarmış olarak çalışmasını hevesle izliyorlardı. Sarene ve Ruh geçerlerken, adam nesneyi çocuklardan birine uzattı: Bu harika işlenmiş taştan bir attı. Kız neşeyle el çırptı ve heykelciği coşkulu parmaklarla aldı. Heykeltıraş aşağı uzanıp yerden yeni bir taş seçerken, çocuklar koşturarak uzaklaştı. Adam kısa bir aletle taşı kazımaya başladı. Sarene adamın parmaklarına yakından bakarken, bunun ne olduğunun farkına vardı.</p>

  <p class="calibre16">“Çivilerimden biri!” dedi. “Sana gönderdiğim eğri çivilerden birini kullanıyor."</p>

  <p class="calibre16">“Hımm?” diye sordu Ruh. “Ha, evet. Sana söylemem gerekir, Sarene, o ku-tudakilerle ne yapacağımızı bulmak epey zamanımızı aldı. Demircilik için aletlerimiz olsa bile, hepsini eritmek çok fazla yakıta mal olurdu. O çiviler en kurnaz yorumlamalarından biriydi."</p>

  <p class="calibre16">Sarene’nin yüzü kızardı. Bu insanlar kaynaklardan yoksun bir şehirde hayatta kalma mücadelesi veriyordu ve o onlara eğri çiviler gönderecek kadar aşağılık davranmıştı. "Üzgünüm. Çelikten silah yapmanızdan korkmuştum.”</p>

  <p class="calibre16">“İhtiyatlı olmakta haklıydın,” dedi Ruh. “Ne de olsa, en sonunda sana ihanet ettim."</p>

  <p class="calibre16">"Eminim iyi bir sebebin vardı,” dedi Sarene hızla.</p>

  <p class="calibre16">“Vardı,” dedi Ruh başını sallayarak. “Ama o anda pek bir önemi yoktu, değil mi? Benim hakkımda haklıydın. Ben bir zorbaydım, zorbayım. İnsanların bir kısmını yemekten mahrum ettim, anlaşmamızı bozdum ve bazı iyi adamların ölümüne sebep oldum.”</p>

  <p class="calibre16">Sarene sesi sertleşerek başını salladı. “Sen bir zorba <span class="calibre18">değilsin.</span> Bu toplum bunu kanıtlıyor. İnsanlar seni seviyor ve sevginin olduğu yerde zorbalık olamaz. ”</p>

  <p class="calibre16">İkna olmadığı gözlerinden okunan Ruh, yarım ağızla gülümsedi. Ancak ondan sonra, Sarene’yi okunamayan bir yüz ifadesiyle süzdü. “Eh, o zaman sanırım çilen sırasında geçen zaman tam bir kayıp olmamış. O haftalar boyunca çok önemli bir şeyi kazanmışım.”</p>

  <p class="calibre16">“Kaynaklar mı?” diye sordu Sarene.</p>

  <p class="calibre16">“Onlar da var.”</p>

  <p class="calibre16">Sarene Ruh’la göz göze gelerek durakladı. Sonra tekrar heykeltıraşa baktı. "O kim?”</p>

  <p class="calibre16">“Onun adı Taan,” dedi Ruh. “Gerçi sen onu Aanden ismiyle tanıyor olabilirsin. ”</p>

  <p class="calibre16">“Çete lideri mi?” diye sordu Sarene şaşırarak.</p>

  <p class="calibre16">Ruh başını sallayarak onayladı. “Taan, Shaod onu almadan önce Arelon’daki en başanlı heykeltıraşlardan biriydi. Elantris’e geldikten sonra bir süre için kendini kaybetti. Sonunda kendine geldi ama...”</p>

  <p class="calibre16">Heykeltıraşı işiyle baş başa bıraktılar ve Ruh, Sarene’ye şehrin son birkaç kısmını gösterdi. “Düşmüşler Salonu” olarak adlandırdığı büyük bir binayı geçtiler ve Ruhun sesindeki keder Sarene’yi soru sormaktan alıkoydu. Ancak binanın çatısının üstünde uçuşan birkaç akılsız Shaod’lu Seonu görmüştü.</p>

  <p class="calibre16">Sarene içine ani bir üzüntünün saplandığını hissetti. <span class="calibre18">Ashe de şimdi böyle olmalı,</span> diye düşündü, arada bir Elantris’te etrafta uçuşurken gördüğü deli Seonla-n hatırlayarak. Tüm bildiklerine rağmen, gece boyunca Ashe’nin onu bulacağını ummaya devam etmişti. Görünüşe göre, yeni Elantrianlar şehre sadece günde bir kere atıldığı için, Korathi rahipleri onu beklemesi için bir çeşit hücreye kilitlemiş-lerdi ve Sarene, Ashe'nin gelmesini dileyerek pencerenin yanında beklemişti.</p>

  <p class="calibre16">Boşuna beklemişti. Düğündeki karmaşa da göz önüne alındığında, onu son gördüğü zamanı bile hatırlayamıyordu. Kiliseye girmek istemeyen Ashe, onu beklemek için önden taht odasına gitmişti. Oraya vardığında Ashe’yi odada uçuşurken görmüş müydü? Düğün kalabalığının diğer üyelerinin şoke olmuş sesleri arasında onun da sesini duymuş muydu? Yoksa sadece umudun hatıralarını bulandırmasına izin mi veriyordu?</p>

  <p class="calibre16">Sarene kafasını salladı ve Ruh'un onu Düşmüşler Salonu’ndan uzaklaştırmasına izin verirken içini çekti. Geriye dönüp omzundan yukarıya doğru göz atarak Ashe'nin orada olmasını ummaya devam ediyordu. O hep orada olurdu.</p>

  <p class="calibre16"><span class="calibre11">En azından ölü değil,</span> diye düşündü kederini dağıtmaya çabalayarak. <span class="calibre11">Büyük ihtimalle, şehirde bir yerlerde. Onu bulabilirim... Belki bir şekilde yardım edebilirim.</span></p>

  <p class="calibre16">Yürümeye devam ettiler ve Sarene bilinçli olarak görüntülerin dikkatini dağıtmasına izin verdi, artık daha fazla Ashe’yi düşünmeye katlanamayacaktı. Kısa süre içinde, Ruh onu Sarene’nin yakından baktığında tarla olması gerektiğini fark ettiği birkaç açık alandan geçirdi. Toprakta dikkatle ekilmiş sıralar halinde minik filizler belirmekteydi ve birkaç adam yabani otları ayıklamak için aralarında dolaşıyordu. Havada belirgin bir koku vardı.</p>

  <p class="calibre16">Sarene durakladı. “Balık?"</p>

  <p class="calibre16">“Gübre,” dedi Ruh kıkırdayarak. “Seni alt etmeyi başardığımız tek sefer oydu. Göndermek için en yakındaki çürük balık fıçısını bulacağını bilerek trike istedik.’’</p>

  <p class="calibre16">“Görünüşe göre, beni alt ettiğiniz seferler edemediklerinizden daha fazla," dedi Sarene, taleplere getirdiği kurnaz yorumlarıyla övünerek geçirdiği zamanı utançla hatırlarken. Görünen oydu ki, onun gönderdikleri ne kadar çarpıtılmış olsa da, Yeni Elantrianlar işe yaramaz hediyelerinin hepsi için kullanım alanları bulmuştu.</p>

  <p class="calibre16">“Fazla seçeneğimiz yok, Prenses. Reod öncesi Elantris’ten kalan her şey ya çürük ya da bozuk; taşlar bile ufalanmaya başlıyor. Sen o gönderdiklerinin ne kadar kusurlu olduğunu düşünmüş olursan ol, onlar yine de şehirde kalmış olan her şeyden daha çok işe yaradı.”</p>

  <p class="calibre16">“Hatalıydım,” dedi Sarene suratını asarak.</p>

  <p class="calibre16">“Buna yine başlama,” dedi Ruh. “Eğer kendini sefil hissetmeye başlarsan, seni bir saat Galladon’la bir odaya kilitlerim. O zaman <span class="calibre18">gerçek</span> karamsarlığın ne olduğunu öğrenirsin.”</p>

  <p class="calibre16">“Galladon kim?”</p>

  <p class="calibre16">“Kapılarda bir an için görmüş olduğun iri arkadaş,” diye açıkladı Ruh.</p>

  <p class="calibre16">“Dula mı?” diye sordu Sarene şaşkınlıkla; iri, geniş yüzlü ve ağır Duladen şivesiyle konuşan Elantrianı hatırlamıştı.</p>

  <p class="calibre16">“Evet, o.”</p>

  <p class="calibre16">"Karamsar bir Dula mı?” diye tekrarladı Sarene. “Böyle bir şeyi daha önce hiç duymadım.”</p>

  <p class="calibre16">Ruh tekrar güldü ve onu geniş, görkemli bir binaya götürdü. Sarene’nin güzellik karşısında hayranlıktan nefesi kesildi. Bina narin, spiralli kemerlerle sıralanmıştı ve tabanı soluk beyaz mermerden inşa edilmişti. Duvar rölyefleri Teoras’taki Korathi kilisesindekilerden bile daha incelikliydi.</p>

  <p class="calibre16">“Bu bir kilise,” dedi Sarene, parmaklarını incelikli mermer şekiller üzerinde gezdirirken.</p>

  <p class="calibre16">"Evet, öyle. Sen nereden anladın?”</p>

  <p class="calibre16">“Bu sahneler doğrudan, <span class="calibre18">Do-Korath'Un,"</span> dedi azarlayan gözlerle ona bakarak “Birisi kilise okulunda fazla dikkat göstermemiş olmalı.”</p>

  <p class="calibre16">Ruh kendi kendine öksürdü. “Ee..."</p>

  <p class="calibre16">"Beni gitmediğine ikna etmeye bile çalışma,” dedi Sarene tekrar oymalara dönerek. “Asil sınıfından olduğun belli. Dindar olmasaydın bile, sırf görüntüyü kurtarmak için kiliseye giderdin.”</p>

  <p class="calibre16">“Leydim son derece akıllı. Ben de, elbette, Domi’nin alçak gönüllü bir kuluyum; ancak vaazlar sırasında arada bir aklımın gezindiğini itiraf edeceğim.”</p>

  <p class="calibre16">“Peki, sen kimdin?” diye sordu Sarene sohbet tonunda, en sonunda birkaç hafta önce Ruh'la ilk kez tanıştığından beri onu rahatsız etmekte olan soruyu sorarak.</p>

  <p class="calibre16">Ruh durakladı. “Ien Çiftliği Lordunun ikinci oğlu. Güney Arelon’daki çok ufak bir mülk.”</p>

  <p class="calibre16">Bu gerçek olabilirdi. Sarene ufak Lordların adlarını ezberleme zahmetine girmemişti; dük, kont ve baronların isimlerinin çetelesini tutmak yeterince zor olmuştu. Bu bir yalan da olabilirdi. Ruh en azından orta seviyede bir politikacı gibi görünüyordu ve ikna edici bir yalanı nasıl söyleyeceğini bilirdi. Her ne idiyse, kesinlikle bazı müthiş liderlik becerileri edinmişti. Bunlar, Sarene’nin Arelon aristokrasisinde çoğunlukla eksik olduğunu gördüğü becerilerdi.</p>

  <p class="calibre16">“Ne kadardır...” diye başladı duvara sırtını dönerek. Sonra nefesi boğazında takılarak dondu.</p>

  <p class="calibre16">Ruh parlıyordu.</p>

  <p class="calibre16">İçinde bir yerlerden hayalet gibi bir ışık büyümekteydi, Ruh’un göğsünün içinde yanan inanılmaz bir çeşit gücün önünde Sarene kemiklerinin silüetini görebiliyordu. Ağzı sessiz bir çığlıkla açıldı, sonra ışık daha da parlarken titreyerek yere yıkıldı.</p>

  <p class="calibre16">Sarene yanına koştu, sonra ise ne yapacağından emin olamadan durdu. Dişlerini sıktı, Ruhu yakalayarak spazmlarla tekrar tekrar soğuk mermer zemine vurmasını engellemek için kafasını kaldırdı. Sonra bir şey hissetti.</p>

  <p class="calibre16">Kollarındaki tüyleri diken diken eden ve vücudu içinden soğuk bir titreme yollayan bir şey. Büyük, mümkün olamayacak kadar geniş bir şey ona bastırdı. Havanın kendisi bile etrafından bükülerek Ruh’un vücudundan kaçınır gibi görünüyordu. Sarene artık onun kemiklerini göremiyordu, çok fazla ışık vardı. Sanki Ruh saf beyazlığın içinde eriyor gibiydi; eğer kollarında ağırlığını hissetmese, gitmiş olduğunu zannederdi. Kasılmaları birden kesildi ve gevşeyerek yığıldı.</p>

  <p class="calibre16">Sonra çığlık attı.</p>

  <p class="calibre16">Tek bir nota, soğuk ve tekdüze, meydan okuyan bir bağırışla ağzından fırladı. Işık neredeyse anında kayboldu ve Sarene kalbi göğsünde deli gibi atarak, kolları endişeden terlerle kaplanmış, hızla ve derin derin nefes alırken kalakaldı.</p>

  <p class="calibre16">Birkaç saniye sonra Ruh kırpıştırarak gözlerini açtı. Anlayış yavaş yavaş geri dönerken solgunca gülümsedi ve kafasını Sarene’nin koluna yaslayarak dinlendirdi. "Gözlerimi açtığımda, bu defa kesin öldüğümü sandım.”</p>

  <p class="calibre16">“Ne oldu?” diye sordu Sarene tedirginlikle. “Gidip yardım getireyim mi?” “Hayır, bu sık rastlanan bir şey haline geldi.”</p>

  <p class="calibre16">“Sık mı?” diye sordu Sarene yavaşça. "...Hepimiz için mi?”</p>

  <p class="calibre16">Ruh güçsüz bir şekilde güldü. “Hayır, sadece bana. Dor un yok etmekte kararlı olduğu kişi benim.”</p>

  <p class="calibre16">"Dor mu?” diye sordu Sarene. “Jesker’in bununla ne ilgisi var?”</p>

  <p class="calibre16">Ruh gülümsedi. “Demek güzel prenses aynı zamanda bir ilahiyat âlimi de?"</p>

  <p class="calibre16">“Güzel prenses pek çok şey biliyor," dedi Sarene hafife alarak. “Ben neden 'Domi'nin alçak gönüllü bir kulunun’ Jesker başruhunun onu yok etmek istediğini düşündüğünü merak ediyorum.”</p>

  <p class="calibre16">Ruh oturmak için hareketlendi ve Sarene de ona yardımcı oldu. "AonDor’la ilgili,” diye açıklama yaptı yorgun bir sesle.</p>

  <p class="calibre16">“AonDor mu? O bir kâfir efsanesi." Demin görmüş olduğu şeyden sonra, sesinde pek inanç yoktu.</p>

  <p class="calibre16">Ruh bir kaşım kaldırdı. “Yani ölmeyen vücutlarla lanetlenmemizde mesele yok, ama eski büyümüzün çalışması mümkün değil, öyle mi? Seni bir Seonla görmemiş miydim?”</p>

  <p class="calibre16">“O başka...” dedi Sarene sesi zayıfça kesilerek. Aklı tekrar Ashe'ye dönmüştü.</p>

  <p class="calibre16">Ancak Ruh hemen tekrar dikkatini çekti. Elini kaldırdı ve havaya çizmeye başladı. Parmağının hareketiyle havada çizgiler belirdi.</p>

  <p class="calibre16">Son on yıldır Korathi öğretileri Elantris büyüsünü önemsiz gibi göstermek için elinden gelenin en iyisini yapmaktaydı, Seonlara rağmen. Seonlar tanıdıktı, sanki Domi tarafından koruma ve huzur için gönderilmiş hayırsever ruhlar gibiydiler. Sarene, Elantris büyüsünün büyük çoğunluğunun bir hile olduğunu öğrenmiş ve inanmıştı.</p>

  <p class="calibre16">Ancak şimdi başka bir olasılıkla karşı karşıya kalmıştı. Belki de hikâyeler doğruydu.</p>

  <p class="calibre16">“Bana da öğret,” diye fısıldadı. “Öğrenmek istiyorum.”</p>

  <p class="calibre16">SARENE’NİN en sonunda kendine ağlama izni vermesi daha geç, gecenin çökmesinden sonraydı. Ruh günün kalan kısmını ona AonDor hakkında bildiği her şeyi açıklayarak geçirmişti. Görünüşe göre, o bu konuda oldukça geniş bir araştırma yapmıştı. Sarene hem arkadaşlığından, hem de kafa dağıtmasını sağladığı için zevk alarak dinlemişti. Onlar farkına varana kadar, kilise pencerelerinin dışında akşam çöküyordu ve Ruh onun kalacağı yeri ayarladı.</p>

  <p class="calibre16">Şimdi soğuktan titreyerek iki büklüm olmuş yatıyordu. Soğuk havaya rağmen, odadaki diğer iki kadın da battaniyeyle uğraşma zahmetine bile girmeden derince uyuyordu. Diğer Elantianlar sıcaklık değişimlerini Sarene kadar fark etmiyor gibi görünüyordu. Ruh vücutlarının bir çeşit durağanlık içinde kısılmış olduğunu, Dor’un onları dönüştürmeyi bitirmesini beklerken çalışmayı bıraktığını iddia etmişti. Yine de, hava Sarene’ye rahatsız edecek kadar soğuk geliyordu.</p>

  <p class="calibre16">Bu kasvetli atmosfer de onun moraline iyi gelmiyordu. Sert taş duvara yaslanmışken bakışları hatırladı. O berbat bakışları. Çoğu diğer Elantrian geceleyin alınmıştı ve keşfedilmeleri sessizce olmuştu. Ancak Sarene tüm aristokrasinin önünde afişe olmuştu. Hem de kendi düğününde.</p>

  <p class="calibre16">Bu rezil bir utançtı. Tek tesellisi, büyük ihtimalle onlardan hiçbirini bir daha asla görmeyecek olması olabilirdi. Bu az da olsa bir rahatlama sağlıyordu; ancak</p>

  <p class="calibre16">aynı bakış açısıyla Sarene büyük olasılıkla asla babası, annesi veya kardeşini de göremeyecekti. Kiin ve ailesi artık onun için yoktu. Böylece, daha önce hiç hissetmemiş olduğu vatan hasreti, bir ömür boyu bastınlmışlığın şiddetiyle üstüne çöktü.</p>

  <p class="calibre16">Bunun yanında, başarısızlığının bilgisi de vardı. Ruh ona dışarıyla ilgili haberleri sormuştu, ancak bu konunun onun için fazla acı verici olduğu ortadaydı. Telrii’nin herhalde şimdiden kral olmuş olduğunu ve bunun da Hrathen’in Arelon’un kalanını kolayca döndüreceği anlamına geldiğini biliyordu.</p>

  <p class="calibre16">Gözyaşları sessizce geldi. Düğün için, Arelon için, Ashe’nin deliliği için ve sevgili Roial’ın hissetmiş olması gereken utanç için ağladı. En kötü olanı ise babasının düşüncesiydi. Bir daha asla onun nazik alaylarındaki sevgiyi hissedememek; asla onun sonsuz, kayıtsız şartsız onaylamasını algılayamamak fikri, kalbini yıldırıcı bir dehşet hissiyle dolduruyordu.</p>

  <p class="calibre16">“Leydim?" diye fısıldadı tok, tereddütlü bir ses. “Bu siz misiniz?”</p>

  <p class="calibre16">Şoke olan Sarene gözyaşlarının arasından baktı. Gaipten sesler mi duyuyordu? Öyle olmalıydı. Ashe’yi duymuş olması...</p>

  <p class="calibre16">“Leydi Sarene?”</p>

  <p class="calibre16"><span class="calibre18">Bu Ashe’nin sesiydi.</span></p>

  <p class="calibre16">Sonra onu gördü, Aon’u neredeyse görünmez olacak kadar solgun bir şekilde, pencerenin hemen dışında asılı duruyordu. “Ashe?” diye sordu tereddütlü bir hayretle.</p>

  <p class="calibre16">“Ah, Kutsal Domi!” diye heyecanlandı Aon hızla yaklaşarak.</p>

  <p class="calibre16">“Ashe!” dedi şaşkınlıkla donakalmış Sarene, gözlerini titreyen bir elle silerek. “Sen asla Tanrı’nın adını anmazdın!”</p>

  <p class="calibre16">“Eğer beni size O getirdiyse, o zaman ilk Seonunu döndürdü demektir,” dedi Ashe heyecanla yanıp sönerek.</p>

  <p class="calibre16">Sarene kendini uzanıp ışık topuna sarılmaya çalışmaktan zor alıkoyuyordu. “Ashe, sen konuşuyorsun! Senin konuşamaman gerekir, senin de...”</p>

  <p class="calibre16">“...deli olmam gerekir,” dedi Ashe. “Evet, leydim, biliyorum. Ama yine de eskiden olduğumdan hiç farklı hissetmiyorum.”</p>

  <p class="calibre16">“Bir mucize," dedi Sarene.</p>

  <p class="calibre16">“Başka hiçbir şey değilse bile, hayrete değer bir şey,” dedi Seon. “Belki de Shu-Korath'a nasıl dönebileceğime bir <span class="calibre18">bakmalıyım.”</span></p>

  <p class="calibre16">Sarene güldü. “Seinalan bunu duymayı bile reddeder. Elbette, onun onaylamaması bizi daha önce hiç durdurmadı, değil mi?”</p>

  <p class="calibre16">“Hiçbir zaman, leydim."</p>

  <p class="calibre16">Sarene sadece Ashe’nin tanıdık sesini duymanın tadını çıkarmaktan memnun olarak duvara yaslanıp dinlendi.</p>

  <p class="calibre16">“Sizi bulduğum için ne kadar rahatlamış olduğumu hiç bilemezsiniz, leydim. İki gündür arıyorum. Başınıza korkunç bir şey gelmiş olduğundan korkmaya başlamıştım.”</p>

  <p class="calibre16">“Geldi, Ashe,” dedi Sarene. Gerçi bunu söylerken gülümsemişti.</p>

  <p class="calibre16">“Daha da korkunç bir şey demek istedim, leydim," dedi Seon. "Bu yerin yaratabildiği canavarlık çeşitlerini gördüm."</p>

  <p class="calibre16">“Burası değişmiş, Ashe,” dedi Sarene. “Nasıl başardığını ben de tam bilmiyorum, ama Ruh, Elantris'e düzen getirmiş."</p>

  <p class="calibre16">“Her ne yaptıysa, eğer bu sizi güvende tutuyorsa, bunun için ona şükürler olsun.”</p>

  <p class="calibre16">Birden bir şey Sarene'nin dikkatini çekti. Eğer Ashe hayattaysa... Sarene’nin dış dünyayla bir bağı vardı. Kiin ve diğerlerinden tamamıyla soyutlanmış değildi.</p>

  <p class="calibre16">“Diğer herkesin nasıl olduğunu biliyor musun?” diye sordu.</p>

  <p class="calibre16">“Hayır, leydim. Düğün dağıldıktan sonra, bir saati patriğin sizi serbest bıraktırmasını talep ederek harcadım. Sizin düşmüş olmanızdan dolayı üzülmüş olduğunu sanmıyorum. Ondan sonra, sizi kaybetmiş olduğumu fark ettim. Elantris kapılarına gittim; ama görünüşe göre, içeri atılmanızı görmek için çok geç kalmıştım. Ancak muhafızlara sizin nereye gittiğinizi sorduğumda, bana herhangi bir şey söylemeyi reddettiler. Elantrian olanlar hakkında konuşmanın yasak olduğunu söylediler ve onlara sizin Seonunuz olduğumu söylediğim zaman, daha da rahatsız olarak benimle konuşmayı kestiler. Bilgi olmaksızın şehrin içine girmek zorunda kaldım. O zamandan beri sizi arıyorum.”</p>

  <p class="calibre16">Sarene, temelde putperestliğin bir yaratımı olan ağırbaşlı Seonun Korathi dininin başıyla tartışmasını hayal ederek gülümsedi. "Şehre atılışımı görmek için çok geç kalmadın, Ashe. Çok <span class="calibre18">erken</span> gelmişsin. Görünüşe göre insanları sadece günün belli bir saatinden önce içeri atıyorlar ve düğün oldukça geç bir saatte oldu. Geceyi kilisede geçirdim ve beni bu öğleden sonra Elantris'e getirdiler.”</p>

  <p class="calibre16">“Ah,” dedi Seon anlayışla havada aşağı yukarı hareket ederek.</p>

  <p class="calibre16">“Gelecekte beni büyük olasılıkla burada, şehrin temiz kısmında bulabilirsin.”</p>

  <p class="calibre16">“Burası ilginç bir yer,” dedi Ashe. "Daha önce buraya hiç gelmemiştim. Dışarıdan iyi gizlenmiş. Neden bu bölge diğerlerinden farklı?”</p>

  <p class="calibre16">“Göreceksin,” dedi Sarene. “Yarın geri gel.”</p>

  <p class="calibre16">“Geri gelmek mi, leydim?” dedi Ashe alınarak. "Sizden ayrılmaya niyetim yok.”</p>

  <p class="calibre16">“Sadece kısa bir süre için, dostum," dedi Sarene. “Kae’den haberlere ihtiyacım var ve senin de diğerlerine benim iyi olduğumu söylemen gerek.”</p>

  <p class="calibre16">“Evet, leydim.”</p>

  <p class="calibre16">Sarene bir an durakladı. Ruh dışarıdaki kimsenin Yeni Elantris’ten haberinin olmaması için çok büyük çabalar harcamıştı ve Ashe’nin konuşacağı kişilere güveniyor olsa da, Sarene onun sırrına bu kadar düşüncesizce ihanet edemezdi. “Onlara beni bulduğunu söyle, ama burada gördüğün herhangi bir şeyden bahsetme.</p>

  <p class="calibre16">"Evet, leydim,” dedi Ashe, kafasının karıştığını belli ederek. “Bir saniye, leydim Babanız sizinle konuşmak istiyor." Seon ışığı damla damla eriyerek Eventeo'nun geniş, oval kafasına dönüşürken yanıp sönmeye başladı.</p>

  <p class="calibre16">“’Ene?" diye sordu Eventeo endişeden kendinden geçmiş olarak</p>

  <p class="calibre16">“Buradayım, baba.”</p>

  <p class="calibre16">“Oh, Domi’ye şükürler olsun!” dedi. "Sarene, sağ sağlim misin?”</p>

  <p class="calibre16">“Ben iyiyim, baba," diye onu temin etti, gücü geri dönen Sarene. Birden Eventeo’nun sesini duyma umudu olduğu sürece, her yere gidebilir ve her şeyi yapabilir olduğunu anlamıştı.</p>

  <p class="calibre16">“O Seinalan’a lanet olsun! Seni serbest bıraktırmayı denemedi bile. Eğer bu kadar dindar olmasaydım, ikinci bir kere düşünmeden onun başını vurdururdum.” “Adil olmalıyız, baba,” dedi Sarene. “Eğer bir köylünün kızı Elantris’e sürgün edilebiliyorsa, bir kralın kızı bundan muaf tutulamamalı.”</p>

  <p class="calibre16">“Eğer bendeki raporlar doğruysa, hiç kimsenin o çukura atılmaması gerekir.” “Düşündüğün kadar kötü değil, baba,” dedi Sarene. “Açıklayamam, ama işler beklendiğinden daha umut verici.”</p>

  <p class="calibre16">“Umutlu veya değil, seni oradan çıkarıyorum.”</p>

  <p class="calibre16">“Baba, hayır!” dedi Sarene. “Eğer Arelon’a asker gönderirsen, sadece kalan tek müttefikimizi gücendirmez, Teod’u da savunmasız bırakırsın.”</p>

  <p class="calibre16">“Eğer casusumun tahminleri doğruysa daha uzun süre müttefikimiz olmayacak,” dedi Eventeo. “Dük Telrii gücünü toparlamak için birkaç gün geçmesini bekliyor, ama herkes tahtı yakında onun alacağını biliyor. Ve Telrii ile o Gyorn Hrathen de çok sıkı fıkılar. Denedin ’Ene, ama Arelon gitti. Gelip seni alacağım, gerçekten de o kadar çok adama ihtiyacım olmayacak ve sonra da geri çekilip işgal için hazırlanacağım. Wyrn kaç adam gönderirse göndersin, asla donanmamızı aşamazlar. Teod denizlerdeki en iyi gemilere sahibiz.”</p>

  <p class="calibre16">“Baba, sen Arelon’dan umudu kesmiş olabilirsin, ama ben bunu yapamam.” “Sarene, yine başlama,” dedi Eventeo uyararak. “Sen benim olduğumdan daha fazla Arel...”</p>

  <p class="calibre16">“Bu konuda ciddiyim, baba,” dedi Sarene ısrarla. “Arelon’u terk etmeyeceğim.”</p>

  <p class="calibre16">“İdos Domi, Sarene, bu delilik! Ben senin baban ve kralınım. Seni geri getireceğim; sen gelmeyi istesen de, istemesen de.”</p>

  <p class="calibre16">Sarene kendini sakinleştirdi, zorlamak asla Eventeo’da işe yaramazdı. “Baba, sen bana cesur olmayı öğrettin,” dedi Sarene, sesinden sevgi ve saygının duyulmasına izin vererek. “Beni sıradan olandan daha güçlü bir şey yaptın. Bazı zamanlarda seni lanetledim, ama çoğunlukla cesaretlendirmen için şükran duydum. Bana kendim olma özgürlüğünü tanıdın. Benim seçme şansımı elimden alarak şimdi bunu inkâr mı edeceksin?”</p>

  <p class="calibre16">Babasının beyaz kafası karanlık odada sessizce asılı durdu.</p>

  <p class="calibre16">"Gitmeme izin verene kadar derslerin tamamlanmış olmayacak, baba,” dedi Sarene sessizce. “Eğer gerçekten de bana aşıladığın ideallere inanıyorsan, o zaman benim bu seçimi yapmama izin vereceksin.”</p>

  <p class="calibre16">En sonunda babası konuştu. “Onları bu kadar çok mu seviyorsun, ’Ene?” “Onlar benim halkım oldular, baba.”</p>

  <p class="calibre16">“İki aydan az oldu.”</p>

  <p class="calibre16">“Sevgi zamandan bağımsızdır, baba. Arelon’da kalmalıyım. Eğer düşecekse, ben de onunla beraber düşmeliyim. Ama düşeceğini sanmıyorum, Telrii’yi durdurmak için bir yol olmak zorunda.”</p>

  <p class="calibre16">“Ama sen o şehirde kısılıp kaldın, Sarene," dedi babası. “Oradan ne yapabilirsin?"</p>

  <p class="calibre16">“Ashe bir haberci olarak hareket edebilir. Artık daha fazla onlara önderlik edemem, ama hâlâ yardımcı olabilirim. Olamasam bile, yine de kalmalıyım.”</p>

  <p class="calibre16">“Anlıyorum,” dedi babası en sonunda derince içini çekerek. "Hayatın sana ait, Sarene. Ben her zaman buna inandım, arada bir unutmuş olsam bile.”</p>

  <p class="calibre16">"Beni seviyorsun, baba. Sevdiğimiz şeyleri koruruz.”</p>

  <p class="calibre16">“Evet, öyle,” dedi Eventeo. “Bunu asla unutma, kızım.”</p>

  <p class="calibre16">Sarene gülümsedi. “Asla unutmadım.”</p>

  <p class="calibre16">“Ashe,” diye emretti Eventeo, Seonun bilincini de konuşmaya çağırarak.</p>

  <p class="calibre16">“Evet, kralım,” dedi Ashe, tok sesi hürmetkâr ve saygılıydı.</p>

  <p class="calibre16">“Ona göz kulak olacak ve koruyacaksın. Eğer yaralanırsa, beni arayacaksın.” “Her zaman yaptığım ve her zaman da yapacağım gibi, kralım,” diye cevap verdi Ashe.</p>

  <p class="calibre16">“Sarene, ben her hâlükarda donanmayı savunma konumuna getireceğim. Arkadaşlarına, Teo sularına yaklaşan her geminin soru sorulmaksızın batırılacağını haber ver. Tüm dünya bize karşı döndü ve ben halkımın güvenliğini riske atamam.” “Onları uyarırım, baba,” diye söz verdi Sarene.</p>

  <p class="calibre16">“O zaman iyi geceler, ’Ene ve Domi seni kutsasın.”</p>
</body>
</html>
