<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15"><span class="calibre25">ÜÇÜNÇÜ KISIM</span></h1>

  <h3 class="calibre8"><span class="calibre25">ELANTRİS'İN&nbsp;</span></h3>

  <h3 class="calibre8"><span class="calibre25">RUHU</span></h3>

  <h1 class="calibre15"><span class="calibre25">55. BÖLÜM</span><br class="calibre7" /></h1>

  <p class="calibre16">ELANTRİS’E dışarıdan bakmak doğal değilmiş gibi geliyordu. Raoden şehrin içine aitti. Sanki kendi vücudunun dışında duruyor, başka birinin görüş açısından kendine bakıyor gibiydi. O Elantris’ten, ruhunun vücudundan ayrı kalabileceğinden daha fazla ayrı kalamazdı.</p>

  <p class="calibre16">Öğlen güneşi altında, Sarene’yle birlikte Kiin’in kale gibi evinin terasında duruyorlardı. On yıl öncenin katliamlarının ardından hem basiret, hem de sağlıklı bir paranoya gösteren tüccar, köşkünü evden çok bir kale gibi inşa etmişti. Düz taş duvarları ve dar pencereleri olan kare şeklinde kompakt bir binaydı ve hatta bir tepenin üstüne inşa edilmişti. Terasın kenarlarından ilerleyen taştan desenler vardı ve tıpkı bir şehir duvarının üstündeki mazgallar gibiydiler. Şehri izlerlerken Raoden, kolları beline dolanmış olarak ona sıkıca sarılmış Sarene'vle birlikte şu anda o taşlardan birine dayanmaktaydı.</p>

  <p class="calibre16">Önceki gece Roial’ın ölümünden kısa süre sonra Kiin kapılarını sürgülemiş ve onları bir yıl dayanacak kadar depolanmış erzakı olduğuna dair bilgilendirmişti. Her ne kadar Raoden kapıların kararlı bir saldırıya uzun süre dayanacağından şüphe duysa da, Kiin’in uyandırdığı güvenlik duygusunu hoş karşılıyordu. Raoden’in belirmesine Telrii’nin ne tepki vereceği hiç belli olmazdı. Ancak en olası durum, tüm numaralardan vazgeçip Fjor yardımı istemesiydi. Elantris Muhafızları Raoden’e saldırmakta tereddüt etmiş olabilirlerdi, ama Fjor askerlerinin böyle bir çekincesi olmazdı.</p>

  <p class="calibre16">"Farkına varmış olmam gerekirdi," diye mırıldandı Sarene, Raoden’in yanından.</p>

  <p class="calibre16">“Hmm?” diye sordu Raoden kaşlarını kaldırarak. Daora’nın elbiselerinden birini giyiyordu ve elbette ki onun için fazla kısaydı. Tabii Raoden görünmekte olan bacak miktarından hoşnuttu. Onu olduğundan daha genç gösteren kısa sarı peruğunu takıyordu, olgun bir kadın yerine okullu bir kız gibiydi. <span class="calibre18">Eh,</span> diye tekrar düzeltti Raoden içinden, <span class="calibre18">yaklaşık 1.80 boyunda okullu bir kız.</span></p>

  <p class="calibre16">Sarene başını kaldırarak gözlerine baktı. "İkiyle ikiyi toplayamadığıma inanamıyorum. Senin, yani Raoden’in, kaybolmasıyla ilgili şüphelerim bile vardı. Kralın seni öldürttüğünü veya en azından sürgüne gönderdiğini varsaymıştım.”</p>

  <p class="calibre16">“Bunu yapmayı kesinlikle isterdi,” dedi Raoden. "Pek çok kere beni uzaklara göndermeye çalıştı, ama çoğunlukla bir şekilde paçayı kurtarmayı başardım.”</p>

  <p class="calibre16">“O kadar <span class="calibre18">belliydi</span> ki!’’ dedi Sarene, huysuzca başını omzuna düşürdü. "Utanç, örtbas edilmesi... her şey yerli yerine oturuyor.”</p>

  <p class="calibre16">“Bulmaca çözüldükten sonra ipuçlarını görmek kolaydır, Sarene,” dedi Raoden. “Kimsenin benim kayboluşumun Elantris’le bağlantısını kurmamış olduğuna şaşırmadım, bu bir Arel’in varsayacağı bir şey değil. İnsanlar Elantris hakkında konuşmaz ve kesinlikle de onu sevdikleriyle ilişkilendirmek istemez. Beni Shaod’un aldığını bilmektense öldüğüme inanmayı tercih ederler.”</p>

  <p class="calibre16">“Ama ben Arel değilim,’’ dedi Sarene. “Benim böyle önyargılarım yok.” “Onlarla yaşadın,” dedi Raoden. "Onların eğilimlerinden etkilenmemiş olman mümkün değil. Hem sen Elantris’in yakınında da yaşamadın, Shaod’un nasıl işlediğini bilmiyordun.”</p>

  <p class="calibre16">Sarene kendi kendine burnundan soludu. “Sen de benim cehalet içinde yaşamama izin verdin. Bir de kocam olacaksın...”</p>

  <p class="calibre16">“Sana bir ipucu verdim," diye itiraz etti.</p>

  <p class="calibre16">“Evet, kendini göstermeden beş dakika önce.”</p>

  <p class="calibre16">Raoden hafifçe gülerek ona daha sıkı sarıldı. Bütün olanlara rağmen, Elantris’i terk etme kararını verdiği için memnundu. Sarene’yle geçirdiği bu kısa zaman buna değerdi.</p>

  <p class="calibre16">Birkaç saniye sonra bir şeyin farkına vardı. “Aslında değilim, biliyor musun?" “Ne değilsin?”</p>

  <p class="calibre16">“Kocan. En azından, ilişki tartışmaya açık. Evlilik sözleşmesi, düğünden önce ikimizden biri ölürse bağlayıcılık kazanacağını söylüyordu. Ben ölmedim; Elantris’e atıldım. Her ne kadar ikisi de temelde aynı şey olsa bile, sözleşmenin terimleri oldukça kesindi.”</p>

  <p class="calibre16">Sarene endişeyle başını kaldırdı.</p>

  <p class="calibre16">Raoden sessizce güldü. “Sıyrılmaya çalışmıyorum, Sarene,” dedi. “Sadece, insanların aklı rahat etsin diye bunu resmiyete dökmemiz gerektiğini söylüyorum."</p>

  <p class="calibre16">Sarene bir an düşündükten sonra başını hızla sallayarak onayladı. "Kesinlikle. Son iki ayda iki kere nişanlandım ve hiç düğünüm olmadı. Her kız iyi bir düğünü hak eder.”</p>

  <p class="calibre16">“Kraliçelere yaraşır bir düğün,” diye onayladı Raoden.</p>

  <p class="calibre16">Sarene tekrar Kae’ye bakarken içini çekti. Şehir soğuk ve cansız, neredeyse boş gibi görünüyordu. Politik belirsizlik Arelon’un ekonomisini, Iadon’un iktidarının ruhunu yok etmesi kadar kesin bir şekilde yok ediyordu. Yoğun bir ticaretin gerçekleşiyor olması gereken yerlerde sadece birkaç cesur kişi sokaklardan tedirgince geçiyordu. Tek istisna Arel Pazarının çadırlarının bulunduğu büyük şehir meydanıydı. Her ne kadar tüccarların bazıları zararın neresinden dönerlerse kâr olacağına karar vererek satabildikleri™ satmak için Teod'a geçmiş olsalar da, şaşırtıcı bir miktarı geride kalmıştı. Bu kadar çok sayıda tüccarı satın almak istemediği belli olan bir halka mallarını satmaya çalışarak geride kalmaları için ne ikna etmiş olabilirdi?</p>

  <p class="calibre16">Bunun dışında tek hareketlilik işareti görülen yer saraydı. Elantris Şehir Muhafızları, tüm sabah boyunca endişeli böcekler gibi bölgede koşturup durmuşlardı. Sarene incelemesi için Seonunu göndermişti, ama o daha dönmemişti.</p>

  <p class="calibre16">“O çok iyi bir adamdı,’’ dedi Sarene yavaşça.</p>

  <p class="calibre16">“Roial mı? diye sordu Raoden. “Evet, öyleydi. Dük, babam bunu hak etmediğini kanıtladığında ihtiyaç duyduğum rol modeliydi.’’</p>

  <p class="calibre16">Sarene hafifçe kıkırdadı. “Kiin beni Roial’la ilk tanıştırdığında, dükün bize Arelon’u sevdiği için mi, yoksa sadece canı sıkıldığı için mi vardım ettiğinden emin olmadığını söylemişti.”</p>

  <p class="calibre16">“Pek çok kişi Roial'ın kurnazlığını, hilekârlığın işareti olarak kabul ederdi." dedi Raoden. “Yanılıyorlardı; Roial akıllıydı ve entrikadan hoşlanırdı, ama o bir vatanseverdi. O bana, tüm tökezlemelerine rağmen, Arelon’a inanmayı öğretti.’'</p>

  <p class="calibre16">“Sanki kurnaz yaşlı bir büyükbaba gibiydi," dedi Sarene. “Ve neredeyse koc am olacaktı.”</p>

  <p class="calibre16">“Ben buna hâlâ inanamıyorum,” dedi Raoden. “Roial'ı severdim, ama onun evlendiğini düşünmek? Hem de seninle?"</p>

  <p class="calibre16">Sarene güldü. “Buna bizim de inanmış olduğumuzu sanmıyorum. Elbette, bu gerçekten yapmayacak olduğumuz anlamına gelmiyor.”</p>

  <p class="calibre16">Raoden, Sarene’nin omzunu okşayarak içini çekti. "Eğer Arelon’u nasıl da becerikli ellere emanet ediyor olduğumu bilsem, bu beni epey bir endişeden kurtarırdı.”</p>

  <p class="calibre16">“Ya Yeni Elantris?” diye sordu Sarene. “Ona Karata mı göz kulak oluyor?”</p>

  <p class="calibre16">“Yeni Elantris, fazla sorun olmadan kendi kendine göz kulak olabiliyor,” dedi Raoden. “Ama bu sabah Galladon’u insanlara AonDor öğretmeye başlaması talimatıyla geri gönderdim. Eğer burada başarısız olursak, Elantris’i kendini savunamaz halde bırakmak istemiyorum.”</p>

  <p class="calibre16">“Büyük ihtimalle fazla zaman kalmadı.”</p>

  <p class="calibre16">“Bir iki Aon öğrendiklerinden emin olmaya yetecek kadar zamanımız var.” dedi Raoden. “Güçlerinin sırrını bilmeyi hak ediyorlar."</p>

  <p class="calibre16">Sarene gülümsedi. “Cevabı bulacağını hep biliyordum. Domi seninki gibi bir kararlılığın boşa gitmesine izin vermez."</p>

  <p class="calibre16">Raoden gülümsedi. Önceki gece Sarene gerçekten de işe yaradıklarını kanıtlaması için ona birkaç düzine Aon çizdirmişti. Elbette, Roial’ı kurtarmak için yeterli olmamışlardı.</p>

  <p class="calibre16">Raoden’in göğsünde suçluluk duygusuyla yanan bir kaya vardı. Eğer ııvgun belirteçleri biliyor olsaydı, belki de Roial’ı kurtarmış olabilirdi. Bir karın yarasının bir insanı öldürmesi uzun sürerdi; Raoden her organı ayrı ayrı iyileştirebilir, ondan sonra da deriyi tamir edebilirdi. Bunun yerine sadece Roial'ın tüm vücuduna etki</p>

  <p class="calibre16">eden genel bir Aon çizebilmişti. Aon’un zaten zayıf olan gücü geniş hedefle o kadar seyrelmişti ki hiçbir işe varamamıştı.</p>

  <p class="calibre16">Raoden belirteçleri ezberleyerek gece geç saatlere kadar oturmuştu. AonDor şifası karmaşık, zor bir sanattı; ama o kendi beceriksizliği yüzünden başkalarının da ölmeyeceğinden emin olmakta kararltydı. Ezberlemesi aylar alacaktı, ama Raoden her organ, kas ve kemik için olan belirteçleri öğrenecekti.</p>

  <p class="calibre16">Sarene şehri incelemeye devam etti. Raoden’in belindeki güçlü kavrayışını koruyordu; Sarene yüksekliklerden hoşlanmıyordu, özellikle de tutunacak bir şeyi olmadığı zaman. Onun kafasının üstünden bakarken birden Raoden'in aklına gecenin çalışmalarından biri geldi.</p>

  <p class="calibre16">Uzanarak peruğunu çekti. Yapıştırıcı tutarken biraz direnç gösterdi, ama sonra altındaki kel kafayı ortaya çıkararak düştü. Sarene sıkıntılı, sorgulayıcı gözlerle döndü; ama Raoden çizmeye başlamıştı bile.</p>

  <p class="calibre16">Karmaşık bir Aon değildi; sadece bir hedefle, o hedefin nasıl ve ne kadar süre etkileneceğini belirlemesini gerektiriyordu. Raoden bitirdiğinde Sarene’nin saçı uzamaya başladı. Saçları, uyuşuk bir şekilde, kafasından sanki yavaşça dışarıya verilen bir nefes gibi çıkarak, uzadı. Ancak birkaç dakika içinde bitmişti, Sarene’nin uzun altın rengi saçları bir kez daha sırtının ortasına kadar iniyordu.</p>

  <p class="calibre16">Sarene inanamayarak parmaklarını saçlarının arasından geçirdi. Sonra gözlerinde yaşlarla Raoden’e baktı. “Teşekkür ederim,” diye fısıldadı ona sıkıca sarılarak. “Bunun ne anlama geldiğini hiç bilemezsin."</p>

  <p class="calibre16">Bir an sonra geri çekilerek Raoden’e yoğun, berrak gri gözlerle baktı. “Bana kendini göster.”</p>

  <p class="calibre16">“Yüzümü mü?” diye sordu Raoden.</p>

  <p class="calibre16">Sarene başını sallayarak onayladı.</p>

  <p class="calibre16">“Daha önce de gördün,” dedi Raoden tereddütle.</p>

  <p class="calibre16">“Biliyorum, ama buna fazla alışmaya başladım. Gerçek seni görmek istiyorum.”</p>

  <p class="calibre16">Gözlerindeki kararlılık Raoden’i daha fazla tartışmaktan alıkoydu. İçini çekerek, uzanıp işaret parmağıyla iç gömleğinin yakasına dokundu. Onun için hiçbir şey değişmedi, ama illüzyon kaybolurken Sarene’nin katılaştığını hissetti. Birden kendini utanmış hissetti ve aceleyle Aon’u tekrar çizmeye başladı; ama Sarene onu durdurdu.</p>

  <p class="calibre16">“Düşündüğün kadar da korkunç değil, Raoden,” dedi Sarene parmaklarını yüzünde gezdirerek. “Vücutlarınızın cesetler gibi olduğunu söylüyorlar, ama bu doğru değil. Derinin rengi bozulmuş ve biraz kırışmış olabilir, ama hâlâ altında bir beden var.”</p>

  <p class="calibre16">Sarene’nin parmağı yanağındaki kesiği buldu ve hafifçe nefesi kesildi. “Bunu ben yaptım, değil mi?"</p>

  <p class="calibre16">Raoden başını sallayarak onayladı. “Dediğim gibi, o kadar iyi eskrimci olduğuna dair hiçbir fikrim yoktu.”</p>

  <p class="calibre16">Sarene parmağını yara üstünde gezdirdi. “Yarayı bulamamak kafamı çok fena karıştırmıştı. Neden illüzyon yüz ifadeni gösteriyor da bir kesiği göstermiyor?”</p>

  <p class="calibre16">“Bu karmaşık,” dedi Raoden. “Yüzdeki her kası illüzyondaki karşılığıyla bağla-malısın. Ben kendim bunu asla başaramazdım, tüm eşitlikler kitaplarımın birinde/</p>

  <p class="calibre16">"Ama dün gece Kaloo’dan Raoden’e dönüşürken illüzyonu çok hızla değiştirdin.”</p>

  <p class="calibre16">Raoden gülümsedi. “Çünkü üstümde, biri iç gömleğime, öbürü ceketime bağlı olan <span class="calibre18">iki</span> illüzyon vardı. Üsttekini dağıttığım anda alttaki görünür oldu. Ben sadece bana öbürlerinin tanıyabileceği kadar benzediği için bile memnunum. Elbette, kendi yüzümü nasıl yaratacağımı anlatan hiçbir eşitlik yoktu; onu kendi kendime uydurmam gerekti.”</p>

  <p class="calibre16">“İyi bir iş yapmışsın.”</p>

  <p class="calibre16">“Elantrian yüzümden yola çıkarak illüzyona onu baz almasını söyledim.’' Raoden gülümsedi. “Sen ne zaman isterse yüzünü değiştirebilecek bir adama sahip olan şanslı bir kadınsın. Asla sıkılmayacaksın.”</p>

  <p class="calibre16">Sarene homurdandı. “Ben bundan yeterince memnunum. Bu, beni tüm konum ve unvanları terk edilmiş bir Elantrian olduğumu düşündüğüm zaman sevmiş olan yüz.”</p>

  <p class="calibre16">"Buna alışabileceğim mi düşünüyorsun?” diye sordu Raoden.</p>

  <p class="calibre16">“Raoden, ben geçen hafta Roial’la evlenecektim. Tatlı yaşlı bir adamdı, ama o kadar gösterişsizdi ki yanlarında durduğunda kayalar bile daha yakışıklı görünüyordu.”</p>

  <p class="calibre16">Raoden güldü. Her şeye; Telrii’ye, Hrathen’e ve hatta zavallı Roial’ın vefatına rağmen, kalbi sevinçle doluydu.</p>

  <p class="calibre16">“Ne yapıyor bunlar?” dedi Sarene tekrar saraya bakarak.</p>

  <p class="calibre16">Raoden onun baktığı yeri izlemek için döndü, bu Sarene’yi hafifçe öne doğru iten bir hareketti. Sarene, Raoden’in omzuna ölümüne bir kavrayışla kilitlenerek tepki verdi, tırnakları etine gömülmüştü. “Bunu yapma!”</p>

  <p class="calibre16">“Affedersin,” dedi Raoden bir kolunu omzuna dolayarak. “Yüksekten korktuğunu unutmuşum.”</p>

  <p class="calibre16">“Ben yüksekten korkmuyorum,” dedi Sarene hâlâ koluna tutunarak. “Sadece başım dönüyor.”</p>

  <p class="calibre16">"Elbette,” dedi Raoden gözlerini kısarak saraya bakarken. Binanın önündeki bahçede bir şeyler yapmakta olan bir grup askeri zar zor seçebiliyordu. Bir çeşit battaniye veya çarşaf gibi bir şeyler seriyorlardı.</p>

  <p class="calibre16">"Çok uzak,” dedi Sarene. "Ashe nerede?"</p>

  <p class="calibre16">Raoden.uzanarak önlerindeki havaya geniş, dairesel bir şekil olan Aon Nae’vi çizdi. Bitirdiği zaman, Aon Nae’nin dairesinin içindeki hava su gibi dalgalandı ve berraklaştığında şehrin büyütülmüş bir görüntüsünü gösterdi. Avucunu dairenin merkezine yerleştiren Raoden, Aon’u sarayı gösterene kadar çevirdi. Görüntü kendini netleştirdi ve askerleri rütbe işaretlerini okuyabilecekleri kadar detaylı olarak görebildiler.</p>

  <p class="calibre16">“Bu işe yarıyor,” diye belirtti Sarene, Raoden Aon’u birazcık yükseltirken. Askerler gerçekten de çarşaflar seriyorlardı; görünüşe göre, üzerlerimle vücutlar olan</p>

  <p class="calibre16">çarşaflar. Raoden daireyi ceset sırası boyunca ilerletirken bir ürperti hissetti. Sıra nın en sonundaki iki ceset tanıdıktı.</p>

  <p class="calibre16">Görüntü Eondel ve Telrii’nin ölü yüzlerine odaklanırken, Sarene dehşetle ne fesini tuttu.</p>
</body>
</html>
