<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_5"><b class="calibre6"><a class="calibre9" id="bookmark3"></a>7. BÖLÜM</b></h1>

  <p class="calibre16">RAODEN parmağını havaya sapladı. Havadan ışık döküldü. Kolunu hareket ettirdikçe parmağının ucu, sanki bir duvara boyayla yazı yazıyormuş gibi arkasında parlayan beyaz bir iz bırakıyordu; ama ortada ne boya, ne de duvar vardı.</p>

  <p class="calibre16">Dikkatlice davranıyor, parmağının titremesine izin vermeden hareket ediyordu. Soldan sağa yaklaşık bir karış uzunlukta bir çizgi çekti, sonra parmağım hafif bir eğimle aşağı doğru hareket ettirerek düz çizginin köşesinden aşağı inen bir eğri daha çizdi. Sonra parmağını görünmez tuvalden kaldırıp şeklin merkezine bir nokta koydu. Bu iki çizgi ve bir noktadan oluşan üç işaret her Aon’un başlangıç noktasıydı.</p>

  <p class="calibre16">Aynı üç işaretli şekli farklı açılardan çizerek devam etti, sonra da birkaç çapraz çizgi ekledi. Bitirdiğinde oluşan resim bir kum saatine veya üst üste duran ve ortalarından hafifçe daralmakta olan iki kutuya benziyordu. Bu Aon Ashe idi, ‘ışık’ anlamına gelen antik sembol. Aon bir an için canlanırmış gibi yanıp sönerek parladı; ama önce saçtığı parlak ışık soluklaştı, sonra da yavaşça ortadan kayboldu. Aon son nefesini veren bir adam gibi zayıfça titreşerek sönmüştü.</p>

  <p class="calibre16">"Bu işte benim olduğumdan çok daha iyisin, sule,” dedi Galladon. “Ben çoğunlukla bir çizgiyi biraz fazla büyük veya fazla eğimli yapıyorum ve tüm şekil ben daha bitiremeden soluyor.”</p>

  <p class="calibre16">“Böyle olmaması gerekiyor,” diye şikâyet etti Raoden. Galladon ona nasıl Aon çizileceğini göstereli bir gün olmuştu ve o zamandan beri hemen her saniyesini pratik yaparak geçirmişti. Düzgünce bitirebildiği her Aon, aynı şekilde davranıyor, gözle görülür hiçbir etki yaratmadan kayboluyordu. Efsanevi Elantrian büyüsüyle ilk tanışması belirgin bir şekilde onu düş kırıklığına uğratmıştı.</p>

  <p class="calibre16">En şaşırtıcı olan şey çok kolay olmasıydı. Cahilce, Aon büyüsü AonDor un bir çeşit ayin veya ilahi gibi bir şeyler gerektireceğini düşünmüştü. AonDor olmadan geçen on yıl, bir sürü söylentinin ortaya çıkmasına neden olmuştu. Çoğunluğunu</p>

  <p class="calibre16">Derethi rahiplerinin oluşturduğu kişilerin ortaya attığı bir söylentiye göre biiyü bir aldatmacaydı; yine çoğunluğunu Derethi rahiplerinin oluşturduğu diğer bir gruba göre ise, AonDor kötülüğün gücünü çağıran ayinler olduğu için lanetlenmişti, işin doğrusu ise, Derethi rahipleri de dahil olmak üzere hiç kimsenin, AonDor’un aslında ne olduğunu bilmediğiydi. AonDor’u kullanabilen herkes Reod’a yenilmişti.</p>

  <p class="calibre16">Ama Galladon, AonDor’un titremeyen bir el ve geniş bir Aon bilgisi dışında hiçbir şey gerektirmediğini iddia ediyordu. Yalnızca Elantrianlar havaya ışıktan çizgiler çizebildikleri için AonDor’u sadece onlar uygulayabiliyordu ve Elantris dışında yaşayan hiç kimsenin bu işin ne kadar kolay olduğunu anlamasına izin vermemişlerdi. İlahi yoktu; kurbanlar, özel iksirler veya malzemeler de yoktu. Shaod’un aldığı herkes, şekilleri bildikleri sürece, AonDor kullanabilirdi.</p>

  <p class="calibre16">Ancak çalışmıyordu. Aonların bir şeyler veya en azından zayıfça parlayıp kaybolmaktan fazla bir şeyler, yapmaları gerekiyordu. Raoden çocukluğundan kalma Elantris görüntülerini hatırlayabiliyordu; havada uçabilen insanlar, inanılmaz güç gösterileri ve büyülü şekilde iyileştirmeler. Bir defasında bacağını kırmıştı ve babası itiraz etse de, annesi onu iyileştirilmesi için Elantris’e götürmüştü. Parlak saçlı bir şekil, sadece elinin bir hareketiyle Raoden’in kemiklerini tekrar kaynatmıştı. Kadın, tıpkı şimdi onun da yapmakta olduğu gibi bir Aon çizmişti, ama o zaman run<a id="footnote1"></a><sup class="calibre17"><a href="../Text/Section0011.xhtml#bookmark4">1</a></sup> güçlü bir büyü patlaması salmıştı.</p>

  <p class="calibre16">“Bir şeyler yapıyor olmaları gerek,” dedi Raoden tekrar, bu kez yüksek sesle. "Eskiden yaparlardı, sule; ama Reod’dan beri değil. Elantris'ten hayatı ne çal-dıysa, AonDor’un gücünü de yanında götürdü. Şimdi tek yapabildiğimiz havaya cici şekiller çizmek.”</p>

  <p class="calibre16">Raoden kendi Aon’u olan Aon Rao’yu çizerken başıyla onayladı. Beşi de çizgilerle birleştirilen, dört daire ile ortalarında büyük bir kare. Aon’un tepkisi, öncekilerin aynıydı; sanki bir büyü patlamasına hazırlanıyormuş gibi bir güç birikimi oluşturup, sonra da titreyerek ölmüştü.</p>

  <p class="calibre16">“Umut kırıcı. Kolo?”</p>

  <p class="calibre16">“Çok,” diye itiraf etti Raoden, bir sandalye çekip oturarak. Hâlâ Galladon’un küçük yeraltı odasındaydılar. “Dürüst olacağım, Galladon. O ilk Aon’un senin önünde havada parladığını gördüğüm anda, diğer her şey aklımdan çıktı. Pislik, üzüntü ve hatta parmağım bile...’’</p>

  <p class="calibre16">Galladon gülümsedi. "Eğer AonDor çalışsaydı, Reod olsun veya olmasın, Elantrianlar hâlâ Arelon’u yönetiyor olurdu.”</p>

  <p class="calibre16">“Biliyorum. Ben sadece ne olduğunu merak ediyorum. Ne değişti?”</p>

  <p class="calibre16">“Dünya da seninle birlikte merak ediyor, sule,” dedi Galladon omzunu silkerek.</p>

  <p class="calibre16">"Bir bağlantı olmalı," diye yüksek sesle düşündü Raoden. “Elantris’teki değişim, Shaod’un insanları tanrılara değil de ucubelere dönüştürmeye başlaması, AonDor’un etkisizleşmesi...”</p>

  <p class="calibre16">“Bunu ilk fark eden sen değilsin. Kesinlikle ilk değilsin. Ama kimse cevabı bulacakmış gibi görünmüyor. Arelon’un güçltileri Elantris’in §ıı anki halinden fazlasıyla memnun.”</p>

  <p class="calibre16">“Güven bana, onu biliyorum/' dedi Raoden. "Eğer sır bulunacaksa, bunu biz yapmalıyız.” Raoden küçük laboratuara göz gezdirdi. Elantris'in kalanını kaplayan pislikten dikkate değer şekilde arınmış bu temiz odanın, neredeyse rahat bir havası vardı; sanki büyük bir köşkün çalışma veya okuma odası gibiydi.</p>

  <p class="calibre16">“Belki cevap buradadır, Galladon,” dedi Raoden. “Bu kitapların içinde bir yerlerde...”</p>

  <p class="calibre16">“Belki,” dedi Galladon kaçamak bir tavırla.</p>

  <p class="calibre16">“Beni buraya getirmek konusunda neden o kadar isteksizdin?”</p>

  <p class="calibre16">“Çünkü burası özel, sule; eminim bunu sen de görebiliyorsundur. Bu sır yayıldı diyelim, o zaman ben yokken burası yağmalanır korkusuyla dışarı bile çıkamazdım."</p>

  <p class="calibre16">Raoden kalktı ve odayı adımlarken başıyla onayladı. “Peki, o zaman beni neden getirdin?”</p>

  <p class="calibre16">Galladon, sanki kendisi de çok emin değilmiş gibi omuz silkti. Sonunda cevap verdi. “Cevabın bu kitaplarda olabileceğini ilk düşünen sen değilsin. İki kişi birinden daha hızlı okuyabilir diye düşündüm.”</p>

  <p class="calibre16">“İki kat daha hızlı, tahminimce,” diye bir gülümsemeyle onayladı Raoden. “Neden burayı bu kadar karanlık tutuyorsun?”</p>

  <p class="calibre16">“<span class="calibre18">Elantris’teyiz,</span> sule. Yağımız her bittiğinde kalkıp lambacının dükkânına gidemeyiz.”</p>

  <p class="calibre16">“Biliyorum, ama eminim ki yeteri kadar bulabiliriz. Reod’dan önce Elantris’te yağ dükkânları vardı, değil mi?"</p>

  <p class="calibre16">“Ah, sule,” dedi Galladon başını sallayarak. “Hâlâ anlamıyorsun, değil mi? Burası Elantris, tanrıların şehri. Tanrıların lamba ve yağ gibi dünyevi şeylere neden ihtiyacı olsun? Yanındaki duvara bak.”</p>

  <p class="calibre16">Raoden döndü. Yanındaki duvarda asılı duran metal bir plaka vardı. Zamanla paslanmış olsa da, Raoden hâlâ yüzeyine kazınmış şekli seçebiliyordu: Aon Ashe, daha birkaç saniye önce çizmiş olduğu şekil.</p>

  <p class="calibre16">“O plakalar her lambadan daha parlak ve düzgün yanardı, sule,” diye açıkladı Galladon. “Elantrianlar, parmaklarının bir dokunuşuyla onları söndürebilirdi. Elantris’te yağa ihtiyaç yoktu, çok daha güvenilir bir ışık kaynaklan vardı. Avnı nedenle Elantris’te bir ocak, hatta biraz kömür bile bulamazsın. Ayrıca pek fazla kuyu da yoktur, çünkü duvarların içindeki borulardan hapsedilmiş nehirler gibi su akardı. AonDor olmadan bu şehrin içinde zar zor yaşayabilirsin."</p>

  <p class="calibre16">Raoden parmağını plaka üzerinde gezdirerek Aon Ashe’nin çizgilerini hissetti. Feci bir şeyler olmuş olmalıydı, yalnızca on yıl gibi kısa bir sürede unutulmuş bir olay. O kadar korkunç bir şey olmalıydı ki, toprağı yarıp tanrıları devirmişti. Ama AonDor’un nasıl çalıştığı hakkında bir bilgisi olmadan, bunun sebebini havai etmeye bile başlayamazdı. Plakaya sırtını dönüp iki bodur kitaplığı inceledi. Buradaki herhangi bir kitabın AonDor’la doğrudan ilgili açıklamalar içereceğinden şüpheliydi. Ama eğer Elantrianlar tarafından yazıklılarsa, bir ihtimal büyüye dair göndermeler olabilirdi. Dikkatli bir okuyucunun AonDor’un nasıl çalıştığına dair bir kavrayış edinebilmesini sağlayacak göndermeler. Belki.</p>

  <p class="calibre16">Düşünceleri midesinden gelen bir acıyla bölündü. Dış dünyada tecrübe ettiği açlık gibi değildi. Midesi guruldamıyordu. Ama acı oradaydı ve guruldamadan çok daha talepkâr bir şeydi. Şu anda yemek yemeyeli üç gün olmuştu ve açlık iyice ısrarcı hale gelmekteydi. Ancak şimdi, bu ve diğer acıların insanları ona ilk gününde saldıranlar gibi yaratıklara dönüştürmesinin nasıl mümkün olabileceğini anlıyordu.</p>

  <p class="calibre16">“Gel,’’ dedi Galladon’a. “Yapmamız gereken bir şey var.”</p>

  <p class="calibre16">AVLU aynı önceki gün olduğu gibiydi: pislik, inleyen şanssızlar, yüksek ve amansız kapılar. Güneş gökteki yolculuğunun neredeyse dörtte üçünü tamamlamıştı. Yeni kurbanların Elantris’e atılmasının zamanıydı.</p>

  <p class="calibre16">Raoden, bir binanın tepesinde Galladon’un yanında durmuş avluyu inceliyordu. Bakarken, değişik bir şeylerin olduğunun farkına vardı. Duvarın üstünde toplanmış küçük bir kalabalık vardı.</p>

  <p class="calibre16">"O da kim?” diye ilgiyle sordu Raoden, Elantris kapılarının üstündeki duvarda dikilen uzun şekli parmağıyla göstererek. Adamın kollan açıktı ve kan kırmızı pelerini rüzgârda dalgalanıyordu. Sesi bu uzaklığa zar zor ulaşıyordu, ama bağırmakta olduğu belliydi.</p>

  <p class="calibre16">Galladon şaşkınlıkla homurdandı. “Bir Derethi gyomu. Arelon’da bir tane olduğunu bilmiyordum.”</p>

  <p class="calibre16">“Gyorn mu? Başrahip gibi mi?” Raoden, onların çok yükseğindeki şeklin ayrıntılarını görebilmek için gözlerini kıstı.</p>

  <p class="calibre16">“Bir tanesinin bu kadar doğuya gelmesine şaşırdım. Reod’dan önce bile Arelon'dan nefret ederlerdi.”</p>

  <p class="calibre16">"Elantrianlar yüzünden mi?”</p>

  <p class="calibre16">Galladon başını salladı. “Ne iddia ederlerse etsinler; aslında Elantrianlara tapı-nılmasmdan değil ordulan asla o dağlan geçip de size saldıracak bir yol bulamadığı için Derethi’nin ülkenize özel bir nefreti var.”</p>

  <p class="calibre16">“Sence yukanda ne yapıyor olabilir?” diye sordu Raoden.</p>

  <p class="calibre16">“Vaaz veriyor. Bir rahip başka ne yapar ki? Büyük olasılıkla Elantris’i tanrısından gelen bir çeşit hüküm filanla lanetlemeye karar vermiştir. Ben asıl bu kadar uzun beklemelerine şaşırdım.”</p>

  <p class="calibre16">“İnsanlar yıllardır bunu fısıldıyor,” dedi Raoden, “ama kimsenin bunu açıktan açığa söylemeye cesareti yok. Gizlice Elantrianlarm onları denemekte olduğuna ve bir gün eski ihtişamlarıyla dönüp inanmayanlan cezalandıracağına inanıyorlar.”</p>

  <p class="calibre16">“Hâlâ mı?” diye sordu Galladon. “On yıldan sonra böyle inançların kalmayacağını düşünürdüm."</p>

  <p class="calibre16">Raoden başını salladı. “Hâlâ Elantrianlarm dönüşünden korkanlar veya dönmeleri için dua edenler var. Elantris güçlüydü, Galladon. Bir zamanlar buraların ne kadar güzel olduğunu bilemezsin.”</p>

  <p class="calibre16">“Biliyorum, sule,” dedi Galladon. “Ben tüm hayatımı Duladel’de geçirmedim."</p>

  <p class="calibre16">Rahibin sesi bir kreşendo edasıyla yükseldi ve dönüp gözden kaybolmadan önce son bir çığlık daha yolladı. Bu uzaklıktan bile Raoden, gyornun sesindeki nefret ve öfkeyi duyabiliyordu. Galladon haklıydı, adamın sözleri kesinlikle bir kutsama değildi.</p>

  <p class="calibre16">Raoden gözlerini duvardan kapılara kaydırırken başını salladı. “Galladon,” diye sordu, “bugün buraya birinin atılma şansı nedir?”</p>

  <p class="calibre16">Galladon omzunu silkti. “Söylemek zor, sule. Bazen yeni bir Elantrian çıkmadan haftalar geçer, ama bir seferinde içeri beş kadar kişi atıldığını gördüm. Sen iki gün önce geldin, o kadın da dün. Kim bilir, belki Elantris’in üst üste üç gün yeni kurbanları olur. Kolo?”</p>

  <p class="calibre16">Raoden kapıyı beklentiyle izleyerek başıyla onayladı.</p>

  <p class="calibre16">“Sule, ne yapmayı planlıyorsun?” diye sordu Galladon huzursuzlanarak.</p>

  <p class="calibre16">“Beklemeyi planlıyorum.”</p>

  <p class="calibre16">YENİ gelen ince yüzü ve endişeli gözleriyle, yaşlıca bir adamdı. Belki kırklarının sonlarındaydı. Kapı kapanırken Raoden çatıdan aşağı inerek avlunun biraz içerisinde durdu. Galladon yüzünde endişeli bir ifadeyle onu takip etti. Raoden'in aptalca bir şey yapacağını düşündüğü belliydi.</p>

  <p class="calibre16">Haklıydı da.</p>

  <p class="calibre16">Bahtsız yeni gelen sadece asık suratıyla kapıya bakıyordu. Raoden adamın bir adım atarak, kendisi bilmiyor da olsa, onu soyma ayrıcalığına kimin sahip olacağına karar vermesini bekledi. Adam olduğu yerde duruyordu; ince vücudu kefeninin içine sanki saklanmak ister gibi çekilmiş, avluyu endişeli gözlerle inceliyordu. Birkaç dakika bekledikten sonra sonunda ilk kararsız adımını attı: sağa, Raoden’in de seçmiş olduğu tarafa.</p>

  <p class="calibre16">"Gel hadi,” diye ilan etti Raoden, içinde durdukları sokaktan açık adımlarla çıkarak. Galladon inleyerek Dulaca bir şey mırıldandı.</p>

  <p class="calibre16">“Teoren?” diye seslendi Raoden, sık kullanılan bir Aonik isim seçerek.</p>

  <p class="calibre16">Cılız yeni gelen şaşkınlıkla kafasını kaldırdı, sonra kafası karışmış olarak omzundan geriye baktı.</p>

  <p class="calibre16">"Teoren, bu <span class="calibre18">sertsin<sup class="calibre17">1</sup>.”</span> dedi Raoden kolunu adamın omzuna atarak. Sonra alçak sesle devam etti. “Şu anda iki seçeneğin var, arkadaşım. Ya ben sana ne söylersem yaparsın ya da şu ilerideki gölgelerde saklanan adamların seni kovalayıp, yakalayınca da bayıltana kadar dövmelerine izin verirsin.”</p>

  <p class="calibre16">Adam kuruntulu gözlerle gölgeleri incelemek için döndü. Neyse ki, o anda Shaor’un adamları harekete geçmeye karar verdikleri için gölgeli şekilleri aydınlığa çıkmış, vahşi gözlerini açlıkla yeni gelene dikmişlerdi... Yeni gelenin kararını vermek için ihtiyaç duyduğu tek şey buydu.</p>

  <p class="calibre16">"Ne yapacağım?” diye sordu adam titreyen bir sesle.</p>

  <p class="calibre16">“Koş!” diye emretti Raoden ve sonra yan sokaklardan birine doğru koşarak uzaklaşmaya başladı.</p>

  <p class="calibre16">Adama ikinci kez söylenmesine gerek kalmadı; öyle hızlı fırlamıştı ki Raoden adamın ara sokaklardan hirine dalarak kaybolmasından korktu. Galladon da, onun ne yapmakta olduğunu anladığında boğuk bir şaşkınlık çığlığı atmıştı. İri Dulanın ayak uydurmakta sorun yaşamayacağı belliydi; Elantris’te getirdiği zamana rağmen, Galladon un fiziği Raoden’den çok daha iyi durumdaydı.</p>

  <p class="calibre16">“Doloken adına! Ne yaptığını zannediyorsun, seni ahmak?” diye sövdü Galladon.</p>

  <p class="calibre16">“Birazdan söyleyeceğim,” dedi Raoden gücünü koşmaya saklayarak. Raoden vine nefes nefese kalmadığını fark etti, ama vücudu yorulmaya başlamıştı. İçinde hafif bir bitkinlik hissi büyümeye başladı ve kısa zamanda, üçü arasında en yavaş koşanın o olduğu ortaya çıktı. Ancak sadece o nereye gittiklerini biliyordu.</p>

  <p class="calibre16">Galladon ve yeni adama, “Sağa!" diye bağırarak bir yan sokağa saptı. İki adam onu takip etti, hızla arayı kapatarak izlemekte olan haydut grubu da. Neyse ki Raoden’in hedefi fazla uzakta değildi.</p>

  <p class="calibre16">"Rulo,” diye lanet etti Galladon nereye gittiklerini anlayarak. Raoden’e önceki gün gösterdiği evlerden biriydi, çürük merdivenli olanı. Raoden kapıdan içeri girdi ve bastığı basamaklar altında kırıldığı için iki kez düşecek gibi olmasına rağmen merdivenleri hızla tırmandı. Çatıya vardığında, son kuvvetini, bir zamanların dekoratif saksısının kalıntıları olan bir tuğla yığınını devirmek için kullandı. Galladon ve yeni gelen tam çatıya ulaştıkları sırada tüm ufalanan moloz yığınını merdivenlerin üstüne devrildi. Çürük merdivenler ağırlığı taşımayı denemediler bile, şiddetli bir çatırtıyla zemin kata çöktüler.</p>

  <p class="calibre16">Galladon geri dönüp inceleyen gözlerle delikten aşağı baktı. Shaor’un adamları, vahşilikleri anlayışla körelmiş olarak aşağıdaki çökmüş basamakların etrafında toplanmışlardı.</p>

  <p class="calibre16">Galladon bir kaşını kaldırdı. “Ya şimdi ne olacak, dâhi?”</p>

  <p class="calibre16">Raoden yere yığılmış olan yeni gelene doğru yürüdü. Dikkatle adamın tüm adaklarını topladı ve belli bir tanesini kemerine sıkıştırdıktan sonra kalanları aşağıda av köpekleri gibi bekleyen adamlara attı. Aşağıdan onların yiyecek için kapışmalarının sesleri geldi.</p>

  <p class="calibre16">Raoden delikten geriye doğru bir adım attı. “Umalım ki bizden daha fazla bir şey elde edemeyeceklerini fark edip gitmeye karar versinler.”</p>

  <p class="calibre16">“Peki ya gitmezlerse?” diye sordu Galladon iğneleyerek.</p>

  <p class="calibre16">Raoden omuz silkti. “Sonsuza kadar su veya yiyecek olmadan yaşayabiliriz, değil mi?”</p>

  <p class="calibre16">"Evet. Ama ben sonsuzluğun kalan kısmını bu binanın tepesinde geçirmek istemiyorum.” Sonra, yeni gelene bir göz atarak Raoden’i bir köşeye çekti ve alçak bir sesle sorguladı. “Sule, bunun ne gereği vardı? Onlara yemeği avluda da fırlatabilirdin. Gerçekten, bu adamı niye 'kurtardın’ ki? Bildiğimiz kadarıyla, Shaor’un adamları ona zarar bile vermeyebilirdi.”</p>

  <p class="calibre16">“Onu bilemeyiz. Ayrıca, bu şekilde bana hayatını borçlu olduğunu düşünüyor.” Galladon homurdandı. “O zaman, Elantris’in cani nüfusunun üçte birinin nefreti kadar 'ucuz' bir fiyata, yeni bir takipçin oldu.”</p>

  <p class="calibre16">“Ve hu sadece başlangıç," dedi Raoden bir gülümsemeyle. Ama cesur sözlerine rağmen, kendinden o kadar da emin değildi. Parmağının ne kadar acıdığına hâlâ hayret ediyordu ve tuğlaları iterken de ellerini sıyırmıştı. Parmağı kadar acılı olmasa da, sıyrıklar, dikkatini planlarından uzaklaştırmakla tehdit ederek acımaya devam ediyordu.</p>

  <p class="calibre16"><span class="calibre11">Devam etmeliyim,</span> diye kendine tekrarladı Raoden. <span class="calibre11">Çalışmaya devam et. Acının kontrolü ele geçirmesine izin verme.</span></p>

  <p class="calibre16">“BEN bir kuyumcuyum," diye açıkladı adam. “Adım Mareshe.”</p>

  <p class="calibre16">“Bir kuyumcu,” dedi Raoden tatminsizlikle, kollarını bağlamış Mareshe’yi inceliyordu. “Bu pek işe yaramaz. Başka ne yapabilirsin?”</p>

  <p class="calibre16">Mareshe ona, daha birkaç saniye önce korkudan titremekte olduğunu unutmuş gibi kızgınlıkla baktı. “Mücevher yapımı son derece faydalı bir beceridir, efendim.”</p>

  <p class="calibre16">“Elantris’te değil, sule” dedi Galladon, aşağıdaki haydutların gitmeye karar verip vermediklerini görmek için delikten bakarak. Raoden'e attığı yakıcı bakışa bakılırsa gitmemişlerdi.</p>

  <p class="calibre16">Dulayı özellikle görmezden gelen Raoden, tekrar Mareshe’ye döndü. “Başka ne yapabilirsin?”</p>

  <p class="calibre16">“Her şeyi.”</p>

  <p class="calibre16">“Bu biraz geniş, arkadaşım,” dedi Raoden. “Biraz daha belirgin konuşabilir misin?”</p>

  <p class="calibre16">Mareshe dramatik bir hareketle elini havaya kaldırdı. “Ben bir sanatçıyım. Bir zanaatkârım. Herhangi bir şeyi yapabilirim, çünkü bizzat Domi bana bir sanatçının ruhunu bahşetti.”</p>

  <p class="calibre16">Galladon merdiven boşluğunun yanında oturduğu yerden homurdandı.</p>

  <p class="calibre16">“Ayakkabıya ne dersin?” diye sordu Raoden.</p>

  <p class="calibre16">“Ayakkabı mı?” diye sordu Mareshe biraz gücenmiş bir tonda.</p>

  <p class="calibre16">“Evet, ayakkabı.”</p>

  <p class="calibre16">“Sanırım yapabilirim,” dedi Mareshe. “Gerçi böyle şeyler tam anlamıyla zanaatkar olan bir adamın yetenekleri arasında talep edilen işler değil.”</p>

  <p class="calibre16">“Ve gerçek bir sal...” diye başladı Galladon, Raoden onu susturmadan önce.</p>

  <p class="calibre16">“Zanaatkâr Mareshe,” diye devam etti Raoden, en diplomatik tonunda. “Elantrianlar şehre üzerlerinde sadece bir Arel kefeniyle atılıyorlar. Ayakkabı yapabilen bir adam gerçekten çok değerli olabilir.”</p>

  <p class="calibre16">“Ne çeşit ayakkabı?”</p>

  <p class="calibre16">“Deri ayakkabılar,” dedi Raoden. “Kolay bir meslek olmayacak, Mareshe. Göreceğin gibi, Elantrianlarm deneme-yamlma lüksü yok; eğer ilk çift ayakkabı uymazsa, ayakları su toplayıp kabaracak. Asla geçmeyecek kabarcıklar."</p>

  <p class="calibre16">“Asla geçmeyecek de ne demek?” diye sordu Mareshe huzursuzlanarak.</p>

  <p class="calibre16">“Biz artık Elantrianız, Mareshe," diye açıkladı Raoden. “Artık yaralarımız iyileşmiyor.”</p>

  <p class="calibre16">“Artık iyileşmiyor mu?..”</p>

  <p class="calibre16">‘ Bir örnek göstereyim ister misin, zanaatkâr?" diye sordu Galladon yardımseverlikle. “Kolayca bir tane ayarlayabilirim. Kolo?”</p>

  <p class="calibre16">Mareshe’nin rengi attı ve tekrar Raoden’e baktı. “Beni pek sevmiyorınuş gibi görünüyor," dedi sessizce.</p>

  <p class="calibre16">“Saçmalık,” dedi Raoden, kolunu Mareshe’nin omzuna atıp Galladon’un sırıtan yüzünden öteye çevirerek. “Onun sevgisini gösterme şekli bu.’’</p>

  <p class="calibre16">“Eğer öyle diyorsanız, Efendi...?”</p>

  <p class="calibre16">Raoden durakladı. “Bana Ruh de," diye kararını bildirdi; Aon Rao’nun anlamını kullanmıştı.</p>

  <p class="calibre16">“Efendi Ruh," Sonra Mareshe’nin gözleri kısıldı. “Nedense tanıdık görünüyorsunuz. ”</p>

  <p class="calibre16">“Beni hayatında daha önce hiç görmedin. Şimdi şu ayakkabılara gelelim...”</p>

  <p class="calibre16">“En ufak bir sürtme veya vurma olmadan ayağa mükemmel uymalan lazım, öyle mi?" diye sordu Mareshe.</p>

  <p class="calibre16">“Kulağa zor geldiğini biliyorum. Eğer yeteneğinin ötesindeyse...”</p>

  <p class="calibre16">“Hiçbir şey <span class="calibre18">benim</span> yeteneğimin ötesinde değildir,” dedi Mareshe. “Yapacağım, Efendi Ruh.”</p>

  <p class="calibre16">“Mükemmel.”</p>

  <p class="calibre16">“Gitmiyorlar," dedi Galladon arkalarından.</p>

  <p class="calibre16">Raoden iri Dulaya bakmak için döndü. “Ne önemi var? Yapacak acil bir işimiz yok ya. Aslında yukarısı oldukça hoş. Sadece oturup tadını çıkarmalısın.”</p>

  <p class="calibre16">Üstlerindeki bulutlardan uğursuz bir gürleme geldi ve Raoden ıslak bir damlanın kafasına şıp diye düştüğünü hissetti.</p>

  <p class="calibre16">Muhteşem, diye homurdandı Galladon. “Daha şimdiden tadını çıkarmaya başladım bile.”</p>
</body>
</html>
