<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15"><a class="calibre9" id="bookmark0"></a>53. BÖLÜM</h1>

  <p class="calibre16"><span class="calibre18">ONUN</span> burada ne işi var?” diye hesap sordu Sarene, Kiin’in mutfağının kapı aralığında dururken. Cart kırmızı ve turuncuların bir karmaşasına bürünmüş olan aptal Kaloo içeride oturuyordu. Hararetli hararetli Kiin ve Roial’la konuşuyordu ve görünüşe göre Sarene’nin geldiğini fark etmemişti.</p>

  <p class="calibre16">Lukel kapıyı arkasından kapattı ve bariz bir antipatiyle Duladan tarafa baktı. Kuzeni Kae’deki en esprili, en renkli erkeklerden biri olarak bilinirdi. Ancak Kaloo’nun namı hızla Lukel’inkini bile gölgede bırakmış, genç tüccara ise gücenik bir ikinci olmak kalmıştı.</p>

  <p class="calibre16">“Her nedense Roial onu davet etmiş,” diye mırıldandı Lukel.</p>

  <p class="calibre16">“Roial delirmiş mi?" diye sordu Sarene, belki de olması gerekenden biraz daha yüksek bir sesle. “Ya o lanet Dula bir casussa?”</p>

  <p class="calibre16">“Kimin için casus?” diye sordu Kaloo neşeyle. “Cafcaflı kralınızın casus kiralayacak politik basireti olduğunu zannetmem ve sizi temin etmeme izin verin, Prenses, sizi ne kadar çileden çıkarmış olursam olayım, Fjorları daha da hızla rahatsız ediyorum. O gyorn bana bilgi için para vermektense kendini bıçaklamayı tercih edecektir.”</p>

  <p class="calibre16">Sarene utanarak kızardı, ama bu sadece Kaloo’nun yeni bir kahkaha nöbetine tutulmasına neden oldu.</p>

  <p class="calibre16">“Sanırım, Sarene, Yurttaş Kaloo’nun görüşlerini faydalı bulacaksın,” dedi Roial. “Bu adam olayları Arellerden farklı görüyor ve ayrıca Kae’deki olaylarla ilgili taze bir bakış açısı var. Senin de bize ilk katıldığında benzer bir argüman kullanmış olduğunu hatırlar gibiyim. Sırf senin hazzetmediğin türde eksantrik biri diye. Kaloo’nun değerini hafife alma.”</p>

  <p class="calibre16">Sarene yüzünü astı, ama azarlamayı da kabul etti. Dükün görüşlerinin haklılık payı vardı, yeni bir bakış açısına sahip olmak yararlı olurdu. Her nedense Roial, Kaloo’ya güvenir gibi görünüyordu. İkisi arasındaki karşılıklı saygıyı sezebiliyordu. İstemeyerek de olsa, belki dükün Kaloo'da onun görememiş olduğu bir şevi gor-müş olabileceğini kabul etti. Ne de olsa, Dula birkaç gündür onunla kalıyordu.</p>

  <p class="calibre16">Çoğunlukla olduğu gibi Ahan geç kalmıştı. Shuden ve Eondel masanın kendi oturdukları ucunda sessizce konuşuyorlardı, onların sessiz konuşması Kaloo'nun canlı anlatımıyla keskin bir tezat oluşturuyordu. Kiin atıştırmak için üzerlerinde bir çeşit kaymağa benzeyen beyaz jöle olan krakerlerden hazırlamıştı. Sarene yemek hazırlamaması için ısrar etmiş olmasına rağmen, Kiin belli ki bu kadar insanın onlara yiyecek bir şey vermeden evinde bir araya gelmesini kabul edememişti. Sarene gülümsedi, başka vatana ihanet komplocularının gurme atıştırmalıklarından yeme zevkine sahip olabildiğinden şüpheliydi.</p>

  <p class="calibre16">Birkaç saniye sonra Ahan kapıyı çalmaya zahmet etmeden paytak paytak yürüyerek içeri girdi. Kendini pat diye her zamanki sandalyesine yerleştirdi ve derhal krakerlere saldırdı.</p>

  <p class="calibre16">"Hepimiz buradayız o zaman,” dedi Sarene, Kaloo’nun sözünü kesmek için sertçe konuşarak. O ayağa kalkarken tüm başlar ona döndü. “Umuyorum ki hepiniz içinde bulunduğumuz çıkmaz hakkında düşündünüz. Başlamak isteyen biri var mı?”</p>

  <p class="calibre16">"Ben varım," dedi Ahan. “Belki de Telrii, Shu-Dereth’e dönmemeye ikna edilebilir.”</p>

  <p class="calibre16">Sarene içini çekti. "Bunu tartıştığımızı sanıyordum, Ahan. Telrii dönüp dönmeyeceğine karar vermeye çalışmıyor, Wyrn’den ne kadar para koparabileceğini görmek için bekliyor. ”</p>

  <p class="calibre16">“Eğer sadece daha çok askerimiz olsaydı,” dedi Roial başını sallayarak. “Düzgün bir orduyla Telrii’yi tehdit edebilirdik. Sarene, Teod’dan yardım alma olasılığımız nedir?”</p>

  <p class="calibre16">"Pek yok,” dedi Sarene oturarak. “Hatırlarsanız, babam Shu-Dereth’e dönmeye yemin etti. Ayrıca, Teod’un muhteşem bir donanması olabilir, ama çok az kara birliğimiz var. Ülkemizin nüfusu az, biz düşmanlarımızı karaya çıkamadan batırarak sağ kalıyoruz.”</p>

  <p class="calibre16">“Duladen’de direniş savaşçıları olduğunu duydum,” diye önerdi Shuden. “Arada bir kervanları taciz ediyorlar.”</p>

  <p class="calibre16">Tüm gözler avuçlarını yukarı kaldıran Kaloo’ya döndü. “Bana güvenin, dostlarım, onların yardımını istemezsiniz. Bahsettiğiniz adamların çoğu aynı benim gibi eski cumhuriyetçiler. Birbirleriyle büyük bir ustalıkla düello edebilirler, ama sayr eğitimli bir askere karşı pek işe yaramazlar, özellikle de yanında beş arkadaşı daha varsa. Direnişçiler sadece Fjorlar onları bataklıklardan kovalamak için fazla tembel olduğundan sağ kalabiliyor.”</p>

  <p class="calibre16">Shuden kaşlarını çattı. “Ben onların Duladen Bozkırları’ndaki mağaralarda saklandıklarını sanıyordum.”</p>

  <p class="calibre16">“Birkaç direniş grubu var,” dedi Kaloo yumuşak bir şekilde, ama Sarene gözlerinde bir kararsızlık izi fark etti. <span class="calibre18">Kinisin sen?</span> diye düşündü konuşma ilerlemeye devam ederken.</p>

  <p class="calibre16">"Ben halkı da bu işe katmamız gerektiğini düşünüyorum,” dedi Lukel. “Telrii</p>

  <p class="calibre16">çiftlik sistemine devam etmeye niyetli olduğunu belli etti. Eğer sıradan insanları ülkümüze katılmaya ikna edebilirsek, o zaman Telrii'ye karşı ayaklanmaya istekli olacaklardır.”</p>

  <p class="calibre16">"İşe yarayabilir," dedi Eondel. “Leydi Sarene’nin önerdiği gibi köylülerimi ortakçı yapmamla özgürlüğün tadını aldılar ve son birkaç ay içinde çok daha kendilerine güvenir hale geldiler. Ama bu çok uzun zaman alacaktır, bir gecede dövüşecek adam yetiştiremezsin."</p>

  <p class="calibre16">“Katılıyorum,” dedi Roial. “Biz bitirmeden çok daha önce Telrii Derethi’ye dönmüş ve Hrathen’in beyannamesi de kanunlaşmış olacak.”</p>

  <p class="calibre16">“Ben bir süre için Derethi’ymiş gibi yapabilirim,” dedi Lukel. “Tabii eğer bu kralın sonunu hazırlayacaksa.”</p>

  <p class="calibre16">Sarene başını salladı. “Eğer Shu-Dereth’e Arelon’da öyle bir dayanak verirsek bir daha asla bundan kurtulamayız."</p>

  <p class="calibre16">“Bu sadece bir din, Sarene,” dedi Ahan. “Bence gerçek sorunlara odaklanma-lıyız.”</p>

  <p class="calibre16">“Shu-Dereth’in ‘gerçek bir sorun’ olmadığını mı düşünüyorsun, Ahan?" diye sordu Sarene. “Neden gidip bunu Jindo ve Duladen’e anlatmıyorsun?"</p>

  <p class="calibre16">“O haklı,” dedi Roial. "Fjorden Shu-Dereth’i bir egemenlik aracı olarak benimsedi. Eğer o rahipler Arelon’u döndürürlerse, ondan sonra tahta kimi koyarsak koyalım, burada iktidar Wyrn’de olur."</p>

  <p class="calibre16">"O zaman köylülerden bir ordu oluşturma fikrinden vazgeçtik?” diye sordu Shuden konuşmayı esas konuya çekerek.</p>

  <p class="calibre16">"Çok zaman alır,” dedi Roial.</p>

  <p class="calibre16">“Ayrıca, bu ülkeyi savaşa atmak istediğinizi sanmıyorum,” diye belirtti Kaloo. “Kanlı bir devrimin bir ülkeye ne yapabileceğini gördüm, insanların ruhlarını körelterek birbirleriyle savaşmaya zorluyor. Elantris Şehir Muhafızları’ndaki adamlar aptal olabilirler, ama onlar hâlâ sizin vatandaşlarınız. Onların kanı sizin elinize bulaşmamalı.”</p>

  <p class="calibre16">Sarene, Kaloo’nun normal havailiğinin izi bile olmadan yaptığı yorumuyla kafasını kaldırdı. Bir şeyler onu gittikçe daha da şüphelendiriyordu.</p>

  <p class="calibre16">“O zaman ne olacak?" diye sordu Lukel sabrı tükenerek. “Teiniyle savaşamavız ve onun dönmesini de bekleyemeyiz. Ne yapalım?”</p>

  <p class="calibre16">“Onu öldürebiliriz,” dedi Eondel sessizce.</p>

  <p class="calibre16">“Öyle mi?" diye sordu Sarene. Bu önerinin toplantının bu kadar başında gelmesini beklememişti.</p>

  <p class="calibre16">“Neden olmasın,” diye katıldı Kiin, daha önce Sarene’nin onda hiç görmediği soğuk bir duyarsızlıkla. “Telrii’ye suikast düzenlemek pek çok sorunu çözecektir "</p>

  <p class="calibre16">Oda sessizleşti. Sarene Lordları incelerken ağzında acı bir tat hissetti. Onun bildiğini onlar da biliyordu. Sarene, bunun tek yol olduğuna toplantı başlamadan çok önce karar vermişti.</p>

  <p class="calibre16">"Ah, bir ülkeyi kurtarmak için bir adamın ölümü,” diye {ışıldadı Kaloo.</p>

  <p class="calibre16">“Tek yol bu gibi görünüyor,” dedi Kiin başını sallayarak.</p>

  <p class="calibre16">"Belki de," dedi Dula. “Ama ben Arelon lıalkını hafife alıp almadığımızı merak ediyorum."</p>

  <p class="calibre16">"Bunu zaten tartıştık,” dedi Lukel. “Köylüleri harekete geçirmeye yetecek kadar zamanımız yok.”</p>

  <p class="calibre16">“Sadece köylüler değil, genç Lukel, aynı zamanda asil sınıfı da," dedi Kaloo. “Telrii’yi desteklemekteki tereddütlerini hissetmediniz mi? Gözlerindeki rahatsızlığı görmediniz mi? Destekçisi olmayan bir kral gerçek bir kral değildir."</p>

  <p class="calibre16">“Peki ya muhafızlar?" diye sordu Kiin iğneleyerek.</p>

  <p class="calibre16">“Onları da ikna edip edemeyeceğimizi merak ediyorum,” dedi Kaloo. “Yapmış oldukları şeyin doğru olmadığını görmeye ikna edilmeleri kesinlikle mümkün olmalı."</p>

  <p class="calibre16">“Siz" şimdi “biz" olmuştu. Sarene’nin alnı kırıştı, neredeyse yakalayacaktı. Sözlerinde tanıdık olan bir şey vardı...</p>

  <p class="calibre16">“Bu ilginç bir öneri," dedi Roial.</p>

  <p class="calibre16">“Muhafızlar ve asiller, Telrii’yi başka seçenek göremedikleri için destekliyor," diye açıklama yaptı Kaloo. “Lord Roial başarısız olan evlilik yüzünden utanca uğradı ve Leydi Sarene de Elantris’e atıldı. Ancak şimdi bu utanç ortadan kalkmış durumda. Belki de eğer muhafızlara seçimlerinin nihai sonucunun Fjorden istilası ve halkımızın fiilen köleleştirilmesi olduğunu gösterebilirsek, yanlış adamı desteklemiş olduklarını fark ederler. İnsanlara dürüst bir seçim şansı verin, ben inanıyorum ki akıllıca seçim yapacaklardır.”</p>

  <p class="calibre16">işte buydu! Sarene bu inancı, tüm insanların özünde iyi olduğuna dair olan bu saf inancı biliyordu. Ve birden bunu daha önce nerede görmüş olduğunu fark ettiğinde, kendini ayağa fırlayıp şaşkınlıkla haykırmaktan alıkoyamadı.</p>

  <p class="calibre16">RAODEN anında hatasını anlayarak sindi. Kaloo’dan fazla hızlı vazgeçmiş, gerçek kendisinin çok fazla görünmesine izin vermişti. Diğerleri değişimi fark etmemişti; ama Sarene, sevgili şüpheci Sarene, o kadar dikkatsiz değildi. Raoden onun şoke olmuş, fal taşı gibi açılmış gözlerine baktı ve bildiğini gördü. Bir şekilde, birlikte oldukları kısa zamana rağmen, en iyi arkadaşları onu tanıyamazken o tanımıştı. <span class="calibre18">Tüh be,</span> diye düşündü kendi kendine.</p>

  <p class="calibre16">“SARENE?" diye sordu Roial. “Prenses, iyi misin?”</p>

  <p class="calibre16">Sarene sandalyesinin önünde ayakta durarak mahcup mahcup etrafa bakındı. Ancak gözleri sinsi Kaloo’nun üstüne düştüğünde, utancını çabucak unuttu. “Hayır, lordum, sanmıyorum,” dedi. “Sanırım bir araya ihtiyacımız var.”</p>

  <p class="calibre16">“O kadar da uzun süredir burada değiliz...” dedi Lukel.</p>

  <p class="calibre16">Sarene bir bakışla onu susturdu ve başka kimse de onun gazabıyla yüzleşmeye cesaret edemedi.</p>

  <p class="calibre16">“Ara verelim o zaman," dedi Roial yavaşça.</p>

  <p class="calibre16">‘ İvi/’ dedi Kiin sandalyesinden kalkarak. “Arkada soğuyan birkaç Hrag usulü et dürümüm var. Gidip onları getireyim.</p>

  <p class="calibre16">Sarene o kadar telaşlıydı ki, ona açıkça yapmamasını söylemiş olduğu halde yemek yaptığı için amcasını azarlamayı bile pek düşünmedi. Kaloo’ya imalı bir bakış attı ve görünüşe göre tuvalete gider gibi yaparak sessizce masadan uzaklaştı. Bahtsız sahtekâr sonunda köşeyi dönüp de salına salına gelene kadar bir süre Kiin’in çalışma odasında bekledi.</p>

  <p class="calibre16">Sarene onu gömleğinden yakaladı ve neredeyse duvara çarparak yüzünü onunkine dayadı.</p>

  <p class="calibre16"><span class="calibre18">“Ruh?"</span> diye hesap sordu. “Merhametli Domi adına sen burada ne yapıyorsun?"</p>

  <p class="calibre16">Ruh endişeyle yan tarafa baktı. "Yavaş, Sarene! O adamlar bir Elantrianla oturmakta olduklarını öğrenirlerse nasıl tepki verirler sanıyorsun?"</p>

  <p class="calibre16">“Ama... nasıl?” diye sordu Sarene, onun gerçekten de Ruh olduğunu anladığında kızgınlığı heyecana dönüşmüştü. Ruh’un gerçek burnu olmak için fazlasıyla uzun olan burnu oynatmak için elini uzattı. Parmakları sanki orada değilmiş gibi burnunun ucunun içinden geçtiğinde ise şaşırdı.</p>

  <p class="calibre16">“Aonlar konusunda haklıydın, Sarene,” dedi Ruh hızla. “Onlar Arelon’un haritaları, yapmam gereken tek şey bir çizgi eklemek oldu ve tüm sistem tekrar çalışmaya başladı.”</p>

  <p class="calibre16">“Tek bir çizgi mi?”</p>

  <p class="calibre16">“Yarık,” diye açıkladı Ruh. “Reod’a <span class="calibre18">o</span> sebep oldu. Haritada yaptığı değişiklik Aonlara da yansıtılmasını gerektirecek kadar büyüktü.”</p>

  <p class="calibre16">“Çalışıyor!” dedi Sarene. Sonra gömleğini bırakarak Ruh’un yan tarafına acı bir yumruk attı. “Bana yalan söyledin!”</p>

  <p class="calibre16">“Ah!” diye itiraz etti Ruh. “Lütfen, yumruk yok. Hatırla, vücudum iyileşmiyor.”</p>

  <p class="calibre16">Sarene nefesini tuttu. “Yani o?..”</p>

  <p class="calibre16">“AonDor’u düzelttiğimizde değişmedi mi?” diye tamamladı Ruh. “Hayır. Ben bu illüzyonun altında hâlâ bir Elantrianım. AonDor'da yanlış olan başka bir şey daha var.”</p>

  <p class="calibre16">Sarene onu tekrar yumruklama arzusuna direndi. “Neden bana yalan söyledin?”</p>

  <p class="calibre16">Ruh gülümsedi. “Ve sen de bana bu şekilde daha eğlenceli olmadığını mı söyleyeceksin?”</p>

  <p class="calibre16">“Ee..."</p>

  <p class="calibre16">Ruh güldü. “Sadece sen bunun geçerli bir sebep olacağını anlayabilirsin, prensesim. Aslında, hiç sana söyleme fırsatını bulamadım. Bu son birkaç günde sana her yaklaşmayı denediğimde kaçıp gittin ve sana gönderdiğim mektubu da görmezden geldin. Önüne atlayıp illüzyonu da yok edemezdim. Hatta dün gece belki seni pencerede görürüm diye umarak Kiin’in evine bile geldim."</p>

  <p class="calibre16">“Gerçekten mi?” diye sordu Sarene gülümseyerek.</p>

  <p class="calibre16">“Galladon’a sor,” dedi Raoden. “O şimdi Roial’m evinde, dükün tüm Jaador-yan şekerlerini yemekle meşgul. Şekerlemelere karşı zaafının olduğunu biliyor muydun?"</p>

  <p class="calibre16">“laiklin mü, Galladon’un mu?”</p>

  <p class="calibre16">"İkisinin de. Bak, neyin bizi bu kadar tuttuğunu merak edecekler.”</p>

  <p class="calibre16">“Etsinler," dedi Sarene. “Tüm diğer kadınlar Kaloo’ya o kadar kapıldılar ki benim de etkilenmemin zamanı gelmişti.”</p>

  <p class="calibre16">Ruh kıkırdamaya başladı, ama sonra Sarene’nin gözlerindeki tehlikeli bakışı fark ettiğinde duruldu. “Gerçekten de tek yolu buydu, Sarene. Fazla seçeneğim yoktu. Rolümü oynamam gerekiyordu."</p>

  <p class="calibre16">“Sanının biraz fazla iyi oynadın,” dedi Sarene. Sonra kızgın kalmayı başarama-varak gülümsedi.</p>

  <p class="calibre16">Belli ki gözlerindeki yumuşamayı görmüş olduğundan, Ruh rahatladı. “Kabul etmen gerekir, zaman zaman da eğlenceliydi. Senin <span class="calibre18">o kadar</span> iyi bir eskrimci olduğuna dair hiçbir fikrim yoktu.”</p>

  <p class="calibre16">Sarene sinsice gülümsedi. “Yeteneklerim çok çeşitlidir, Ruh. Ve görünüşe göre, senin de öyle. Benim de <span class="calibre18">senin</span> bu kadar iyi bir aktör olduğuna dair hiçbir fikrim yoktu. Senden nefret ettim!”</p>

  <p class="calibre16">“Değerinin bilindiğini hissetmek ne hoş,” dedi Ruh kollarını onun etrafına dolayarak.</p>

  <p class="calibre16">Sarene, birden ona ne kadar yakın olduğunu fark etmişti. Vücudu oda sıcaklı-ğındaydı ve doğal olmayan soğukluğu sinir bozucuydu. Ancak uzaklaşmak yerine, Sarene kafasımn onun omzunda dinlenmesine izin verdi. “Peki, neden geldin? Yeni Elantris’te olman, halkını hazırlıyor olman gerek. Neden Kae’ye gelme riskine girdin?”</p>

  <p class="calibre16">“Seni bulmak için,” dedi.</p>

  <p class="calibre16">Sarene gülümsedi. Doğru cevap buydu.</p>

  <p class="calibre16">“Aynca," diye devam etti, “hepinizin birbirinizi katletmesini de engellemek için. Bu ülke gerçekten de karmakanşık, değil mi?”</p>

  <p class="calibre16">Sarene içini çekti. “Ve bu da kısmen benim suçum.”</p>

  <p class="calibre16">Ruh uzanarak ellerini Sarene’nin boynuna koydu ve gözlerine bakabileceği bir şekilde başını çevirdi. Yüzü farklıydı, ama o gözler aynıydı. Derin ve mavi. Nasıl olup da onu başka biri sanabilmişti ki?</p>

  <p class="calibre16">“Kendini azarlamana iznin <span class="calibre18">yok,</span> Sarene,” dedi. “Bunun yeteri kadarını Galladon’dan görüyorum. Burada muhteşem bir iş yaptın, benim hayal bile edebileceğimden daha iyi. Ben gittikten sonra bu adamların buluşmayı keseceklerini düşünmüştüm. ”</p>

  <p class="calibre16">Sarene onun gözlerde kaybolmuşken, bir an silkinerek durakladı. “Demin ne dedin? Sen gittikten sonra mı?..”</p>

  <p class="calibre16">Diğer odadan sesler geldi ve Ruh ona göz kırptı, gözleri parlıyordu. “Geri dönmemiz gerek. Ama... diyelim ki bu toplantı bittikten sonra, özel olarak konuşabileceğimiz zaman, sana söyleyeceğim bir şey daha var.”</p>

  <p class="calibre16">Sarene yan yarıya sersemlemiş olarak başını salladı. Ruh, Kae’deydi ve AonDor çalışıyordu. Tekrar yemek odasına girdi ve masaya oturdu, bir süre sonra da Ruh odaya girdi. Ancak bir sandalye hâlâ boştu.</p>

  <p class="calibre16">"Ahan nerede?” diye sordu Sarene.</p>

  <p class="calibre16">Kiin suratını buruşturdu. “Gitti," diye bildirdi acı bir tonla.</p>

  <p class="calibre16">Lukel, Sarene’ye göz kırparak güldü. "Kont yediği bir şeyin ona iyi gelmediğini iddia etti. O... çıkmak zorunda kaldı.”</p>

  <p class="calibre16">“Bu imkânsız,” diye homurdandı Kiin. “O krakerlerde midesini rahatsız etmiş olabilecek hiçbir şey yoktu.”</p>

  <p class="calibre16">"Eminim krakerler yüzünden değildi, amca,” dedi Sarene gülümseyerek. "Gelmeden önce yediği bir şeyden olmalı.”</p>

  <p class="calibre16">Lukel ona katılarak güldü. “Adam o kadar çok yiyor ki sırf olasılık kanunlarına göre her gece hastalanmamasınm bir mucize olduğunu Domi biliyor.”</p>

  <p class="calibre16">“Eh, onsuz devam etmemiz gerekecek,” dedi Roial. "Ne kadar süreyle rahatsız olacağını bilmek mümkün değil.”</p>

  <p class="calibre16">"Katılıyorum,” dedi Sarene tekrar başlamaya hazırlanarak.</p>

  <p class="calibre16">Ancak Roial ondan hızlı davrandı. Yavaşça ayağa kalktı, yaşlı vücudu şaşırtıcı derecede zayıf görünüyordu. Dük içini çekerek başını salladı. “Eğer hepiniz beni mazur görebilirseniz, söyleyecek bir şeyim var.”</p>

  <p class="calibre16">Asiller dükün ciddiyetini fark ederek başlarını salladılar.</p>

  <p class="calibre16">"Size yalan söylemeyeceğim, bir an bile olsa Telrii’ye karşı hareket edip etmememiz gerektiğinden şüphe etmedim. O ve ben son on yılı ticari rakipler olarak geçirdik. O rezil, savurgan bir adam. Iadon'dan bile daha kötü bir kral olacaktır. Hrathen’in aptal beyannamesini düşünmeye bile gönüllü olması, ihtiyaç duyduğum son kanıttı.</p>

  <p class="calibre16">“Hayır, benim tekrar buluşmamızdan önce daha fazla zaman istemiş olmamın sebebi, Telrii’yi devirip devirmememiz gerektiğini düşünmek değildi. Daha çok zaman istememin sebebi, bazı... tanıdıkların gelmesini beklemekti.”</p>

  <p class="calibre16">“Tanıdıklar mı?” diye sordu Sarene.</p>

  <p class="calibre16">“Suikastçılar,” dedi Roial. "Fjorden’den kiraladığım adamlar. O ülkenin tüm insanları tamamen tanrılarına sadık değil. Bazılarının esas sadakatleri altına.” "Neredeler?” diye sordu Sarene.</p>

  <p class="calibre16">“Çok da uzakta olmayan bir handa kalıyorlar,” dedi Roial.</p>

  <p class="calibre16">“Ama daha geçen hafta, bizi devrimimizi kanla ilerletmememiz hakkında uyaran şendin,” dedi Sarene kafası karışmış olarak.</p>

  <p class="calibre16">Roial başını eğdi. “O konuşan suçluluk duygumdu, sevgili Sarene; çünkü zaten bu adamlara haber göndermiştim. Ancak fikrimi değiştirdim. Duladen’den gelen bu genç adam...”</p>

  <p class="calibre16">Roial’m sözü giriş holünden gelen ayak sesleriyle kesildi, Ahan geri dönmüştü. <span class="calibre18">Garip,</span> diye düşündü Sarene kendi kendine arkaya dönerken, <span class="calibre18">ön kapının kapandığını duymadım.</span></p>

  <p class="calibre16">Döndüğünde kapıda durmakta olan Ahan değildi. Bunun yerine, başlarında ivi giyimli bir adamın olduğu bir grup silahlı asker vardı: Kral Telrii.</p>

  <p class="calibre16">Sarene ayağa fırladı, ama şaşkınlık haykırışı diğer benzer nidalar arasında kaybolmuştu. Telrii kenara çekilerek Elantris Şehir Muhafızları üniforması giyen bir düzine adamın odayı doldurmalarına izin verdi. Onları şişman Kont Ahan takip etti.</p>

  <p class="calibre16">"Ahan!” dedi Roial. “Sen ne vaptm?”</p>

  <p class="calibre16">“Sonunda seni yakaladım, yaşlı adam," dedi kont zevkten dört köşe olarak, gıdıkları titriyordu. “Yakalayacağımı söylemiştim. Svorden’deki kervanlarımın nasıl olduğuyla <span class="calibre18">şimdi</span> dalga geç bakalım, seni lanet yaşlı ahmak. Önümüzdeki birkaç yılı hapiste geçirirken seninkilerin nasıl olduğunu göreceğiz.”</p>

  <p class="calibre16">Roial, beyaz saçlı kafasını yasla salladı. “Seni sersem... Bunun ne zaman bir oyun olmaktan çıktığını anlamadın mı? Artık meyveler ve ipeklerle oyun oynamıyoruz. ”</p>

  <p class="calibre16">“İstediğin kadar itiraz et,” dedi Ahan zaferle parmağını sallayarak. “Ama itiraf etmelisin, seni yakaladım. Bunu yapmak için aylardır bekliyordum, Iadon’u asla inandıramamıştım. Onun gerçekten de senin ona ihanet etmekten aciz olduğunu düşündüğünü biliyor muydun? Eski arkadaşlığınızın bunu yapmanı engelleyecek kadar derin olduğunu iddia ederdi.”</p>

  <p class="calibre16">Roial içini çekerek, yüzünde kocaman bir gülümsemeyle atışmayı zevk alarak izlediği belli olan Telrii’ye göz attı. “Ah Ahan, ah.” dedi Roial. “Sen her zaman düşüncesizce hareket etmeyi çok sevmişsindir.”</p>

  <p class="calibre16">Sarene donakalmıştı. Hareket edemiyor, hatta konuşamıyordu bile. Hainlerin ekşi suratlı, karanlık gözlü adamlar olması gerekiyordu. Sarene bu görüntüyü Ahanİa bir araya getiremiyordu. O küstah ve düşüncesizdi, ama Sarene ondan <span class="calibre18">hoşlanıyordu.</span> Hoşlandığı biri nasıl bu kadar korkunç bir şey yapabilirdi?</p>

  <p class="calibre16">Telrii parmaklarını şıklattı ve bir asker ileri çıkarak kılıcını doğrudan Dük Roial’ın kamına sapladı. Roial’ın nefesi kesildi ve sonra da inleyerek çöktü.</p>

  <p class="calibre16">“İşte kralınızın hükmü bu," dedi Telrii.</p>

  <p class="calibre16">Ahan şişman suratında gözleri fal taşı gibi açılarak bağırdı. “Hayır! Hapis demiştin!” Fırlayarak Telrii’nin yanından geçti ve ağlayarak Roial’ın yanında diz çöktü.</p>

  <p class="calibre16">“Demiş miydim?” diye sordu Telrii. Sonra iki askerine işaret etti. “Siz ikiniz, birkaç adam toplayıp o suikastçıları bulun, sonra da...” Düşünerek çenesine vurdu, “...onları Elantris duvarlarından atın.”</p>

  <p class="calibre16">İki adam selam verdiler ve uygun adım odadan çıktılar.</p>

  <p class="calibre16">“Kalanlarınız, bu hainleri öldürün,” dedi Telrii. “Sevgili prensesten başlayın. Tahtı gasp etmeye kalkan herkesin cezasının bu olduğu bilinsin.”</p>

  <p class="calibre16">“Hayır!” diye haykırdı Shuden ve Eondel bir ağızdan.</p>

  <p class="calibre16">Askerler ilerlemeye başladı ve Sarene kendini Shuden, Eondel ve Lukel’den oluşan bir koruyucu duvarın arkasında buldu. Ancak sadece Eondel silahlıydı ve karşılarında on kişi vardı.</p>

  <p class="calibre16">“Gaspçılardan bahsetmen ne kadar da ilginç, <span class="calibre18">Dük</span> Telrii,” dedi masanın karşı tarafından bir ses. “Ben tahtın ladon’un soyuna ait olduğu sanıyordum.”</p>

  <p class="calibre16">Sarene sesi takip etti. Gözleri Ruh’u buldu veya en azından, Ruh’un giysilerini giymekte olan birini. Solgun Arel derili, kum rengi saçlı ve keskin mavi gözlüydü.</p>

  <p class="calibre16">Ruh’un gözleri. Ama yüzü Elantris’in lekesinin hiçbir izini göstermiyordu. Masaya bir kumaş parçası attı ve Sarene bir tarafında kahverengi lekeleri görebiliyordu; sanki sadece makyajını temizleyerek altındaki tamamen farklı bir yüzü ortaya çıkarmış olduğuna inanmalarını istermiş gibiydi.</p>

  <p class="calibre16">Telrii sendeleyerek gerileyip duvara dayanırken nefesi boğazına takıldı. "Prens Raoden!” dedi boğulurcasına. "Hayır! Sen öldün. Bana senin öldüğün söylendi!’’</p>

  <p class="calibre16"><span class="calibre18">Raoden.</span> Sarene uyuşmuş hissediyordu. Ruh denilen adama baktı; onun kim olduğunu ve kendisinin onu hiç tanımış olup olmadığını merak etti.</p>

  <p class="calibre16">Ruh askerlere baktı. “Arelon'un gerçek kralını öldürmeye cesaret edecek misiniz?” dedi yüksek sesle.</p>

  <p class="calibre16">Muhafızların kafası karışmıştı, korkuyla geri çekildiler.</p>

  <p class="calibre16">“Muhafızlar, beni koruyun!” diye ciyakladı Telrii, dönüp telaşla odadan kaçarken. Askerler liderlerinin kaçışını izlediler, sonra da teklifsizce ona katılarak komplocuları yalnız bıraktılar.</p>

  <p class="calibre16">Ruh, yani Raoden, masanın üstünden atlayıp Lukel’in yanından geçti. Hâlâ zırlayan Ahan’ı bir kenara iterek Roial’ın yarasına bakmayı akıl edebilmiş olan tek kişi olan Kiin’in yanına diz çöktü. Sarene duyuları felç olmuş gibi aptal aptal izledi. Kiin’in yardımının dükü kurtarmak için hiçbir şekilde yeterli olmayacağı besbelliydi. Kılıç adamın vücudunun öbür tarafından çıkmış ve kesinlikle öldürücü olan acılı bir yara açmıştı.</p>

  <p class="calibre16">“Raoden!” diye zorlukla konuştu Roial. “Bize geri döndün!”</p>

  <p class="calibre16">“Kımıldama, Roial,’’ dedi Raoden parmağını havaya saplayarak. O çizmeye başlarken, parmak ucundan ışık fışkırdı.</p>

  <p class="calibre16">“Sen olduğunu fark etmeliydim,” diye gevezelik yaptı dük. “Tüm bu insanlara güvenmek hakkındaki aptalca konuşmalar. Gerçekten de sana katılmaya başlamış olduğuma inanabiliyor musun? O suikastçıları geldikleri anda işlerini yapmaları için yollamalıydım.”</p>

  <p class="calibre16">“Sen bunu yapmak için fazla iyi bir adamsın, Roial,” dedi Ruh, sesi duygularla gerilmişti.</p>

  <p class="calibre16">Roial’ın gözleri ilk defa olarak Ruh’un tepesinde çizmekte olduğu Aon’u algıladı. Huşuyla nefes verdi. “Güzel şehri de eski haline getirdin mi?”</p>

  <p class="calibre16">Ruh cevap vermeyerek Aon una konsantre oldu. Şimdi önceden olduğundan daha farklı çiziyordu, parmakları daha hızlı ve hünerli hareket ediyordu. Aon'u aşağısına yakın küçük bir çizgiyle bitirdi. Aon ılıkça parlamaya başlayarak Roial’ı ışığıyla yıkadı. Sarene izlerken Roial’ın yarasının kenarları biraz kapanır gibi oldu. Roial’ın yüzündeki bir kesik kayboldu ve kafasındaki birkaç kahverengimsi leke da soldu.</p>

  <p class="calibre16">Sonra ışık kayboldu; yara, hâlâ dükün ölmekte olan kalbinin her boşuna atışıyla kan fışkırtıyordu.</p>

  <p class="calibre16">Ruh lanet etti. “Çok zayıf,” dedi çaresizce yeni bir Aon’a başlayarak. “Ve iyileştirme belirteçlerini çalışmadım! Vücudun tek bir kısmını nasıl hedefleyeceğimi bilmiyorum.”</p>

  <p class="calibre16">Roial titreyen bir kolla uzanarak Ruh’un elini kavradı. Dükün hareketi Ruh’a bir hata yaptırırken varı tamamlanmış olan Aon solup kayboldu. Ruh tekrar başlamadı, sanki ağlar gibi başını eğdi.</p>

  <p class="calibre16">“Ağlama, oğlum,” dedi Roial. “Senin geri dönüşün kutlu bir olay. Bu yorgun, yaşlı bedeni kurtaramazsın, ama krallığı kurtarabilirsin. Senin onu korumak için burada olduğunu bilerek huzur içinde öleceğim.”</p>

  <p class="calibre16">Ruh yaşlı adamın yüzünü elleri arasına aldı. “Benimle harika bir iş yaptın, Roial,” diye fısıldadı ve Sarene şiddetle burada olmaması gerektiğini hissetti. “Bana sen göz kulak olmasaydın, sonunda ben de babam gibi olurdum.”</p>

  <p class="calibre16">“Havır, evlat,” dedi Roial. “Sen en baştan beri daha çok annen gibiydin. Domi seni kutsasın.”</p>

  <p class="calibre16">Sarene, vücudu kasılmaya ve ağzından kan gelmeye başlayan dükün ölümü çirkinleşirken arkasını döndü. O gözlerindeki yaşlan kırpıştırarak tekrar döndüğünde, Raoden hâlâ yaşlı adamın cesedinin üstüne eğilmişti. En sonunda derin bir nefes aldı ve diğerlerini hüzünlü, ama katı gözlerle süzmek için ayağa kalktı. Sarene yanında Shuden, Eondel ve Lukel’in dizleri üstüne çökerek hürmetle başlarını eğdiklerini algıladı.</p>

  <p class="calibre16">“Kralım,” dedi Eondel hepsi adına konuşarak.</p>

  <p class="calibre16">“...Kocam,” diye farkına vardı Sarene şaşkınlık içinde.</p>
</body>
</html>
