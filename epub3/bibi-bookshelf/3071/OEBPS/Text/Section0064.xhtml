<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre16"><a id="bookmark2"></a><br class="calibre4" /></p>

  <h1 class="calibre15" id="sigil_toc_id_45"><a class="calibre9" id="bookmark3"></a><span class="calibre6">62. BÖLÜM</span></h1>

  <p class="calibre16">SARENE ve Hrathen alelade pelerinlerine sıkıca sarınmış olarak sokaktan aşağı ayaklarını sürüyerek ilerlediler. Hrathen koyu saçını gizlemek için kapüşonunu çekmişti. Teod insanları krallarının donanmayı neden körfeze çektiğini merak ederek sokaklarda toplanmışlardı. Çoğu limandan tarafa gidiyordu. Sarene ile Hrathen de sıradan görünmek için ellerinden gelenin en iyisini yaparak başları eğik ve uysal bir şekilde onların arasına karıştılar.</p>

  <p class="calibre16">“Limana vardığımızda, tüccar gemilerinin biriyle yolculuk ayarlamaya çalışacağız," dedi Hrathen sessizce. "Gemiler donanma yola çıkar çıkmaz Teod'dan kaçacaklardır. Hrovell’de aylar boyunca hiçbir Derethi rahibinin uğramayacağı bir takım yerler var. Oralarda saklanabiliriz.”</p>

  <p class="calibre16">“Sanki Teod düşecekmiş gibi konuşuyorsun,” diye fısıldayarak karşılık verdi Sarene. "Sen gidebilirsin, rahip; ama ben vatanımı terk etmeyeceğim.”</p>

  <p class="calibre16">"Eğer vatanının güvenliğini umursuyorsan edeceksin,” diye tersledi Hrathen. "Dilaf’ı tanıyorum, o saplantılı bir adam. Eğer sen Teod’da kalırsan o da kalır. Eğer ayrılırsan, belki de seni takip edecektir."</p>

  <p class="calibre16">Sarene dişlerini gıcırdattı. Gyornun sözleri görünüşte mantıklıydı, ama Sarene’nin onunla gelmeyi kabul etmesi için bunları uyduruyor da olabilirdi. Elbette, böyle bir şey yapması için hiçbir sebep yoktu. O Sarene’yi neden uımırsa-yacaktı ki? Sarene hep onun ateşli bir düşmanı olmuştu.</p>

  <p class="calibre16">Yavaşça, kendilerini kalabalıktan ayırmamak için hızlarını artırarak ilerlediler. "Sorduğum soruya gerçekten cevap vermedin, rahip,” diye fısıldadı Sarene. Dinine karşı döndün. Neden?”</p>

  <p class="calibre16">Hrathen bir an sessizlik içinde yürümeye devam etti. “Ren... bilmiyorum, k.ı din. Çocukluğumdan beri bir Shu-Dereth inananı oldum, nizamı ve resmiyeti her zaman bana hitap etti. Ruhban sınıfına katıldım. Ben... inancım olduğunu duşıı-nüyordum. Ancak, en sonunda inanarak büyüdüğüm şeyin aslında Shu-lVıeth olmadığı ortaya çıktı. Ne olduğunu bilmiyorum."</p>

  <p class="calibre16">" S hu-Kora t h mı?”</p>

  <p class="calibre16">Hrathen başını iki yana salladı. "O fazla basit bir cevap olurdu. İman sadece Korathi veya Derethi, ya bu ya da o değildir. Ben hâlâ Dereth’in öğretilerine ina-nıvorum. Benim derdim VVyrn’le, Tanrı’yla değil.”</p>

  <p class="calibre16">KIZIN önündeki zayıflık gösterisinden dehşete düşmüş olan Hrathen, hızla kalbini başka sorulara karşı katılaştırdı. Evet, Shu-Dereth’e ihanet etmişti. Evet, o bir haindi. Ama her nedense, şimdi bir karar vermiş olduğu için sakin hissediyordu. Duladen’de kan ve ölüme sebep olmuştu. Bunun tekrar olmasına izin vermeyecekti.</p>

  <p class="calibre16">Önceden, kendini Cumhuriyet’in düşüşünün gerekli bir trajedi olduğuna ikna etmişti. Ama artık bu yanılsamayı dağıtmıştı. Onun Duladen’de yaptığı iş de, Dilafın burada, Teod’da yapmaya çalıştığı şeyden daha etik değildi. İronik olarak, Hrathen kalbini gerçeğe açmakla, kendini geçmiş günahlarının suçluluğuyla da yüzleştirmişti.</p>

  <p class="calibre16">Ancak bir tek şey onu ümidini yitirmekten alıkoyuyordu: Artık ona ne olursa olsun, önceden ne yapmış olursa olsun, şimdi kalbindeki gerçeği takip ettiğini söyleyebilirdi. Şu anda ölebilir ve Jaddeth’in huzuruna cesaret ve gururla çıkabilirdi.</p>

  <p class="calibre16">Bu düşüncenin aklından geçmesi, acının göğsüne saplanmasından birazcık önce oldu. Şaşkınlıkla elini kaldırırken homurdanarak göğsünü tuttu. Parmaklan kanla lekelenmişti. Ayaklarının zayıfladığını hissetti ve irkilen Sarene’nin çığlığını duymazdan gelerek aniden bir duvara yaslanarak çöktü. Kafası karışmış olarak kalabalığı taradı ve gözleri katilinin yüzüne düştü. Bu adamı tanıyordu. Adı Fjon’du, daha ilk geldiği gün Kae’den eve göndermiş olduğu rahip. O iki ay önceydi. Fjon onu nasıl bulmuştu? Nasıl?.. Bu imkânsızdı.</p>

  <p class="calibre16">Fjon gülümsedi ve sonra insan kalabalığının içinde kayboldu.</p>

  <p class="calibre16">Karanlık üstüne çökerken, Hrathen tüm sorulardan vazgeçti. Bunun yerine görüşü ve aklı Sarene’nin endişeli yüzüyle doldu. Onu yok etmiş olan kadın. Onun yüzünden Hrathen, en sonunda hayatı boyunca inanmış olduğu yalanlan reddetmişti.</p>

  <p class="calibre16">Onu nasıl olup da sevmeye başladığını asla öğrenemeyecekti.</p>

  <p class="calibre16"><span class="calibre18">Hoşçakal, prensesim,</span> diye düşündü. <span class="calibre18">Jaddeth, ruhuma merhamet et. Ben sadece elimden gelenin en iyisini yapmaya çalıştım.</span></p>

  <p class="calibre16">SARENE, Hrathen’in gözlerindeki ışığın solmasını izledi.</p>

  <p class="calibre16">“Hayır!” diye bağırdı, <span class="calibre3">boşuna</span> bir çabayla elini yaraya bastırarak kanamayı durdurmaya çalışırken. “Hrathen, beni burada yalnız bırakmaya kalkışma!”</p>

  <p class="calibre16">Hrathen cevap vermedi. Sarene onunla iki ülkenin kaderi için mücadele etmişti, ama asla gerçekten de kim olduğunu öğrenememişti. Asla da öğrenemeyecekti.</p>

  <p class="calibre16">Korkuyla atılmış bir çığlık Sarene’yi kendine getirdi. Sokağın ortasında ölen bir adamın görüntüsüyle rahatsız olan insanlar etrafında toplanıyordu. Afallayan Sarene, ilginin onların üzerinde toplanmış olduğunu fark etti. Elini çekti ve sanki</p>

  <p class="calibre16">saklanmak ister gibi uzaklaştı, ama artık çok geçti. Birkaç çıplak göğüslü şekil kargaşanın sebebini öğrenmek için bir ara sokakta belirdiler. Birinin yüzünde kırık bir burnun işareti olan kan vardı.</p>

  <p class="calibre16">FJON, ilk cinayetinin kolaylığından dolayı sevinçten uçarak kalabalığın içinden sıyrıldı. Sadece tek bir adamı bıçaklaması gerekiyordu ve sonra da bir suikastçı olarak eğitim göreceği Rathbore Manastırı’na kabul edilecekti.</p>

  <p class="calibre16"><span class="calibre18">Haklıymışsın, Hrathen,</span> diye düşündü. <span class="calibre18">Gerçekten de bana Jaddeth'in İmparatorluğu’na hizmet etmek için başka bir yol verildi, hem de önemli bir yol.</span></p>

  <p class="calibre16">Öldürmesi emredilen adamın da Hrathen çtkmış olması ne kadar ironikti. Wyrn, Fjon’un Hrathen’i her yer dururken burada, Teod’un sokaklarında bulacağını nasıl bilebilmişti? Fjon büyük olasılıkla asla bilmeyecekti, Ulu Jaddeth insanların algısının ötesinde yollarla hareket ederdi. Ama Fjon görevini yerine getirmişti. Kefaret dönemi bitmişti.</p>

  <p class="calibre16">Mutlu adımlarla, Fjon hanına geri döndü ve kahvaltı söyledi.</p>

  <p class="calibre16">“BENİ bırak,” dedi Lukel acılı bir ses tonuyla. “Ben neredeyse ölüyüm, sen diğerleriyle ilgilen.”</p>

  <p class="calibre16">“Mızıldanmayı kes,” dedi Raoden yaralı Lukel’in üstündeki havaya Aon Ien'i çizerken. Yarık çizgisini de ekledi ve tüccarın bacağındaki yara anında kapandı. Bu defa Raoden sadece doğru belirteçleri bilmiyordu, Aonlarının arkasında Elantris’in gücü de vardı. Şehrin dirilişiyle AonDor efsanevi gücünü geri kazanmıştı.</p>

  <p class="calibre16">Lukel aşağı bakarak deneysel olarak bacağını kıvırdı ve kesiğin olduğu yeri yokladı. Sonra yüzünü buruşturdu. “Bir yara izi bırakabilirdin, biliyorsun. O yarayı almak için epey bir zahmete girmek zorunda kaldım, ne kadar yiğitçe davranmış olduğumu görmeliydin. Torunlarım onlara gösterecek bir yara izim olmadığı için hayal kırıklığına uğrayacaklar.”</p>

  <p class="calibre16">“Ölmezler,” dedi Raoden ayağa kalkıp uzaklaşarak.</p>

  <p class="calibre16">“Senin sorunun ne?” diye sordu Lukel arkasından. “<span class="calibre18">Kazandığımızı</span> sanıyordum.”</p>

  <p class="calibre16"><span class="calibre18">Kazandık,</span> diye düşündü Raoden, <span class="calibre18">ama ben başarısız oldum.</span> Şehri aramışlardı; Sarene, Dilaf veya Hrathen’den hiçbir iz yoktu. Raoden geride kalmış bir Derethi askeri yakalamış ve nerede olduklarını öğrenmek istemişti, ama adanı yalvarıp bilmediğini iddia etmiş ve Raoden de tiksinerek onu serbest bırakmıştı.</p>

  <p class="calibre16">Halkın kutlamasını izlerken surat astı. Ölümlere rağmen, Kae'nin neredeyse tamamen yok olmuş olmasına rağmen, mutluydular. Fjorden kovulmuş ve Elantris geri dönmüştü. Tanrıların günleri tekrar gelmişti. Ne yazık ki, Raoden /-ilerinin tadını çıkaramıyordu. Sarene olmadan olmazdı.</p>

  <p class="calibre16">Galladon, Elantrian grubundan salına salına ayrılarak yavaşça yaklaştı. Gümüş derili insan kitlesinin çoğunluk olarak kafası karışıktı. Pek çoğu yıllardır yitikti ve son zamanların olayları hakkında hiçbir şey bilmiyordu.</p>

  <p class="calibre16">“Onların biraz...” diye başladı Dula.</p>

  <p class="calibre16">Lordum kaoden! diye aniden onun lafını kesti bir ses, Raoden'in tanıdığı bir sesti.</p>

  <p class="calibre16">“Ashe?” dedi endişeyle Seonu arayan Raoden.</p>

  <p class="calibre16">' Majesteleri<sup class="calibre17">1</sup>.'' dedi Ashe avlu boyunca hızla uçarak. “Bir Seon şimdi benimle konuştu. Prenses<sup class="calibre17">1</sup> O Teod’da lordum. Benim krallığım da saldırı altında!”</p>

  <p class="calibre16">“Teod mu?” diye sordu Raoden afallayarak. “Domi adına, <span class="calibre18">oraya</span> nasıl gidebildi?”</p>

  <p class="calibre16">SARENE çaresizce bir silahı olmasını dileyerek geriledi. İnsanlar Dilaf ve savaşçılarını fark etti. Fjorların acayip, çarpık vücutları ve kötü niyetli gözlerini görünce korkuyla dağıldılar. Sarene’nin refleksleri onu da onlara katılmaya teşvik ediyordu, ama böyle bir hareket sadece onu doğrudan Dilaf’m avucuna düşürürdü. Llfak keşişin savaşçıları hızla Sarene’nin kaçış yollarını kesmek için yayıldılar.</p>

  <p class="calibre16">Kollarıyla göğsündeki derinin altında çıkıntı yapan karmaşık desenler ve yüzünü lekeleyen kuruyan kanla, çıplak gövdesi Teod’un soğuk havasında terleyerek, dudakları kötü bir gülümsemeyle kıvrılmış olan Dilaf yaklaştı. O anda Sarene bu adamın hayatında göreceği en korkunç şey olduğunu anladı.</p>

  <p class="calibre16">RAODEN iyileşmiş Elantrian kasları, Shaod öncesi haline kıyasla bile hiç yorgunluk hissetmeksizin Elantris duvarının tepesine çıkan basamakları ikişer ikişer tırmandı.</p>

  <p class="calibre16">“Sule!" diye seslendi arkasından endişeyle koşarak gelmekte olan Galladon.</p>

  <p class="calibre16">Raoden cevap vermedi. Kae’nin yıkıntılarına tepeden bakan insan kalabalığının arasından yolunu iterek açıp duvarın tepesine ulaştı. Onun kim olduğunu fark ettiklerinde yol vererek açıldılar, bazıları "Majesteleri,” diye mırıldanarak eğildi. Sesleri huşuyla doluydu. Onda eski hayatlarına dönüşü görüyorlardı. Umut, lüks, bol yiyecek ve zamanla dolu olan hayatlarına. On yıllık zulüm altında neredeyse unutmuş oldukları hayatlarına.</p>

  <p class="calibre16">Raoden onlara dikkat etmeyerek geniş, mavi Fjorden Denizi’ne tepeden bakan kuzey duvarına ulaşana kadar ilerledi. Bu suların öbür ucunda Teod bulunuyordu. Ve Sarene.</p>

  <p class="calibre16">“Seon, bana bu noktadan Teod’un başkentinin tam olarak hangi yönde kaldığını göster,” diye emretti Raoden.</p>

  <p class="calibre16">Ashe bir an havada asılı kaldı ve sonra Raoden’in önündeki bir yere ilerleyerek ufuktaki bir noktaya işaret etti. “Eğer Teod’a yelken açacak olsaydınız, lordum, bu yönde giderdiniz.”</p>

  <p class="calibre16">Raoden Seonun içsel yön duygusuna güvenip başını sallayarak onayladı. Çizmeye başladı. Asla bir faydası olmayacağını düşünerek, iş olsun diye öğrenmiş olduğu desenleri parmaklarıyla oluşturarak telaşlı ellerle Aon Tia'yı çizdi. Şimdi, Elantris bir şekilde Aonların gücünü beslerken, çizgiler çizildiklerinde sadece havada belirmiyor; patlıyorlardı. Sanki parmakları muazzam bir barajı yarıp minik delikler açarak sadece birazcık suyun çıkmasına izin veriyormuş gibi Aon'dan ışık fışkırıyordu.</p>

  <p class="calibre16">“Sule!" dedi Galladon sonunda ona yetişerek. "Sule, neler oluyor?’’</p>

  <p class="calibre16">Sonra görünüşe göre Aon’u tanıyarak küfretti. “Doloken, Raoden, ne yaptığım bilmiyorsun!”</p>

  <p class="calibre16">'Teod’a gidiyorum,” dedi Raoden çizmeye devam ederek.</p>

  <p class="calibre16">“Ama sule, Aon Tia’nın ne kadar tehlikeli olabileceğini bana sen kendin söylemiştin,” diye itiraz etti Galladon. “Ne demiştin? Eğer nakledilmen gereken uzaklığı tam olarak bilmiyorsan, ölebilirsin. Böyle körlemesine gidemezsin. Kolo?"</p>

  <p class="calibre16">“Tek yol bu, Galladon,” dedi Raoden. “En azından denemeliyim."</p>

  <p class="calibre16">Galladon bir elini Raoden’in omzuna koyarak başını salladı. “Sule, anlamsız bir hareket senin salaklığından başka hiçbir şeyi kanıtlamaz. Teod’un ne kadar uzakta olduğunu biliyor musun?”</p>

  <p class="calibre16">Raoden’in eli yavaşça yanına düştü. O bir coğrafya uzmanı değildi; Teod’un yelken açarak yaklaşık dört günlük mesafede olduğunu biliyordu, ama bunun kaç mil veya kilometre olduğuna dair hiçbir kullanılabilir bilgisi yoktu. Aon Tia’nm içinde bir referans çerçevesi oluşturmalı, ona Raoden'i ne kadar uzağa göndereceğini bilmesi için bir çeşit ölçüm vermeliydi.</p>

  <p class="calibre16">Galladon, Raoden’in omzuna vurarak başını salladı. “Bir gemi hazırlayın!" diye emretti Dula bir grup askere: Elantris Şehir Muhafızlarının son kalıntıları.</p>

  <p class="calibre16"><span class="calibre18">Çok geç olacakl</span> diye düşündü Raoden üzüntüyle. <span class="calibre18">Eğer sevdiğim kişiyi korumak için kullanamayacaksam, güç ne işe yarar, Elantris ne işe yarar?</span></p>

  <p class="calibre16">“Bir milyon üç yüz yirmi yedi bin kırk iki,” dedi Raoden’in arkasından bir ses.</p>

  <p class="calibre16">Raoden şaşırarak döndü. Kısa bir mesafe ötede derisi gümüşsü Elantrian ışıltısıyla parlayarak Adien dikiliyordu. Gözleri, ona doğumundan beri musallat olan zihinsel özürlülüğün hiçbir izini göstermiyor, açık bir şekilde ileriye bakıyordu.</p>

  <p class="calibre16">“Adien,” dedi Raoden şaşkınlıkla. “Sen de...”</p>

  <p class="calibre16">Artık iyileşmiş olduğu için çarpıcı bir şekilde Lukel gibi görünen genç adam ileriye bir adım attı. “Ben... Ben tüm hayatımın bir rüya olduğunu hissediyorum, Raoden. Şimdiye kadar olan her şeyi anlıyordum. Ama tepki veremiyordum, hiçbir şey söyleyemiyordum. Şimdi bu değişti, ama hâlâ aynı kalan bir şey var. Aklım... Ben hep sayıları tahmin edebiliyordum...”</p>

  <p class="calibre16">“Adımlar,” diye fısıldadı Raoden.</p>

  <p class="calibre16">“Bir milyon üç yüz yirmi yedi bin kırk iki," diye tekrarladı Adien. “Teoda o kadar adım yol var. Benim adımımı ölç ve onu birim olarak kullan."</p>

  <p class="calibre16">“Acele edin, lordum,” diye haykırdı Ashe korkuyla. "Prenses tehlikede. Mai. . Prensesi şimdi o izliyor. Etrafının sarıldığını söylüyor. Ah, Domi! Çabuk olun!"</p>

  <p class="calibre16">“Nerede, Seon?” diye hemen sordu Raoden eğilip Adien'in adımını bir kum.ış parçasıyla ölçerken.</p>

  <p class="calibre16">“Limanın yakınında, lordum," dedi Ashe. “Limana giden ana yolda duruyor!"</p>

  <p class="calibre16">“Adien!” dedi Raoden Aon’una oğlanın adım uzunluğuna eş bir v,izgi ekici kon</p>

  <p class="calibre16">“Bir milyon üç yüz yirmi yedi bin sekiz yüz beş,” dedi Adien. “Bu seni Ununa götürecek.” Yüzünü buruşturarak Raoden’e baktı. "Ben bunu... bunu nereden bildiğimden emin değilim. Çocukken bir defa oraya gitmiştim ama..."</p>

  <p class="calibre16"><span class="calibre18">Yeterli olması gerekecek,</span> diye düşündü Raoden. Uzanarak Aon'unun yanına kendisini çizginin bir milyon üç yüz yirmi yedi bin sekiz yüz beş katı bir uzaklığa nakletmesini söyleyen bir belirteç yazdı.</p>

  <p class="calibre16">"Sule, bu delilik!” dedi Galladon.</p>

  <p class="calibre16">Raoden arkadaşına bakıp onaylayarak başını salladı ve sonra geniş bir hareketle Aon’unun üstüne yarık çizgisini ekledi.</p>

  <p class="calibre16">"Ben geri dönene kadar Arelon’dan sen sorumlusun, dostum,” dedi Raoden Aon Tia ışık kusarak sallanmaya başlarken. Raoden uzanarak sanki katı bir şeymiş gibi, parmaklarıyla titreyen Aon’un merkezini kavradı.</p>

  <p class="calibre16"><span class="calibre18">îdos Domi,</span> diye dua etti, <span class="calibre18">eğer daha önce dualarımı duyduysan, şimdi de yolumu düzgün eyle.</span></p>

  <p class="calibre16">Sonra, Ashe’nin-açıyı doğru vermiş olduğunu umarak, Aon’un gücünün vücudunun içinden atılıp onu kapladığını hissetti. Bir an sonra her şey kayboldu.</p>

  <p class="calibre16">SARENE sırtını sert tuğla duvara dayadı. Dilaf sincice gülen gözlerle yaklaştı. Keşişlerden oluşan grup Sarene’nin üstüne kapanırken, o da ileri doğru kaydı.</p>

  <p class="calibre16">Bitmişti. Kaçabileceği hiçbir yer kalmamıştı.</p>

  <p class="calibre16">Birden ani bir ışık fışkırdı, keşişlerden birine çarparak yaratığı havaya fırlattı. Afallayan Sarene, keşişin vücudu havada bir yay çizip sonra da gürültüyle önünde yere çarparken izledi. Diğer keşişler de afallayarak durdular.</p>

  <p class="calibre16">Bir şekil şaşkın keşiş grubunun arasına dalarak Sarene’ye doğru koştu. Derisi gümüşsüydü, saçları parlak bir beyazdı, yüzü ise...</p>

  <p class="calibre16"><span class="calibre18">“Raoden?”</span> diye sordu Sarene şoke olarak.</p>

  <p class="calibre16">Dilaf hırladı ve rahip doğaüstü bir hızla hareket ederek Raoden’e atılırken Sarene kısa bir çığlık attı. Ancak bir şekilde Raoden de onun kadar hızla tepki verdi ve Dilaf m saldırısı karşısında savrularak geri kaçtı. Kralın eli atılarak havaya hızla bir Aon karaladı.</p>

  <p class="calibre16">Aon’dan etrafındaki havayı çarpıtıp burkan bir ışık patlaması fırladı. Enerji oku Dilaf ı göğsünden vurdu ve patlayarak keşişi geriye savurdu. Dilaf bir binanın yan tarafına hızla çarpıp yere düştü. Ancak sonra rahip inledi ve sendeleyerek tekrar ayakları üstünde doğruldu.</p>

  <p class="calibre16">Raoden küfretti. Fırlayarak az ilerdeki Sarene’yi kavradı. Dilaf, “Tutun,” diye emrederken, Raoden serbest eliyle başka bir Aon çizdi. Raoden’in Aon Tia etrafına ördüğü desenler karmaşıktı, ama elleri beceriyle hareket etti. Tam Dilaf'in adamları onlara ulaştığı anda Aon’u bitirdi.</p>

  <p class="calibre16">Sarene'nin vücudu, aynı Dilaf onları Teod’a getirdiğinde olduğu gibi sarsıldı. Sallanan ve yanıp sönen bir ışık etrafını kapladı. Kısa bir an sonra dünya geri döndü. Sarene kafası karışıp sendeleyerek tanıdık Teo kaldırım taşları üstüne düştü.</p>

  <p class="calibre16">Şaşkınlıkla başını kaldırdı. Sokağın 20 metre kadar aşağısında şaşkın bir daire halinde dikilen Dilaf’m çıplak göğüslü keşişlerini görebiliyordu. Bir tanesi elini kaldırarak Raoden ve Sarene’ye işaret etti.</p>

  <p class="calibre16">“İdos Domi!” diye lanet etti Raoden. “Kitapların ne dediğini unutmuşum! Aonlar kişi Elantris'ten uzaklaştıkça zayıflıyor.”</p>

  <p class="calibre16">"Bizi eve götüremez misin?" diye sordu Sarene ayağa kalkarak.</p>

  <p class="calibre16">“Aon’la değil, hayır," dedi Raoden. Sonra onun elini yakalayarak koşmaya başladı.</p>

  <p class="calibre16">Sarene’nin aklı sorularla o kadar doluydu ki tüm dünyası allak bullak olmuştu. Raoden'e ne olmuştu? Dilaf’ın onda açtığı yaradan nasıl kurtulmuştu? Sarene sorularını yutkunarak sonraya bıraktı. Gelmiş olması yeterliydi.</p>

  <p class="calibre16">RAODEN çılgınca bir kaçış yolu aradı. Belki de yalnız olsaydı, Dilaf’m adamlarından kaçarak kurtulabilirdi; ama yanında Sarene varken değil. İçinde oldukları sokak, Teod gemilerinin ağır ağır Fjorden bayrağı taşıyan bir donanmayı karşılamak için körfezden ayrılmakta olduğu limana çıkıyordu. Limanın uzak ucunda, birkaç yardımcısıyla konuşmakta olan kraliyetin yeşil cübbelerini giymiş bir adam duruyordu. Kral Eventeo, Sarene’nin babası. Kral onları görmedi ve bunun yerine dönerek acele adımlarla bir yan sokağa girdi.</p>

  <p class="calibre16">“Baba!” diye bağırdı Sarene, ama mesafe çok uzaktı.</p>

  <p class="calibre16">Raoden yaklaşan ayak seslerini duyabiliyordu. Hızla dönerek Sarene’yi arkasına aldı ve iki eliyle de birer Aon Daa çizmek için kollarını kaldırdı. Aonlar Teod’da daha zayıftı, ama etkisiz değillerdi.</p>

  <p class="calibre16">Dilaf bir elini kaldırarak adamlarını yavaşlattı. Raoden zorunda kalmadığı sürece kendini son bir savaşa adamaya gönüllü olmadığından dondu. Dilaf neyi bekliyordu?</p>

  <p class="calibre16">Yan sokaklardan ve yollardan çıplak göğüslü keşişler döküldü. Dilaf savaşçılarının toplanmasını beklerken gülümsedi. Birkaç dakika içinde onun grubu on ikiden elliye yükselmiş, Raoden’in olasılıkları ise kötüden umutsuza inivermişti.</p>

  <p class="calibre16">“Pek de iyi bir kurtarış olmadı," diye mırıldandı Sarene hor gören bir havayla, canavarlara dik dik bakıp için bir adım atarak Raoden’in yanma geçerken.</p>

  <p class="calibre16">Onun meydan okuyan alayı Raoden’in dudaklarına bir gülümseme yerleştirdi. “Bir dahaki sefere, yanımda bir ordu getirmeyi unutmayacağım."</p>

  <p class="calibre16">DİLAF’IN keşişleri saldırdılar. Raoden ikiz Aonlarını bitirerek bir çift güçlü enerji patlaması gönderdi ve sonra hemen tekrar hızla çizmeye başladı. Ama gergin ellerle onun beline sarılmış olan Sarene, Raoden’in doğaüstü hızlı savaşçılar onlara ulaşana kadar bitiremeyeceğini görebiliyordu.</p>

  <p class="calibre16">Büyük bir kuvvet limanı salladı. Odunlar çatladı, taşlar parçalandı ve bir rüzgâr patlaması Sarene’nin üstüne vurdu. Yere devrilmemek için Raoden’in her nedense daha dengeli olan vücuduna sıkıca asılmak zorunda kaldı. En sonunda gözlerini açmaya cesaret ettiğinde, etrafları yüzlerce gümüş derili şekille sarılmıştı.</p>

  <p class="calibre16">"Aon Daa!” diye gürleyen bir sesle emretti Galladon.</p>

  <p class="calibre16">İki yüz el Aonlar karalamak için havaya kalktı. Yaklaşık yarısı Aonlarını hu-ballaştıran hatalar yaptı; ancak Dilafm adamlarına doğru gelen ilk birkaç keşişi tamamen parçalayıp geçecek kadar güçlü bir yıkım dalgası göndermeye yetecek kadarı bitirdi.</p>

  <p class="calibre16">Ba7iiarının vücutları yere devrildi ve diğerleri geriye savruldu. Geride kalan keşişler şoke olmuş bir şekilde Elantrianlara bakakalarak durakladılar.</p>

  <p class="calibre16">Sonra Dakhorlar, Raoden ve Sarene’den vazgeçerek bu yeni düşmana saldırmak için bir hücuma kalktılar.</p>

  <p class="calibre16">.ADAMLARININ arasında kaçmayı akıl edebilen tek kişi Dilaf'tı. Diğerleri, güçleriyle kendilerini beğenmiş bir şekilde gururluydular, güçlü patlamaların basitçe onları vurmasına izin verdiler.</p>

  <p class="calibre16"><span class="calibre18">Aptallar1</span> diye düşündü Dilaf, yuvarlanarak uzaklaşırken. Her Dakhor özel yetenek ve güçlerle kutsanmıştı. Hepsinin artırılmış gücü ve neredeyse yok edilemez kemikleri vardı; ama sadece Dilaf onu Dor’dan gelen saldırılarına karşı dirençli kılan güce sahipti. Yaratılması elli adamın hayatına mal olmuş olan bir güç. Adamlarının Elantrianların saldırılarıyla parçalandığını görmekten çok hissetti.</p>

  <p class="calibre16">Sağ kalan keşişler sayıca korkunç derecede azdı. Pis Elantrianlardan olabildiğince çoğunu öldürmeye çalışarak cesurca saldırdılar. İyi eğitilmişlerdi. Savaşarak öleceklerdi. Dilaf onlara katılmayı arzuluyordu.</p>

  <p class="calibre16">Ama katılmadı. Bazıları onun deli olduğunu düşünebilirdi, ama o bir aptal değildi. Kafasındaki çığlıklar intikam istiyordu ve hâlâ bunun için bir yol vardı. Teo prenses ve onun Elantrianlanndan intikam almak için bir yol. Wyrn’in emirlerini yerine getirmek için bir yol. Bu savaşın gidişatını değiştirmek için bir yol.</p>

  <p class="calibre16">Dilaf güçlükle kargaşadan uzaklaştı, bir enerji darbesi sırtında patlarken birazcık tökezlemişti. Kemik yapısı dayandı ve saldırıdan zarar görmedi.</p>

  <p class="calibre16">Birkaç saniye önce limana vardığında, Kral Eventeo’nun bir yan sokakta kaybolduğunu görmüştü. Şimdi o da o sokaktan tarafa fırladı.</p>

  <p class="calibre16">Avı onu takip edecekti.</p>

  <p class="calibre16">“RAODEN!’’ dedi Sarene kaçan Dilaf’a işaret ederek.</p>

  <p class="calibre16">“Bırak gitsin,” dedi Raoden. “Artık bir zarar veremez.”</p>

  <p class="calibre16">"Ama babam da o tarafa gitti!” dedi Sarene onu ara sokaktan tarafa çekerek.</p>

  <p class="calibre16"><span class="calibre18">Doğru söylüyor,</span> diye düşündü Raoden lanet ederek. Dilaf’ın arkasından fırladı ve Sarene eliyle işaret ederken onu arkada bıraktı ve yakın zamanda onarılmış Elantrian bacaklarının onu olağanüstü bir hızla ara sokağa doğru taşımasına izin verdi. Diğer Elantrianlar onun gidişini görmediler ve keşişlerle savaşmaya devam ettiler.</p>

  <p class="calibre16">Raoden nefesi bile sıklaşmadan ara sokağa girdi. Dilaf bir saniye sonra üstüne atılmıştı. Keşişin güçlü vücudu gölgeli bir köşeden belirdi ve Raoden’i sokağın duvanna çarptı.</p>

  <p class="calibre16">Raoden kaburgalarının çatladığını hissederek bağırdı. Dilaf gülümseyerek geriledi ve kılıcını çekti. Rahip öne atıldı ve Raoden son anda şişlenmekten kurtularak</p>

  <p class="calibre16">kenara yuvarlandı. Buna rağmen, Dilaf’ın saldırısı Raoden’in sol kolunun etini yararak gümüşsü beyaz Elantrian kanını saçtı.</p>

  <p class="calibre16">Raoderı acı kolu boyunca yayılırken nefesini tuttu. Ancak bu acı önceki ıstıraplarına kıyasla zayıf ve hafifti. Dilaf'ın kılıcı kalbini hedeflerken tekrar yuvarlanarak onu hızla unuttu. Eğer kalbi tekrar durursa, Raoden ölürdü. Elantrianlar güçlüydü ve çabuk iyileşirdi, ama ölümsüz değillerdi.</p>

  <p class="calibre16">Darbelerden kaçınırken Raoden hatırladığı Aonları gözden geçirdi. Hızla düşünerek ayakları üstüne kalktı ve hızla önünde Aon Edo’yu çizmeye başladı. Sadece altı hareket gerektiren basit bir desendi ve Dilaf üçüncü bir saldırı yapamadan bitirmişti. Aon bir an için yanıp söndü ve sonra Raoden’le Dilaf arasında ince bir ışık duvarı belirdi.</p>

  <p class="calibre16">Dilaf kılıcının ucuyla çekinerek duvarı dürtükledi ve duvar direndi. Biri duvara bastırdıkça o da Dor’dan daha fazla güç alarak aynı güçle karşılık verirdi. Dilaf ona ulaşamazdı.</p>

  <p class="calibre16">Dilaf rahatça uzanarak duvara çıplak avucuyla hafifçe dokundu. Avucu bir an parladı ve duvar havaya ışıktan kıymıklar saçarak parçalandı.</p>

  <p class="calibre16">Raoden aptallığına küfretti: Bu daha önceki gün illüzyonunu dağıtmış olan adamdı. Bir şekilde, Dilaf’ın Aonları iptal etme gücü vardı. Raoden geriye sıçradı, ama kılıç daha hızlı öne atıldı. Kılıcın ucu Raoden'in göğsüne isabet etmedi, ama bunun yerine eline vurdu.</p>

  <p class="calibre16">Raoden kılıç sağ avucunu deşerken haykırdı. Öbür elini yaralanmış olanı tutmak için getirdi, ama o kolunun önündeki yara da yenilenmiş bir acıyla yandı. İki eli de işe yaramaz hale gelmişti; artık Aon çizemezdi. Dilaf’m sonraki darbesi rahat bir tekmeydi ve Raoden’in zaten yaralı olan kaburgaları biraz daha çatırdadı. Çığlık atarak dizleri üstüne düştü.</p>

  <p class="calibre16">Dilaf kılıcının ucuyla Raoden’in yüzünün yan tarafına hafifçe vururken güldü. "Demek ki Skazeler haklıymış. Elantrianlar yok edilemez değil.”</p>

  <p class="calibre16">Raoden cevap vermedi.</p>

  <p class="calibre16">“Yine de ben kazanacağım, Elantrian,” dedi Dilaf, sesi coşkulu ve çılgındı. “Wym’in gemileri Teo donanmasını yendikten sonra askerlerimi toplayacağım ve Elantris üstüne yürüyeceğim."</p>

  <p class="calibre16">“Kimse Teo donanmasını yenemez, rahip,” diye araya girdi bir kadın sesi. Dilaf'ın kafasını hedefleyen kılıcını savrulurken kılıç parladı.</p>

  <p class="calibre16">Rahip kendi kılıcını zamanında kaldırmayı zor başararak Sarene’nin saldırısını engellerken hafifçe haykırdı. Sarene bir yerlerden bir kılıç bulmuştu ve Raoden’in takip etmesini güçleştirecek kadar hızlı bir şekilde savuruyordu. Raoden prensesin onun kılıç becerisini ne kadar kolay alt etmiş olduğunu hatırlarken Dilaf<sup class="calibre17">1</sup> ın şaşkınlığına gülümsedi. Silahı bir sayrdan daha kalındı, ama Sarene yine de oıuı kayda değer bir beceriyle kullanıyordu.</p>

  <p class="calibre16">Ancak Dilaf sıradan bir adam değildi. Sarene’nin saldırısını engellerken derisinin altındaki kemikten desenler parlamaya başladı ve vücudu da gittikçe daha hızlı hareket etti. Kısa sürede Sarene’nin saldırısı kesildi ve neredeyse anında çeri</p>

  <p class="calibre16">çekilmek zorunda kaldı. Dövüş Dilaf m kılıcının omzunu delmesiyle son buldu. Sarene'nin kılıcı kaldırım taşlarında tangırdadı ve o da tökezleyerek Raoden’in yanında yere devrildi.</p>

  <p class="calibre16">"Üzgünüm," diye fısıldadı.</p>

  <p class="calibre16">Raoden başını salladı. Kimsenin Dilaf gibi birinin karşısında bir kılıç dövüşünü kazanması beklenemezdi.</p>

  <p class="calibre16">“Şimdi intikam zamanı,” diye saygıyla fısıldadı Dilaf, kılıcını kaldırırken. “Artık çığlık atmayı kesebilirsin, aşkım.”</p>

  <p class="calibre16">Raoden kanayan bir elle korumacı bir şekilde Sarene’ye sarıldı. Sonra durakladı. Dilaf’ın arkasında hareket eden bir şey vardı, ara sokağın gölgeleri içinde bir şekil.</p>

  <p class="calibre16">Dilaf, kaşlarını çatarak Raoden’in bakışını izlemek için döndü. Acıyla yan tarafını tutan bir şekil tökezleyerek karanlıktan çıktı. Şekil uzun boylu, geniş göğüslü, koyu saçlı bir adamdı; gözlerinde azim vardı. Her ne kadar artık zırhını giyiyor olmasa da, Raoden onu tanıdı. Gyorn Hrathen.</p>

  <p class="calibre16">Gariptir ki, Dilaf yoldaşını görmekten mutlu olmuş gibi durmuyordu. Dakhor keşişi, gözleri öfkeyle parlayarak kılıcını kaldırıp hızla döndü. Fjorca bir şey bağırarak atıldı ve kılıcını belli ki zayıf halde olan gyorna doğru savurdu.</p>

  <p class="calibre16">Hrathen durdu ve sonra pelerininin altından kolunu savurarak çıkardı. Dilaf’m kılıcı Hrathen’in kolunun ön kısmına çarptı.</p>

  <p class="calibre16">Ve durdu.</p>

  <p class="calibre16">Raoden’in yanında Sarene’nin nefesi kesildi. “O da onlardan biri!" diye fısıldadı.</p>

  <p class="calibre16">Bu doğruydu. Dilaf’ın silahı Hrathen’in kolu boyunca gıcırdayarak ilerledi ve oradaki kol yenini geri iterek altındaki deriyi ortaya çıkardı. Kol normal bir adamın kolu değildi, derisinin altında bir Dakhor keşişinin işareti olan çıkıntılı kemik desenler vardı.</p>

  <p class="calibre16">Belli ki Dilaf da bu duruma şaşırmıştı. Hrathen’in eli atılarak onu gırtlağından yakalarken, Dilaf afallamış olarak kalakaldı.</p>

  <p class="calibre16">Dilaf lanet okumaya başlayarak Hrathen’in kavrayışında kıvrandı. Ancak gyorn tutuşunu sertleştirerek daha da dik durmaya başladı. Pelerininin altında Hrathen’in göğsü çıplaktı. Raoden, yan tarafındaki derisinin bir yara yüzünden kanla ıslanmış olduğunu ve Dakhor işareti taşımadığını gördü. Acayip çarpık desenler sadece kolundaki kemiklerde vardı. Kısmi dönüşümün nedenini merak etti?</p>

  <p class="calibre16">Hrathen, keşiş onun güçlendirilmiş koluna kısa kılıcıyla darbeler indirse de Dilaf’ı görmezden gelerek dimdik durdu. Darbeler sekti ve Dilaf da bunun yerine Hrathen’in yan tarafına vurmaya başladı. Kılıç Hrathen’in vücuduna derince gömüldü, ama gyorn gıkını bile çıkarmadı. Aksine, Dilaf m gırtlağındaki elini daha da sıktı ve ufak rahip nefesi kesilerek acıyla kılıcını düşürdü.</p>

  <p class="calibre16">Hrathen'in kolu parlamaya başladı.</p>

  <p class="calibre16">Gyorn, Dilaf’ı yerden kaldırırken Hrathen’in derisinin altındaki çarpık çizgiler uğursuz bir ışıltıyla parladı. Dilaf, nefesi kesik kesik gelirken kıvrandı ve debelendi.</p>

  <p class="calibre16">Kaçmaya çalınarak Hrathen'in parmaklarına asıldı, ama gyornun tutuşu sağlamdı.</p>

  <p class="calibre16">Hrathen, Dilaf’ı sanki göğe uzatırmış gibi kaldırarak tuttu. Dilaf’ı sanki bir çeşit kutsal adağı sunar gibi kaldırmışken gözleri garip bir donuklukla yukarı, göğe doğru bakıyordu. Dilaf gittikçe daha da çılgın bir şekilde debelenirken, gyorn uzun bir an boyunca hareketsiz ve kolu parlayarak orada dikildi.</p>

  <p class="calibre16">Bir çatırtı oldu. Dilaf kıvranmayı kesti. Hrathen yavaş bir hareketle vücudu indirdi ve sonra kolundaki parlaklık solarken bir kenara fırlattı. Raoden ve Sarene’den tarafa bakarak sessizce bir an ayakta kaldı, sonra ise cansız bir halde öne devrildi.</p>

  <p class="calibre16">BİRKAÇ saniye sonra Galladon oraya vardığında, Raoden yaralı elleriyle beceriksizce Sarene’nin omzunu iyileştirmeye çalışıyordu. Dula sahneyi inceledi ve birkaç Elantriana Dilaf ve Hrathen’in cesetlerini kontrol etmeleri için başıyla işaret etti. Sonra Galladon yere çökerek Raoden’in ona Aon Ien’i nasıl çizeceğini anlatmasını dinledi. Birkaç saniye içinde Raoden’in elleri ve kaburgaları iyileşmişti ve o da Sarene’ye yardım etmek için harekete geçti.</p>

  <p class="calibre16">Sarene sessizce oturuyordu. Yarasına rağmen o Hrathen’i kontrol etmişti bile.</p>

  <p class="calibre16">O ölmüştü. Aslında yan taraflarındaki iki yaranın, o Dilaf’ın boynunu kırmayı başaramadan çok önce onu öldürmüş olması gerekirdi. Dakhor izleriyle ilgili bir şey onu hayatta tutmuştu. Raoden başını sallayarak Sarene’nin omzu için bir şifa Aon’u çizdi. Onun hâlâ gyornun neden onları kurtardığına dair bir açıklaması yoktu, ama sessizce adamın müdahalesi için şükrediyordu.</p>

  <p class="calibre16">“Ya donanma?” diye endişeyle sordu Sarene, Raoden çizerken.</p>

  <p class="calibre16">“Bana iyi gidiyormuş gibi göründü,” dedi Galladon omzunu silkerek. "Baban seni arıyor, biz vardıktan kısa süre sonra limana geldi."</p>

  <p class="calibre16">Raoden yarık çizgisini çizdi ve Sarene’nin kolundaki yara kayboldu.</p>

  <p class="calibre16">"İtiraf etmeliyim ki, sule, Doloken kadar şanslısın,” dedi Galladon. “Buraya körlemesine atlamak bir adamın yaptığını gördüğüm en salakça şeydi.”</p>

  <p class="calibre16">Raoden, omzunu silkerek sıkıca Sarene’ye sarıldı. “Buna değerdi. Ayrıca, beni takip ettiniz, değil mi?”</p>

  <p class="calibre16">Galladon homurdandı. “Önce Ashe’ye aratarak senin sağ salim varıp varmadığından emin olduk. Kralımızın aksine, bizler kayana değiliz.</p>

  <p class="calibre16">“Pekâlâ,” diye kararlılıkla belirtti Sarene. “Hemen şimdi birisi bana açıklama yapmaya başlayacak.”</p>
</body>
</html>
