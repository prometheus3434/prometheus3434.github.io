<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre16"><br class="calibre4" /></p>

  <p class="calibre16"><br class="calibre4" /></p>

  <h1 class="calibre15"><b class="calibre6"><a class="calibre9" id="bookmark2"></a>16. BÖLÜM</b></h1>

  <p class="calibre16"><br class="calibre4" /></p>

  <p class="calibre16">RAODEN bir keresinde Ien’i serbest bırakmaya çalışmıştı. O zamanlar yalın biçimde akıllı, ama saf niyetli küçük bir oğlandı. Öğretmenlerinin birinden köleliği öğrenmişti ve bir şekilde akima Seonlann istekleri dışında tutuldukları fikrini takmıştı. O gün gözünde yaşlarla Ien’e gitmiş ve Seona özgürlüğünü kabul ettirmeye çalışmıştı.</p>

  <p class="calibre16">“Ama ben özgürüm, genç efendi,” diye cevap vermişti Ien ağlayan çocuğa. "Hayır değilsin,” diye itiraz etmişti Raoden. “Sen kölesin, insanlar sana ne derse onu yapıyorsun.”</p>

  <p class="calibre16">“Yapmak istediğim için yapıyorum, Raoden.”</p>

  <p class="calibre16">“Neden? Özgür olmak istemiyor musun?”</p>

  <p class="calibre16">"Ben hizmet etmek istiyorum, genç efendi," diye açıklamıştı teskin edercesine yanıp sönerek. “Benim özgürlüğüm burada, sizinle birlikte olmakta.” “Anlamıyorum.”</p>

  <p class="calibre16">“Siz olaylara bir insan gibi bakıyorsunuz, genç efendi,” demişti Ien hoşgörülü ve bilge sesiyle. “Siz rütbe ve ayrım görüyorsunuz, dünyayı her şey ya sizin üstünüz ya da astınız olacak şekilde düzenlemeye çalışıyorsunuz. Bir Seon için üst veya ast yoktur, sadece sevdiklerimiz vardır. Ve biz sevdiklerimize hizmet ederiz.” Raoden'in içerlemiş cevabı, “Ama sana maaş bile verilmiyor!" şeklinde olmuştu. "Ama veriliyor, genç efendi. Benim maaşım bir babanın gururu ve bir annenin sevgisi. Benim ödemem sizin büyümenizi izlemenin tatmini."</p>

  <p class="calibre16">Raoden’in bu sözleri anlamasından önce uzun yıllar geçmişti, ama hep aklında kalmışlardı. Büyürken sevginin birleştirici gücü üstüne sayısız Korathi vaazları dinleyerek bilgilendikçe, Raoden Seonları yeni bir açıdan görmeye başlamıştı. Hizmetkâr, hatta dost olarak bile değil; çok daha derin ve güçlü bir şey olarak. Sanki Seonlar Domi’nin kendisinin bir tezahürü, Tanrı’nın kullarına olan sevgisinin yansımalarıydılar. Hizmetleri sayesinde onlar, cennete sözde efendilerinin asla gerçekten anlayamayacağı kadar daha yakındılar.</p>

  <p class="calibre16">"En sonunda özgürsün, dostum,” dedi Raoden solgun bir gülümsemeyle Ien'in uçuşup salınmasını izlerken. Hâlâ Seondan ufacık bir tanıma belirtisi bile alamamıştı, ama Ien Raoden’in yakınlarında kalır gibiydi. Shaod Ien’e her ne yaptıysa, sesinden fazlasını almıştı. Zihnini de bozmuştu.</p>

  <p class="calibre16">“Sanırım onda neyin yanlış olduğunu biliyorum,” dedi Raoden, az ilerde, gölgede oturan Galladon'a. Alıştıkları çalışma yerlerinden Kahar tarafından, defalarca özür dilenerek, çıkarılmış olduklarından, kiliseden birkaç bina aşağıda, bir çatının tepesindeydiler. Yaşlı adam ilk geldiği günden beri hırsla temizlik yapmaktaydı ve artık son cilanın zamanı gelmişti. Sabah erkenden mahcup bir şekilde, ama ısrarla, işini bitirebilmek için herkesi dışarı atmıştı. Galladon kitabından başını kaldırdı. "&nbsp;Kimde? Seonda mı?"</p>

  <p class="calibre16">Bir zamanlar bir bahçe duvarı olan şeyde karnının üstünde yatan Raoden, Ien’i izlediği yerden başıyla onayladı. “Aon’u tamam değil.”</p>

  <p class="calibre16">“Ien,” dedi Galladon düşünceyle. “Bu iyileştirme. Kolo?”</p>

  <p class="calibre16">“Doğru. Yalnız artık onun Aon’u tam değil, çizgilerinde küçük kırıklıklar ve renginde de yer yer açılmalar var.”</p>

  <p class="calibre16">Galladon homurdandı, ama daha fazla bir şey söylemedi, Aonlar veya Seonlar-la Raoden kadar ilgili değildi. Raoden tekrar AonDor kitabını incelemeye dönmeden önce, birkaç saniye daha Ien'i izledi. Ancak Galladon kendiliğinden yeni bir konu açmadan önce fazla ilerleyemedi.</p>

  <p class="calibre16">“En çok neyi özlüyorsun, sule?” diye sordu Dula dalgınca.</p>

  <p class="calibre16">“En çok özlediğim? Dışarıdan mı?”</p>

  <p class="calibre16">“Kolo,” dedi Galladon. “Eğer yapabilseydin, buraya, Elantris’e getireceğin tek şey ne olurdu?”</p>

  <p class="calibre16">“Bilmiyorum,” dedi Raoden. “Düşünmem gerekir. Peki ya senin?”</p>

  <p class="calibre16">“Evim,” dedi Galladon hüzünlü bir sesle. “Kendim inşa ettim, sule. Her ağacı kendim devirdim, her tahtasını kendim yaptım, her çiviyi ben çaktım. Güzeldi, hiçbir köşk veya saray bir insanın kendi elinin ürünüyle yanşamaz.”</p>

  <p class="calibre16">Raoden kulübeyi aklında canlandırarak başıyla onayladı. En şiddetle özlediği şey neydi? Bir kralın oğluydu ve bu nedenle sahip olduğu pek çok şey vardı. Ancak bulabildiği cevap kendisini de şaşırttı.</p>

  <p class="calibre16">“Mektuplar," dedi. “Bir deste mektup getirirdim.”</p>

  <p class="calibre16">“Mektup mu, sule?” Belli ki beklediği cevap bu değildi. “Kimden?”</p>

  <p class="calibre16">“Bir kızdan.”</p>

  <p class="calibre16">Galladon güldü. “Bir kadın mı, sule? Senin romantik bir tip olduğunu hiç düşünmemiştim.”</p>

  <p class="calibre16">“Sadece sizin Duladel romanlarınızın karakterlerinden biri gibi dramatikçe surat asarak etrafta gezinmiyor olmam, bu tür şeyleri pek düşünmediğim anlamına gelmiyor."</p>

  <p class="calibre16">Galladon savunmak istercesine ellerini kaldırdı. "Bana DeluseDoo yapma, sule. Ben sadece şaşırdım. Kimdi bu kız?"</p>

  <p class="calibre16">“Onunla evlenecektim," diye açıkladı Raoden.</p>

  <p class="calibre16">“Esaslı kadın olmalı.”</p>

  <p class="calibre16">"Olmalı,” diye katıldı Raoden. “Keşke onunla görüşebilmiş olsaydım.”</p>

  <p class="calibre16">"Onunla hiç görüşmedin mi?"</p>

  <p class="calibre16">Raoden kafasını salladı. “Mektuplar bu yüzdendi, dostum. Teod'da yaşıyordu; aslını istersen, kralın kızıydı. Yaklaşık bir yıl önce bana mektup göndermeye başladı. Çok güzel yazıyordu, kelimeleri öyle bir incelikle süslenmişti ki cevap vermemek elimden gelmedi. Yaklaşık beş ay boyunca yazıştık, sonra bana evlenme teklif etti.”</p>

  <p class="calibre16">“O mu sana teklif etti?” diye sordu Galladon.</p>

  <p class="calibre16">“Hiç utanmadan," dedi Raoden gülümseyerek. “Elbette, bunun politik bir amacı vardı. Sarene, Teod ve Arelon arasında sıkı bir bağ kurulsun istiyordu.”</p>

  <p class="calibre16">“Sen de kabul mü ettin?”</p>

  <p class="calibre16">“İyi bir fırsattı," diye açıkladı Raoden. “Reod’dan beri Teod, Arelon’a olan mesafesini korudu. Ayrıca, o mektuplar baş döndürücüydü. Bu geçtiğimiz yıl... zor oldu. Babam Arelon’u yıkımına götürmeye kararlı görünüyordu, ayrıca muhalefete sabırla karşılık veren bir adam da değildir. Ama ne zaman yüküm çok ağır gibi görünse, Sarene’den bir mektup gelirdi. Onun da bir Seonu vardı ve resmen nişanlanmamızdan sonra, düzenli olarak konuşmaya başladık. Akşamlan arardı, Ien’den gelen sesi beni büyülerdi. Bazen bağlantıyı saatlerce açık tuttuğumuz olurdu.”</p>

  <p class="calibre16">“Romanın birinden bir karakter gibi surat asarak gezmemekle ilgili ne söylemiştin?” dedi Galladon gülümseyerek.</p>

  <p class="calibre16">Raoden homurdanarak kitabına döndü. “İşte cevabını aldın. Eğer herhangi bir şeyi getirebilseydim, o mektupları isterdim. Evlilik hakkında gerçekten heyecanlanmıştım, birlik sadece Derethi’nin Duladen’i işgal etmesine tepki olarak doğmuş olsa da.”</p>

  <p class="calibre16">Bir sessizlik oldu.</p>

  <p class="calibre16">“Demin ne demiştin, Raoden?” diye sordu Galladon sonunda alçak bir sesle.</p>

  <p class="calibre16">“Ne? Mektuplar hakkında mı?”</p>

  <p class="calibre16">“Hayır. Duladen hakkında.”</p>

  <p class="calibre16">Raoden durakladı. Galladon Elantris’e “birkaç ay" önce girdiğini iddia etmişti, ama Dulalar olayları hafife almalanyla meşhurdu. Duladen Cumhuriyeti altı aydan biraz uzun bir süre önce yıkılmıştı...</p>

  <p class="calibre16">“Bildiğini sanıyordum,” dedi Raoden.</p>

  <p class="calibre16">“Ne, sule? Neyi bildiğimi sanıyordun?” diye heyecanla sordu.</p>

  <p class="calibre16">“Üzgünüm, Galladon,” dedi Raoden acımayla. Galladon'a dönerek oturdu. “Duladen Cumhuriyeti yıkıldı.”</p>

  <p class="calibre16">“Hayır,” diye nefes verdi Galladon gözleri büyüyerek.</p>

  <p class="calibre16">Raoden başını salladı. “On yıl önce Arelon’daki gibi bir ihtilal oldu, ama daha da vahşiydi. Cumhuriyetçi sınıfı tamamen yok oldu ve bir krallık kunıldu."</p>

  <p class="calibre16">“İmkânsız... Cumhuriyet güçlüydü, hepimiz cumhuriyete çok inanırdık."</p>

  <p class="calibre16">“Dünya değişir, dostum,” dedi Raoden kalkıp Galladon'un omzuna elini kovmak için yürürken.</p>

  <p class="calibre16">"Cumhuriyet değil, sule,” dedi Galladon gözleri dalarak. "Hepimizin kimin yönetimde olacağı konusunda söz hakkı vardı, sule. Neden buna karşı ayaklanılsın?” Raoden başını salladı. “Bilmiyorum, dışarı çok az bilgi sızdı. Duladen’de karışık bir süreç yaşandı; bu nedenle, Fjor rahipleri öne çıkıp gücü ele geçirebildi.”</p>

  <p class="calibre16">Galladon başını kaldırdı. “Bu Arelon’un başının belada olduğu anlamına gelir. Biz hep Derethi’vi sınırınızdan uzak tutacak şekilde oradaydık.”</p>

  <p class="calibre16">“Bunun farkındayım.”</p>

  <p class="calibre16">“Jesker’e ne oldu?” diye sordu. “Dinimiz, ona ne oldu?”</p>

  <p class="calibre16">Raoden sadece kafasını salladı.</p>

  <p class="calibre16">“Bir şeyler biliyor olmalısın]”</p>

  <p class="calibre16">“Duladen’in resmi dini şimdi Shu-Dereth,” dedi Raoden sessizce. “Üzgünüm.” Galladon’un gözleri düştü. “O zaman artık yok.”</p>

  <p class="calibre16">“Hâlâ Gizemler var,” diye cansız bir şekilde belirtti Raoden.</p>

  <p class="calibre16">Galladon’un yüzü karardı, gözleri sertti. "Gizemler Jesker’le aynı şey değil, sule. Gizemler kutsal olan şeylerle alay edilmesi. Bir sapkınlık. Sadece yabancılar, Dor hakkında gerçek bir anlayıştan tamamen yoksun olanlar, Gizemleri uygular.” Raoden, onu nasıl teselli edeceğinden emin olamayarak elini yas tutan adamın omzunda tuttu. “Bildiğini sanıyordum,” dedi tekrar, kendini umutsuz hissederek. Galladon sadece üzgün gözlerle boş boş bakarak inledi.</p>

  <p class="calibre16">RAODEN Galladon’u çatıda yalnız bıraktı, iri Dula kederiyle baş başa kalmak istemişti. Başka ne yapacağından emin olamayan Raoden, düşüncelere dalmış bir şekilde kiliseye döndü. Dikkati uzun süre dağınık kalmadı.</p>

  <p class="calibre16">“Kahar, bu muhteşem! ” diye haykırdı Raoden, hayret içinde etrafına bakınarak. Yaşlı adam temizlemekte olduğu köşeden başını kaldırarak baktı. Yüzünde derin bir gurur ifadesi vardı. Kilise pislikten arınmıştı; geride kalan temiz, beyazımsı gri renkte mermerdi. Batı pencerelerinden içeri güneş ışığı doluyor, ışıltılı zeminden yansıyarak tüm kiliseyi neredeyse kutsal bir ışıkla aydınlatıyordu. Neredeyse her yüzey derin olmayan rölyeflerle kaplıydı. Sadece bir santim derinliği olan ayrıntılı kabartmalar, pislikle kaplanarak görünmez olmuşlardı. Raoden parmaklarını minik şaheserlerden biri üzerinde gezdirdi, insanların yüzlerindeki ifadeler o kadar detaylıydı ki sanki canlı gibiydiler.</p>

  <p class="calibre16">“Bunlar inanılmaz,” diye fısıldadı.</p>

  <p class="calibre16">“Orada olduklarını bile bilmiyordum, lordum,” dedi Kahar aksayarak gelip Raoden’in yanında dururken. “Temizlemeye başlayana kadar onları görmedim ve sonra da ben zemini bitirene kadar gölgelerde kayboldular. Mermer o kadar pürüzsüz ki ayna yerine kullanılabilir ve pencereler tam da ışığı yakalayacak şekilde yerleştirilmişler. ’’</p>

  <p class="calibre16">“Peki rölyefler tüm odanın etrafını çevreliyor mu?”</p>

  <p class="calibre16">“Evet, lordum. Aslında oymaların olduğu tek bina bu değil. Arada bir karşınıza üzerinde oymalar olan bir duvar veya mobilya parçası çıkabilir. Büyük ihtimalle, Reod’dan önce Elantris’te sık bulunuyorlardı.”</p>

  <p class="calibre16">Raoden başıyla onayladı. “Burası tanrıların şehriydi, Kahar.”</p>

  <p class="calibre16">Yaşlı adam gülümsedi. Elleri pislikle kararmıştı ve kuşağından yarım düzine eskimiş temizlik bezi sarkıyordu. Ama mutluydu.</p>

  <p class="calibre16">"Şimdi ne olacak, lordum?” diye sordu hevesle.</p>

  <p class="calibre16">Raoden hızla düşünerek durakladı. Kahar kilisenin pisliğine, bir rahibin günaha karşı takındığı kutsal gazaba denk bir hırsla saldırmıştı. Aylar, belki de yıllardır ilk defa Kahar’a ihtiyaç duyulmuştu.</p>

  <p class="calibre16">“İnsanlarımız yakınlardaki binalarda yaşamaya başladılar, Kahar,” dedi Raoden. "Eğer her buluştuğumuzda insanlar içeriyi çamura bulayacaksa, burada yaptığın tüm temizlik ne işe yarar?”</p>

  <p class="calibre16">Kahar düşünceli bir şekilde başıyla onayladı. “Kaldırım taşlan bir sorun,” diye mırıldandı. “Bu büyük bir proje, lordum.” Ancak bundan gözü yılmamıştı.</p>

  <p class="calibre16">"Biliyorum,” diye onayladı Raoden. "Ama bu çok önemli. Pislik içinde yaşayan insanlar pislik gibi hissedecektir, eğer biz şimdiye kadar olduğumuzdan daha iyi olacaksak temiz olmamız gerekecek. Bunu yapabilir misin?”</p>

  <p class="calibre16">“Evet, lordum.”</p>

  <p class="calibre16">“İyi. Sana işi hızlandırmak için birkaç işçi ayarlayacağım.” Son birkaç günde Raoden’in grubu, Elantris’teki insanlann Karata’nın ona katıldığını duymasıyla oldukça artmıştı. Sokaklarda yalnız başlarına başıboş hayaletler gibi dolaşan Elant-rianlann pek çoğu, deliliği engellemek için son çare olarak ümitsizce Raoden’in ekibine gelmeye başlamıştı.</p>

  <p class="calibre16">Kahar’ın kırışık yüzü son bir kez kiliseye doğru çevrildi, hayranlık ve tatminle etrafına bakındıktan sonra gitmek için geriye döndü.</p>

  <p class="calibre16">"Kahar,” diye seslendi Raoden.</p>

  <p class="calibre16">“Evet, lordum?”</p>

  <p class="calibre16">“Ne olduğunu gördün mü? Sırrın yani?”</p>

  <p class="calibre16">Kahar gülümsedi. “Günlerdir aç değilim, lordum. Bu dünyanın en harika hissi, artık acının bile farkına varmıyorum.”</p>

  <p class="calibre16">Raoden başını salladı ve Kahar gitti. Adam dertlerine büyülü bir çözüm arayarak gelmiş, ama çok daha basit bir cevap bulmuştu. Başka şeyler daha önemli hale geldiğinde, acı gücünü kaybediyordu. Kahar’ın kurtarılması için Onun bir iksire veya Aon’a ihtiyacı yoktu, sadece yapacak herhangi bir şeye ihtiyacı vardı.</p>

  <p class="calibre16">Raoden diğer yontmalara hayranlıkla bakarak parlayan odada gezindi. Ancak belli bir rölyefin sonuna ulaştığında durakladı. Kısa bir mesafe boyunca taş boştu, beyaz yüzeyi Kahar’ın dikkatli eli tarafından parlatılmıştı. Aslında o kadar parlaktı ki Raoden yansımasını görebiliyordu.</p>

  <p class="calibre16">Sersemleyerek durdu. Mermerden dışarı bakan yüz ona yabancıydı. Neden bu kadar az kişinin onu tanıyabildiğini merak etmişti; Arelon’un prensi idi, yüzü pek çok uzak çiftlikte bile bilinirdi. Elantrianlarm, sadece Elantris’te bir prens bulmayı beklemedikleri için “Ruh” ile Raoden'i eşleştirmeyi düşünemediklerini varsavmış-tı. Ancak şimdi yüzündeki değişiklikleri gördüğünde, insanlann onu tanımamasının başka bir sebebinin daha olduğunu anladı.</p>

  <p class="calibre16"><span class="calibre18">\üz</span> hatlarında, bir zamanlar olduğu şeyin ipuçları vardı. Ancak değişiklikler dramatikti. Sadece iki hatta geçmişti, ama saçı şimdiden dökülmüştü. Derisinde olağan Elantris lekeleri vardı, ama birkaç hafta önce ten renginde olan yerler bile düz bir griye dönmüştü. Derisi az da olsa kırışıyordu, özellikle de dudaklarının çevresinde ve gözleri çökük bir hal almaya başlıyordu.</p>

  <p class="calibre16">Bir zamanlar, kendi dönüşümünden önce, Elantrianları etleri yırtık ve çürüyen canlı cesetler olarak kurgulamıştı. Bu doğru değildi, Elantrianlar derileri kırışıp kararsa da etlerinin ve vücut yapılarısın çoğunu koruyordu. Çürüyen cesetlerden ziyade, kuruyan kabuk gibiydiler. Yine de, dönüşüm bir zamanlar varsaydığı kadar dramatik olmasa da bunu kendinde görmek şoke ediciydi.</p>

  <p class="calibre16">“Bizler zavallı bir halkız, değil mi?” diye sordu Galladon kapı ağzından. Raoden başını kaldırarak cesaretlendirircesine gülümsedi. “Olabileceğinin en kötüsü değil, dostum. Değişikliklere alışabilirim.”</p>

  <p class="calibre16">Galladon homurdanıp kiliseden içeri girdi. “Temizlikçi adamın iyi iş yapıyor, sule. Bu yer neredeyse Reod’dan kurtulmuş gibi.”</p>

  <p class="calibre16">“En güzel yanı bu sırada temizleyicisini kurtarmış olması, dostum.”</p>

  <p class="calibre16">Galladon başını sallayarak onayladı ve duvarın yanında dışarıdaki kilisenin bahçe kısmını temizleyen kalabalık insan ekibine bakan Raoden’e katıldı. "Sürüler halinde geliyorlar, değil mi sule?”</p>

  <p class="calibre16">“Bir ara sokakta yaşamdan fazlasını önerdiğimizi duyuyorlar. Artık kapıları izlememiz bile gerekmiyor. Karata kurtarabildiği herkesi bize getiriyor.”</p>

  <p class="calibre16">“Hepsini nasıl meşgul tutmayı düşünüyorsun?” diye sordu Galladon. “Bu büyük bahçe neredeyse tamamen temizlendi.”</p>

  <p class="calibre16">“Elantris çok büyük bir şehir, dostum. Onları meşgul tutacak bir şeyler bulacağız.”</p>

  <p class="calibre16">Galladon gözlerinden okunamayan bir ifadeyle insanların çalışmasını izledi. Kederini yenmiş gibi görünüyordu, en azından şu an için.</p>

  <p class="calibre16">“İşlerden bahsetmişken,” diye başladı Raoden. “Yapmanı istediğim bir şey var.”</p>

  <p class="calibre16"><span class="calibre18">“Benim</span> aklımı acıdan uzak tutmak için mi, sule?”</p>

  <p class="calibre16">“Öyle de düşünebilirsin. Ama bu proje, çamur temizlemekten biraz daha önemli.” Raoden, Galladon'a takip etmesi için eliyle işaret ederek odanın arka köşesine gitti ve duvardaki gevşek bir taşı çekip çıkardı. İçeriye uzanıp bir düzine küçük mısır kesesi çıkardı. "Bir çiftçi olarak, bu tohumun kalitesini nasıl değerlendirirsin?”</p>

  <p class="calibre16">Galladon ilgiyle bir taneyi aldı, rengini ve sertliğini test ederek elinde birkaç kez çevirdi. “Kötü değil,” dedi. "Gördüğümün en iyisi değil, ama kötü de değil.” “Ekim mevsimi neredeyse gelecek, değil mi?"</p>

  <p class="calibre16">“Son zamanlarda ne kadar sıcak olduğuna bakarak, zaten gelmiş olduğunu söyleyebilirim."</p>

  <p class="calibre16">"İyi,” dedi Raoden. “Bu mısır bu delikte fazla dayanmayacak ve onu güvenip de açıkta bırakamıyorum.”</p>

  <p class="calibre16">Galladon başını salladı. “Bu işe yaramayacak, sule. Tohumun ürün vermesi</p>

  <p class="calibre16">zaman alır. Bu insanlar gördükleri ilk küçük filizleri söküp yiyecekler.”</p>

  <p class="calibre16">"Sanmıyorum,” dedi Raoden avucunda birkaç mısır tanesini çevirerek. "Zihinleri değişiyor, Galladon. Artık hayvanlar gibi yaşamak zorunda olmadıklarını görebiliyorlar."</p>

  <p class="calibre16">“İyi bir mahsul için yeterli yer yok,” diye itiraz etti Galladon. "Bir bahçeden biraz fazlası gerekecek.”</p>

  <p class="calibre16">“Bu küçük miktarı ekmek için yeterli yer var. Gelecek yıl daha fazla mısırımız olacak, belki ondan sonra yer için endişelenmeye başlayabiliriz. Saray bahçelerinin oldukça geniş olduğunu duydum, tahminimce onları kullanabiliriz."</p>

  <p class="calibre16">Galladon başını salladı. “Bu ifadedeki sorun, sule, ‘gelecek yıl’la ilgili olan kısım. Bir ‘gelecek yıl’ olmayacak. Kolo? İnsanlar Elantris’te o kadar dayanamaz.” “Elantris değişecek,” dedi Raoden. “Eğer biz olmazsak, bizden sonra gelenler gelecek mevsimde ekim yapar.”</p>

  <p class="calibre16">“Hâlâ işe yarayacağından şüpheliyim.”</p>

  <p class="calibre16">“Eğer her gün haksız olduğunu ispatlamasa güneşin yükseleceğinden de şüphelenirsin," dedi Raoden gülümseyerek. “Sadece bir dene."</p>

  <p class="calibre16">"Pekâlâ, sule,” dedi Galladon içini çekerek. “Sanırım otuz günün daha dolmadı.” Raoden gülümsedi, mısırı arkadaşına verirken bir elini Dulanın omzuna koydu. “Unutma; geçmiş, geleceğimiz olmak zorunda değil.”</p>

  <p class="calibre16">Galladon mısırı gizlendiği yere geri koyarken başıyla onayladı. “Buna birkaç gün daha ihtiyacımız olmayacak. O bahçeyi sürmek için bir yol bulmam gerekecek.”</p>

  <p class="calibre16">“Efendi Ruh!” diye hafifçe Saolin’in sesi geldi, yukarıda kendine iğreti bir gözcü kulesi inşa ettiği yerden. “Biri geliyor.”</p>

  <p class="calibre16">Raoden ayağa kalktı ve Galladon aceleyle taşı yerine yerleştirdi. Bir an sonra Karata’nm adamlarından biri odaya daldı.</p>

  <p class="calibre16">“Lordum,” dedi adam, “Leydi Karata, derhal gelmenizi rica ediyor!”</p>

  <p class="calibre16">“SEN bir aptalsın, Dashe!” diye bağırdı Karata.</p>

  <p class="calibre16">Karata’nın ikinci komutanı olan aşırı iri ve bol kaslı adam, sadece silahlarını kuşanmaya devam etti.</p>

  <p class="calibre16">Sarayın kapı ağzında dikilen Raoden ve Galladon'un kafaları karışmıştı. Giriş holündeki adamların en az on tanesi, Karata’nm takipçilerinin neredeyse üçte ikisi, savaşa hazırlanıyorlarmış gibi görünüyordu.</p>

  <p class="calibre16">“Sen yeni arkadaşınla rüya görmeye devam edebilirsin, Karata,” diye cevapladı Dashe terslenerek, "ama ben daha fazla beklemeyeceğim, özellikle o herif çocukları tehdit ederken.”</p>

  <p class="calibre16">Raoden yavaş yavaş onlara yaklaşarak Horen adında ince kollu, tedirgin bir adamın yanında durakladı. Horen çatışmadan kaçınan türde biriydi ve Raoden bu tartışmada tarafsız olduğunu tahmin etmişti.</p>

  <p class="calibre16">“Ne oluyor?” diye sordu sessizce.</p>

  <p class="calibre16">“Dashe’nin gözcülerinden biri, Aanden’in bu gece sarayımıza bir saldın düzen-</p>

  <p class="calibre16">leveceğini duymuş,” diye fısıldadı Horen, liderlerinin tartışmasını izlerken. “Das-he aylardır Aanden'e saldırmak istiyordu. Bu da tam ihtiyacı olan bahane.”</p>

  <p class="calibre16">“Bu adamları ölümden çok daha kötü bir kadere götürüyorsun, Dashe,” diye uyardı Karata. “Aanden’in senden çok adamı var.”</p>

  <p class="calibre16">“Onların silahı yok,” diye cevap verdi Dashe, gürültüyle paslı bir kılıcı kınına sokarken. “Üniversitede sadece kitaplar vardı ve onları zaten yedi.”</p>

  <p class="calibre16">“Ne yapmakta olduğunu bir düşün,” dedi Karata.</p>

  <p class="calibre16">Dashe tahta gibi suratıyla açık açık, "Düşündüm Karata. Aanden bir deli, onunla sınırımızı paylaşırken rahat edemeyiz. Eğer beklenmedik bir anda saldırırsak onu kalıcı olarak durdurabiliriz. Ancak o zaman çocuklar güvende olacak,” dedi.</p>

  <p class="calibre16">Hemen ardından, Dashe acımasız sözde askeri grubuna döndü ve başını salladı. Grup kararlı adımlarla yürüyerek kapıdan çıktı.</p>

  <p class="calibre16">Karata, Raoden’e döndü, yüzü kızgınlık ve ihanetin acısıyla karışmıştı. “Bu intihardan daha beter, Ruh.”</p>

  <p class="calibre16">“Biliyorum," dedi Raoden. “O kadar azız ki tek bir kişiyi bile kaybetmeyi göze alamayız, bu Aanden’in takipçilerinden biri olsa da. Bunu durdurmalıyız.”</p>

  <p class="calibre16">“Gitti bile,” dedi Karata arkasındaki duvara yaslanarak. “Dashe’yi iyi bilirim. Artık onu kimse durduramaz.”</p>

  <p class="calibre16">“Bunu kabul etmem mümkün değil, Karata.”</p>

  <p class="calibre16">“SULE, eğer sormamda bir sakınca yoksa, Doloken adına ne yapmayı planlıyorsun?”</p>

  <p class="calibre16">Raoden, Galladon ve Karata’mn yanında ikisine zor ayak uydurarak uzun adımlarla koşuyordu. “Hiçbir fikrim yok,” diye itiraf etti. “Hâlâ o kısım üstünde çalışıyorum."</p>

  <p class="calibre16">“Tam tahmin ettiğim gibi,’’ diye mırıldandı Galladon.</p>

  <p class="calibre16">“Karata, Dashe hangi yoldan gidecek?” diye sordu Raoden.</p>

  <p class="calibre16">“Üniversiteyle bitişik bir bina var,” diye cevapladı Karata. “Bir süre önce arka duvarı çöktü ve taşların bir kısmı bitişik olduğu üniversite duvarında bir delik açtı. Dashe’nin oradan girmeye çalışacağına eminim, Aanden’in o gedikten haberi olmadığını tahmin ediyor."</p>

  <p class="calibre16">“Bizi oraya götür,” dedi Raoden. “Ama farklı bir yoldan git. Yolda Dashe’yle karşılaşmak istemiyorum."</p>

  <p class="calibre16">Karata başını sallayarak onayladı ve onları bir yan sokağa yönlendirdi. Bahsettiği bina alçak ve tek katlı bir binaydı. Duvarlarından biri üniversiteye o kadar yakın inşa edilmişti ki Raoden’in mimarın ne düşünmüş olduğu hakkında hiçbir fikri yoktu. Bina yıllara iyi dayanamamıştı, korkunç şekilde eğrilse de hâlâ bir çatısı vardı, ama tüm bina çökmenin eşiğinde gibiydi.</p>

  <p class="calibre16">Binaya yaklaşırken tedirgindiler ve bir kapı ağzından içeri kafalarını uzattılar. Binanın iç tarafı tamamen boştu. Dikdörtgen şeklindeki binanın merkezine yakın bir yerde duruyorlardı, yıkık duvar sollarında az bir mesafe ileride ve başka bir kapı ağzı da sağlarında biraz ilerideydi.</p>

  <p class="calibre16">Galladon sessizce sövdü. “Buna güvenmiyorum.”</p>

  <p class="calibre16">"Ben de,” dedi Raoden.</p>

  <p class="calibre16">"Hayır, burada daha fazla bir şeyler var. Bak, sule,” Galladon binanın iç destek kirişlerine işaret etti. Yakından bakınca, Raoden zaten zayıflamış olan tahtalarda taze kesik izleri olduğunu fark etti. “Tüm bu bina çökmesi için ayarlanmış.”</p>

  <p class="calibre16">Raoden başını sallayarak onayladı. “Görünüşe göre Aanden, Dashe’nin sandığı kadar habersiz değilmiş. Belki Dashe tehlikeyi fark edip başka bir girişi kullanır.” Karata hemen başını iki yana salladı. “Dashe iyi adamdır, ama aklında hep tek bir şey olur. Yukarı bakmaya zahmet bile etmeksizin bu binanın ortasından yürüyüp geçecektir.”</p>

  <p class="calibre16">Raoden lanet ederek, kapı aralığının yanında düşünmek için çömeldi. Ancak kısa sürede zamanı doldu: Yaklaşan sesler vardı. Bir an sonra ise Dashe, ileride Raoden’in sağındaki kapıda belirdi.</p>

  <p class="calibre16">Dashe’yle yıkık duvarın arasındaki yolda duran Raoden, derin bir nefes alıp seslendi. “Dashe, dur! Bu bir tuzak, bina çökmeye ayarlanmış!”</p>

  <p class="calibre16">Adamlarının yansı şimdiden binaya girmiş olan Dashe durdu. Odanın üniversite tarafından bir uyan çığlığı geldi ve molozun arkasında bir grup adam belirdi. Aanden’in tanıdık ve bıyıklı yüzünü taşıyan kişi, ellerinde yıpranmış bir yangın baltası taşıyordu. Aanden bir meydan okuma çığlığı atarken odanın içine atlayıp baltasını destek kirişine doğru kaldırdı.</p>

  <p class="calibre16">“Taan, dur!” diye bağırdı Raoden.</p>

  <p class="calibre16">Aanden tam baltasını savurduğu anda, gerçek adını duymaktan şaşırarak durdu. Gevşek sahte bıyığının yansı, düşecekmiş gibi sarktı.</p>

  <p class="calibre16">“Onunla anlaşmaya çalışma!” diye uyardı Dashe, adamlannı odadan geri çekerek. “O deli."</p>

  <p class="calibre16">“Hayır, onun deli olduğunu sanmıyorum,” dedi Raoden, Aanden’in gözlerini inceleyerek. “Bu adam deli değil, sadece kafası kanşık.”</p>

  <p class="calibre16">Aanden, elleri baltanın sapında gittikçe gerginleşerek birkaç kez gözlerini kırptı. Raoden çaresizce bir çözüm aradı ve odanın merkezine yakın geniş, taştan bir masanın kalıntıları gözüne çarptı. Domi'ye sessiz bir dua mırıldanıp dişlerini sıkarak Raoden ayağa kalkıp binanın içine doğru yürüdü.</p>

  <p class="calibre16">Arkasından Galladon küfretti ve Karata nefesini tuttu. Çatı uğursuzca gıcırdadı.</p>

  <p class="calibre16">Raoden, baltası savrulmaya hazır dikilen Aanden’e baktı. Gözleri Raoden’i odanın merkezine doğru takip etti.</p>

  <p class="calibre16">“Haklıyım, değil mi? Sen deli değilsin. Çevrendekilere delice saçmaladığını duydum, ama herkes saçmalayabilir. Deli bir adam parşömenleri yemek için kaynatmayı düşünemez ve bir delinin tuzak hazırlayacak kadar öngörüsü olmaz.”</p>

  <p class="calibre16">“Ben Taan değilim," dedi Aanden sonunda. "Ben Aanden’im. Elantris Baronu!” “Eğer öyle diyorsan," dedi Raoden, kefeninin yeninden kalanlan alıp çökmüş masanın üstüne sürterek. "Gerçi neden Taan yerine Aanden olmak <span class="calibre3">istoyov'efcmi</span> hayal edemiyonım. Ne de olsa burası Elantris.”</p>

  <p class="calibre16">'Bunu biliyorum!" dedi sinirlenerek Aanden. Raoden ne derse desin, bu adam dengesizdi. Balta her an inebilirdi.</p>

  <p class="calibre16">"Öyle mi? ‘ diye sordu Raoden. “Gerçekten Elantris’te, tanrıların şehrinde yaşamanın ne demek olduğunu anlıyor musun?" Masaya dönerek Aanden’e sırtını verdi, hâlâ siliyordu. “Elantris, güzelliğin şehri, sanatın şehri... ve heykeltıraşlığın şehri.” Geriye çekilerek şimdi temizlenmiş olan masanın üstünü açığa çıkardı. Masa da, aynı kilisenin duvarları gibi incelikli oymalarla kaplıydı.</p>

  <p class="calibre16">Aanden’in gözleri kocaman açıldı ve balta elinden sarktı.</p>

  <p class="calibre16">“Bu şehir bir taş oymacısının rüyası, Taan,” dedi Raoden. “Dışarıda kaç sanatçının Elantris’teki kayıp güzellikten yakındığını duydun? Bu binalar heykel sanatına adanmış muhteşem anıtlar. Böyle bir fırsatla karşılaştığında kimin heykeltıraş Taan olmak yerine Baron Aanden olmayı seçeceğini merak ediyorum."</p>

  <p class="calibre16">Balta tangırtıyla yere düştü. Aanden afallamıştı.</p>

  <p class="calibre16">“Yan tarafındaki duvara bak, Taan,” dedi Raoden sessizce.</p>

  <p class="calibre16">Adam döndü ve parmaklarını çamurda gizlenmiş rölyefe sürttü. Kol yenini kaldırdı, çamuru ovalarken kolu titriyordu. “Merhametli Domi,” diye fısıldadı. “Bu çok güzel.”</p>

  <p class="calibre16">“Fırsatı düşün, Taan,” dedi Raoden. “Dünyanın tüm heykeltıraşları içinde sadece sen Elantris’i görebiliyorsun. Sadece sen onun güzelliğine tanık olup ustalarından ders alabilirsin. Sen Opelon’daki en şanslı adamsın."</p>

  <p class="calibre16">Titreyen bir el bıyığı söküp attı. "Ve ben bunu yok edecektim,” diye mırıldandı. “Yıkacaktım...”</p>

  <p class="calibre16">Daha sonra Aanden başını öne eğip ağlayarak bir külçe halinde yere çöktü. Raoden minnetle nefesini verdi ve sonra tehlikenin daha bitmediğini fark etti. Aanden’in birliğindeki adamlar taşlar ve çelik çubuklarla silahlıydı. Dashe ve adamları, binanın yakın zamanda üzerlerine çökmeyeceğinden emin, tekrar odaya girdiler.</p>

  <p class="calibre16">Raoden iki grubun ortasında durdu. “Durun!” diye emretti, iki tarafa da birer kolunu kaldırarak. Durdular, ama tedbirliydiler.</p>

  <p class="calibre16">“Siz ne yapıyorsunuz? Taan’ın kavrayışı size bir şey öğretmedi mi?”</p>

  <p class="calibre16">“Kenara çekil, Ruh...” diye uyardı Dashe kılıcını sallayarak.</p>

  <p class="calibre16">"Çekilmem!” dedi Raoden. “Sana bir soru sordum, demin olan şeyden hiçbir şey öğrenmedin mi?”</p>

  <p class="calibre16">“Biz heykeltıraş değiliz," dedi Dashe.</p>

  <p class="calibre16">“Bu önemli değil. Elantris’te yaşamaktan ötürü sahip olduğunuz fırsatı anlamıyor musunuz?” diye karşılık verdi Raoden. “Burada, dışarıdaki hiç kimsenin asla sahip olamayacağı bir fırsatımız var, biz özgürüz.”</p>

  <p class="calibre16">“Özgür mü?" diye burun kıvırdı Aanden’in grubundan biri.</p>

  <p class="calibre16">“Evet, özgür,” dedi Raoden. “Ezelden beri, insan sadece ağzını doldurmak için mücadele etti. Yemek hayatın tek çaresiz amacı, dünyevi aklın ilk ve son düşüncesi. Bir insan hayal kurmadan önce yemeli ve sevmeden önce midesini doldurmalı.</p>

  <p class="calibre16">Ama bizler farklıyız. Biraz açlık karşılığında, zamanın başlangıcından beri tüm canlı varlıkları zapt etmiş olan bağlardan serbest kalabiliriz.”</p>

  <p class="calibre16">Silahlar biraz indi, ama Raoden sözlerini mi düşünüyorlar, yoksa sadece kafaları mı karıştı emin olamıyordu.</p>

  <p class="calibre16">"Neden mücadele edelim? Neden öldürmekle uğraşalım? Dışanda zenginlik için savaşıyorlar, en sonunda yiyecek almak için kullanılan zenginlik. Toprak için savaşıyorlar, yiyecek yetiştirmek için toprak. Tüm mücadelenin kaynağı yemek. Ama bizim bunlara ihtiyacımız yok. Vücutlarımız soğuk, giysi veya barınağa pek ihtiyaç duymuyor ve yemek yemeden de yaşamaya devam edebiliyoruz. Bu inanılmaz<sup class="calibre17">1</sup>.”</p>

  <p class="calibre16">İki grup dikkatle birbirini süzdü. Felsefi tartışma, düşmanlarının görüntüsüyle baş edemiyordu.</p>

  <p class="calibre16">"Ellerinizdeki o silahlar, onlar dış dünyaya ait,” dedi Raoden. “Elantris’te onlara gerek yok. Unvanlar ve sınıflar, bunlar başka yerler için olan fikirler.</p>

  <p class="calibre16">“Beni dinleyin] O kadar azız ki tek birinizi kaybetmeye dayanamayız. Gerçekten de değer mi? Kusulan birkaç anlık nefrete karşılık, bir sonsuzluk boyu <span class="calibre3">301</span>?” Raoden’in sözleri sessiz odada yankılandı. Sonunda bir ses gerginliği bozdu. “Ben sana katılacağım,” dedi Taan ayağa kalkarak. Sesi biraz titriyordu, ama yüzü kararlıydı. “Elantris’te yaşayabilmek için deli olmam gerektiğini sanıyordum, ama beni güzelliği görmekten alıkoyan da delilikti. Silahlarınızı indirin.”</p>

  <p class="calibre16">Bu emri tereddütle karşıladılar.</p>

  <p class="calibre16">“İndirin dedim!” Taan’ın sesi sertleşti, kısa ve göbekli şekli birden otoriter bir hale geldi. "Burayı hâlâ ben yönetiyorum.”</p>

  <p class="calibre16">“Bizi Baron Aanden yönetiyordu,” dedi adamlardan biri.</p>

  <p class="calibre16">“Aanden aptalın biriydi,” dedi Taan içini çekerek, “ve onu takip eden herkes de öyle. Bu adamı dinleyin; onun konuşmasında, benim sahte maiyetimde asla olmadığı kadar asillik var.”</p>

  <p class="calibre16">"Öfkenizden vazgeçin,” diye yalvardı Raoden. “Size umut vermeme izin verin.” Arkasından bir tangırtı geldi. Dashe’nin taşlara düşen kılıcı. “Bugün öldürmeyeceğim,” dedi kararlı bir şekilde ve gitmek için döndü. Adamları bir an Aanden’in grubunu süzdü, ama sonra liderlerine katıldılar. Kılıç odanın ortasında terk edilmiş olarak kaldı.</p>

  <p class="calibre16">Aanden, yani Taan, Raoden’e gülümsedi. “Her kimsen, teşekkür ederim.” “Benimle gel, Taan,” dedi Raoden. “Görmen gereken bir bina var.”</p>
</body>
</html>
