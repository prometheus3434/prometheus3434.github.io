<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15"><b class="calibre6">BİRİNCİ KISIM</b></h1>

  <h3 class="calibre8"><b class="calibre6">ELANTRİS'İN</b></h3>

  <h3 class="calibre8"><b class="calibre6">GÖLGESİ</b></h3>

  <h1 class="calibre15"><b class="calibre6">1. BÖLÜM</b><br class="calibre7" /></h1>

  <p class="calibre16">ARELON Prensi Raoden, o sabah erkenden uyandığında, sonsuza kadar lanetlendiğinden tamamen habersizdi. Hâlâ uykulu, loş sabah ışığında gözlerini kırpıştırarak yatağında doğruldu. Açık balkon penceresinden, kendi yaşadığı daha ufak Kae şehri üzerine koyu bir gölge düşüren uzaktaki devasa Elantris şehrinin çıplak duvarlarını görebiliyordu. Elantris’in duvarları inanılmayacak kadar yüksekti; ama Raoden, içeride gizlenen yitik ihtişamın ipuçları gibi, duvarların arkasından yükselen siyah kulelerin kırık tepelerini görebiliyordu.</p>

  <p class="calibre16">Terk edilmiş şehir, her zamankinden daha karanlık görünüyordu. Raoden bir an için şehre baktı, sonra da gözlerini kaçırdı. Kae halkı ne kadar uğraşırsa uğraşsın, dev Elantris duvarlarını görmezden gelmeleri mümkün değildi. Şehrin güzelliğini hatırlamak onlara acı veriyordu, on yıl önce Shaod’un kutsamasının neden bir lanete dönüştüğünü merak etmek de...</p>

  <p class="calibre16">Raoden kafasını sallayarak yataktan kalktı. Erken olmasına rağmen hava oldukça sıcaktı, sabahlığını giyerken birazcık bile serinlik hissetmedi. Sonra, hizmetkârlara kahvaltı istediğini haber vermek için yatağının yanındaki ipi çekti.</p>

  <p class="calibre16">Bu da başka bir gariplikti. Açtı, hem de <span class="calibre11">çok</span> açtı. Kurt gibi acıkmıştı. Hiçbir zaman kahvaltı etmeyi çok sevmemişti, ama bu sabah kendini yemeğin gelmesini sabırsızlıkla beklerken buldu. Sonunda, kahvaltının gelmesinin neden bu kadar uzun sürdüğünü öğrenmek için birini göndermeye karar verdi.</p>

  <p class="calibre16">Işıksız odada, “Ien?” diye seslendi.</p>

  <p class="calibre16">Cevap gelmedi. Raoden, Seonun yokluğuna hafifçe kaşlarını çattı. Ien nerede olabilirdi ki?</p>

  <p class="calibre16">Doğruldu, doğrulurken de gözleri tekrar Elantris’e takıldı. Büyük şehrin gölgesinde kalan Kae, Elantris’in yanında önemsiz bir köy gibi duruyordu. Elantris. Devasa, abanozdan bir blok: artık bir şehirden çok, bir şehrin cesedi. Raoden hafifçe titredi.</p>

  <p class="calibre16">Kapı çaldı.</p>

  <p class="calibre16">Raoden, "Sonunda,” diyerek kapıyı açmaya gitti. Elindeki tepside meyve ve sıcak, ekmek olan yaşlı Elao kapıda duruyordu.</p>

  <p class="calibre16">Raoden tepsiyi almaya uzandığı sırada, şaşkınlıktan afallamış hizmetçinin parmaklarından kayan tepsi şangırtıyla yere düştü. Tepsinin metalik çınlaması koridordaki sabah sessizliğinde yankılanırken Raoden donakaldı.</p>

  <p class="calibre16">Boynundaki Korathi kolyesini eli titreyerek kavrayan Elao, “Merhametli Domi!” diye fısıldarken gözlerinden dehşet okunuyordu.</p>

  <p class="calibre16">Raoden elini ona doğru uzattı, ama hizmetçi aceleyle geriye çekilirken küçük bir kavuna takıldı.</p>

  <p class="calibre16">“Ne?" diye sordu Raoden. Sonra elini gördü. Odasının karanlığında belli olmayan şey, koridorun titrek fenerinin ışığıyla aydmlanmaktaydı.</p>

  <p class="calibre16">Raoden döndü, sendeleyerek odasının öbür tarafındaki boy aynasına doğru giderken eşyaları etrafa savurdu. Şafak aynadan bakan yansımayı görebileceği kadar sökmüştü. Bir yabancının yansımasını...</p>

  <p class="calibre16">Mavi gözler, korkuyla genişlemiş olsa da aynıydı. Ancak saçı, kum renginden ölü griye dönmüştü. Cildi ise en kötüsüydü. Aynadaki yüz berelenmiş gibi hastalıklı siyah lekelerle kaplıydı. Lekelerin tek bir anlamı olabilirdi.</p>

  <p class="calibre16">Shaod’a yakalanmıştı.</p>

  <p class="calibre16">ELANTRİS şehir kapıları şoke edici bir kesinlikle arkasından kapandı. Düşünceleri günün olaylarıyla donuklaşmış olan Raoden kapıya yaslandı.</p>

  <p class="calibre16">Sanki yaşadıkları başka birinin anılan gibiydi. Babası Kral Iadon, rahiplerine oğlunu hazırlayıp Elantris’e atmalarını emrederken Raoden’in gözlerine bakmamıştı. Her şey hızla ve sessizce hallolmuştu; Iadon veliahdının Elantrian olduğunu kimsenin öğrenmesine izin veremezdi. On yıl önce olsa, Shaod, Raoden’i bir tanrı yapardı. Şimdi ise, insanları gümüş derili tanrılar yerine hastalıklı ucubelere dönüştürüyordu.</p>

  <p class="calibre16">Raoden inanamayarak kafasını salladı. Shaod başkalarına olan bir şeydi; uzaktaki birilerine. Lanetlenmeyi hak edenlere... Arelon tahtının vârisine değil. Raoden’e değil.</p>

  <p class="calibre16">Elantris şehri önünde uzanıyordu. Yüksek duvarlarında kışlalar ve askerler diziliydi; düşmanları dışarıda tutmak için değil, içeridekilerin kaçmasını engellemek için. Reod’dan beri, Shaod’un aldığı herkes çürüsün diye Elantris’e atılmaktaydı. Şehir vücudu ölmeyi unutanlar için kocaman bir mezar haline gelmişti.</p>

  <p class="calibre16">Raoden, o duvarlarda durup aşağıdaki Elantris’in korkunç sakinlerine baktığını hatırlayabiliyordu; tıpkı şimdi muhafızların yukarıdan ona baktıkları gibi. O zaman, tam kıyısında durduğu halde şehir ona çok uzakta görünmüştü. Filozofça, o kararmış sokaklarda yürümenin nasıl olacağını merak etmişti.</p>

  <p class="calibre16">Şimdi ise öğrenmek üzereydi.</p>

  <p class="calibre16">Raoden bir an için içinden geçmek, vücudundaki kirliliği temizlemek istercesine kapıya yüklendi. Başını eğerek sessizce inledi. Bu rüyadan uyanana kadar yerdeki pis taşlarda top gibi kıvrılıp yatmak istiyordu. Ama uyanmayacağını biliyordu. Rahipler bu kâbusun asla bitmeyeceğini söylemişti.</p>

  <p class="calibre16">Ama içinden bir şey onu ileri doğru itiyordu. Devam etmek zorunda olduğunu biliyordu; çünkü eğer durursa, basitçe vazgeçeceğinden korkuyordu. Shaod vücudunu almış olabilirdi, ama aklını da almasına izin vermemeliydi.</p>

  <p class="calibre16">Böylece Raoden, gururunu umutsuzluk, reddedilmişlik ve en önemlisi kendine acımaya karşı bir kalkan olarak kullanarak, lanetin gözlerinin içine bakmak için başını kaldırdı.</p>

  <p class="calibre16">RAODEN, Elantris'in duvarlarında durup içeride yaşayanlara, hem gerçek, hem de mecazi anlamda tepeden bakarken, şehri kaplamakta olan pisliği görmüştü. Şimdi ise içinde duruyordu.</p>

  <p class="calibre16">Her yüzey, binaların duvarlarından kaldırım taşlarındaki çatlaklara kadar, pis bir tabakayla kaplıydı. Kaygan ve yağlı maddenin, Elantris’in renkleri üzerinde her şeyi tek bir moral bozucu tona, siyahın karamsarlığını kirli lağım yeşili ve kahverengisiyle birleştiren bir tona indirgeyen, eşitleyici bir etkisi vardı.</p>

  <p class="calibre16">Önceden Raoden şehrin birkaç sakinini görebilmişti. Şimdi onları duyabiliyordu da. Bir düzine kadar Elantrian, avlunun kokuşmuş taşlarına saçılmış yatmaktaydı. Çoğu bilmeksizin veya umursamaksızın önceki gecenin yağmurundan kalmış karanlık su birikintilerinde oturuyordu. Ve inliyorlardı. Çoğu sessizce, kendi kendine mırıldanarak veya görünmeyen bir acıyla inleyerek yatmaktaydı. Ancak avlunun uzak ucunda yatan bir kadın saf, acı bir çığlık attı. Bir saniye sonra ise nefesi veya gücü tükenerek sustu.</p>

  <p class="calibre16">Çoğu, paçavraya benzeyen koyu, bol ve sokak kadar pis giysiler giyiyordu. Ancak yakından baktığında Raoden giysiyi tanıdı. Kendi üzerindeki beyaz kefene baktı. Uzun ve bol, sanki birbirine dikilmiş kurdelelerden oluşan bir cübbe gibiydi. Kol ve bacaklarındaki keten, şimdiden şehir kapısı ve taş sütunlara değdiği yerlerde pislikle sıvanmıştı. Raoden, kısa süre sonra kendi kefeninin de diğer Elantrianların üzerindeki paçavradan farkı kalmayacağını tahmin etti.</p>

  <p class="calibre16"><span class="calibre11">İşte benim de sonum bu olacak,</span> diye düşündü Raoden. <span class="calibre11">Şimdiden başladı bile. Birkaç hafta içinde benim de bir köşede mızıldanan mahzun bir cesetten farkım kalmayacak.</span></p>

  <p class="calibre16">Avlunun karşı tarafındaki küçük-bir hareket, Raoden’in kendine acımasını böldü. Karşıdaki kapı ağzının gölgesinde çömelmiş bazı Elantrianlar vardı. Siluetlerinden pek bir şey belli olmuyordu, ama bir şey bekler gibiydiler. Gözlerini üzerinde hissedebiliyordu.</p>

  <p class="calibre16">Raoden, ancak gözlerini gölgelemek için elini kaldırdığında tutmakta olduğu küçük sepeti hatırladı. Ölülerle birlikte öbür dünyaya (veya şu durumda Elantrıs’e) gönderilen ayinsel Korathi adağı. Sepette bir somun ekmek, birkaç dilim sebze, bir avuç tohum ve küçük bir matara şarap vardı. Normal ölüm adakları çok daha kapsamlı olurdu, ama bir Shaod kurbanına bile bir şeyler verilmeliydi.</p>

  <p class="calibre16">Raoden, aklı dışarıda duyduğu Elantrian vahşet hikâyelerine kayarken, tekrar kapı ağzındaki şekillere göz attı. Gölgeli şekiller daha hareket etmemişti, ama onu incelemekte olmaları ürkütücüydü.</p>

  <p class="calibre16">Derin bir nefes alan Raoden, yana doğru bir adım attı. Şehir duvarının yanından avlunun doğu tarafına doğru ilerledi. Şekiller hâlâ onu izler gibiydi, ama takip etmediler. Bir an sonra artık kapı ağzını göremiyordu, sonrasında ise güvenle yan sokaklardan birine sapmıştı.</p>

  <p class="calibre16">Raoden bir şeyden kurtulduğunu hissederek nefesini verdi, ancak bunun ne olduğunu bilmiyordu. Birkaç saniye sonra kimsenin takip etmediğinden emin olduğunda, korktuğu için kendini aptal gibi hissetti. Şimdiye kadar Elantris hakkındaki söylentileri doğrulayan hiçbir şey görmemişti. Raoden kafasını sallayarak yürümeye devam etti.</p>

  <p class="calibre16">Koku boğucuydu. Her yeri kaplayan çamurun, ölmekte olan bir mantar gibi küflü, çürük bir kokusu vardı. Raoden kokudan öyle rahatsızdı ki neredeyse bir bina duvarının kenarına sokulmuş olan yaşlı adamın üstüne basıyordu. Adam acıklı acıklı inleyerek incecik kolunu uzattı. Raoden aşağıya doğru bakınca birden ürperdi. “Yaşlı adam” on altı yaşından büyük değildi. Pislikle kaplı yaratığın yüzü koyu ve benekliydi; ama bu yüz bir adama değil, bir çocuğa aitti. Raoden istemsizce geriye bir adım attı.</p>

  <p class="calibre16">Çocuk, şansını birazdan kaybedeceğini anlamış gibi, son bir güçle çaresizce kolunu ileri doğru uzattı. Yarısı kalmış dişlerinin arasından “Yemek?” diye mırıldandı. “Lütfen?"</p>

  <p class="calibre16">Sonra mecalsiz kol düştü ve vücut soğuk taş duvarın dibine yığıldı. Ama gözleri Raoden’i izlemeye devam etti. Kederli, acılı gözler. Raoden Dış Şehirler''de dilenciler görmüştü ve muhtemelen üçkâğıtçılar tarafından da birkaç kez kandırılmıştı. Ama bu çocuk numara yapmıyordu.</p>

  <p class="calibre16">Raoden adak sepetindeki ekmek somununu alıp çocuğa uzattı. Çocuğun yüzünden geçen inanmazlık, yerini aldığı umutsuzluktan daha rahatsız ediciydi. Bu yaratık uzun zaman önce umuttan vazgeçmişti. Büyük ihtimalle beklentiden değil, alışkanlıktan dileniyordu.</p>

  <p class="calibre16">Raoden çocuğu arkasında bırakıp küçük sokaktan ilerlemeye devam etti. Ana avlunun pisliğinin belki de sık kullanılmaktan kaynaklandığını düşünerek, oradan uzaklaştıkça şehrin daha az iğrençleşeceğini ummuştu. Ama yanılmıştı; sokak da en azından ana avlu kadar pislikle kaplıydı.</p>

  <p class="calibre16">Arkasından boğuk bir güm sesi geldi. Raoden şaşkınlıkla döndü. Bir grup karanlık şekil yerdeki bir şeyin etrafına yığılmıştı. Dilenci. Raoden titreyerek, oğlanın umutsuz çığlıklarını umursamadan beş adamın kendi aralarında kavga ederek ekmeği yemelerini izledi. Sonunda, belli ki canı sıkıldığından, yeni gelenlerden biri iğreti bir sopayı sokakta çınlayan bir çatırtıyla oğlanın kafasına indirdi.</p>

  <p class="calibre16">Adamlar ekmeği bitirdiklerinde dönüp Raoden’e baktılar. Geriye tedirgin bir adım attı, görünüşe göre takip edilmediğini düşünürken aceleci davranmıştı. Beş adam yavaşça ilerlemeye başladığında Raoden dönüp hızla kaçmaya başladı.</p>

  <p class="calibre16">Arkasından takip sesleri geldi. Raoden korkuyla koşuyordu; bu, bir prens olarak şimdiye kadar yapmaya hiç ihtiyaç duymadığı bir şeydi. Her kendini zorladığında <span class="calibre11">olduğu gibi</span> nefesinin kesilmesini ve yan tarafına bir acı saplanmasını bekle<span style="text-indent: 1em; font-size: 1em;">yerek deli gibi koştu. İkisi de olmadı. Onun yerine kendini, birazdan yere yığılacak kadar, korkunç derecede yorgun ve zayıf hissetti. Hayatı yavaşça akıp gidiyormuş gibi hırpalayıcı bir histi bu. Çaresizce adak sepetini kafasının üstünden arkaya fırlattı. Hantal hareketi dengesini bozdu ve kaldırım taşındaki görünmeyen bir yarık, çürüyen bir tahta yığınına çarpana kadar sakar bir şekilde sendelemesine neden oldu. Eskiden belki de bir kasa yığını olan tahtalar, ezilerek düşüşünü yavaşlattı.</span></p>

  <p class="calibre16">Raoden ezik tahta parçalarını ıslak sokağa saçarak hızla doğruldu. Ancak artık saldırganlar onunla ilgilenmiyordu. Beş adam sokağın çamuruna çökmüş, koyu su birikintilerine ve kaldırım taşlarının arasına dağılmış sebze ve tohumlan topluyor-lardı. Adamlardan biri taşların arasındaki bir çatlağa parmağını sokup, eşeleyerek çıkardığı, tohumdan çok çamurdan oluşan bir kütleyi şevkle ağzına tıkarken, Raoden midesinin kalktığını hissetti. Adamın ocakta kaynayan çamur dolu bir tencereye benzeyen ağzının kenarından koyu bir salya akıyordu.</p>

  <p class="calibre16">Bir adam Raoden’in izlediğini gördü. Hırlayarak, neredeyse unutmuş olduğu yanındaki sopaya uzandı. Raoden çılgınca bir silah aranarak diğer parçalardan daha az çürük gibi görüneb bir tahta parçası buldu. Silahı kararsız ellerle tutarak tehlikeli bir görünüm sergilemeye çalıştı.</p>

  <p class="calibre16">Haydut durakladı. Bir an sonra arkasından gelen sevinç çığlığı dikkatini dağıttı: diğerleri küçük şarap matarasını bulmuşlardı. Bunun üzerine çıkan kavga, adamların aklından Raoden’le ilgili tüm düşünceleri çıkardı. Az sonra dört tanesi, değerli sıvıyla kaçacak kadar şanslı veya aptal olan beşincisini kovalamaya başlamıştı, hepsi ortadan kayboldu.</p>

  <p class="calibre16">Raoden altüst olmuş halde enkaza çöktü. <span class="calibre11">İşte senin de olacağın şey bu...</span></p>

  <p class="calibre16">“Seni unutmuş gibiler, sule,” diyen bir ses duydu.</p>

  <p class="calibre16">Raoden sıçrayarak sesin geldiği tarafa baktı. Pürüzsüz kel kafasından sabah güneşinin yansıdığı bir adam, biraz ötedeki basamaklarda tembelce uzanmıştı. Kesinlikle bir Elantriandı; ancak dönüşümünden önce Raoden’in aksine Arel değil, başka bir ırktan gelmiş olmalıydı. Adamın teni Shaod’un belirgin kara lekeleriyle kaplı olsa da, lekesiz yerler beyaz değil koyu bir kahverengiydi.</p>

  <p class="calibre16">Raoden olası bir tehlikeye karşı gergindi, ancak bu adamda diğer Elantrianlarda gördüğü ilkel vahşilik veya yıpratıcı zayıflığın işaretleri görünmüyordu. Uzun ve yapılıydı, geniş elleri ve koyu tenli yüzünde keskin gözleri vardı. Raoden’i düşünceli bir şekilde süzüyordu.</p>

  <p class="calibre16">Raoden rahatlayarak içini çekti. "Her kimsen, seni gördüğüme sevindim. Buradaki herkesin ya deli ya da ölmekte olduğunu düşünmeye başlamıştım."</p>

  <p class="calibre16">"Ölmekte olamayız," diye homurtuyla cevapladı adam. “Biz zaten ölüyüz. Kolo?”</p>

  <p class="calibre16">“Kolo.” Yabancı kelime, adamın belirgin şivesi gibi hayal meyal tanıdıktı. “Arel değil misin?"</p>

  <p class="calibre16">Adam kafasını salladı. “Ben Duladel ülkesinden Galladon’um. Son zamanlarda ise Elantris’tenim; çamur, delilik ve sonsuz azabın memleketi. Tanıştığımıza sevindim."</p>

  <p class="calibre16">‘‘Duladel?” dedi Raoden. “Ama Shaod sadece Arelleri etkiler." Çarptığı ayak parmağındaki ağrıya yüzünü buruşturarak ayağa kalkıp çürümenin farklı düzeylerindeki odun parçalarını üzerinden silkeledi. Pislikle kaplanmıştı ve artık Elantris kokusu ondan da yükseliyordu.</p>

  <p class="calibre16">“Duladel kanı karışıktır, sule. Arel, Fjor, Teo... Hepsinden bulursun. Ben...’’</p>

  <p class="calibre16">Raoden sessizce küfrederek adamın lafını böldü.</p>

  <p class="calibre16">Galladon kaşını kaldırdı. “Ne oldu, sule? Ters bir tarafına kıymık mı battı? Gerçi onun için <span class="calibre11">uygun</span> bir taraf yoktur ya..."</p>

  <p class="calibre16">“Parmağım!" dedi Raoden, kaygan kaldırım taşlarında topallayarak. “Parmağımda bir sorun var. Düştüğümde çarpmıştım, ama acısı hâlâ geçmedi.”</p>

  <p class="calibre16">Galladon kederli bir şekilde kafasını salladı. “Elantris’e hoş geldin, sule. Sen ölüsün: Vücudun artık yapması gerektiği gibi kendini tamir etmeyecek...”</p>

  <p class="calibre16">“Ne?” Raoden Galladon’un olduğu merdivenin yanında yere çöktü. Parmağı hâlâ çarptığı andaki kadar çok acıyordu.</p>

  <p class="calibre16">Galladon, “Her acı, sule,” diyerek fısıldadı, ‘‘her kesik, her yara, her bere, her ağrı... Acıdan delirene kadar hepsi seninle kalacak. Dediğim gibi Elantris’e hoş geldin!"</p>

  <p class="calibre16">“Buna nasıl dayanıyorsunuz?” diye sordu Raoden, parmağını çaresizce ovalayarak. Ne kadar da ufak ve saçma bir yaralanmaydı, ama yine de acıdan gözlerinin yaşarmaması için kendini zorlaması gerekiyordu.</p>

  <p class="calibre16">“Dayanamıyoruz. Ya çok dikkatli oluyoruz ya da sonumuz avluda gördüğün o rulolar gibi oluyor.”</p>

  <p class="calibre16">“Avludaki... İdos Domi!” Raoden ayağa kalktı ve avluya doğru topalladı. Dilenci çocuğu sokağın ağzındaki aynı yerde buldu. Hâlâ hayattaydı... Nispeten.</p>

  <p class="calibre16">Çocuk boş boş havaya bakarken gözbebekleri titreşiyordu. Dudakları hiç ses çıkarmadan çalışmaktaydı. Boynu tamamen ezilmişti, yan tarafında ise gırtlak ve omurgasının görülebildiği kocaman bir yara vardı. Çocuk yaralara rağmen başarısızca nefes almaya çalışıyordu.</p>

  <p class="calibre16">Birden Raoden'e parmağı o kadar da kötü gelmedi. Kafasını çevirken midesi bulanarak, “İdos Domi,” diye fısıldadı. Kendini yatıştırmak için uzanıp bir binanın kenanna tutundu. Kaldırımdaki pisliği artırmamak için çabalarken kafasını öne eğdi.</p>

  <p class="calibre16">Galladon sakin bir tonda, “Bundan geriye pek bir şey kalmamış,” diyerek dilencinin yanına çömeldi.</p>

  <p class="calibre16">Raoden, “Ne...” diye söze başlayacakken midesindeki hareket onu durdurdu. Çamura cup diye oturup derin birkaç nefes aldıktan sonra devam etti: “Ne kadar daha bu şekilde yaşayacak?"</p>

  <p class="calibre16">Galladon, “Hâlâ anlamıyorsun, sule,” dedi şiveli sesindeki kederle, “O yaşamıyor, hiçbirimiz yaşamıyoruz. Ondan buradayız. Kolo? Çocuk daima böyle kalacak. Ki genelde sonsuz lanetlenmenin süresi o kadardır.”</p>

  <p class="calibre16">“Yapabileceğimiz hiçbir şey yok mu?”</p>

  <p class="calibre16">Galladon omuz silkti. “Onu yakmayı deneyebilirdik, ateş yakabilseydik eğer.</p>

  <p class="calibre16">Elantrian vücutları sıradan insanlardan daha iyi yanıyor gibi görünüyor ve bazıları bunun bizim türümüz için uygun bir son olduğunu düşünüyor.”</p>

  <p class="calibre16">Raoden hâlâ çocuğa bakamıyordu. "Peki... Eğer bunu ona yaparsak... ruhuna ne olur?” dedi.</p>

  <p class="calibre16">Galladon, "Onun ruhu yok. En azından rahiplere göre... Korathi, Derethi, Jes-ker... Hepsi aynı şeyi söylüyor. Biz lanetliyiz,” diye karşılık verdi.</p>

  <p class="calibre16">“Bu sorumu cevaplamıyor. Yakılırsa acısı durur mu?” Galladon yerdeki çocuğa baktı. Sonunda, sadece omuz silkti. “Bazıları, eğer bizi yakarsan veya kafamızı kesersen ya da vücudu tamamen yok eden bir şey yaparsan, artık var olmayacağımızı söylüyor. Diğerleri ise, acının devam edeceğini, acıdan <span class="calibre11">ibaret</span> hale geleceğimizi söylüyor; azaptan başka bir şey hissedemeden şuursuzca var olmaya devam edeceğimizi düşünüyorlar. Ben iki seçeneği de beğenmiyorum, bu nedenle de kendimi tek parça halinde tutmaya çalışıyorum. Kolo?”</p>

  <p class="calibre16">Reoden, “Evet,” diye fısıldadı, “kolo.” Sonunda cesaretini toplayarak dönüp çocuğa baktı. Çocuğun boğazındaki koca kesik bakışlarına karşılık verdi. Kan yaradan yavaşça sızıyordu; sanki sıvı, bir birikintide duran su gibi damarların içinde öylece durmaktaydı.</p>

  <p class="calibre16">Ani bir ürpertiyle Raoden göğsünü yokladı. İlk kez kalbinin atmadığını fark etti. “Kalbim atmıyor!”</p>

  <p class="calibre16">Galladon Raoden’e tamamıyla aptalca bir şey söylemiş gibi baktı. “Sule, sen <span class="calibre11">ölüsün.</span> Kolo?"</p>

  <p class="calibre16">ÇOCUĞU yakmadılar. Ateş yakmaya uygun aletlerinin olmamasının yanı sıra Galladon izin vermedi. “Böyle bir karan biz veremeyiz. Ya gerçekten ruhu yoksa? Ya yakınca yok olursa? Pek çoğu için, azapla dolu bir varlık bile yokluktan iyidir.” Böylece çocuğu yattığı yerde bıraktılar; Galladon bir an için bile düşünmeden, Raoden ise aklına yapılacak bir şey gelmediğinden. Ancak suçluluk hissini, parmağındaki acıdan bile daha fazla duyuyordu. Galladon, belli ki Raoden’in onu takip edip etmediğine aldırmaksızın, başka bir yöne gitti veya duvardaki ilginç bir pislik izine bakarak dikildi. İri, koyu tenli adam, sırtı tam bir kayıtsızlık havası verecek şekilde Raoden’e dönük, arada bir çukurlarda yatmış inleyen vücutların yanından geçerek geldikleri yoldan geri yürüdü.</p>

  <p class="calibre16">Dulanın gitmesini izlerken Raoden düşüncelerini toplamaya çalıştı. Politika için eğitilmişti; yılların eğitimi onu hızlı kararlar vermeye şartlandırmıştı. O anda bir karara vardı. Galladon’a güvenmeye karar verdi.</p>

  <p class="calibre16">Dulada Raoden’in tarif edemese de çekici bulduğu doğal bir sevimlilik, yerdeki pislik kadar kalın bir karamsarlıkla kaplanmış da olsa vardı. Galladon'da rahat, aklı başında tavırlarından fazlası vardı. Raoden acı içindeki çocuğa baktığı sırada, adamın gözlerini görmüştü. Galladon kaçınılmazı kabul ettiğini iddia ediyordu, ancak bunu yapmak zorunda olmak onu üzüyordu.</p>

  <p class="calibre16">Dula basamaklarda önceden durduğu yeri bulup yerleşti. Raoden derin bir nefes aldı, adamın önüne gederek dikildi.</p>

  <p class="calibre16">Galladon yukarı baktı: “Ne?”</p>

  <p class="calibre16">Raoden basamakların önünde çömeldi ve “Yardımına ihtiyacım var, Galladon," dedi.</p>

  <p class="calibre16">Galladon homurdandı: “Burası Elantris, sule. Burada yardım diye bir şey yok. Burada bulacağın şeyler acı, delilik ve sürüyle çamur.”</p>

  <p class="calibre16">“Neredeyse buna inanır gibi konuşuyorsun."</p>

  <p class="calibre16">“Yanlış yerde yardım istiyorsun, sule."</p>

  <p class="calibre16">“Burada karşılaştığım, komada olmayan ya da bana saldırmayan tek kişi sen-sin,” dedi Raoden. “Davranışların ağzından çok daha ikna edici konuşuyor.”</p>

  <p class="calibre16">“Belki sadece işime yarayacak bir şeyin olmadığını bildiğimden sana zarar vermeye çalışmadım.”</p>

  <p class="calibre16">“Buna inanmıyorum.”</p>

  <p class="calibre16">“Neye inandığına aldırmıyorum.” Omuz silken Galladon, sırtını binanın duvarına dayayarak gözlerini kapattı.</p>

  <p class="calibre16">“Aç mısın, Galladon?” diye sordu Raoden sakince.</p>

  <p class="calibre16">Gözler bir anda açıldı.</p>

  <p class="calibre16">“Kral Iadon’un Elantrianlara ne yedirdiğini merak ederdim,” diye yüksek sesle düşündü Raoden. “Şehre hiç erzak gönderildiğini duymadım, ama hep gönderildiğini varsaymıştım. <span class="calibre11">Neticede,</span> diye düşünüyordum, <span class="calibre11">Elantriarılar hayatta kalıyor.</span> Hiç anlamamışım. Eğer bu şehrin insanları kalpleri atmadan var olabiliyorlarsa, yemeksiz de var olabiliyordur. Tabii bu açlığın kaybolduğu anlamına gelmiyor. Bu sabah uyandığımda kurt gibi açtım, hâlâ da öyleyim. Bana saldıran adamların gözlerindeki bakışı düşünüyorum da açlık giderek daha kötüleşiyor olmalı.”</p>

  <p class="calibre16">Raoden kirlenmiş kefeninin içine uzanıp ince bir nesneyi çıkararak Galladon’un görmesi için kaldırdı. Bir parça kuru et. Galladon’un sıkıntılı ifadesi yerini ilgiye bıraktı ve gözleri fal taşı gibi açıldı. Gözlerinde bir parıltı vardı; önceden yabani adamlarda gördüğü vahşiliğin benzeri bir parıltı. Daha kontrollüydü, ama oradaydı. İlk kez olarak Raoden, Dula hakkındaki ilk izlenimi üzerine ne kadar çok şeyi riske atmakta olduğunu fark etti.</p>

  <p class="calibre16">“O nereden geldi?” diye sordu Galladon yavaşça.</p>

  <p class="calibre16">“Rahipler beni buraya getirirken sepetimden düştü, ben de alıp kemerime tıkıştırdım. İstiyor musun, istemiyor musun?”</p>

  <p class="calibre16">Galladon bir an cevap vermedi. “Sana saldırıp almayacağımı düşündüren nedir?" Soru akademik değildi: Raoden, Galladon’un bir parçasının bu hareket üzerinde düşünmekte olduğunu görebiliyordu. Ne kadar büyük bir parça olduğu henüz belirsizdi.</p>

  <p class="calibre16">“Bana ‘sule’ dedin, Galladon. Arkadaş addettiğin birini nasıl öldürebilirsin?”</p>

  <p class="calibre16">Galladon küçük et parçasına odaklanarak oturuyordu. Ağzının kenarından fark edilmeksizin bir damla salya aktı. Kafasını kaldırıp gittikçe huzursuzlaşan Raoden’e baktı. Göz göze geldiklerinde Galladon’un içinde bir şey parladı ve gerginlik kayboldu. Dulanm aniden attığı şiddetli kahkaha gürültüyle yankılandı. “Dulaca bilir misin, sule?”</p>

  <p class="calibre16">“Sadece birkaç kelime,” dedi Raoden alçakgönüllülükle.</p>

  <p class="calibre16">"Eğitimli bir adam? Bugün Elantris için mutlu bir gün! Pekâlâ, seni sinsi rulo, ne istiyorsun?”</p>

  <p class="calibre16">“Otuz gün,” dedi Raoden. "Otuz gün için bana etrafı gösterip bildiklerini anlatacaksın.”</p>

  <p class="calibre16">"Otuz gün? Sule, sen <span class="calibre11">kayanasın."</span></p>

  <p class="calibre16">“Gördüğüm kadarıyla,” dedi Raoden eti tekrar kemerine sokarak, “buraya sadece yeni gelenlerle yiyecek girebiliyor. Bu kadar çok beslenecek boğaz varken bu kadar az yemekle insan bayağı acıkıyordun İnsan açlığın delirtici hale geldiğini düşünüyor.”</p>

  <p class="calibre16">“Yirmi gün,” dedi Galladon, eski keskinliği bir parça da olsa geri gelerek.</p>

  <p class="calibre16">“Otuz, Galladon. Sen bana yardım etmezsen, başkası eder.”</p>

  <p class="calibre16">Galladon bir an dişlerini gıcırdattı. “Rulo,” diye mırıldandı, sonra elini uzattı. "Otuz gün. Neyse ki, önümüzdeki ay uzun bir yolculuk planlamıyordum.”</p>

  <p class="calibre16">Raoden gülerek eti fırlattı.</p>

  <p class="calibre16">Galladon eti havada kaptı. Sonra eti refleksle ağzına tıkacak olduysa da, durdu. Dikkatli bir hareketle eti cebine koyup ayağa kalktı. “Peki. Sana ne diye sesleneceğim?” Raoden durakladı. <span class="calibre11">En iyisi, şimdilik kimse kraliyet ailesinden olduğumu bilmesin.</span> ‘Sule’ bana uyar.”</p>

  <p class="calibre16">Galladon kıkırdadı. “Gizemli bir tipsin, demek. Peki, hadi gidelim. Büyük tura çıkmanın zamanı geldi.”</p>
</body>
</html>
