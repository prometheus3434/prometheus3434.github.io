<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_6"><a class="calibre9" id="bookmark5"></a>8. BÖLÜM</h1>

  <p class="calibre16">SARENE, amcasının onlarda kalma önerisini kabul etmemeye karar verdi. Amcasının ailesinin yanma taşınmak ne kadar cazip olsa da, saraydaki konumunu kaybetmekten korkuyordu. Saray maiyeti hayati bir bilgi kaynağı, Arel soylu sınıfı da bir dedikodu ve entrika pınarıydı. Eğer Hrathen’le savaşacaksa, en son gelişmelerden haberdar olması gerekecekti.</p>

  <p class="calibre16">Böylece, Kiin’le karşılaşmasının ertesi günü, Sarene kendine bir tuval sehpası ve boyalar bularak Iadon’un taht odasının ortasına kuruldu.</p>

  <p class="calibre16">Kral, yanında bir grup kuruntulu eşlikçisiyle beraber o sabah odaya girdiğinde, “Domi adına! Sen ne yaptığını zannediyorsun, küçük hanım?" diye öfkeyle bağırdı.</p>

  <p class="calibre16">Sarene tuvalinden sahte bir şaşkınlıkla başını kaldırdı. “Resim yapıyorum, baba,” dedi kanıt olarak fırçasını kaldırarak; bu hareketi, savunma bakanının suratına kırmızı boya damlaları sıçramasına neden olmuştu.</p>

  <p class="calibre16">Iadon içini çekti. “Resim yaptığını görebiliyorum. Demek istediğim neden <span class="calibre18">burada</span> yapıyorsun?”</p>

  <p class="calibre16">“Ha,” dedi Sarene masumane. “Resimlerinin resimlerini yapıyorum, baba. Onları öyle sevdim ki...”</p>

  <p class="calibre16">“Resimlerimin resmini?” diye sordu Iadon şaşkına dönmüş bir suratla. “Ama... ”</p>

  <p class="calibre16">Sarene gururlu bir gülümsemeyle tuvalini çevirerek, krala çeşitli çiçeklerin resmine sadece uzaktan benzeyen bir tablo gösterdi.</p>

  <p class="calibre16">“Ah, Domi adına!” diye kükredi Iadon. “Resim yapmak zorundaysan yap, küçük hanım. Ama benim <span class="calibre11">taht odamın ortasında</span> değil!"</p>

  <p class="calibre16">Sarene gözlerini kocaman açıp birkaç kez kırpıştırdıktan sonra tuvalini ve sandalyesini alarak odanın yan tarafındaki sütunların yakınma taşıdı, sonra da tekrar oturdu ve resim yapmaya devam etti.</p>

  <p class="calibre16">Iadon inledi. “Demek istediğim... Hah, Domi’nin laneti! Harcadığım çabaya değmezsin."</p>

  <p class="calibre16">Bunun ardından kral, dönüp tahtına doğru yürüdü ve sekreterine, iki küçük soylu arasında bazı mallar yüzünden çıkmış bir anlaşmazlık olan, gündemin ilk maddesini ilan etmesini emretti.</p>

  <p class="calibre16">Ashe Sarene’nin tuvalinin yakınına süzülerek yumuşak bir ifadeyle konuştu. "Sizi kalıcı olarak kovacağını düşünmüştüm, leydim."</p>

  <p class="calibre16">Sarene dudaklarında kendini kutlayan bir gülümsemeyle başını salladı.</p>

  <p class="calibre16">"Iadon’un çabuk öfkelenen bir yapısı var, ama çok kolay bıkıyor. Beyinsizliğime onu ne kadar ikna edersem, bana o kadar az emir verecek. Onu sürekli yanlış anlayacağımı ve sonunda sadece kızdığıyla kalacağını biliyor."</p>

  <p class="calibre16">“Onun gibi bir adamın tahtı ilk olarak nasıl ele geçirdiğini merak etmeye başlıyorum," diye belirtti Ashe.</p>

  <p class="calibre16">“İyi bir nokta,” diye kabul etti Sarene, düşünceli bir şekilde yanağına hafifçe vurarak. “Gerçi, belki de ona hakkını vermiyoruzdur. Pekâlâ iyi bir kral olmayabilir, ama görünüşe göre çok iyi bir iş adamıydı. Ona göre ben, kullanılmış bir fırsatım. Anlaşmasını yaptı. Ben artık onu hiç ilgilendirmiyorum.”</p>

  <p class="calibre16">“İkna olmadım, leydim,” diye belirtti Ashe. “Uzun süre kral olarak kalmak için çok basiretsiz görünüyor.”</p>

  <p class="calibre16">“Bu da tahtını neden büyük olasılıkla kaybedeceğini açıklar,” dedi Sarene. “O gyornun burada olma sebebinin bu olduğundan şüpheleniyorum.”</p>

  <p class="calibre16">“İyi bir nokta, leydim,” diye onayladı Ashe tok sesiyle. Bir an resmin önünde düzensiz lekeleri ve yarı eğri çizgileri inceleyerek havada durakladı. “İyiye gidiyorsunuz, leydim.”</p>

  <p class="calibre16">“Bana bilmişlik taslama.”</p>

  <p class="calibre16">“Hayır gerçekten, Majesteleri. Beş yıl önce resim yapmaya başladığınızda, asla ne betimlemeye çalıştığınızı söyleyemiyordum.”</p>

  <p class="calibre16">“Ve bu resimde de bir?..”</p>

  <p class="calibre16">Ashe duraksadı. "Bir tabak meyve?” diye umutla sordu.</p>

  <p class="calibre16">Sarene kızgınlıkla içini çekti. Çoğunlukla denediği her şeyde iyiydi, ancak resim sanatının gizemleri onu tamamen aşıyordu. İlk başta kendisindeki yetenek eksikliği onu hayrete düşürmüştü, sonra kararlılıkla kendini kanıtlamak için uğraşmıştı. Ancak sanatsal beceri, kraliyet iradesi karşısında eğilmeyi tamamıyla reddetmişti. Siyasette ustaydı, liderlik becerisi sorgulanamazdı ve Jindoiz matematiğini bile kolayca kavrayabiliyordu. Fakat berbat bir ressamdı. Gerçi bunun onu durdurmasına izin verdiği yoktu; inatçı olduğu da reddedilemezdi.</p>

  <p class="calibre16">“Günlerden bir gün Ashe, bir şey yerine oturacak ve ben aklımdaki görüntülerin tuval üstünde nasıl belireceklerini anlayacağım.”</p>

  <p class="calibre16">“Elbette, leydim.”</p>

  <p class="calibre16">Sarene gülümsedi. “O zamana kadar, bir Svord aşırı soyutlamacılık okulundan biri tarafından eğitilmişim gibi varsayalım.”</p>

  <p class="calibre16">"Ah evet. Yaratıcı Yanıltıcılık okulu. Çok güzel, leydim.”</p>

  <p class="calibre16">İki adam, davalarını krala sunmak için taht odasına girdi. Adamları birbirlerinden ayıracak çok az şey vardı; ikisi de rengârenk fırfırlı gömleklerinin üstüne modaya uygun yelekler giymişti ve geniş biyeli bol pantolonlar giyiyorlardı. Sarene’ye</p>

  <p class="calibre16">yok daha ilgim, gelen, taht odasına bir saray muhafızı tarafından sokulan üçüncü adamdı. Kolay tanımlanamayan, Aonik soyundan, açık renk saçlı biriydi ve üstünde sade bir iş kıyafeti vardı. Belirgin bir şekilde yetersiz beslendiği fark ediliyordu ve gözlerinde Sarene'ye göre insanın içine işleyen kederli bir umutsuzluk vardı.</p>

  <p class="calibre16">Anlaşmazlık köylüyle ilgiliydi. Görünüşe göre, adam asillerin birinden üç yıl önce kaçmış, ancak öbürü tarafından yakalanmıştı. İkinci asil, adamı geri vermek yerine yanında tutarak çalıştırmıştı. Ancak anlaşmazlığın sebebi köylünün kendisi değil, çocuklarıydı. İki yıl kadar önce evlenmiş ve ikinci asilin elinde olduğu bu süre içinde iki çocuğu olmuştu. İki asil de bebekler üzerinde hak iddia ediyordu. “Arelon’da köleliğin yasadışı olduğunu sanıyordum,” dedi Sarene sessizce. “Öyle, leydim,” dedi Ashe, kafası karışık bir şekilde. “Anlamıyorum.”</p>

  <p class="calibre16">"Temsili sahiplikten bahsediyorlar, Kuzen,” dedi önünden gelen bir ses. Sarene şaşkınlıkla tuvalinin arkasına baktı. Kiin’in en büyük oğlu Lukel, sehpasının yanında gülümseyerek duruyordu.</p>

  <p class="calibre16">"Lukel! Sen burada ne yapıyorsun?”</p>

  <p class="calibre16">Sehpanın etrafından dolaştı, bir kaşını kaldırarak Sarene’nin resmine baktı ve “Ben şehirdeki en başarılı tüccarlardan biriyim, Kuzen,” diye açıkladı. “Saraya açık davetim var. Girdiğinde beni görmemene şaşırdım.”</p>

  <p class="calibre16">"Burada miydin?”</p>

  <p class="calibre16">Lukel başını sallayarak onayladı. “Bir süredir şehir dışındayım. Arka tarafta, bazı eski dostlarla özlem gideriyordum.</p>

  <p class="calibre16">"Neden bir şey söylemedin?”</p>

  <p class="calibre16">“Yapmakta olduğun şey fazlaca ilgimi çekmişti,” dedi gülümseyerek. "Şimdiye kadar kimsenin Iadon’un taht odasını resim stüdyosu olarak kullanmaya kalktığını görmemiştim.”</p>

  <p class="calibre16">Sarene kızardığını hissetti. “İşe yaradı ama, değil mi?”</p>

  <p class="calibre16">"Mükemmeldi; ki bunu resim için söyleyemeyeceğim.” Bir an durakladı. "Bu bir at, değil mi?”</p>

  <p class="calibre16">Sarene yüzünü buruşturdu.</p>

  <p class="calibre16">“Bir ev?” diye sordu Lukel.</p>

  <p class="calibre16">“Bir tabak meyve de değil, lordum,” dedi Ashe. “Ben onu da denedim.’</p>

  <p class="calibre16">“Eh, odadaki resimlerden biri olduğunu söylemişti," dedi Lukel. “Tek yapmamız gereken, doğrusunu bulana kadar tahminde bulunmak.’</p>

  <p class="calibre16">“Çok zekice bir gözlem, Efendi Lukel,” dedi Ashe.</p>

  <p class="calibre16">"İkinize de söylüyorum, bu kadarı yeter," diye hırladı Sarene. “Tam karşımızda olan. Resim yaparken karşısında durduğum.”</p>

  <p class="calibre16">“O mu?” diye sordu Lukel. “Ama o resimde çiçekler var.”</p>

  <p class="calibre16">"Ee?"</p>

  <p class="calibre16">"Resminin ortasındaki koyu renkli nokta ne?”</p>

  <p class="calibre16">“Çiçekler,” dedi Sarene kendini savunarak.</p>

  <p class="calibre16">"Ha,” dedi Lukel, bir kez daha önce Sarene’nin resmine, sonra da karşıdaki modeline bakarak. “Öyle diyorsan, öyledir, kuzen.”</p>

  <p class="calibre16">Belki de ben şiddete başvurmadan önce ladon’un önündeki davavt açıklayabilirsin. kuzen," dedi Sarene tehditkâr bir tatlılıkla.</p>

  <p class="calibre16">“Peki. Ne bilmek istiyorsun?"</p>

  <p class="calibre16">“İncelemelerimiz bize, Arelon’da köleliğin yasadışı olduğunu söylüyor; ama o iki adam köylüden mallarıymış gibi bahsediyorlar.”</p>

  <p class="calibre16">Lukel kaşlannı çatarak gözlerini davalı asillere çevirdi. “Kölelik yasadışı, ama büyük ihtimalle uzun süre öyle kalmayacak. On yıl önce Arelon’da köylüler veya asiller yoktu, sadece Elantrianlar ve diğer herkes vardı. Son on yılda sıradan insanlar; topraklarının sahibi olan ailelerden, feodal lordların emri altındaki köylülere, ondan sözleşmeli hizmetkârlara, oradan ise antik Fjor serflerine daha çok benzeyen bir şeve dönüştüler. Maldan fazla bir şey olmamalarına uzun zaman kalmadı.”</p>

  <p class="calibre16">Sarene kaşlarını çattı. Kralın böyle bir davayı dinlemesi; bir adamı, sırf soylunun birinin onuru korunacak diye çocuklarından ayırmayı düşünebilmesi bile çok çirkin. Toplumun böyle şeyleri aşacak kadar ilerlemiş olması gerekiyordu. Köylü, sistemli ve kasıtlı olarak ışığı söndürülmüş, cansız gözleriyle davayı izliyordu.</p>

  <p class="calibre16">"Bu benim korktuğumdan da kötü,” dedi Sarene.</p>

  <p class="calibre16">Yanında duran Lukel başım sallayarak onayladı. "Iadon’un tahta çıktığında yaptığı ilk şey, kişisel arazi sahibi olma hakkını kaldırmak oldu. Arelon’un lafı edilebilecek bir ordusu yoktu, ama Iadon’un paralı askerler tutarak insanları itaate zorlayacak kadar parası vardı. Tüm toprakların hükümdarlığa ait olduğunu ilan etti ve sonra yükselişinde onu destekleyen tüccarları mal ve unvanlarla ödüllendirdi. Sadece babam gibi birkaç kişi, Iadon’un mallarına el koymayı denemeye cesaret edemeyeceği kadar para ve toprak sahibiydi.”</p>

  <p class="calibre16">Sarene, yeni babası için duyduğu tiksintinin içinde kabardığını hissetti. Bir zamanlar Arelon, dünyanın en mutlu, en gelişmiş toplumu olmakla övünürdü. Iadon o toplumu alıp ezmiş, Fjorden’in bile artık kullanmadığı bir sisteme dönüştürmüştü.</p>

  <p class="calibre16">Sarene Iadon’a bir göz attı, sonra Lukel’e döndü. "Gel,” dedi kuzenini odanın biraz daha rahat konuşabilecekleri bir kenarına çekerek. Gözlerini Iadon'un üstünde tutabilecekleri kadar yakın, ama diğer insan gruplarından sessiz bir konuşmaya kulak misafiri olamayacakları kadar uzaktaydılar.</p>

  <p class="calibre16">“Ashe ve ben demin onu tartışıyorduk,” dedi. "Bu adam tahtı ele geçirebilmeyi nasıl başardı?”</p>

  <p class="calibre16">Lukel omzunu silkti. “Iadon... karmaşık bir adamdır, kuzen. Bazı konularda çarpıcı şekilde basiretsizdir, ama insanlarla iş yaparken son derece kurnaz olabilir; onu iyi bir tüccar yapan şeylerden biri bu. Reod’dan önce yerel tüccarlar loncasının başıydı; bu da onu, ülkede Elantrianlarla doğrudan ilişkili olmayan neredeyse en güçlü adam yapmıştı. Tüccarlar loncası özerk bir kurumdu ve pek çok üyesinin Elantrianlarla arası iyi değildi. Bildiğin gibi, Elantrianlar ülkedeki herkese bedava yiyecek sağlıyordu. Bu halkm mutluluğunu garantilese de tüccarlar için çok kötüydü.”</p>

  <p class="calibre16">“Neden başka şeyler ithal etmediler?" diye sordu Sarene. "Yiyecek dışında bir peyler?"</p>

  <p class="calibre16">"Elantrianlar neredeyse her şeyi yapabilirdi, kuzen,” dedi Lukel. "Ve her şeyi bedavaya vermeseler de pek çok malzemeyi, özellikle nakliyat masrafları düşünülürse, tüccarlardan çok daha düşük fiyata temin edebilirlerdi. Sonunda tüccarlar loncası Elantris’le, Elantrianlarm sadece halkın ‘temel’ ihtiyaçlarını bedavaya karşılamaya söz verdikleri bir anlaşmaya vardı. Bu da tüccarlar loncasının üyelerini zengin kesime, ki bu da ironik bir şekilde tüccarlar loncasının diğer üyeleri olmaya meyilliydi, hitap eden ve daha pahalı olan lüks malzemeleri ithal etmeye sevk etti.”</p>

  <p class="calibre16">"Sonra Reod oldu,” dedi Sarene anlamaya başlayarak.</p>

  <p class="calibre16">Lukel başıyla onayladı. "Elantris düştü ve Iadon’un başkanlığını yapmakta olduğu tüccarlar loncası dört Dış Şehir’de kalan en büyük ve güçlü kurumdu. Üyeleri zengindi ve ülkenin diğer zenginleriyle de yakın ilişkileri vardı. Loncanın Elantris’le çekişmeli bir geçmişinin olduğu gerçeği, sadece halkın gözünde itibarlarını artırıyordu. Iadon krallık için biçilmiş kaftandı. Gerçi bu, onun özellikle iyi bir hükümdar olduğu anlamına gelmiyor.”</p>

  <p class="calibre16">Sarene başını salladı. Tahtında oturan Iadon, sonunda davayla ilgili kararını verdi. Yüksek sesle kaçak köylünün gerçekten ilk asile ait olduğunu, ama çocuklarının İkincisiyle kalacağını ilan etti. “Çünkü,” diye belirtti Iadon, “çocuklar tüm bu zaman boyunca şimdiki efendileri tarafından beslendiler.”</p>

  <p class="calibre16">Köylü karara tepki vermedi, sadece başını eğip ayaklarına baktı ve Sarene içine bir üzüntünün bıçak gibi saplandığını hissetti. Ancak adam başını kaldırdığında gördü ki gözlerindeki zorlama itaatin altında başka bir şey vardı: Nefret. Adamda her zaman güçlü kalan nefret duygusunu hissedecek kadar ruh, hâlâ vardı.</p>

  <p class="calibre16">“Bu uzun süre böyle devam etmez,” dedi Sarene sessizce. "Halk bunu kabullenmez.”</p>

  <p class="calibre16">“Fjor çalışan kesimi yüzyıllarca feodal sistem altında yaşadı,” diye belirtti Lukel. “Ve çiftlik hayvanlarından daha kötü muamele görüyorlardı.”</p>

  <p class="calibre16">“Evet, ama onlar o şekilde büyümüştü,” dedi Sarene. “Antik Fjorden’deki halk daha iyisini bilmiyordu, onlar için tek sistem feodal sistemdi. Bu insanlar farklı. On yıl o kadar uzun bir süre değil. Arel köylüleri, şu anda efendi dediklerinin sıradan satıcılar ve tüccarlar oldukları zamanı hatırlıyor. Daha iyi bir hayat olabileceğini biliyorlar. Daha önemlisi, bir hükümetin yıkılabileceğini ve önceden uşak olanların efendi olabileceğini de biliyorlar. Iadon çok kısa zamanda üzerlerine çok fazla yük bindirdi.”</p>

  <p class="calibre16">Lukel gülümsedi. “Prens Raoden gibi konuşuyorsun."</p>

  <p class="calibre16">Sarene durakladı. "Onu iyi tanır miydin?”</p>

  <p class="calibre16">“En iyi arkadaşımdı,” dedi Lukel üzgün bir baş sallamayla. “Tanıdığım en büyük adamdı.”</p>

  <p class="calibre16">“Bana ondan bahset, Lukel," diye rica etti Sarene yumuşak bir sesle.</p>

  <p class="calibre16">Lukel bir an düşündü ve anılarını dile getirmeye başladı. “Raoden insanları mutlu ederdi. Günün limon kadar ekşi geçmiş olabilirdi, ama sonra prens ve iyimserliği gelir, birkaç nazik sözle nasıl şapşallık etmekte olduğunu anlamanı sağlardı.</p>

  <p class="calibre16">Çok da zekiydi, her Aon'u bilir ve mükemmel olarak çizebilirdi. Sonra sürekli hahamdan başka kimsenin anlamadığı acayip yeni felsefeler ortaya atardı. Svor-den deki üniversite eğitimime rağmen teorilerinin yarısını takip edemezdim." “Kulağa kusursuzmuş gibi geliyor.”</p>

  <p class="calibre16">Lukel gülümsedi. “Kartlardan başka her şeyde. Ardından beni akşam yemeğini ödemeye ikna etse de, <span class="calibre11">tooledoo</span> oynadığımızda hep kaybederdi. Parayı hiç umursamazdı, ondan berbat bir tüccar olurdu. Sadece benim kazanmaktan zevk aldığımı bildiğinden <span class="calibre11">tooledooda</span> bilerek kaybettiği de olurdu. Onu asla üzgün veya kızgın görmedim, halkı ziyaret etmek için taşradaki büyük çiftliklerde olduğu zamanlar hariç. Bunu oldukça sık yapardı, sonra da saraya dönüp konu hakkındaki düşüncelerini açık açık anlatırdı.”</p>

  <p class="calibre16">“Eminim ki kral bundan pek hoşlanmıyordu,” dedi Sarene hafif bir gülümsemeyle.</p>

  <p class="calibre16">“Nefret ederdi,” dedi Lukel. “Iadon, Raoden’i susturmak için sürgüne göndermek dışında her şeyi denedi. Ama hiçbiri işe yaramadı. Prens, her türlü kraliyet hükmüne bir şekilde kendi görüşlerini de zorla eklemeyi başarırdı. Veliaht prensti ve bu da Iadon’un bizzat yazmış olduğu kanunlar gereği ona kralın önüne getirilen her konuda fikrini belirtme hakkı veriyordu. Ve sana şöyle söyleyeyim Prenses, Raod£n’in attığına tanık olmadan fırça yemenin ne olduğunu bilemezsin. Adam bazen o kadar sert olabiliyordu ki taş duvarlar bile karşısında büzülürdü.”</p>

  <p class="calibre16">Sarene arkasına yaslanıp, Iadon’a tüm saray maiyetinin önünde kendi oğlu tarafından fırça atılması düşüncesinin tadını çıkardı.</p>

  <p class="calibre16">“Onu özlüyorum,” dedi Lukel sessizce. “Bu ülkenin Raoden’e ihtiyacı vardı. Bazı gerçek değişiklikler yapmaya başlamıştı, soylular arasında da bir hayli taraftar edinmişti. Şimdi onun liderliği olmadığından bu grup parçalanıyor. Babam ve ben grubu bir arada tutmaya çalışıyoruz, ama o kadar uzun zamandır yokum ki son durumdan habersizim. Ve elbette, çok azı babama güveniyor.”</p>

  <p class="calibre16">“Ne? Neden?”</p>

  <p class="calibre16">“Biraz serseri olarak nam salmış. Ayrıca, bir unvanı yok. Kralın vermeye çalıştığı her unvanı reddetti. ”</p>

  <p class="calibre16">Sarene’nin alnı kırıştı. “Dur bir dakika... Kiin Amcanın krala muhalif olduğunu sanıyordum. Neden Iadon ona unvan vermeye çalışsın?”</p>

  <p class="calibre16">Lukel gülümsedi. “Iadon’un başka seçeneği yok. Kralın tüm hükümeti, mali başarının iktidarın hukuki dayanağı olması üzerine kurulu. Babam aşın derecede başanlı ve kanun, paranın asalete eşit olduğunu söylüyor. Gördüğün gibi, kral her zenginin kendisi gibi düşüneceğini sanma aptallığında bulundu ve tüm zenginlere unvan dağıttığı sürece kimsenin ona muhalif olmayacağını varsaydı. Babamın bir unvan kabul etmemesi, aslında Iadon’un meşruluğunu zayıflatıyor ve kral da bunu biliyor. Teknik açıdan, asil olmayan tek bir zengin adam bile olsa, Arel aristokratik sistemi kusurludur. Babam saraya her geldiğinde yaşlı Iadon neredeyse krize giriyor. ”</p>

  <p class="calibre16">“Daha sık gelmeli o zaman,” dedi Sarene muzip bir tavırla.</p>

  <p class="calibre16">"Babanı yüzünü göstermek için pek çok fırsat yaratıyor. Neredeyse her öğleden sonra Raoden'le bir el ShinDa oynamak için taht odasında buluşurlardı. Bunu burada yapmayı seçmeleri, Iadon için bitmek bilmeyen bir rahatsızlık kaynağıydı. Ancak kendi kanunları, sarayın oğlunun davet ettiği herkese açık olduğunu ilan ediyordu ve bu yüzden onları dışarı atamazdı.”</p>

  <p class="calibre16">"Görünüşe göre prens, kralın kanunlarını ona karşı kullanma konusunda yetenekliymiş.”</p>

  <p class="calibre16">“Bu onun sevimli özelliklerinden biriydi,” dedi Lukel bir gülümsemeyle. “Raoden bir şekilde, Iadon’un her yeni hükmünü dönüp kralın yüzünde patlayacak şekilde çevirmeyi başarırdı. Iadon neredeyse son beş yılın her anını, Raoden’i evlatlıktan reddetmenin bir yolunu arayarak geçirdi. En sonunda, görünüşe göre Domi bu sorununu onun için çözmüş oldu.”</p>

  <p class="calibre16"><span class="calibre11">Ya Domi,</span> diye düşündü artan bir şüpheyle Sarene, <span class="calibre11">ya da Iadon’un kendi suikastçılarından biri...</span> “Şimdi veliaht kim?” diye sordu.</p>

  <p class="calibre16">“Bu şimdilik belli değil,” dedi Lukel. “Iadon herhalde yeni bir oğul planlıyor, Eshen yeterince genç. Şu anda veliaht daha güçlü düklerden biri olabilir, Lord Telrii veya Lord Roial.”</p>

  <p class="calibre16">“Buradalar mı?” diye sordu Sarene kalabalığı tarayarak.</p>

  <p class="calibre16">“Roial değil," dedi Lukel, “ama şuradaki Dük Telrii.” Lukel uzaktaki duvarın yakınında ayakta duran süslü görünüşlü bir adama doğru başıyla işaret etti. İnce ve sağlam duruşluydu, aşırı zevk düşkünü gibi görünmese yakışıklı olabilirdi. Giysilerine dikilmiş mücevherler pırıldıyor, parmakları da altın ve gümüşle ışıldıyordu. Adam diğer tarafa dönerken, Sarene yüzünün sol tarafının kocaman, morumsu bir doğum iziyle lekeli olduğunu görebildi.</p>

  <p class="calibre16">“Umalım ki taht asla ona kalmasın,” dedi Lukel. “Iadon nahoş biri, ama en azından mali açıdan sorumluluk sahibi. Iadon bir cimri. Ama Telrii savurgan. Parayı ve ona para verenleri seviyor. Eğer bu kadar müsrif olmasa, Arelon’daki en zengin adam olurdu. Şu haliyle, kral ve Dük Roial’dan sonra en zengin üçüncü adam.</p>

  <p class="calibre16">Sarene kaşlarını çattı. “Kral, ülkeyi açıkça veliahtsız bırakacak şekilde Raoden’i evlatlıktan reddeder miydi? Taht kavgaları hakkında bir şey bilmiyor mu?"</p>

  <p class="calibre16">Lukel omuz silkti. “Gördüğüm kadarıyla, iktidarı Raoden’e bırakmaktansa hiç veliaht olmamasını tercih ederdi."</p>

  <p class="calibre16">"Özgürlük ve merhamet gibi şeylerin kusursuz küçük monarşisini mahvetmesine izin veremez yani," dedi Sarene.</p>

  <p class="calibre16">“Kesinlikle.”</p>

  <p class="calibre16">"Raoden’i takip eden o asiller. Onlar hiç buluşuyor mu?"</p>

  <p class="calibre16">“Hayır,” dedi Lukel bir kaş çatmayla. “Prensin koruması olmaksızın devam etmekten korkuyorlar. Daha kararlı olanlardan bazılarını yarın son bir kez toplanmaya ikna edebildik, ama herhangi bir şey çıkacağından şüpheliyim.”</p>

  <p class="calibre16">“Orada olmak istiyorum,” dedi Sarene.</p>

  <p class="calibre16">“Bu adamlar yeni gelenlerden hoşlanmaz, kuzen,” diye uyardı Lukel. "Çok tedirginleştiler, bu buluşmanın ihanet sayılabileceğini biliyorlar."</p>

  <p class="calibre16">“Son defa görüşmeyi planlamıyorlar mı zaten? Ben de gelsem ne yapacaklar ki? Bir daha gelmekten mi vazgeçecekler?”</p>

  <p class="calibre16">Lukel durakladı, sonra gülümsedi. “Pekâlâ, babama söyleyeceğim. O da seni içeri sokmanın bir yolunu bulacak."</p>

  <p class="calibre16">“Öğle yemeği sırasında bunu ikimiz birlikte söyleyebiliriz,” dedi Sarene, tuvaline son bir hoşnutsuz bakış atarak. Sonra kalkıp boyalarını toplamaya başladı.</p>

  <p class="calibre16">“Yani sonuçta öğle yemeğine geliyorsun?"</p>

  <p class="calibre16">“Kiin Amca Fjor <span class="calibre18">revertisi</span> yapacağına söz vermişti. Ayrıca, bugün öğrendiklerimden sonra, burada oturup Iadon’un hükümlerini dinlemeye daha fazla katlana-bileceğimi sanmıyorum. Beni daha da kızdırırsa kendimi boya fırlatmak zorunda hissedebilirim.”</p>

  <p class="calibre16">Lukel güldü. “Prenses veya değil, bu iyi bir fikir gibi görünmüyor. Gel, Kaise gelmene çok sevinecek. Babam misafir olduğunda hep daha iyi yemek yapar.”</p>

  <p class="calibre16">LUKEL haklıydı</p>

  <p class="calibre16">“Sarene <span class="calibre11">geldi''</span>&nbsp;diye ilan etti Kaise, Sarene’nin girdiğini görünce hevesli bir bağırışla. “Baba, öğle yemeğini hazırlamalısın!”</p>

  <p class="calibre16">Yakındaki bir kapıda beliren Jalla, kocasını ufak bir öpücük ve kucaklamayla karşıladı. Svord kadın, Lukel’e Fjorca bir şey fısıldadı ve kocası gülümseyip sevgiyle kadının omzunu okşadı. İmrenerek izleyen Sarene, dişlerini sıkarak kendini tuttu. Bir Teo kraliyet prensesiydi, politik evliliklerinin gereklilikleri hakkında şikâyet etmek ona düşmezdi. Eğer Domi kocasını daha onunla karşılaşamadan aldıysa, belli ki bunu Sarene’nin aklının başka meseleler için açık olmasını istediği için yapmıştı.</p>

  <p class="calibre16">Kiin Amca mutfaktan çıktı, bir kitabı önlüğüne tıktı ve sonra Sarene'yi ezici kucaklamalarından biriyle karşıladı. “Demek sonunda uzak kalamadın. Kiin’in sihirli mutfağının cazibesine dayanamadın, ha?”</p>

  <p class="calibre16">“Hayır, baba, sadece <span class="calibre11">acıkmış,</span><span class="calibre18">"</span> diye karşılık verdi Kaise.</p>

  <p class="calibre16">“Oh. O kadar mı? Neyse, otur Sarene. Birkaç saniye sonra öğle yemeğini getireceğim.”</p>

  <p class="calibre16">Yemek, Kaise’in yavaşlıktan şikâyet etmesi, Daorn’un kız kardeşinden daha olgun davranmaya çalışması ve Lukel’in (her ağabeyin resmi görevi gereği) ikisine de acımasızca sataşmasıyla aşağı yukarı önceki akşam yemeğinin geçtiği gibi geçti. Adien geç geldi, kendi kendine yumuşak bir tonla çeşitli sayılar mırıldanırken dikkatsizdi. Kiin, karısının önceden ayarlanmış bir randevu nedeniyle yemekte olamadığı için özür dileyerek çeşitli servis tabaklarında dumanı tüten yemekler getirdi.</p>

  <p class="calibre16">Yemek harikaydı; yiyecekler leziz, sohbet ise zevkliydi. Veya en azından, Lukel ailesini Sarene’nin resim becerisi hakkında bilgilendirme görevini üstlenene kadar öyleydi.</p>

  <p class="calibre16">“Bir çeşit yeni soyutlamacılık üzerinde çalışıyordu,” diye açıkladı kuzeni tamamen ciddi bir sesle.</p>

  <p class="calibre16">“Öyle mi?" diye sordu Kiin.</p>

  <p class="calibre16">“Evet,” dedi Lukel. “Gerçi, bir grup çiçeği az çok ata benzeyen kahverengi bir lekeyle betimlerken ne gibi bir iddiada bulunduğundan tam emin olamadım ama...”</p>

  <p class="calibre16">Masadakiler gülerken Sarene kızardı. Ancak daha bitmemişti, ihanet etmek için Ashe de o anı seçti.</p>

  <p class="calibre16">“Yaratıcı Yanıltıcılık okulu olarak adlandırıyor," diye açıkladı Seon, tok ve resmi sesiyle. “İnanıyorum ki prenses, kişinin konunun ne olabileceğini anlama çabasını hayretle boşa çıkaran bir tür sanat yaparak kendini üstün hissediyor."</p>

  <p class="calibre16">Bu, neredeyse gülmekten yere düşecek olan Kiin’e fazla gelmişti. Ancak Sarene’nin işkencesi kısa zamanda bitecekti, çünkü sohbetin konusu ufak bir değişiklikle karşılaştı. Prensesin ilgisini az da olsa çeken bir kaynaktan gelen bir etki.</p>

  <p class="calibre16">“Yaratıcı Yanıltıcılık diye bir okul yok,” diye bilgilendirdi Kaise herkesi.</p>

  <p class="calibre16">“Yok mu?” diye sordu babası.</p>

  <p class="calibre16">“Hayır. Empresyonist okul var; Yeni Temsilcilik okulu, Soyut Türetimcilik okulu ve Canlandırıcılık okulları var. Bu kadar.”</p>

  <p class="calibre16">“Vay, öyle mi?” diye sordu Lukel eğlenerek.</p>

  <p class="calibre16">“Evet,” diye belirtti Kaise. “Gerçekçilik hareketi vardı, ama o Yeni Temsilcilik okuluyla aynı şey. Sadece kulağa daha önemliymiş gibi gelsin diye adını değiştirdiler.”</p>

  <p class="calibre16">“Prensese hava atmaya çalışmayı kes,” diye mırıldandı Daom.</p>

  <p class="calibre16">“Hava atmıyorum,” diye gücendi Kaise. <span class="calibre11">“Eğitim</span> alıyorum ben.”</p>

  <p class="calibre16">“Hava atıyorsun işte,” dedi Daom. “Ayrıca, Gerçekçilik okulu ile Yeni Temsilcilik okulu aynı şey <span class="calibre11">değil.”</span></p>

  <p class="calibre16">“Daom, kız kardeşine söylenmeyi kes,” diye emretti Kiin. “Kaise, hava atmayı kes.”</p>

  <p class="calibre16">Kaise suratını astı, sonra da yüzünde somurtkan bir ifadeyle arkasına yaslanıp anlaşılmaz şekilde mırıldanmaya başladı.</p>

  <p class="calibre16">“Ne yapıyor?” diye sordu Sarene kafası karışarak.</p>

  <p class="calibre16">“Jindoca bize küfrediyor," dedi Daorn kayıtsızca. “Bir tartışmayı kaybettiğinde hep öyle yapar.”</p>

  <p class="calibre16">"Başka dillerde konuşarak durumu lehine çevirdiğini sanıyor,” dedi Lukel. “Sanki bu, onun gerçekten dünyanın kalan kısmından daha zeki olduğunu ispatlarmış gibi."</p>

  <p class="calibre16">Bununla, küçük sarışın kızın ağzından dökülen kelime seli yön değiştirdi. Sarene, irkilerek Kaise'in şimdi Fjorca mırıldandığını fark etti. Ancak Kaise daha bitirmemişti; tiradını, kulağa Dulaca gibi gelen kısa, ama keskin bir suçlamayla bilirdi.</p>

  <p class="calibre16">“Kaç dil konuşuyor?" diye sordu Sarene hayretle.</p>

  <p class="calibre16">“Herhalde dört veya beş. Eğer ben başka tarafa bakarken yeni bir tane öğrenmediyse," dedi Lukel. “Ama yakanda durmak zorunda kalacak. Svord bilim adamları, insanın birbirine karıştırmaya başlamadan sadece altı dili akimda tutabileceğini iddia ediyorlar."</p>

  <p class="calibre16">"Onları Kaksız çıkarmak, küçük Kaise’in hayatının amaçlarından biri,” diye açıkladı Kiin, tok ve cızırtılı sesiyle. “Biri o, biri de Arelon’da var olan her lokma yiyeceği yemek.”</p>

  <p class="calibre16">Kaise çenesini öne çıkarıp, babasına doğru saygısızca burnunu çektikten sonra yemeğine döndü.</p>

  <p class="calibre16">“İkisi de çok... bilgili,” dedi Sarene sürpriz bir şekilde.</p>

  <p class="calibre16">“Çok fazla etkilenme,” dedi Lukel. “Öğretmenleri bu aralar sanat tarihiyle ilgileniyor ve ikisi de birbirlerine üstün gelebileceklerini kanıtlamak için çok çalışıyorlar.”</p>

  <p class="calibre16">“Yine de,” dedi Sarene.</p>

  <p class="calibre16">Hâlâ kaybettiği için mutsuz olan Kaise, yemeğinin üstüne bir şey mırıldandı. “Neydi o?” diye sordu Kiin sert bir tonla.</p>

  <p class="calibre16">“Dedim ki, ‘Eğer prens burada olsaydı, <span class="calibre11">o</span> beni dinlerdi.’ Hep benim tarafımı tutardı.”</p>

  <p class="calibre16">“Sadece senin tarafını <span class="calibre11">tutarmış</span> gibi yapardı,” dedi Daorn. “Buna alaycılık deniyor, Kaise.”</p>

  <p class="calibre16">Kaise erkek kardeşine dilini çıkardı. “Benim güzel olduğumu düşünüyordu ve beni seviyordu. Büyümemi bekliyordu ki benimle evlenebilsin. O zaman ben kraliçe olurdum, sonra da benim haklı olduğumu kabul edene kadar hepinizi zindana attırırdım.”</p>

  <p class="calibre16">“Seninle evlenmezdi, salak,” dedi Daorn kaşlarım çatarak. “Sarene'yle evlendi.”</p>

  <p class="calibre16">Kiin, prensin adı geçince Sarene’nin yüzünün nasıl düştüğünü fark etmiş olacağından, iki çocuğu sert bakışlarla susturdu. Ancak zarar verilmişti. Serene onun hakkında öğrendiği her yeni şeyde, prensin Seon aracılığıyla yüzlerce mil uzaktan onunla konuşan yumuşak ve cesaretlendirici sesini hatırlıyordu. Prensin mektuplarının, kendi dağınık tarzında, ona Arelon’daki hayattan bahsedişini, ona hazırlamakta olduğu yeri anlatışını düşündü. Onunla tanışmak için o kadar sabırsızlan-mıştı ki Teod’dan bir hafta erken ayrılmaya karar vermişti. Ama görünüşe göre yine de yeterince erken gelememişti.</p>

  <p class="calibre16"><a id="bookmark4"></a><a href="../Text/Section0010.xhtml#footnote1">1</a></p>

  <p class="calibre16">Eski İngiliz İskandinav dillerinde kullanılan alfabenin harflerine verilen ad (çn).</p>

  <p class="calibre16">Belki de babasını dinlemeliydi. Teod’un yeni Arel hükümetiyle sağlam bir ittifaka ihtiyacı olduğunu bildiği halde, babası bu evliliği kabul etmek konusunda isteksizdi. İki ülkenin halkları aynı ırktan oldukları ve aynı kültürel mirası paylaştıkları halde, Teod ile Arelon arasında son on yılda çok az iletişim olmuştu. Reod’dan sonraki ayaklanmalar, Teod kraliyet ailesi de dahil, Elantrianlarla ilişkili olan herkesi tehdit ediyordu. Ama Fjorden, bu kez de Duladen Cumhuriyeti’nin yıkılışına sebep olarak yine etkisini genişletirken; Teod’un ya eski müttefikiyle tekrar ilişki kurması ya da VVyrn’in ordularıyla tek başına yüzleşmesi gerektiği açıktı.</p>

  <p class="calibre16">Böylece Sarene evliliği önermişti. Babası önce karşı çıkmış olsa da sonunda şartlar karşısında boyun eğmişti. Kan bağından daha güçlü bir bağ yoktu, özellikle evlilik bir veliaht prensi içerdiğinde. Kraliyet evlilik sözleşmesinin Sarene’nin bir daha evlenmesini yasaklaması önemli değildi, Raoden genç ve gtiçlüydü. Herkes daha yıllarca yaşayacağını varsavmıştı.</p>

  <p class="calibre16">Kiin’in onunla konuştuğunu iark etti. “Ne demiştin, amca?" diye sordu.</p>

  <p class="calibre16">“Sadece Kae’de görmek istediğin bir şey olup olmadığını bilmek istemiştim. İki gündür buradasın, birinin sana etrafı gezdirmesinin zamanı geldi. Eminim Lukel sana şehri göstermekten mutluluk duyacaktır.”</p>

  <p class="calibre16">İnce adam ellerini kaldırdı. “Üzgünüm, baba. Güzel kuzenimizi gezdirmeyi çok isterdim; ama Jalla ve ben, Teod’a nakliyat için bir ipek alımı görüşmesine gitmeliyiz.”</p>

  <p class="calibre16">“İkiniz de mi?" diye sordu Sarene şaşırarak.</p>

  <p class="calibre16">“Elbette,” dedi Lukel peçetesini masaya bırakıp doğrularak. “Jalla sıkı pazarlıkçıdır.”</p>

  <p class="calibre16">“Benimle tek evlenme sebebi bu,” diye itiraf etti Svord kadın, belirgin şivesi ve hafif bir gülümsemeyle. “Lukel tüccar. Her şeyde kâr arar, evlilikte bile.”</p>

  <p class="calibre16">“Doğru,” dedi Lukel gülerek. Kalkarken karısının elini tuttu. “Güzel ve zeki olmasının hiçbir etkisi olmadı. Yemek için teşekkür ederiz, baba. Harikaydı. Herkese iyi günler.”</p>

  <p class="calibre16">Böylece çift ayrıldı, yürürken birbirlerinin gözlerinin içine bakıyorlardı. Çıkışlarını Daorn’dan gelen bir dizi öğürme sesi takip etti. “Öğğ. Baba, onlarla konuşmalısın. Birbirlerinin gözüne o kadar sersem bakıyorlar ki yemek yemeyi zorlaştırıyorlar."</p>

  <p class="calibre16">“Sevgili ağabeyimizin aklı pelteye döndü,” diyerek ona katıldı Kaise.</p>

  <p class="calibre16">“Sabırlı olun, çocuklar,” dedi Kiin. “Lukel daha sadece bir avdır evli. Ona biraz daha zaman verin, normale dönecektir.”</p>

  <p class="calibre16">“Umarım öyle olur,” dedi Kaise. “Beni hasta ediyorlar." Kaise, Sarene’ye elbette pek hastaymış gibi <span class="calibre11">görünmüyordu.</span> Hâlâ hırsla yemeği midesine indirmeye devam etmekteydi.</p>

  <p class="calibre16">Sarene’nin yanında oturan Adien, kendi kendine mırıldanmaya devam ediyordu. Sayılar dışında pek bir şey söylemiyor gibiydi. Sayılar ve arada bir kulağa “Elantris” gibi gelen bir kelime.</p>

  <p class="calibre16">“Şehri görmek isterim, amca,” dedi Sarene, oğlanın mırıldanmaları ona bir şeyler hatırlatmış gibi. "Özellikle Elantris’i. Tüm bu tantana ne hakkında bilmek istiyorum.”</p>

  <p class="calibre16">Kiin çenesini ovuşturdu. “Sanıyorum," dedi, "ikizler sana rehberlik edebilir. Elantris’e nasıl gidileceğini biliyorlar ve bu onları bir süre ayağımın altından uzak tutar.”</p>

  <p class="calibre16">“İkizler?”</p>

  <p class="calibre16">Kiin gülümsedi. “Bu, Lukel’in onlara taktığı bir lakap.”</p>

  <p class="calibre16">"Nefret ediyoruz,” dedi Daorn. "Biz ikiz değiliz, birbirimize benzemiyoru.-bile.” Sarene iki çocuğun benzer kısa kesimli, süssüz sarı saçlarını ve avnı kararlı surat ifadelerini inceleyip gülümsedi. “Katiyen,” diye onayladı.</p>

  <p class="calibre16">ELANTRİS duvarı Kae’nin tepesinde onaylamayan bir nöbetçi gibi uikseli-yordu. Sonunda Sarene duvarın dibine geldiğinde, gerçekte m* kadar müthiş olduğunun farkına vardı. Bir defasında Fjorden’i ziyaret etmiş ve ülkenin pok çok</p>

  <p class="calibre16">istihkâmh şehrinden etkilenmişti, ancak onlar bile Elantris’le kıvaslanamazdı. Duvar o kadar yüksek, o kadar pürüzsüzdü ki sıradan insan eliyle yapılmış olmadığı belliydi. Duvara kocaman, karmaşık Aonlar oyulmuştu. Sarene kendini iyi eğitimli biri olarak kabul etse de, çoğunu tanıyamıyordu.</p>

  <p class="calibre16">Çocuklar Sarene’yi duvarın dış kısmına oyulmuş ve tepesine kadar tırmanan devasa basamaklara yönlendirdi. Basamaklar muhteşem yapılmıştı, oymalı kemerler ve sık aralıklı izleme platformlarıyla belirgin bir hükümdarlık havası vardı. Ayrıca kat kat yükselen merdivende bir... kibir hissi vardı. Elantris şehrinin özgün tasarımının parçası olduğu belliydi ve devasa duvarların savunma için değil, ayrım amacıyla yapıldığım kanıtlıyordu. Sadece kendilerine alabildiğine güvenen birileri, bu kadar muhteşem bir duvar yaratıp da dış tarafına tepesine çıkılabilecek geniş bir merdiven koyardı.</p>

  <p class="calibre16">Elantris düştüğüne göre, bu kendine güvenin haksız olduğu kanıtlanmıştı. Yine de, Sarene kendine şehrin işgalciler tarafından değil, başka bir şey tarafından devrildiğini hatırlattı. Hâlâ sırrı anlaşılmamış bir şey: Reod.</p>

  <p class="calibre16">Sarene tepeye giden yolun ortasına yakın bir noktadaki taştan bir korkuluğun yanında duraklayarak Kae’ye yukarıdan baktı. Daha ufak olan şehir, koca Elantris’in küçük kardeşi gibi duruyordu. Önemli olduğunu kanıtlamak için çok uğraşsa da, dev şehrin yanında önemsiz durmaktan başka bir şey yapamıyordu. Başka bir yerde olsa, binaları etkileyici olabilirdi; ama Elantris’in görkemiyle kıyaslandığında minicik, hatta adi kalıyorlardı.</p>

  <p class="calibre16"><span class="calibre11">Adi veya değil,</span> dedi Sarene kendi kendine, <span class="calibre11">Kae'ye odaklanmam gerekecek. Elantris’in günü geçti.</span></p>

  <p class="calibre16">Birkaç küçük ışık kabarcığı duvarın dışında süzülüyordu: Sarene’nin bölgede gördüğü ilk Seonlar. Önce heyecanlanmıştı, ancak sonra hikâyeleri hatırladı. Bir zamanlar, Seonlar Shaod’dan etkilenmezdi; ancak bu, Elantris’in düşüşüyle değişmişti. Artık eğer Shaod’un aldığı birinin bir Seonu varsa, Seon bir çeşit deliliğe kapılıyordu. Duvarın yanındaki Seonlar, kayıp çocuklar gibi amaçsızca uçuşuyordu. Daha sormadan şehrin, efendileri düştüğünde bu şekilde deliren Seonların toplandığı yer olduğunu biliyordu.</p>

  <p class="calibre16">Seonlardan gözlerini kaçırdı, çocuklara başını salladı ve devasa merdiveni çıkmaya devam etti. Kae’ye odaklanacaktı, doğru; ama yine de Elantris’i görmek istiyordu. Elantris’te bir şey vardı; büyüklüğünde, Aonlarında, ününde. Bizzat tecrübe etmek zorunda olduğu bir şey...</p>

  <p class="calibre16">Yürürken, şehir duvarına kazınmış bir Aon’un oyuğuna uzanıp eliyle dokunabileceği kadar yaklaşmıştı. Çizgi eli kadar genişti. Taşların buluştuğu yerde hiç aralık yoktu. Aynı okuduğu gibiydi, tüm duvar tek bir kaya parçasından oyulmuştu.</p>

  <p class="calibre16">Ancak artık kusursuz değildi. Devasa kayanın parçaları, özellikle tepeye yakın yerlerde, çatlayıp dökülmekteydi. Tırmanışın sonuna yaklaşırlarken fark etti ki, duvardan büyük parçalar kopmuş ve duvarın üzerinde ısırık izlerini andıran tırtıklı yaralar bırakmıştı. Yine de duvar çok etkileyiciydi, özellikle tepesinde durup aşağıdaki toprağa bakarken.</p>

  <p class="calibre16">"Yüce Domi,” dedi Sarene başının dönmeye başladığını hissederek.</p>

  <p class="calibre16">Daorn hızla elbisesinin arkasından tutarak çekti. “Fazla yaklaşma, Sarene.” “Ben iyiyim/' dedi Sarene sersemlemiş bir sesle. Yine de Daorn’un onu geriye çekiştirmesine izin verdi.</p>

  <p class="calibre16">Ashe kaygıyla parlayarak yanında uçuyordu. “Belki bu iyi bir fikir değildi, leydim. Yükseklikle aranızın nasıl olduğunu biliyorsunuz.”</p>

  <p class="calibre16">“Çok saçma,” dedi Sarene, toparlanarak. Sonra ilk kez, duvarın üstünde kısa bir mesafe ileride toplanmış olan büyük bir topluluğu fark etti. Gruptan avaz avaz bağıran, tam çıkaramadığı bir ses duydu. “Bu ne?”</p>

  <p class="calibre16">İkizler karşılıklı omuz silkti. “Bilmiyorum,” dedi Daorn.</p>

  <p class="calibre16">“Burası çoğunlukla muhafızlar dışında boştur,” diye ekledi Kaise.</p>

  <p class="calibre16">“Gidip bir bakalım,” dedi Sarene. Emin değildi, ancak sesin şivesini tanıdığını düşünüyordu. Kalabalığın arka taraflarına yaklaştıklarında, Sarene’nin şüpheleri doğrulandı.</p>

  <p class="calibre16">“Bu o gyorn]" dedi Kaise heyecanla. “Onu görmek istiyordum.” Ve kalabalığa dalarak kayboldu. Sarene küçük kız ite kaka kalabalığın önüne ilerlerken gelen boğuk şaşkınlık ve öfke seslerini duyabiliyordu. Daorn özlemle kız kardeşinin arkasından bakarak ileri bir adım attı, ama dönüp Sarene’ye baktıktan sonra iş bilir bir rehber gibi yanında kalmaya karar verdi.</p>

  <p class="calibre16">Ama Daorn’un gyornu görememekten endişelenmesine gerek yoktu. Sarene genç kuzeninden daha ağırbaşlı olsa da, o da en az Kaise kadar Hrathen’i duymak istiyordu. Böylece Sarene, yanında küçük muhafızıyla, kibar, ama kararlı bir şekilde kalabalığı yararak en öne ulaşana kadar ilerledi.</p>

  <p class="calibre16">Hrathen, Elantris duvarına yapılmış küçük bir yükseltinin üstünde ayakta duruyordu. Kalabalığa sırtını dönmüştü, ama sözlerinin onlara ulaşabileceği bir açıda durmaya özen gösteriyordu. Konuşması kesinlikle aşağıdakilerden çok, onların kulakları içindi. Sarene, Elantris’in kendisine sadece göz ucuyla baktı, şehri sonra inceleyecekti.</p>

  <p class="calibre16">“Bakın onlara!” diye emretti Hrathen, eliyle Elantris’i işaret ederek. "İnsan olma haklarını yitirmişler. Hayvan onlar, Yüce Jaddeth’e hizmet etmek için ne iradeleri, ne de istekleri var. Tanrı falan bilmiyorlar. Onlar sadece kendi arzularının peşinden gidebilirler.”</p>

  <p class="calibre16">Sarene kaşlarını çattı. Shu-Dereth insan ile hayvan arasındaki tek farkın, insanın Tanrıya veya Fjorca “Jaddeth”e, tapabilmesi olduğunu öğretirdi. Öğreti Sarene’ye yeni değildi, babası eğitiminin geniş bir Shu-Dereth bilgisini de kapsamasını sağlamıştı. Anlayamadığı neden bir gyornun Elantrianlarla vaktini harcadığıydı. Zaten bu kadar feci şekilde yenilmiş bir gruba saldırarak ne kazanabilirdi ki?</p>

  <p class="calibre16">Ama kesin olan bir şey vardı. Eğer gyornun Elantrianların aleyhine konuşmak için sebebi varsa, onları savunmak da Sarene’nin göreviydi. Düşmanın planlarını, ne olduklarını tam anlayamadan da engellemek mümkündü.</p>

  <p class="calibre16">“...ve herkesin bildiği gibi, hayvanlar Yüce Jaddeth’in gözünde insanlardan çok daha aşağıdadırlar,” diyordu Hrathen, sesi konuşmanın sonuna doğru yükselirken.</p>

  <p class="calibre16">Sarene şansını gördvı ve kullandı. Gözlerini kocaman açtı, bön bir kafa karışıklığı ifadesi takındı ve en tiz, masum sesiyle tek bir kelime söyledi.</p>

  <p class="calibre16">" Neden?”</p>

  <p class="calibre16">Hrathen durdu. Sarene soruyu, iki cümlesi arasındaki ufak boşluğa denk gelecek şekilde ayarlayarak sormuştu. Gyorn konuşmasını bölen soru nedeniyle sendeledi. Belli ki tekrar hızını kazanmaya çalışıyordu, ama Sarene’nin zamanlaması çok becerikliydi ve Hrathen anı kaçırdı. Onu bu kadar aptalca kesen kişiyi bulmak için sert gözlerle döndü. Tüm bulduğu yumuşak başlı ve şaşkın Sarene’ydi.</p>

  <p class="calibre16">"Ne neden?” diye karşılık verdi Hrathen.</p>

  <p class="calibre16">“Neden hayvanlar Jaddeth Bey’in gözünde insandan aşağı?"</p>

  <p class="calibre16">Gyorn 'Jaddeth Bey’ lafına dişlerini gıcırdattı. “Çünkü insanın aksine, hayvanlar kendi arzularını takip etmekten başka bir şey yapamazlar.”</p>

  <p class="calibre16">Böyle bir ilanın ardından standart soru, “Ama insanlar da arzularını takip eder,” şeklinde olurdu; bu ise Hrathen’e Tanrı’nın adamı ile bedensel arzuların esiri günahkâr bir adamın arasındaki farkı açıklama fırsatı verirdi. Sarene yemi yutmadı.</p>

  <p class="calibre16">“Ama ben Jaddeth Bey’in kibri ödüllendirdiğini duymuştum,” dedi Sarene kafa karışıklığıyla.</p>

  <p class="calibre16">Gyornun gözleri şüpheyle doldu. Soru, Sarene’nin görünmeye çalıştığı kadar basit biri için biraz fazla usturupluydu. Sarene’nin onunla oynamakta olduğunu anlamış veya en azından şüphelenmişti. Ama yine de soruya cevap vermesi gerekiyordu. Sarene değilse bile, kalabalık için.</p>

  <p class="calibre16"><span class="calibre11">“Yüce</span> Jaddeth kibri değil, hırsı ödüllendirir,” dedi dikkatle.</p>

  <p class="calibre16">“Anlamıyorum,” dedi Sarene. “Hırs da arzularımızı takip etmek değil mi<sup class="calibre17">7</sup> Neden Jaddeth Bey bunu ödüllendiriyor?”</p>

  <p class="calibre16">Hrathen izleyiciyi kaybetmekteydi ve bunun farkındaydı. Sarene’nin sorusu Shu-Dereth’e karşı yüzyıllardır kullanılan bir ilahiyat tartışmasıydı; ama kalabalık ne bu çok eski tartışmalardan, ne de aksini ispatlayan bilginlerden haberdardı. Tek bildikleri, birinin Hrathen’in dikkatler dağılmadan, hızlı veya eğlendirici cevap veremediği sorular sorduğuydu.</p>

  <p class="calibre16">Hrathen, konuşmanın kontrolünü ele geçirmek için, durduğu yüksek konumdan da faydalanarak, aksi bir sesle, “Kibir hayvani isteklerden farklıdır," diye belirtti, “İnsanların Jaddeth’in imparatorluğuna hizmeti hem burada, hem de öbür dünyada hızla ödüllendirilir."</p>

  <p class="calibre16">Ustaca bir hareketti. Sadece konuyu değiştirmeyi değil, kalabalığın dikkatini başka bir fikre çekmeyi de başarmıştı. Herkes ödülleri cezbedici bulurdu. Hrathen için üzücüydü, ancak Sarene’nin işi bitmemişti.</p>

  <p class="calibre16">“Yani eğer Jaddeth’e hizmet edersek, arzularımız karşılanacak, öyle mi?”</p>

  <p class="calibre16">“Wyrn’den başka kimse Jaddeth’e hizmet edemez,” dedi itirazlarına en iyi nasıl karşılık vereceğini düşünmekte olan Hrathen, otomatik olarak. Sarene gülümsedi, Hrathen’in bu hatayı yapmasını ummuştu. Shu-Dereth’in temel öğretilerinden biri, sadece tek bir kişinin Jaddeth'e doğrudan hizmet edebileceği idi; dinleri</p>

  <p class="calibre16">fazlasıyla katmanlıydı ve yapısı, bir zamanlar Fjorden’i yöneten feodal hüküme-tinkine benziyordu. Kişi üstlerine, onlar da kendi üstlerine hizmet eder ve bu şekilde Jaddeth’e doğrudan hizmet eden Wyrn’e kadar giderdi. Herkes Jaddeth’in <span class="calibre18">imparatorluğuna</span> hizmet ederdi, ama sadece tek bir kişi Tanrıya doğrudan hizmet edebilecek kadar kutsaldı. Bu ayrım üstünde çok fazla kafa karışıklığı oluyordu ve Derethi rahiplerinin, tıpkı Hrathen’in az önce yaptığı gibi düzeltme yapması sık olan bir şeydi. Bu da Sarene’ye başka bir fırsat tanıyordu.</p>

  <p class="calibre16">“Jaddeth’e kimse hizmet edemez mi?” diye sordu kafası karışmış gibi. “Siz bile mi?”</p>

  <p class="calibre16">Bu aptalca bir soruydu, Hrathen’in belirttiği noktanın açıkça yanlış anlaşıl-masıydı; ama Shu-Dereth’e karşı gerçek bir saldırı değildi. Gerçek bir ilahiyat tartışmasında Sarene, asla tam eğitimli bir gyoma karşı duramazdı. Ama Sarene Hrathen’in öğretilerini çürütmeye değil, sadece konuşmasını berbat etmeye çalışıyordu.</p>

  <p class="calibre16">Hrathen bu yorumla hemen hatasını anlayarak başını kaldırdı. Kalabalık da bu yeni soruyu merak ediyordu ve Hrathen’in tüm önceden düşündükleri ve planladıkları artık işe yaramazdı.</p>

  <p class="calibre16">Soyluca hatasını kapatmak isteyen gyorn, konuşmayı daha tanıdık bir zemine çekmeye çalıştı; ancak şimdi kalabalık Sarene’nin avucundaydı. Sarene onları, sadece histerinin kıyısındaki bir kadının başarabileceği mengene gibi bir tutuşla kavramıştı.</p>

  <p class="calibre16">“Ne yapacağız peki?” diye sordu başını sallayarak. “Korkarım ki rahiplerin bu işleri benim gibi sıradan insanların ötesinde.”</p>

  <p class="calibre16">Ve bitmişti. İnsanlar aralarında konuşmaya ve birer ikişer uzaklaşmaya başladılar. Çoğu rahiplerin tuhaflıklarına ve teolojik düşüncelerin çapraşıklığına gülüyordu. Sarene pek çoğunun asil olduğunu fark etti, gyorn bunların hepsini Elantris duvarının tepesine çıkarmak için oldukça çaba sarf etmiş olmalıydı. Kendini Hrathen'in tüm boşa giden planları ve dil dökmelerini düşünerek kıs kıs gülerken buldu.</p>

  <p class="calibre16">Hrathen dikkatle oluşturduğu topluluğun birer ikişer dağılmasını izledi. Tekrar konuşmayı denemedi bile. Büyük ihtimalle eğer kızsa veya bağırsa yarardan çok zarar verecekti.</p>

  <p class="calibre16">Şaşırtıcı bir şekilde, gyorn dağılan insanlara sırtını dönüp Sarene’ye takdirle başını eğdi. Gerçek bir eğilme değildi, ama bir Derethi rahibinden görüp görebileceği en saygılı hareketti. İyi kazanılmış bir savaşın onaylanması, değerli bir rakibe gösterilen bir ayrıcalıktı.</p>

  <p class="calibre16">“Tehlikeli bir oyun oynuyorsunuz, Prenses,” dedi yumuşak bir tonda, hafif şiveli sesiyle.</p>

  <p class="calibre16">“Oyunlarda oldukça iyi olduğumu göreceksiniz, Gyorn/’ diye cevap verdi Sarene.</p>

  <p class="calibre16">"Sonraki ele kadar, o zaman,” dedi, daha kısa boylu ve açık renk saçlı bir rahibi' merdivenlerden inerken onu izlemesini işaret ederek. Yanındaki adamın gözlerinde saygının, hatta hoşgörünün bile izi yoktu. Nefretle yanıyorlardı ve Sarene ona odaklandıklarında titredi. Adamın dişleri sıkılıydı ve Sarene, adamın onu boğazından yakalayıp duvardan aşağı fırlatmasını engelleyen çok az şey olduğu hissine kapıldı. Sadece düşüncesi bile başını döndürmeye yetmişti.</p>

  <p class="calibre16">“Öbür adam beni endişelendiriyor,” diye gözlem yaptı yanındaki Ashe. “Böyle adamları daha önce de gördüm ve tecrübelerim hoş değil. Bu kadar kötü inşa edilmiş bir baraj, eninde sonunda çöker."</p>

  <p class="calibre16">Sarene başını salladı. “Fjor değil, Arel’di. Hrathen'in uşağı veya yardımcısı gibi görünüyor. ”</p>

  <p class="calibre16">"Eh, umalım ki gyorn evcil hayvanını kontrol edebilsin, leydim.”</p>

  <p class="calibre16">Sarene başıyla onayladı, ama cevabı yanından bir anda gelen kahkaha sesiyle kesildi. Aşağı baktığında, Kaise’in neşe içinde yerde yuvarlanmakta olduğunu gördü; görünüşe göre, gyorn görüş alanından çıkana kadar kendini zor tutabilmişti.</p>

  <p class="calibre16">“Sarene,” dedi nefes almak için durakladığında, “bu harikaydı! Çok salaktın! Ve onun suratı... tüm tatlıları yediğimi görünce babamın kızardığından daha çok kızardı. Neredeyse zırhıyla aynı renk oldu!”</p>

  <p class="calibre16">Sarene’nin yanında duran Daorn, “Ben onu hiç sevmedim,” dedi ciddiyetle. Korkuluktaki bir açıklıktan devasa merdivenlerden aşağıdaki şehre inmekte olan Hrathen’e doğru bakıyordu. “Çok... sertti. Sadece aptal numarası yaptığını bilmiyor muydu?”</p>

  <p class="calibre16">“Büyük ihtimalle biliyordu,” dedi Sarene, Kaise’ye kalkmasını işaret edip kızın pembe giysisindeki tozu çırparak. “Ama kanıtlamasının bir yolu yoktu, o yüzden ciddi olduğumu varsaymak zorundaydı.”</p>

  <p class="calibre16">“Babam, gyornun hepimizi Shu-Dereth’e döndürmek için burada olduğunu söylüyor,” dedi Daom.</p>

  <p class="calibre16">“Öyle mi?” diye sordu Sarene.</p>

  <p class="calibre16">Daorn başını salladı. “Ayrıca Hrathen’in başarılı olmasından korktuğunu da söylüyor. Ürünlerin geçen yıl çok iyi olmadığını ve pek çok kişinin yemeğinin olmadığını söylüyor. Eğer bu ayki hasat iyi gitmezse, gelecek kış daha da zor olacak. Zor zamanlar da insanları değişiklik vaat eden bir adamın peşinden gitmeye daha yatkın yapar.”</p>

  <p class="calibre16">“Baban akıllı bir adam, Daorn,” dedi Sarene. Hrathen’le bu kapışması bir oyundan başka bir şey değildi, insanların hafızası zayıftı; bugünün tartışmasını hızla unutacaklardı. Hrathen her ne yapıyorduysa, bu, çok daha büyük bir şeyin, Elantris’le ilgili bir şeyin parçasıydı. Ve Sarene amacının ne olduğunu bulmalıydı. Sonunda duvarı ziyaret etmekteki esas amacını hatırlayarak aşağıdaki şehre ilk kez dikkatle baktı.</p>

  <p class="calibre16">Bir zamanlar güzeldi. Şehrin ruhu, binaların bir arada duruşu, yolların kesiştiği yerler. Tüm her şey... tasarlanmıştı. Dev bir ölçekte sanat. Kemerlerin çoğu çökmüştü, birçok kubbeli çatı düşmüş, hatta bazı duvarların bile fazla zamanı kalmamış gibiydi, Yine de Sarene’nin söyleyebileceği bir şey vardı. Elantris bir zamanlar güzeldi.</p>

  <p class="calibre16">“Çok üzgünler,” dedi yanında güvenlik duvarının üstünden aşağı bakabilmek için parmak uçlarında duran Kaise.</p>

  <p class="calibre16">“Kim?”</p>

  <p class="calibre16">“Onlar,” dedi Kaise, aşağıdaki sokakları işaret ederek.</p>

  <p class="calibre16">Aşağıda insanlar vardı, güç bela hareket ediyorlardı. Sokakların koyu arka planında gizlenmiş gibiydiler. Sarene inlemelerini duyamasa da, hissedebiliyordu.</p>

  <p class="calibre16">"Kimse onlarla ilgilenmiyor,” dedi Kaise.</p>

  <p class="calibre16">“Ne yiyorlar?” diye sordu Sarene. “Bililerinin onları beslemesi gerek.” Aşağı-dakilerin insan oldukları dışında pek bir ayrıntı seçemiyordu. Veya en azından, insan şeklindeydiler; Elantrianlar hakkında pek çok kafa karıştırıcı şey okumuştu.</p>

  <p class="calibre16">“Hiç kimse,” dedi Daorn öbür yanından. “Kimse onları beslemiyor. Hepsi ölmüş olmalı, yiyecekleri hiçbir şey yok.”</p>

  <p class="calibre16">“Bir yerden buluyor olmalılar,” diye itiraz etti Sarene.</p>

  <p class="calibre16">Kaise başını salladı. “Onlar ölü, Sarene. Yemeğe ihtiyaçları yok."</p>

  <p class="calibre16">“Fazla hareket etmiyor olabilirler,” dedi Sarene reddeder bir şekilde, “ama belli ki ölü değiller. Bak, şuradakiler ayakta duruyor."</p>

  <p class="calibre16">“Hayır, Sarene. Onlar da ölü. Yemeğe ihtiyaçları yok, uykuya da yok ve yaşlanmıyorlar. Onların hepsi ölü.” Kaise'in sesi alışılmadık şekilde ağırbaşlıydı.</p>

  <p class="calibre16">“Sen nasıl bu kadar çok şey biliyorsun?” dedi Sarene, bu sözleri bir çocuğun hayal gücünün ürünü olarak kabul etmek istercesine. Ne yazık ki, bu çocuklar dikkate değer derecede bilgili olduklarını kanıtlamışlardı.</p>

  <p class="calibre16">"Biliyorum işte,” dedi Kaise. “Bana güven. Onlar ölü."</p>

  <p class="calibre16">Sarene kollarındaki tüylerin diken diken olduğunu hissetti ve kendine sertçe mistisizme kapılmamasını söyledi. Doğru, Elantrianlar acayipti, ama ölü değillerdi. Başka bir açıklaması olmalıydı.</p>

  <p class="calibre16">Kaise'in rahatsız edici sözlerini aklından çıkarmaya çalışarak tekrar şehri gözden geçirdi. Bunu yaparken gözleri belirli bir çifte takıldı, diğerleri kadar zavallı görünmeyen bir çift. Gözlerini kısarak şekillere baktı. Elantriandılar, ama birinin derisi öbüründen daha koyu gibiydi. Bir binanın çatısında çömelmişlerdi ve gördüğü birçok Elantrianın aksine hareket ediyorlardı. Bu ikisinde... farklı bir şey vardı.</p>

  <p class="calibre16">“Leydim?” diye geldi Ashe’nin endişeli sesi kulağına ve taş korkuluğun üstünden abanmaya başlamış olduğunu fark etti.</p>

  <p class="calibre16">Silkinerek aşağı baktı ve ne kadar yüksekte olduklarını fark etti. Gözleri odağını kaybetti ve aşağıdaki dalgalanan zemine kilitlenerek dengesini kaybetmeye başladı...</p>

  <p class="calibre16">“Leydim!” diye tekrar geldi Ashe'nin sesi. Bu ses onu kendine getirdi.</p>

  <p class="calibre16">Sarene sendeleyerek duvardan uzaklaştı. Yere çöküp kollarını dizlerine sararak derin bir nefes aldı. “İyi olacağım, Ashe."</p>

  <p class="calibre16">“Dengenizi kazanır kazanmaz buradan ayrılıyoruz,” diye emretti sert bir sesle Seon.</p>

  <p class="calibre16">Sarene aklı başka yerde, başıyla onayladı.</p>

  <p class="calibre16">Kaise homurdandı. “Ne kadar uzun olduğunu düşünürsek, şimdiye kadar yüksekliğe alışmış olması gerekirdi.”</p>
</body>
</html>
