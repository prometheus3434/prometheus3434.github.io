<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_30">42. BÖLÜM<br class="calibre7" /></h1>

  <p class="calibre16">HRATHEN tekrar kontrolü ele almıştı. Eski Svord destanlarından bir kahraman gibi fiziksel, zihinsel ve ruhsal olarak yeraltı dünyasına inmiş ve daha güçlü bir adam olarak dönmüştü. Dilaf’ın gücü kırılmıştı. Sadece şimdi Hrathen, Dilaf'ın onu bağlamak için kullandığı zincirlerin kendi kıskançlığı ve güvensizliğinden dövülmüş olduğunu görebiliyordu. Kendi inancının daha zayıf olduğu hissine kapılarak, Dilaf’ın tutkusu yüzünden kendini tehdit altında hissetmişti. Ancak şimdi kararlılığı sağlamdı, aynı Arelon’a ilk geldiğinde olduğu gibiydi. O, bu insanların kurtarıcısı <span class="calibre18">olacaktı.</span></p>

  <p class="calibre16">Dilaf mutsuzlukla geri çekilmişti. Arteth gönülsüzce Hrathen’in açık izni olmaksızın toplantı veya vaazlar ayarlamamaya söz vermişti. Ve resmi olarak tapınağın baş artethi olarak isimlendirilmesinin karşılığında Dilaf, çok sayıdaki odivini de yeminlerinden azat ederek daha az bağlayıcı bir durum olan krondet yeminini ettirmeye de razı olmuştu. Ancak en büyük değişiklik artethin hareketlerinde değil, Hrathen’in kendine güvenindeydi. Hrathen kendi imanının da Dilaf’ınki kadar güçlü olduğunu bildiği sürece, arteth onu oyuna getirmeyi başaramazdı.</p>

  <p class="calibre16">Ancak Dilaf, Elantris’in yok edilmesi arzusundan vazgeçmeyecekti. “Onlar melun!” diye ısrar etti arteth tapınağa doğru yürürlerken. Bu gecenin vaazı aşırı derecede etkili olmuştu, Hrathen artık yerel Arel asil sınıfının dörtte üçünün Derethi üyeleri veya yandaşlan olduğunu iddia edebilirdi. Telrii bu hafta içinde tahta çıkacaktı ve iktidarı biraz istikrar kazanır kazanmaz, Shu-Dereth’e döndüğünü açıklayacaktı. Arelon Hrathen’indi ve hâlâ Wyrn’in zaman sınırının bitmesine bir ay vardı.</p>

  <p class="calibre16">“Elantrianlar üzerlerine düşeni yerine getirdiler, Arteth,” diye açıkladı Hrathen, Dilaf’a yürürlerken. Bu gece soğuktu, ama nefeslerini buharlaştıracak kadar değil.</p>

  <p class="calibre16">“Neden onlar aleyhine vaaz vermemi yasaklıyorsunuz, Haşmetlim?” Dilaf’ın sesi açılıydı. Hrathen artık ona Elantrianlar hakkında konuşmayı yasaklamış ol-</p>

  <p class="calibre16">duğu için, artethin konuşmalarının neredeyse etkisi kalmamış gibi görünüyordu.</p>

  <p class="calibre16">"Artık Elantris aleyhine vaaz vermenin bir gereği yok,” dedi Hrathen, DilaPm öfkesine mantıkla karşılık vererek. “Nefretimizin bir sebebi olduğunu unutma. Artık ben Jaddeth'in Elantris üzerindeki mutlak gücünü kanıtlamış olduğuma göre, sonuç olarak kendi Tanrımız gerçekken, Domi'nin sahte olduğunu göstermiş olduk. İnsanlar bilinçaltında bunu anlıyorlar.”</p>

  <p class="calibre16">“Ama Elantrianlar hâlâ melun.”</p>

  <p class="calibre16">"Onlar pis, onlar kâfir ve onlar kesinlikle melunlar. Ancak şu anda, ayrıca önemsizler de. Derethi dininin kendisi üstünde yoğunlaşmalı, insanlara nasıl kendilerini sana veya diğer artethlerden birine sadakat yemini ederek Jaddeth’e bağlayacaklarını göstermeliyiz. Gücümüzü hissediyorlar ve onlara buna nasıl dahil olabileceklerini göstermek bizim görevimiz."</p>

  <p class="calibre16">“Yani Elantris kendi haline mi bırakılacak?” diye sordu Dilaf.</p>

  <p class="calibre16">“Hayır, kesinlikle değil,” dedi Hrathen. “Bu ülke ve kralı sıkıca Jaddeth’in egemenliğinin altında olduğu zaman, bununla ilgilenmek için yeteri kadar zamanımız olacak.”</p>

  <p class="calibre16">Hrathen kendi kendine gülümseyerek kaşları çatık Dilaf a arkasını döndü.</p>

  <p class="calibre16"><span class="calibre18">Bitti,</span> diye farkına vardı. <span class="calibre18">Gerçekten de başardım, halkı kanlı bir devrim olmadan imana getirdim.</span> Ancak daha işi bitmemişti. Arelon onundu, ama bir ülke hâlâ duruyordu.</p>

  <p class="calibre16">Hrathen’in Teod için de planları vardı.</p>
</body>
</html>
