<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre4">
    <h1 class="calibre15" id="sigil_toc_id_34">48. BÖLÜM<br class="calibre7" /></h1>
  </div>

  <p class="calibre16">HRATHEN sarayın bekleme odasında artan bir sabırsızlıkla bekliyordu. Değişmekte olan bir hükümetin işaretlerini etrafında şimdiden apaçık görebiliyordu. Tek bir adamın bu kadar çok goblen, halı ve sırmalı kumaşa sahip olabilmesi hayret verici gibi görünüyordu. Sarayın bekleme odası yumuşak kumaşlarla öyle kaplanmıştı ki, Hrathen oturacak taştan bir çıkıntı bulabilmek için yastıklardan oluşan bir dağı ite kaka ayağının altından çekmek zorunda kalmıştı.</p>

  <p class="calibre16">Taştan şöminenin yakınında oturuyordu, toplanmış asilleri incelerken çenesi sıkılmıştı. Tam da beklediği gibi, Telrii bir anda çok meşgul bir adam haline gelmişti. Şehirdeki her asil, toprak sahibi ve hırslı tüccar yeni krala "saygılarını sunmak” istiyordu. Düzinelercesi bekleme odasında oturuyordu, pek çoğunun kesin bir randevusu yoktu. Sabırsızlıklarını saklamakta başarılı değillerdi, ancak tek birinin bile gördükleri muameleye karşı itirazını dillendirecek kadar cesareti yoktu.</p>

  <p class="calibre16">Onlann rahatsızlığı önemli değildi. Kabul edilemeyecek olan şey, Hrathen’in de bu gruba dahil edilmiş olmasıydı. Sözüm ona asillerden oluşan ayaktakımı yalaka ve uyuşuk bir tayfaydı. Ancak Hrathen’in arkasında Wym’in krallığının ve Jaddeth’in imparatorluğunun gücü vardı, bizzat Telrii’nin tahtı almasını sağlayan zenginliğini vermiş olan güç.</p>

  <p class="calibre16">Buna rağmen, Hrathen beklemek zorunda bırakılıyordu. Bu deli ediciydi, bu saygısızcaydı ve bu inanılmazdı. Yine de, Hrathen’in buna katlanmaktan başka seçeneği yoktu. Arkasında Wyrn’in gücü olsa da ne yanında asker, ne de Telrii’yi zorlayabileceği başka bir kuvveti yoktu. Kızgınlığına rağmen, adamla açıkça ilişkisini kesemezdi; Hrathen’in politik içgüdüleri bunun için fazla güç-lüydü. Tahta potansiyel bir yandaş yerleştirebilmek için çok çalışmıştı; sadece aptal biri, gururunun böyle bir fırsatı mahvetmesine izin verirdi. Hrathen bekleyecek, sonundaki ödüle ulaşabilmek için kısa bir süre için saygısızlığa tahammül edecekti.</p>

  <p class="calibre16">Telrii’nin kişisel teşrifatçılarının abartılı üniforması olan güzel ipeklere bürünmüş bir görevli odaya girdi. Odanın sakinleri canlandı, birkaç adam ayağa kalkıp üstünü başını düzeltti.</p>

  <p class="calibre16">"Gyorn Hrathen,” diye ilan etti teşrifatçı.</p>

  <p class="calibre16">Asiller bozuldu. Hrathen ayağa kalktı, onları önemsemeyen bir tavırla aralarından sıyrılarak geçti. Artık zamanı gelmişti.</p>

  <p class="calibre16">Telrii içeride bekliyordu. Hrathen kapının hemen yanında durarak odayı hoşnutsuzlukla gözden geçirdi. Bu oda bir zamanlar Iadon’un çalışma odasıydı ve o günlerde her şey bir iş adamının faaliyetlerinin izlerini taşıyordu. Her şey tertipli ve düzgün yerleştirilmişti, mobilyalar müsrif olmaksızın konforluydu. Telrii tüm bunları değiştirmişti. Odanın yanlarında hizmetliler duruyordu ve onların yanında Arel Pazarı’ndan satın alınmış, egzotik yiyeceklerle tepeleme doldurulmuş servis arabaları vardı. Telrii devasa bir yastık ve ipek yığınının üstünde boylu boyunca uzanmıştı, mor doğum lekeli yüzünde hoş bir gülümseme vardı. Halılar zemini kaplıyordu ve duvarlardaki goblenler üst üste bindirilmişlerdi</p>

  <p class="calibre16"><span class="calibre18">Birlikte çalışmak zorunda kaldığım adamlar...</span> diye düşündü Hrathen içinden, iç çekerek. Iadon en azından işten anlardı.</p>

  <p class="calibre16">“Ah, Hrathen,” dedi Telrii gülümseyerek. “Hoş geldin.”</p>

  <p class="calibre16">"Majesteleri,” dedi Hrathen tiksintisini maskeleyerek. “Ben özel olarak konuşabileceğimizi umuyordum.”</p>

  <p class="calibre16">Telrii içini çekti. "Pekâlâ,” dedi ve elini sallayarak hizmetlilere dışarı çıkmaları için işaret verdi. Onlar da çekilerek kapıları kapattılar.</p>

  <p class="calibre16">“Şimdi... Neden geldin?’’ dedi Telrii. “Arel Pazarında tezgâh açmak için gelen tüccarlarınızın gümrük vergileriyle mi ilgileniyorsun?"</p>

  <p class="calibre16">Hrathen yüzünü astı. “İlgilenmem gereken daha önemli meseleler var, Majesteleri. Tıpkı sizin gibi. Desteğimizin karşılığı olarak verdiğiniz sözleri yerine getirmeniz için geldim.”</p>

  <p class="calibre16">“Sözler mi, Hrathen?” diye sordu Telrii boş boş bakarken. "Ben size hiç söz vermedim.”</p>

  <p class="calibre16">Ve böylece oyun başlamıştı. “Derethi dinine katılacaksınız,” dedi Hrathen. “Anlaşma buydu.”</p>

  <p class="calibre16">“Ben böyle bir anlaşma yapmadım, Hrathen,” dedi Telrii. “Sen bana kaynak vermeyi teklif ettin, ben de kabul ettim. Desteğin için sana müteşekkirim, olacağımı söylediğim gibi.”</p>

  <p class="calibre16">“Seninle tartışmaya girmeyeceğim, tüccar,” dedi Hrathen, Telrii’nin anlaşmalarını “hatırlamak” için ne kadar para isteyeceğini merak ederek. "Ben yemleyebileceğin bir dalkavuk değilim. Eğer Jaddeth’in senden beklediği gibi davranmazsan, o zaman ben de başka birini bulurum. Selefine ne olduğunu unutma."</p>

  <p class="calibre16">Telrii homurdandı. "Senin hiç katkının olmadığı bir şeyde hak iddia etme, rahip. Iadon’un düşüşüne, hatırladığım kadarıyla, Teo prenses neden oldu. Sen o sırada Elantris’teydin. Şimdi, eğer Fjorden Arelon tahtında bir Derethi olmasını istiyorsa, bu büyük ihtimalle ayarlanabilir. Ancak, bunun bir bedeli olacak."</p>

  <p class="calibre16"><span class="calibre18">Nihayet,</span> diye düşündü Hrathen. Kızgınlık numarası yaparak çenesini sıktı ve bir an bekledi. Sonra içini çekti. "Pekâlâ. Ne kadar...”</p>

  <p class="calibre16">"Ancak,” diye lafını kesti Telrii, “bu senin ödeyebileceğin bir bedel değil.” Hrathen dondu. “Pardon?”</p>

  <p class="calibre16">“Evet,” dedi Telrii. “Bu bedelin senden biraz daha fazla... otorite sahibi biri tarafından ödenmesi gerekiyor. Görüyorsun, Derethi rahiplerinin bir kimseyi kilise hiyerarşisinde kendi konumlarına getiremeyeceklerini öğrendim.”</p>

  <p class="calibre16">Hrathen, Telrii’nin söylediklerini birleştirirken içinden bir üşümenin yükseldiğini hissetti. “Ciddi olman mümkün değil,” diye fısıldadı.</p>

  <p class="calibre16">“Senin sandığından daha fazlasını biliyorum, Hrathen,” dedi Telrii. “Beni Doğu'nun usulleri hakkında bir şey bilmeyen cahil bir aptal mı sanıyorsun? Krallar gyomlann önünde eğiliyor. Eğer senin beni Derethi kölesi olmaktan öteye gidemeyen bir şeye dönüştürmene izin verirsem, nasıl güç sahibi olabilirim? Hayır, böyle bir şeyi kabul edemem. Rahiplerinizden biri her geldiğinde eğilmeyi planlamıyorum. Dinine döneceğim, ama ancak resmi konumuma denk olan bir kilise rütbesi karşılığında. Kral Telrii olarak değil, ancak <span class="calibre18">Gyorn Telrii</span> olarak.”</p>

  <p class="calibre16">Hrathen hayretler içinde kafasını salladı. Fjor çocukları bile bu kadar saçma bir öneriye gülecek kadar Derethi öğretisini bilirken, bu adam ne kadar da kolay Doğu’nun usulleri hakkında “cahil” olmadığını iddia ediyordu. “Lordum Telrii,” dedi Hrathen eğlenerek. “Bu konuda ne kadar yanlış..."</p>

  <p class="calibre16">“Dedim ki, Hrathen,” diye tekrar lafını kesti Telrii, “artık senin benim için yapabileceğin hiçbir şey yok. Daha yüksek bir konuma anlaşma teklif ettim bile.” Hrathen’in korkusu geri döndü. “Sen ne diyorsun?”</p>

  <p class="calibre16">“Wyrn,” dedi Telrii kocaman bir gülümsemeyle. "Birkaç gün önce onu talebim hakkında bilgilendiren bir haberci gönderdim. Sen artık gerekli değilsin, Hrathen. Çekilebilirsin.”</p>

  <p class="calibre16">Hrathen afallamış olarak kalakaldı. Adam Wyrn’in bizzat kendisine bir mektup göndermişti... Telrii Yaratımın Vekilinden <span class="calibre18">taleplerde</span> mi bulunmuştu? “Sen aptal, aptal bir adamsın,” diye fısıldadı Hrathen, en sonunda dertlerinin ne kadar büyük olduğunun farkına varmıştı. Wyrn o mesajı aldığında...</p>

  <p class="calibre16">“Çık!” diye tekrarladı Telrii kapıya doğru işaret ederek.</p>

  <p class="calibre16">Hafifçe başı dönmekte olan Hrathen, emredildiği gibi yaptı.</p>
</body>
</html>
