<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre16"><a id="bookmark1"></a><br class="calibre4" /></p>

  <h1 class="calibre15" id="sigil_toc_id_10"><b class="calibre6"><a class="calibre9" id="bookmark2"></a>13. BOLUM</b></h1>

  <p class="calibre16">İŞTE bu!” dedi Raoden heyecanla. “Galladon, buraya gel!”</p>

  <p class="calibre16">İri Dula kaşlarını kaldırarak elindeki kitabı bıraktı ve her zamanki rahat hareketleriyle kalkıp Raoden’in yanma geldi. “Ne buldun, sule?”</p>

  <p class="calibre16">Raoden önündeki ciltsiz kitabı işaret etti. Harekât üsleri haline gelmiş olan eski Korathi kilisesinde oturuyorlardı. Hâlâ küçük kitaplarla dolu odasını bir sır olarak tutmakta kararlı olan Galladon; bir başkasını daha gizli sığınağına sokmaktansa gerekli kitapları kiliseye taşımalarında ısrar etmişti.</p>

  <p class="calibre16">“Sule, bunu okuyamam,” diye itiraz etti Galladon kitaba bakarak. “Bu tamamen Aonlarla yazılmış.”</p>

  <p class="calibre16">“Beni şüphelendiren de bu oldu zaten,” dedi Raoden.</p>

  <p class="calibre16">“Sen okuyabiliyor musun?” diye sordu Galladon.</p>

  <p class="calibre16">“Hayır,” dedi Raoden gülümseyerek. “Ama bende bu var,” diyerek uzanıp en ön ve arka sayfalan Elantris pisliğine bulanmış başka bir ciltsiz kitap çıkardı. “Bir Aon sözlüğü.”</p>

  <p class="calibre16">Galladon ilk kitaba alıcı gözle baktı. "Sule, bu sayfadaki Aonlann onda birini bile tanımıyorum. Bunu çevirmenin ne kadar zaman alacağıyla ilgili bir fikrin var mı?”</p>

  <p class="calibre16">Raoden omzunu silkti. "Bütün diğer kitaplarda ipuçlan aramaktan daha iyidir, Galladon. Eğer Fjorden’in coğrafi yapısı hakkında bir kelime daha okumak zonın-da kalırsam, hasta olacağım.”</p>

  <p class="calibre16">Galladon homurdanarak onayladı. Reod’dan önce kitapların sahibi olan her kimse bir coğrafya bilgini olmalıydı, çünkü kitapların en azından yarısı bu konuyla ilgiliydi.</p>

  <p class="calibre16">“İhtiyacımız olan kitabın bu olduğuna emin misin?" diye sordu Galladon.</p>

  <p class="calibre16">“Saf Aonlardan oluşan metinleri okumakta pek eğitimim yok, dostum,” dedi Raoden ve kitabın baş sayfalarından birinde yer alan bir Aon'a işaret ederek. “Bu AonDor diyor.”</p>

  <p class="calibre16">Galladon başıyla onayladı. Pekâlâ, sule. Ama bu iş için sana hiç özenmiyorum. Eğer halkınız bir alfabe icat etmek için bu kadar uzun süre beklemeseydi hayat çok daha kolay olurdu. Kolo?"</p>

  <p class="calibre16">“Aonlar alfabeydi,” dedi Raoden. "Sadece inanılmaz derecede karışık bir alfabe. Bu senin tahmin ettiğin kadar uzun sürmeyecek, bir süre sonra aldığım eğitimin karşılığını alacağım.”</p>

  <p class="calibre16">“Sule, bazen o kadar iyimser oluyorsun ki beni hasta ediyor. O zaman sanırım diğer bütün kitapları aldığımız yere geri taşıyacağız?” Galladon’un sesinde bir endişe izi vardı. Bu kitaplar onun için değerliydi, tartışarak Dulayı kitapların ciltlerini sökmeye ikna etmek Raoden’in neredeyse bir saatini almıştı ve kitapları Elantris'in nemine ve pisliğine açık bırakmanın iri adamı ne kadar rahatsız ettiğini görebiliyordu.</p>

  <p class="calibre16">“Bu sorun olmamalı,” dedi Raoden. Diğer kitapların hiçbiri AonDor’la ilgili değildi ve bazılarının içinde ipuçları olabilecek günlük ve benzeri kayıtlar olsa da Raoden hiçbirinin önündeki kitap kadar işe yarar çıkacağını düşünmüyordu. Tabii düzgün şekilde çevirebileceğini varsayarak.</p>

  <p class="calibre16">Galladon başını salladı ve kitapları toplamaya başladı, sonra çatıdan bir kazıma sesi geldiğinde kaygılı bir şekilde yukarı baktı. Galladon, eninde sonunda tüm çatının çökerek kaçınılmaz bir şekilde parlak ve koyu renkli kafasına düşeceğine ikna olmuştu.</p>

  <p class="calibre16">“Bu kadar endişeli olma, Galladon,” dedi Raoden. “Maare ve Riil ne yaptıklarını biliyorlar.”</p>

  <p class="calibre16">Galladon yüzünü astı. “Hayır, bilmiyorlar, sule. ikisinin de, sen onları buna zorlayana kadar ne yapacakları hakkında bir fikri yokmuş gibi göründüklerini hatırlar gibiyim."</p>

  <p class="calibre16">“Yetenekli olduklarını söylemek istemiştim,” dedi Raoden tatminle yukarı bakarak. Altı günlük çalışmayla çatının büyük bir kısmını tamamlamışlardı. Mareshe, odun parçalan, toprak ve sonsuz miktardaki Elantris pisliğinden oluşan, kil gibi bir kanşım icat etmişti. Bu kanşım düşmüş destek kirişleri ve nispeten az çürümüş kumaş parçalanna eklendiğinde, mükemmel olmasa da, yeteri kadar sağlam bir tavan yapmak için gereken malzemeleri sağlamıştı.</p>

  <p class="calibre16">Raoden gülümsedi. Acı ve açlık daima oradaydı, ama işler o kadar iyi gidiyordu ki neredeyse yarım düzine kesik ve eziğinin acısını unutabilirdi. Sağındaki pencereden, grubunun en yeni üyesi olan Loren’i görebiliyordu. Adam, herhalde bir zamanlar bahçe olan kilisenin yanındaki geniş alanda çalışıyordu. Loren, Raoden’in emirleriyle yeni yapılmış bir çift deri eldiven giyerek kayaları kaldırıp çöpleri temizliyor ve alttaki yumuşak toprağı ortaya çıkarıyordu.</p>

  <p class="calibre16">“Bu ne işe yarayacak?" diye sordu Galladon Raoden’in pencereden dışarı bakışını takip ederek.</p>

  <p class="calibre16">“Göreceksin,” dedi Raoden ağzı sıkı bir gülümsemeyle.</p>

  <p class="calibre16">Galladon bir kucak dolusu kitap alarak kiliseyi terk etmeden önce, suratını asarak pufladı. Dula bir konuda haklıydı; yeni Elantrianlarm, şehre Raoden’in ilk</p>

  <p class="calibre16">tahmin ettiği kadar hızlı atılacağına güvenemezlerdi. Önceki gün, Loren’in gelişinden önce, tam beş gün boyunca şehir kapılarında hiçbir kıpırtı olmamıştı. Raoden, Mareshe ve diğerlerini o kadar kısa bir zamanda bulabildiği için şanslıydı.</p>

  <p class="calibre16">“Efendi Ruh?” diye sordu bir ses çekinceyle.</p>

  <p class="calibre16">Raoden başını kaldırıp kilisenin kapısına baktığında, kabul edilmeyi bekleyen tanımadığı bir adam gördü. Zayıftı, kamburdu ve sonradan edinilmiş bir itaat havası vardı. Raoden yaşını kesin olarak söyleyemiyordu, Shaod herkesi olduğundan çok daha yaşlı göstermeye meyilliydi. Ancak bu adamın yaşlılığının bir göz aldanması olmadığını hissediyordu. Eğer kafasında saç kalmış olsa beyaz olurdu ve derisi Shaod onu almadan çok daha önce kırışmıştı.</p>

  <p class="calibre16">“Evet," dedi Raoden ilgiyle. “Senin için ne yapabilirim?”</p>

  <p class="calibre16">“Lordum...” diye başladı adam.</p>

  <p class="calibre16">“Devam et,” diye cesaretlendirdi Raoden.</p>

  <p class="calibre16">“Şey, lordum, ben bazı şeyler duydum ve acaba size katılabilir miyim diye sormaya geldim."</p>

  <p class="calibre16">Raoden gülümseyerek kalkıp adama doğru yürüdü. “Elbette bize katılabilirsin. Ne duydun?"</p>

  <p class="calibre16">“Şey...” Yaşlı Elantrian huzursuzlukla kıpırdandı. “Sokaktaki bazı insanlar, sizi takip edenlerin o kadar da aç olmadığını söylüyor. Diyorlar ki acıyı yok eden bir sırrınız varmış. Neredeyse bir yıldır Elantris'teyim, lordum ve yaralarım çok fazla. Düşündüm ki ya şansımı sizinle dener ya da gidip kendime bir çukur bularak Yitiklere katılırım.”</p>

  <p class="calibre16">Raoden başıyla onaylayarak adamın omzunu kavradı. Hâlâ parmağının yandığını hissedebiliyordu, acıya alışmaya başlamıştı, ama acı hep oradaydı. Midesinden gelen kemirilme hissi de buna eşlik etmekteydi. “Geldiğin için çok memnun oldum. Adın ne?”</p>

  <p class="calibre16">“Kahar, lordum.”</p>

  <p class="calibre16">“Peki o zaman, Kahar, Shaod seni almadan önce ne yapardın?”</p>

  <p class="calibre16">Kahar’ın gözleri, aklı çok uzun bir zaman öncesine gidermiş gibi odağını kaybetti. “Ben bir çeşit temizlikçiydim, lordum. Sanırım sokakları yıkardım.”</p>

  <p class="calibre16">“ Harikal Senin yeteneğine sahip birini bekliyordum. Mareshe, içeride misin?” "Evet, lordum,” diye seslendi cılız zanaatkâr, arkadaki odaların birinden. Bir an sonra kafası da belirdi.</p>

  <p class="calibre16">“O kurduğun tuzaklar şans eseri dün geceki yağmurun birazını yakalayabildi mi? "Elbette, lordum," dedi Mareshe alınarak.</p>

  <p class="calibre16">“Güzel. Bu Kahar. Ona suyun nerede olduğunu göster.”</p>

  <p class="calibre16">"Tabii ki.” Mareshe, Kahar’a onu izlemesi için işaret etti.</p>

  <p class="calibre16">"Suyla ne yapacağım, lordum?" diye sordu Kahar.</p>

  <p class="calibre16">“Pislik içinde yaşamayı bırakmamızın zamanı geldi, Kahar," dedi Raoden. "Elantris’i kaplayan bu çamur temizlenebilir, yapıldığı bir yer gördüm. Acele etme ve kendini zorlama, ama bu binanın içini dışını temizle. Her çamur parçasını kaw ve her kir izini yıka.”</p>

  <p class="calibre16">"Sonra bana sırrı gösterecek misiniz?” diye sordu Kahar umutla.</p>

  <p class="calibre16">“Güven bana.”</p>

  <p class="calibre16">Kahar başıyla onayladı ve odadan çıkan Mareshe’yi izledi. Adam giderken Raoden’in gülümsemesi soldu. Burada, Elantris’te, liderliğin en zor kısmının Galladon’un ona sataşıp durmasına sebep olan iyimserlik havasını sürdürmek olduğunu fark etmişti. Bu insanlar, yeni gelenler bile, umutlarını kaybetmeye tehlikeli derecede yakındı. Lanetlendiklerini düşünüyor ve ruhlarını Elantris’in kendisi gibi çürüyüp gitmekten hiçbir şeyin kurtaramayacağını varsayıyorlardı. Raoden her daim var olan acı ve açlığın yanında, yılların koşullanmasını da yenmek zorundaydı.</p>

  <p class="calibre16">Kendini asla özellikle neşeli bir insan olarak düşünmemişti. Ancak burada, Elantris’te, Raoden kendini umutsuzluk havasına inat iyimserlikle karşılık verirken bulmuştu. İşler daha kötüye gittikçe, onun şikâyet etmeden durumu kabul etme kararlılığı artıyordu. Ama zorlama neşe de bedelini ödetiyordu. Diğerlerinin, Galladon’un bile, ona dayandığını hissedebiliyordu. Elantris’teki tüm insanlar arasında sadece Raoden acısının belli olmasına izin veremezdi. Açlık, göğsünü içeriden kaçmaya çalışan bir böcek sürüsü gibi tırmalıyordu ve birkaç yaranın acısı acımasız bir kararlılıkla azmini dövüyordu.</p>

  <p class="calibre16">Ne kadar dayanacağından emin değildi. Elantris’te geçirdiği sadece bir buçuk haftadan sonra, şimdiden o kadar acı içindeydi ki bazen odaklanmakta zorlanıyordu. Hiçbir iş yapamayacak hale gelene kadar, ne kadar zaman geçecekti? Veya Shaor’un adamları gibi insanlıktan çıkmasına daha ne kadar vardı? Hepsinden daha korkutucu olan bir soru vardı. O düştüğünde, onunla birlikte kaç kişi düşecekti?</p>

  <p class="calibre16">Ama yine de ağırlığı taşımalıydı. Eğer sorumluluğu o almazsa, kimse almazdı ve bu insanlar ya kendi acılarının ya da sokaklardaki kabadayıların kölesi olurdu. Elantris’in ona ihtiyacı vardı. Eğer bu onu tüketip bitirecekse de, varsın bitirsin diye düşündü.</p>

  <p class="calibre16">"Efendi Ruh!” diye seslendi bir ses çılgınca.</p>

  <p class="calibre16">Raoden, Saolin’i endişeyle odaya dalarken izledi. Sadece yarı yarıya çürümüş bir tahta parçası ve sivri bir taş kullanarak kendine bir mızrak uydurmuş olan kanca burunlu paralı asker, kilisenin etrafındaki bölgede devriye gezmeyi alışkanlık edinmişti. Adamın yaralarla dolu Elantrian yüzü endişeyle kırışmıştı.</p>

  <p class="calibre16">“Ne oldu, Saolin?” diye sordu Raoden panik içerisinde. Adam tecrübeli bir askerdi ve kolayca heyecanlanacak biri değildi.</p>

  <p class="calibre16">“Bir grup silahlı adam bu tarafa geliyor, lordum. Çelik silahlı on iki kişi saydım.”</p>

  <p class="calibre16">"Çelik mi?” dedi Raoden. “Elantris’te mi? Burada çelik bulunduğundan haberim yoktu.”</p>

  <p class="calibre16">“Hızla geliyorlar, lordum,” dedi Saolin. “Ne yapacağız? Neredeyse burada olurlar.”</p>

  <p class="calibre16">“Geldiler bile," dedi Raoden bir grup adam kilisenin açık kapısından içeri girerken. Saolin haklıydı, birkaçı çelik silah taşıyorlardı; ama kılıçları paslı ve çen-tilmişti. Kararmış gözlü, sevimsiz bir yığın adam ve önlerinde tanıdık (en azından uzaktan tanıdık) bir figür vardı.</p>

  <p class="calibre16">"Karata,” dedi Raoden. Önceki gün Loren onun olmuş olmalıydı, ancak Raoden Loren’i çalmıştı. Görünüşe göre, Karata şikâyette bulunmaya gelmişti. Bunun olması zaten an meselesiydi.</p>

  <p class="calibre16">Raoden, sanki derme çatma mızrağını denemeye istekliymiş gibi yavaş yavaş ilerlemekte olan Saolin’den tarafa göz attı. “Yerinde kal, Saolin," diye emretti.</p>

  <p class="calibre16">Karata, Shaod’un hediyesi olarak tamamen keldi ve derisi kırışmaya başlayacak kadar uzun zamandır da şehirdeydi. Ama gururlu bir yüz ifadesi takınıyordu ve gözlerinde kararlılık vardı; acıya teslim olmamış, yakın zamanda olmayı da düşünmeyen biriydi. Yırtık deriden, Elantris standartlarına göre iyi yapılmış koyu bir giysi giyiyordu.</p>

  <p class="calibre16">Karata başını çevirerek etrafa baktı; önce yeni çatıyı, sonra da pencerenin dışında endişeyle izlemek için toplanmış olan Raoden’in gaıbunu inceledi. Mareshe ve Kahar odanın arka tarafında hareketsiz duruyorlardı. En sonunda, Karata bakışını Raoden’e çevirdi.</p>

  <p class="calibre16">Gergin bir sessizlik oldu. Sonunda Karata adamlarından birine döndü. “Binayı yıkın, bunları kovalayıp birkaç kemik kırın.’’ Gitmek için arkasını döndü.</p>

  <p class="calibre16">“Seni Iadon’un sarayına sokarım," dedi Raoden sessizce.</p>

  <p class="calibre16">Karata dondu.</p>

  <p class="calibre16">“İstediğin bu, değil mi?” diye sordu Raoden. “Elantris Şehir Muhafızları seni Kae’de yakaladı. Sana sonsuza dek katlanmayacaklar, çok sık kaçan Elantrianları yakıyorlar. Eğer gerçekten saraya girmek istiyorsan, seni oraya götürebilirim.”</p>

  <p class="calibre16">“Şehirden asla çıkamayız,” dedi Karata kuşkucu gözlerini tekrar ona çevirerek. “Yakın zamanda muhafızları iki katına çıkardılar, bir kraliyet evliliği için iyi görünmekle ilgili bir şeyler var. Bir aydan beri dışarı bile çıkamadım.”</p>

  <p class="calibre16">“Seni şehirden de çıkarabilirim,” diye söz verdi Raoden.</p>

  <p class="calibre16">Karata’nın gözleri şüpheyle kısıldı. Fiyat konuşması yoktu. İkisi de Raoden’in isteyebileceği tek şeyin rahat bırakılmak olduğunu biliyordu. “Çaresizsin," diye karara vardı Karata.</p>

  <p class="calibre16">“Doğru, ama aynı zamanda da fırsatçıyım."</p>

  <p class="calibre16">Karata yavaşça başını salladı. “Gece çöktüğünde döneceğim. Verdiğin sözü yerine getireceksin veya adamlarım buradaki herkesin kol ve bacaklarını kırıp acı içinde çürümeye terk edecek.</p>

  <p class="calibre16">“Tamam.”</p>

  <p class="calibre16">“SULE, ben...”</p>

  <p class="calibre16">“...bunun iyi bir fikir olduğunu düşünmüyorsun,” diye bitirdi Raoden, hafit bir gülümsemeyle. “Evet, Galladon. Biliyorum."</p>

  <p class="calibre16">“Elantris büyük bir şehir,” dedi Galladon. “Karata'nın bile bizi bulamayacağı pek çok saklanacak yer var. Adamlarını çok fazla yayamaz, yoksa Shaor ve Aanden ona saldırır. Kolo?”</p>

  <p class="calibre16">“Evet, ama sonra ne olacak?" diye sordu Raoden, Mareshe’nin ba/.ı paçavralar dan uydurduğu ipin sağlamlığını deneyerek. Görünüşe göre ağırlığını taşıyabilecek</p>

  <p class="calibre16">gibiydi. "Karata bizi bulamayabilir; ama o zaman başkaları da bulamaz. Sonunda insanlar burada olduğumuzu fark etmeye başladılar. Eğer şimdi yerimizi değiştirirsek, asla büyüyenleyiz."</p>

  <p class="calibre16">Galladon acı çekiyor gibi göründü. “Sule, büyümemiz gerekli mi? Bir çete daha yaratmak zorunda mısın? Üç diktatör yetmez mi?”</p>

  <p class="calibre16">Raoden durup endişeyle iri Dulaya baktı. “Galladon, gerçekten bunu yaptığımı mı düşünüyorsun?"</p>

  <p class="calibre16">“Bilmiyorum, sule.”</p>

  <p class="calibre16">“Güç arzum yok, Galladon,” dedi Raoden düz bir şekilde. “Yaşamakla ilgileniyorum. Sadece hayatta kalmak değil, Galladon, yaşam. Bu insanlar vazgeçtikleri için ölü, kalpleri atmadığı için değil. Ben bunu değiştireceğim.”</p>

  <p class="calibre16">“Sule, bu imkânsız."</p>

  <p class="calibre16">“Karata’yı Iadon’un sarayına sokmak da öyle,” dedi Raoden ipi kolunun etrafında bir halka halinde toplayarak. “Döndüğümde görüşürüz.”</p>

  <p class="calibre16">“BU ne?” diye sordu Karata şüpheyle.</p>

  <p class="calibre16">“Bu şehir kuyusu,” diye açıkladı Raoden taştan halkadan içeri bakarak. Kuyu derine gidiyordu, ama aşağıdaki karanlıkta suyun hareket ettiğini duyabiliyordu. “Dışan yüzmemizi mi bekliyorsun?”</p>

  <p class="calibre16">“Hayır,” dedi Raoden, Mareshe’nin ipini kuyunun kenarından uzanan demir bir çubuğa bağlarken. “Sadece akıntının bizi götürmesine izin vereceğiz. Yüzmekten çok sürüklenmek.”</p>

  <p class="calibre16">“Deli misin? Bu nehir yer altından akıyor. Boğulacağız.”</p>

  <p class="calibre16">“Boğulamayız,” dedi Raoden. “Dostum Galladon’un söylemeye bayıldığı gibi ‘biz zaten ölüyüz. Kolo?’”</p>

  <p class="calibre16">Karata ikna olmuş görünmedi.</p>

  <p class="calibre16">“Aredel Nehri doğrudan Elantris’in altından akıyor, sonra da Kae’ye doğru devam ediyor,” diye açıkladı Raoden. “Şehrin etrafından dolanıp sarayın yanından geçiyor. Tek yapmamız gereken, bizi sürüklemesine izin vermek. Nefesimi tutmayı zaten denedim, yarım saat boyunca ciğerlerim bile yanmadı. Kanımız artık akmıyor, bu yüzden sadece konuşmak için havaya ihtiyacımız var.”</p>

  <p class="calibre16">“Bu ikimizi de yok edebilir,” diye uyardı Karata.</p>

  <p class="calibre16">Raoden omzunu silkti. “Birkaç aya kadar açlık bizi de alır zaten." Karata hafifçe gülümsedi. “Pekâlâ, Ruh. Önce sen.”</p>

  <p class="calibre16">“Memnuniyetle,” dedi Raoden, bu durum hakkında hiç de memnun hisset-meksizin. Yine de, bu onun fikriydi. Pişmanlıkla başını sallayan Raoden, kuyudan içeri girerek kendini alçaltmaya başladı. İp o suya ulaşamadan bitti. Raoden, derin ama işe yaramayan bir nefes alarak kendini bıraktı.</p>

  <p class="calibre16">Bir şapırtıyla buz gibi soğuk nehre düştü. Akıntı onu sürüklemekle tehdit etti, ancak hızla bir kayayı yakalayıp kendini sabitleyerek Karata’yı beklemeye başladı. Kısa süre sonra yukarıdan Karata'nın sesi geldi.”</p>

  <p class="calibre16">“Ruh?”</p>

  <p class="calibre16">“Buradayım. Nehirden yaklaşık üç metre kadar yüksektesin, oradan atlaman gerekecek.”</p>

  <p class="calibre16">“Ve sonra?”</p>

  <p class="calibre16">“Sonra nehir yer altından devam ediyor. Şu anda beni çektiğini hissedebiliyorum. Sadece tüm yol boyunca yeterince geniş olduğunu ummamız gerekecek, yoksa sonsuza kadar yer altı tıpaları olacağız.”</p>

  <p class="calibre16">“Bunu ben buraya inmeden önce söyleyebilirdin,” dedi Karata endişeyle.</p>

  <p class="calibre16">Ama kısa süre sonra gürültüyle suya düşen ve arkasından akıntıyla Raoden’in yanından sürüklenmeye başlayan iri bir şeyden, gurultuyla karışık sessiz bir inleme geldi.</p>

  <p class="calibre16">Merhametli Domi’ye bir dua mırıldanan Raoden, kayayı bırakarak nehrin onu görünmeyen yüzeyinin altına çekmesine izin verdi.</p>

  <p class="calibre16">RAODEN yüzmek zorunda kaldı. Bunu, tünelin kaya duvarlarına çarpmadan nehrin ortasında kalabilmek için yapıyordu. Karanlıkta ilerlerken kollarını açarak kendini konumlandırmak için elinden gelenin en iyisini yaptı. Neyse ki zaman içinde kayalar, keskinliklerini yitirmiş; çarpıldığı takdirde yalnızca çürütecek şekilde düzleşmişti.</p>

  <p class="calibre16">Bu sessiz yer altı dünyasında bir sonsuzluk geçti. Sanki karanlığın içinde ko-nuşamayarak, tamamen yalnız, süzülüyordu. Belki ölümün getireceği de buydu, ruhunu sonsuz ve ışıksız bir boşlukta süzülmeye bırakacaktı.</p>

  <p class="calibre16">Akıntı değişti ve onu yukarı çekti. Taştan tavanla çarpışmaya hazırlanmak için kollarıyla kendini korudu, ama bir dirençle karşılaşmadı. Kısa bir an sonra kafası suyun yüzeyine çıktı ve esen rüzgâr ıslak yüzünü üşüttü. Dünya netleşirken kararsızca gözlerini kırpıştırdı, yıldızlar ve arada bir gördüğü sokak lambaları sadece hafif bir aydınlık sağlıyordu. Bu ise yönünü ve belki de akıl sağlığını toparlaması için yeterliydi.</p>

  <p class="calibre16">Yavaşça sürüklenmeye devam etti, nehir yüzeye çıktıktan sonra genişliyor ve akıntı da oldukça yavaşlıyordu. Suda bir şeklin yaklaştığını hissetti ve konuşmaya çalıştı, ancak ciğerleri doluydu. Ağzından çıkan tek şey yüksek ve kontrol edilemez bir öksürük nöbetiydi.</p>

  <p class="calibre16">Bir el ağzının üstüne kapanarak öksürüğünün gluk gluk sesiyle kesilmesine sebep oldu. “Sessiz ol, aptal!” diye tısladı Karata.</p>

  <p class="calibre16">Raoden öksürüğünü kontrol etmeye çalışırken başıyla onayladı. Belki de yolculuğu sırasında teolojik benzetmelerden çok, ağzını kapalı tutmaya konsantre olmalıydı.</p>

  <p class="calibre16">Karata Raoden’in ağzını bıraktı, ama Kae şehrinin yanından sürüklenirlerken bir arada kalacakları şekilde omzunu tutmaya devam etti. İkili sessizlik içinde, Iadon’un kale gibi sarayının karanlıkta yükselmekte olduğu şehrin kuzey sınırına varana kadar, sürüklenmeye devam ettiler. Sonra, yine konuşmadan, yüzerek sarayın yanında kıyıya çıktılar.</p>

  <p class="calibre16">Saray karanlık, somurtkan ve büyük bir binaydı; Iadon’un tek korkusunun bir tezahürü. Raoden’in babası çoğunlukla korkmazdı, aslında çoğunlukla akıllıca endişelenmesi gereken durumlarda bile saldırgandı. Bu özellik ona Fjorlarla ticaret yapan bir iş adamı olarak servet kazandırmış, ancak bir kral olarak başarısızlık getirmişti. Iadon tek bir konuda paranoyaktı: uyku. Kral, suikastçıların bir şekilde içeri sızıp uyurken onu öldürmelerinden çok korkuyordu. Raoden, babasının her gece yatmadan önce bu konu hakkındaki mantıksız mırıldanmalarını iyi hatırlıyordu. Kral olmanın dertleri Iadon'u daha da kötüleştirmiş, zaten kale gibi olan evini bir tabur askerle donatmasına sebep olmuştu. Askerler, hızlı bir müdahaleyi kolaylaştırmak için Iadon’un odasının yakınında yaşıyorlardı.</p>

  <p class="calibre16">“Pekâlâ,” diye fısıldadı Karata, burçlardan geçen askerleri tereddütle izleyerek, “bizi dışarı çıkardın. Şimdi de içeri sok.”</p>

  <p class="calibre16">Raoden sırılsıklam ciğerlerini olabildiğince sessiz boşaltmaya çalışırken, başıyla onayladı. Bu, bol miktarda boğuk öğürme olmadan başarılamayacak bir hareketti.</p>

  <p class="calibre16">“Bu kadar öksürmemeye çalış,” diye öğüt verdi Karata. “Boğazını tahriş edip ciğerlerini ağrıtacaksın, sonra sonsuza kadar soğuk almış gibi hissedersin. ”</p>

  <p class="calibre16">Raoden inleyerek kendini ayağa kaldırdı. “Batı tarafına gitmeliyiz," derken sesi kurbağa gibiydi.</p>

  <p class="calibre16">Karata başını salladı. Tehlikeyle yakından tanışık biri gibi sessizce ve hızla hareket ediyordu, Raoden’in becerebildiğinden çok daha iyiydi. Birkaç kez elini uyarıyla kaldırarak, bir asker birliğinin karanlıkta birden belirmesinden az önce, Raoden’i durdurdu. Yeteneği, Raoden’in tüm beceriksizliğine rağmen Iadon’un sarayının batı tarafına varmalarını sağladı.</p>

  <p class="calibre16">“Şimdi ne olacak?” diye sordu Karata.</p>

  <p class="calibre16">Raoden durakladı. Şimdi karşısında bir soru vardı. Neden Karata saraya girmek istiyordu? Raoden’in hakkında duyduklarına göre intikam alacak türde biri değildi. Vahşiydi, ama kinci değildi. Ama ya yanılıyorsa? Ya gerçekten Iadon’un kanını istiyorsa?</p>

  <p class="calibre16">“Ee?” diye sordu Karata.</p>

  <p class="calibre16"><span class="calibre11">Babamı öldürmesine izin vermeyeceğim,</span> diye karar verdi Raoden. <span class="calibre11">Ne kadar kötü bir kral olursa olsun bunu yapmasına izin veremem.</span> “Önce benim için bir soruya cevap vermelisin."</p>

  <p class="calibre16">“Şimdi mi?” diye sordu kızgınlıkla.</p>

  <p class="calibre16">Raoden başını salladı. “Neden saraya girmek istediğini bilmeliyim.”</p>

  <p class="calibre16">Karata karanlıkta yüzünü astı. “Talepte bulunacak bir konumda değilsin."</p>

  <p class="calibre16">“Sen de talepleri reddedebilecek konumda değilsin,” dedi Raoden. “Tek yapmam gereken alarmın çalışmasını sağlamak, böylece muhafızlar ikimizi de yakalar."</p>

  <p class="calibre16">Karata belli ki Raoden’in bunu yapıp yapamayacağını kestirmeye çalışarak karanlıkta sessizce bekledi.</p>

  <p class="calibre16">“Bak, bana sadece bir şey söyle,” dedi Raoden. “Krala zarar vermeye niyetin var mı?”</p>

  <p class="calibre16">Karata onunla göz göze geldi ve kafasını salladı. "Benim derdim onunla değil."</p>

  <p class="calibre16"><span class="calibre18">Ona inanıyor muyum</span>, <span class="calibre18">yoksa inanmıyor muyum?</span> diye düşündü Raoden. <span class="calibre18">Seçeneğim var mı ki?</span></p>

  <p class="calibre16">Raoden uzanıp duvara bitişik olan bir çalıyı yana çekti, sonra taşlardan birine ağırlığım verdi. Taş, sessiz bir gıcırtıyla duvardan içeri çöktü ve önlerindeki zeminin bir bölümü düşerek açıldı.</p>

  <p class="calibre16">Karata kaşlarını kaldırdı. "Gizli bir geçit mi? Ne kadar antika.”</p>

  <p class="calibre16">"Iadon paranoyak bir uykucu,” diye açıkladı Raoden, toprakla duvar arasındaki küçük açıklıktan içeri sürünürken. “Bu geçidi, eğer biri sarayına saldırırsa son bir kaçış yolu olsun diye inşa ettirdi.”</p>

  <p class="calibre16">Karata delikten onu takip ederken homurdandı. “Bunun gibi şeylerin sadece çocuk masallarında oluğunu sanırdım.”</p>

  <p class="calibre16">“Iadon o masalları epey sever,” dedi Raoden.</p>

  <p class="calibre16">Geçit dört metre kadar ileride genişledi ve Raoden yanında yakmak için çakmaktaşı da olan bir feneri bulana kadar duvar boyunca eliyle yoklayarak ilerledi. Fenerin siperliğini sadece ince bir ışık verecek şekilde kapalı tuttu; bu bile dar ve tozlu geçidi aydınlatmak için yeterliydi.</p>

  <p class="calibre16">“Saray hakkında oldukça bilgili gibi görünüyorsun,” diye gözlem yaptı Karata.</p>

  <p class="calibre16">Raoden çok fazla açıklayıcı olmayan bir karşılık bulamadığından cevap vermedi. Babası geçidi Raoden’e, o daha onlu yaşlarının başındayken göstermişti ve Raoden’le arkadaşları anında bunu karşı koyulamaz bir eğlence olarak görmüştü. Geçidin sadece acil durumlar için olduğu uyarılarına kulak asmayan Raoden ve Lukel, saatler boyunca içinde oynarlardı.</p>

  <p class="calibre16">Tabii ki şimdi geçit daha küçük görünüyordu. Raoden'le Karata’nın hareket edebilecekleri kadar yer ancak vardı. "Gel,” dedi feneri yukarıda tutup geçitte yan yan ilerleyerek. Iadon’un odasına olan yolculuk hatırladığından daha kısa sürmüştü, hayal gücünün iddia etmiş olduğunun aksine pek de büyük bir geçit sayılmazdı. Dik bir açıyla yükselerek doğrudan ikinci kattaki Iadon’un odasına doğru ilerliyordu.</p>

  <p class="calibre16">“İşte bu,” dedi Raoden yolun sonuna ulaştıklarında. “Iadon şimdiye kadar vatmış olmalı ve paranoyasına rağmen derin uyur. Belki de biri, öbürü yüzündendir. Kralın yatak odasında bir goblenin ardında gizli olan kapıyı araladı. Iadon un kocaman yatağı sessiz ve karanlıktı, ama açık pencereden giren yıldız ışığı kralın aslında burada olduğunu göstermeye yetiyordu.</p>

  <p class="calibre16">Raoden, gergin bir bekleyişle Karata’yı izledi. Ancak kadın sözünü tuttu ve uyuyan krala, odayı geçip dış koridora çıkarken sadece göz ucuyla baktı. Raoden gizli bir rahatlamayla içini çekti ve Karata’yı daha az becerikli sessiz bir yürüyüşle takip etti.</p>

  <p class="calibre16">Karanlık dış koridor Iadon’un odasını muhafızlarınkilerle birleştiriyordu. Sağ taraf muhafız kışlalarına; sol taraf ise önce bir nöbet odasına, sonra da sarayın kalan kısmına gidiyordu. Karata bu yöne sırtını dönerek sağ taraftaki muhatız, kışlasına doğru devam etti. Çıplak ayakları taş zeminde hiç ses çıkarmıyordu.</p>

  <p class="calibre16">Raoden onu kışlalara doğru takip ederken endişesi geri döndü. Karata babasını öldürmeye karar vermemiş olsa da, şimdi sarayın en tehlikeli kısmına sızıyorlardı. Tek bir ses düzinelerce askeri uyandırırdı.</p>

  <p class="calibre16">Neyse ki taş zeminde sessizce ilerlemek fazla yetenek gerektirmiyordu. Karata yollarına çıkan her kapıyı sessizce açıyor ve Raoden’in geçmek için dokunmasına bile gerek kalmayacak kadar aralık bırakıyordu.</p>

  <p class="calibre16">Karanlık koridor; hem daha düşük rütbeli subayların, hem de aileleriyle birlikte yaşamaları için yer verilmiş olan askerlerin odalarına açılan yan yana sıralanmış kapıların olduğu başka bir koridorla birleşti. Karata bir kapı seçti; evli bir muhafızın ailesine tahsis edilen odalardandı. Bir duvarın yanında yıldız ışığıyla aydınlanan bir yatak ve öbür duvarın yanında da bir gardırop vardı.</p>

  <p class="calibre16">Raoden tüm bunların, Karata kendine uyuyan bir muhafızın silahını alabilsin diye mi olduğunu merak ederek tedirginlikle kımıldandı. Eğer öyleyse, Karata deliydi. Elbette, paranoyak bir kralın sarayına gizlice sızmak da tam olarak akli dengenin bir işareti sayılmazdı.</p>

  <p class="calibre16">Karata odaya girerken, Raoden onun muhafızın ekipmanını çalmak için gelmiş olamayacağını fark etti. Muhafız yoktu ve yatak boştu; ama çarşaf, üstünde uyunmuş gibi kırışmıştı. Karata, Raoden’in önceden fark etmediği bir şeyin yanında eğildi: yerde, sadece uyuyan bir çocuk olabilecek kadar küçük bir yumru tarafından işgal edilen bir döşek vardı. Raoden, yüz hatlarını ve cinsiyetini karanlıkta göremiyordu. Karata bir an için sessizce çocuğun yanında çömeldi.</p>

  <p class="calibre16">Artık işini bitirmişti, Raoden’e odadan çıkmasını işaret ederek arkalarından kapıyı kapattı. Raoden sorgularcasına kaşlarını kaldırdı ve Karata başıyla onayladı. Gitmeye hazırlardı.</p>

  <p class="calibre16">Kaçış, gizli ziyaretlerinin ters sırasıyla olmuştu: Raoden önden giderek hâlâ açık olan kapılardan geçiyor, Karata ise geriden onu takip ederken kapıları arkasından kapatıyordu. Her şeye rağmen, Raoden gecenin bu kadar kolay gidiyor olmasından dolayı rahatlamıştı veya en azından Iadon’un yatak odasının önündeki son koridora açılan kapıdan süzüldüğü ana kadar rahattı.</p>

  <p class="calibre16">Kapının öbür tarafında, eli kapı koluna uzanmış halde donup kalmış bir adam duruyordu. İkiliye irkilmiş bir yüz ifadesiyle baktı.</p>

  <p class="calibre16">Karata, Raoden’i iterek geçti. Hızlı bir hareketle kolunu adamın boynuna dolayarak eliyle ağzını kapattı ve adam yanındaki kılıcına uzanırken öbür eliyle de bileğini kavradı. Ama adam daha iriydi ve Karata’nm zayıflamış Elantrian yapısından güçlüydü; kendi bacağıyla, onu yere devirmeye çalışan Karata’nın bacağını engelleyerek elinden kurtuldu.</p>

  <p class="calibre16">"Dur!” diye sessizce emretti Raoden, elini önünde tehditkârca kaldırarak. İkisinin de gözleri bir kızgınlıkla ona kaydı, ama sonra ne yaptığını gördüklerinde mücadele etmeyi kestiler.</p>

  <p class="calibre16">Raoden’in parmağı arkasında parlayan bir çizgi bırakarak havada ilerledi. Raoden tek bir şekil oluşturana kadar parmağıyla havaya çizgi ve eğriler çizmeye devam etti. Çizdiği Aon Sheo, ölüm anlamına gelen semboldü.</p>

  <p class="calibre16">"Eğer kımıldarsan, ölürsün,” dedi Raoden sessizce.</p>

  <p class="calibre16">Muhafızın gözleri dehşetle açıldı. Parlayan Aon, onun dışında karanlık olan odadaki duvarlarda dalgalar oluşturan sert bir ışık saçarak adamın göğsünün üstünde durdu. Şekil her zaman olduğu gibi yanıp sönerek kayboldu. Ancak ışık, Raoden’in kara lekeli Elantrian yüzünü aydınlatmaya yetmişti.</p>

  <p class="calibre16">“Ne olduğumuzu biliyorsun."</p>

  <p class="calibre16">“Merhametli Domi,” diye fısıldadı adam.</p>

  <p class="calibre16">“Bu Aon önümüzdeki bir saat boyunca burada kalacak,” diye yalan söyledi Raoden. "Senin tek bir kıpırtını bekleyerek çizdiğim yerde görülmeden asılı duracak. En ufak bir hareketinde seni yok edecek. Anladın mı?”</p>

  <p class="calibre16">Dehşete düşmüş yüzünde boncuk boncuk ter birikirken adam kımıldamadı.</p>

  <p class="calibre16">Raoden uzanıp adamın kılıç kemerini çözdü ve sonra kendi beline taktı.</p>

  <p class="calibre16">“Gel,” dedi Karata’ya.</p>

  <p class="calibre16">Kadın hâlâ muhafızın onu ittiği duvarın yanında çökmüş, Raoden’i anlaşılmaz bir ifadeyle süzüyordu.</p>

  <p class="calibre16">“Gel,” diye daha ısrarlı bir sesle tekrarladı Raoden.</p>

  <p class="calibre16">Karata soğukkanlılığını tekrar kazanarak başını salladı. Kralın kapısını açtı ve ikili geldikleri yoldan giderek kayboldular.</p>

  <p class="calibre16">"BENİ tanımadı,” dedi Karata kendi kendine, sesi eğlenmiş ama aynı zamanda açılıydı.</p>

  <p class="calibre16">“Kim?” diye sordu Raoden. İkili, Elantris’e geri dönüşlerine devam etmeden önce biraz dinlenmek için Kae’nin ortasına yakın bir dükkânın kapı aralığında çö-melmişlerdi.</p>

  <p class="calibre16">“O muhafız. Başka bir hayatta benim kocamdı.’’</p>

  <p class="calibre16">"Kocan mı?”</p>

  <p class="calibre16">Karata başını sallayarak onayladı. “On iki yıl boyunca birlikte yaşadık ve şimdi beni unutmuş bile.”</p>

  <p class="calibre16">Raoden kafasında olayları birleştirdi. “O zaman girdiğimiz oda...”</p>

  <p class="calibre16">“O benim kızımdı,” dedi Karata. “Kimsenin ona bana ne olduğunu söylemiş olduğunu sanmıyorum. Ben yalnızca... bilmesini istedim.”</p>

  <p class="calibre16">“Ona bir not mu bıraktın?”</p>

  <p class="calibre16">“Bir not ve bir de yadigâr,” diye açıkladı Karata üzgün bir sesle, ama Elantrian gözlerinden yaş akamıyordu. “Kolyem. Bir yıl önce, onu rahiplerden saklamayı başarmıştım. Onda olmasını istedim, hep ona vermeye niyetliydim. Beni o kadar hızlı aldılar ki... hoşça kal bile diyemedim.”</p>

  <p class="calibre16">"Biliyorum,” dedi Raoden teselli edercesine, kolunu kadına dolayarak. “Biliyorum.”</p>

  <p class="calibre16">"Hepsini bizden alıyor. Her şeyi alıyor, bize hiçbir şey bırakmıyor." Sesi öfkeyle doluydu.</p>

  <p class="calibre16">“Domi’nin takdiri.”</p>

  <p class="calibre16">“Bunu nasıl söyleyebiliyorsun?” diye sordu Karata sertçe. "Bize tüm yaptıklarından sonra nasıl hâlâ O’nun adını anabilirsin?” "Bilmiyorum," diye itirat etti Raoden, kendini yetersiz hissederek. "Sadece, diğer herkes gibi devam etmek zorunda olduğumuzu biliyorum. En azından kızını tekrar görebildin."</p>

  <p class="calibre16">"Evet,” dedi Karata. “Teşekkür ederim. Bana bu gece büyük bir hizmette bulundun, Prensim.”</p>

  <p class="calibre16">Raoden dondu.</p>

  <p class="calibre16">“Evet, seni tanıdım. Kocamla birlikte yıllarca sarayda yaşadım, seni ve aileni koruyarak. Seni çocukluğundan beri izledim, Prens Raoden.”</p>

  <p class="calibre16">“Tüm bu zaman boyunca biliyor muydun?”</p>

  <p class="calibre16">"Tüm zaman boyunca değil, ama yeteri kadar süredir,” dedi Karata. “Fark ettikten sonra Iadon’la akraba olduğun için senden nefret mi etsem, yoksa adalet seni de aldı diye tatmin mi olsam karar veremedim.”</p>

  <p class="calibre16">“Peki, kararın nedir?"</p>

  <p class="calibre16">"Önemli değil,” dedi Karata, düşünmeden kuru gözlerini silerek. “Anlaşmanın sana düşen kısmını takdire şayan bir şekilde yerine getirdin. Adamlarım seni rahat bırakacak."</p>

  <p class="calibre16">“Bu yeterli değil, Karata,” dedi Raoden ayağa kalkarak.</p>

  <p class="calibre16">“Anlaşmamızın ötesinde taleplerde mi bulunacaksın?”</p>

  <p class="calibre16">“Hiçbir şey talep etmiyorum, Karata,” dedi Raoden ayağa kalkmasına yardım etmek için elini uzatarak. “Ama kim olduğumu biliyorsun, ne yapmaya çalıştığımı da tahmin edebilirsin.”</p>

  <p class="calibre16">“Sen de Aanden gibisin. Babanın bu lanet ülkeyi yönettiği gibi sen de bize hükmetmeyi düşünüyorsun," dedi Karata.</p>

  <p class="calibre16">“Bugün kesinlikle insanlar beni yargılamakta hızlı davranıyor," dedi Raoden eğri bir gülümsemeyle. “Hayır Karata, Elantris’e ‘hükmetmek’ istemiyorum. Ben Elantris’e yardım etmek istiyorum. Bir şehir dolusu kendine acıyan, kendilerini dünyanın kalanının onları gördüğü gibi görmeye razı olmuş insan görüyorum. Elantris cehennem olmak zorunda değil.”</p>

  <p class="calibre16">“Bunu nasıl değiştirebilirsin?” diye sorguladı Karata. “Yiyecek az olduğu sürece, insanlar açlıklarını gidermek için savaşıp yok edecekler.”</p>

  <p class="calibre16">“O zaman bizim de onları doyurmamız gerekecek," dedi Raoden.</p>

  <p class="calibre16">Karata homurdandı.</p>

  <p class="calibre16">Raoden pejmürde giysisinin içinde oluşturduğu bir cebe uzandı. "Bunu tanıdın mı, Karata?” diye sordu ona küçük bir kese göstererek. Kese boştu; ama Raoden onu, amacını unutmamak için yanında bulunduruyordu.</p>

  <p class="calibre16">Karata’nm gözleri arzuyla tutuştu. “Yiyecek konulurdu.”</p>

  <p class="calibre16">“Ne çeşit yiyecek?”</p>

  <p class="calibre16">"Yeni bir Elantrianla gelen adağın bir kısmı olan mısır keselerinden biri,” dedi Karata.</p>

  <p class="calibre16">"Sadece mısır değil, Karata,” dedi Raoden bir parmağını kaldırarak. <span class="calibre18">“Mısır Tohumu.</span> Ayinin bir kısmı, taneli adakların ekilebilir olmasını gerektiriyor.”</p>

  <p class="calibre16">“Mısır tohumu mu?” diye fısıldadı Karata.</p>

  <p class="calibre16">"Yeni gelenlerin mısırlarını topluyorum. Adakların kalanı umurumda değil, sadece mısır tohumları. Mısır ekebiliriz, Karata. Elantris'te çok fazla insan yok, hepsini beslemek çok zor olmayacaktır. Domi biliyor ki bir iki bahçeyi işleyecek kadar boş zamanımız var.”</p>

  <p class="calibre16">Karata’nın gözleri fal taşı gibi açılmıştı. “Kimse daha önce bunu denemedi," dedi şaşkınlıktan sersemleyerek.</p>

  <p class="calibre16">“Tahmin etmiştim. Bu öngörü gerektiriyor ve Elantris’te yaşayanlar, yarını düşünemeyecek kadar anlık açlıklarına odaklanmış dürümdalar. Bunu değiştirmeyi tasarlıyorum.”</p>

  <p class="calibre16">Karata bakışını küçük keseden Raoden’in yüzüne çevirdi. “Şaşırtıcı,” diye mırıldandı.</p>

  <p class="calibre16">"Gel hadi,” dedi Raoden keseyi kaldırıp çalıntı kılıcı da paçavralarının altına gizleyerek. “Neredeyse kapıya vardık.”</p>

  <p class="calibre16">“Bizi içeri tekrar nasıl sokmayı planlıyorsun?"</p>

  <p class="calibre16">“İzle ve gör.”</p>

  <p class="calibre16">Yürürlerken Karata karanlık bir evin yanında durakladı.</p>

  <p class="calibre16">“Ne?” diye sordu Raoden.</p>

  <p class="calibre16">Karata işaret etti. Pencerede, camın arkasında, bir somun ekmek duruyordu.</p>

  <p class="calibre16">Birden Raoden, kendi açlığının içini sertçe deştiğini hissetti. Onu suçlayamazdı, sarayda kendisi de sürekli olarak etrafta aşıracak bir şeyler aramıştı.</p>

  <p class="calibre16">“Bu riske giremeyiz, Karata,” dedi Raoden.</p>

  <p class="calibre16">Karata içini çekti. “Biliyorum. Ama sadece... o kadar yakınız ki.”</p>

  <p class="calibre16">“Tüm dükkânlar kapalı ve tüm evler kilitli,” dedi Raoden. “Asla yiyecek bir şey bulamayız.”</p>

  <p class="calibre16">Karata başıyla onayladı ve tekrar ağır ağır hareket etmeye başladı. Bir köşeyi döndüler ve geniş Elantris kapısına yaklaştılar. Kapının yanında pencerelerinden dışarı ışık dökülen bodur bir bina vardı. Kahverengi ve sarı üniformaları lamba ışığında parlayan birkaç muhafız, içeride aylak aylak oturuyordu. Raoden binaya yaklaşıp pencereyi yumruğunun tersiyle tıklattı.</p>

  <p class="calibre16">“Affedersiniz,” dedi kibarca, "kapıyı açabilir miydiniz acaba?”</p>

  <p class="calibre16">Kâğıt oynamakta olan muhafızlar Elantrian hatlarını tanıdıklarında korkuyla sandalyelerinden fırladılar.</p>

  <p class="calibre16">“Biraz çabuk olabilirseniz, lütfen” dedi Raoden çalımla. “Yorulmaya başladım.</p>

  <p class="calibre16">“Dışarıda ne yapıyorsunuz?” diye sordu görünüşe göre bir subay olan muhafızlardan biri, adamları binadan dışarı fırlarken. Birkaçı kötü görünüşlü mızraklarını Raoden’in göğsüne doğrulttu.</p>

  <p class="calibre16">“İçeri girmeye çalışıyoruz,” dedi Raoden sabırsızca.</p>

  <p class="calibre16">Muhafızların biri mızrağını kaldırdı.</p>

  <p class="calibre16">“Senin yerinde olsam bunu yapmazdım. Eğer bir Elantrianı kapıların dışında nasıl öldürebildiğini açıklamak istemiyorsan tabii. Bizi içeride tutuyor olmanız gerek, eğer insanlar burnunuzun dibinden kaçıyor olduğumuzu öğrenirlerse, bu büyük bir utanç olur."</p>

  <p class="calibre16">"Nasıl kaçtınız?” diye sordu subay.</p>

  <p class="calibre16">"Sonra anlatırım,” dedi Raoden. “Esas şimdi biz bütün mahalleyi uyandırıp bir panik başlatmadan önce bizi şehre yeniden sokmanız gerekir. Ha, bir de ben olsam bana fazla yaklaşmazdım. Ne de olsa Shaod oldukça bulaşıcı."</p>

  <p class="calibre16">Muhafızlar sözleriyle geriledi. Elantris’i izlemek bir şeydi, konuşan bir cesetle yüzleşmek ise başka bir şey. Başka ne yapabileceğini kestiremeyen subay kapıların açılmasını emretti.”</p>

  <p class="calibre16">“Teşekkürler, uslu hizmetkârım,” dedi Raoden gülümseyerek. “Harika bir iş yapıyorsun. Sana zam ayarlayıp ayarlayamayacağımıza bir bakmalıyız.” Aynı anda Raoden Karata’ya kolunu uzattı ve askerler sanki gardiyanları değil özel uşaklarıymış gibi yürüyerek Elantris kapılarından geçti.</p>

  <p class="calibre16">Kapı arkalanndan kapanırken Karata kahkahasını tutamadı. “Sanki burada olmayı istiyormuşuz gibi davrandın. Sanki bu bir ayrıcalıkmış gibi.”</p>

  <p class="calibre16">“Tam olarak da bu şekilde hissetmemiz gerekir. Sonuçta, eğer Elantris’te hapis kalacaksak, tüm dünyadaki en muhteşem yermiş gibi davransak daha iyi olur. ”</p>

  <p class="calibre16">Karata gülümsedi. “Sende bir miktar cüretkârlık var, Prensim. Bunu beğendim.”</p>

  <p class="calibre16">"Asalet kişinin soyu kadar da davramşlarındadır. Eğer burada yaşamak bir kutsamaymış gibi davranırsak, belki ne kadar zavallı olduğumuzu düşünmeyi bırakmaya başlarız. Şimdi, Karata, benim için bazı şeyler yapmanı istiyorum."</p>

  <p class="calibre16">Karata bir kaşını kaldırdı.</p>

  <p class="calibre16">"Kimseye kim olduğumu söyleme. Elantris’te bana saygı duyulduğu için sadık olunsun istiyorum, unvanım için değil.”</p>

  <p class="calibre16">“Pekâlâ.”</p>

  <p class="calibre16">“Sonra, kimseye nehirden şehre bir geçiş olduğunu söyleme.”</p>

  <p class="calibre16">“O neden?”</p>

  <p class="calibre16">“Çok tehlikeli," dedi Raoden. “Babamı biliyorum. Eğer muhafızlar şehir içinde çok fazla Elantrian bulmaya başlarsa, gelip bizi yok eder. Elantris’te ilerleme kaydetmemizin tek yolu, kendi kendine yeter hale gelmemiz. Kendimizi desteklemek için şehre sızmayı göze alamayız.”</p>

  <p class="calibre16">Karata dinledi, sonra da başını sallayarak onayladı. “Pekâlâ." Sonra bir an düşünceli bir şekilde durakladı. “Prens Raoden, sana göstermek istediğim bir şey var."</p>

  <p class="calibre16">ÇOCUKLAR mutluydu. Çoğu uyuyor olsa da birkaçı uyanıktı ve gülüşüp bir-birleriyle oyun oynuyorlardı. Elbette hepsi keldi ve Shaod’un izlerini taşıyorlardı. Ama bu çok da umurlarında değil gibiydi.</p>

  <p class="calibre16">“Demek hepsi <span class="calibre18">buraya</span> geliyordu," dedi Raoden ilgiyle.</p>

  <p class="calibre16">Karata onu sarayın derinliklerindeki odada daha da ileriye yönlendirdi. Bir zamanlar, bu bina tecrübeli Elantrianlar tarafından seçilen liderleri barındırırdı. Şimdi bebekler için bir oyun odası gizliyordu.</p>

  <p class="calibre16">Rjaoden’i şüpheyle süzen birkaç adam, dikkatle çocuklara muhafızlık ediyordu.</p>

  <p class="calibre16">Karata ona döndü. “Elantris’e ilk geldiğimde, çocukların geçen her şeyden korkarak gölgelerde sinmiş olduklarını gördüm ve kendi küçük Opais’imi düşündüm. Onlara yardım etmeye başladığımda kalbimde bir şey iyileşti; onları topladım, biraz sevgi gösterdim, onlar da bana tutundu. Burada gördüğün her kadın ve adam dışarıda küçük bir çocuk bıraktı.”</p>

  <p class="calibre16">Karata duraklayarak küçük bir Elantrian çocuğun başını sevgiyle okşadı. “Çocuklar bizi birleştiriyor. Acıya teslim olmamızı engelliyorlar. Topladığımız yiyecek onlar için. Bir şekilde açlığımızın, kısmen da olsa, sahip olduğumuzu çocuklara vermekten geldiğini bilmek daha iyi dayanmamızı sağlıyor.’’</p>

  <p class="calibre16">"Çocukların böyle...” diye başladı Raoden sessizce, iki küçük kızın beraber bir el çırpma oyunu oynamasını izlerken.</p>

  <p class="calibre16">“...mutlu olabileceğini düşünmez miydin?’’ diye bitirdi Karata. Raoden’e takip etmesini işaret etti. Çocukların duyamayacağı kadar geriye çekildiler. “Biz de anlayamıyoruz, Prensim. Açlıkla başa çıkmakta kalanımızdan daha iyi gibi görünüyorlar.”</p>

  <p class="calibre16">“Çocuk aklı şaşırtıcı derecede dirençli bir şey,” dedi Raoden.</p>

  <p class="calibre16">"Bir miktar şiş ve berenin acısına da dayanabiliyor gibi görünüyorlar," diye devam etti Karata. “Ama sonunda diğer herkes gibi onlar da kopuyorlar. Bir an çocuk mutlu ve oyuncu. Sonra düşüyor veya bir tarafını kesiyor ve aklı gidiyor. Bir oda daha saklıyorum, bu küçüklerden çok uzakta, bütün gün ağlayıp inlemek dışında bir şey yapmayan düzinelerce çocukla dolu.”</p>

  <p class="calibre16">Raoden başını salladı. Bir an sonra da sordu. “Bunu bana neden gösteriyorsun?” Karata durakladı. “Çünkü sana katılmak istiyorum. Bir zamanlar onun hakkında düşündüklerime rağmen babana hizmet ettim. Şimdi onun hakkında düşündüklerim <span class="calibre18">yüzünden</span> oğluna hizmet edeceğim. Sadakatimi kabul edecek misin?” “Şerefle, Karata.”</p>

  <p class="calibre16">Karata başıyla onayladı ve içini çekerek tekrar çocuklara döndü. “Fazla zamanım kalmadı, Lord Raoden," diye fısıldadı. "Ben kaybolduğumda çocuklarıma ne olacağından endişeleniyordum. Senin bu rüyan, bu çılgın yiyecek yetiştirip acımızı görmezden geldiğimiz Elantris fikrin. Bunu yaratmaya çalışmanı görmek istiyorum. Başarılı olacağını düşünmüyorum, ama bunu yaparken bizi daha iyi bir şeye dönüştüreceğine inanıyorum.”</p>

  <p class="calibre16">“Teşekkür ederim,” dedi Raoden, az önce muazzam bir sorumluluğu kabul ettiğini fark ederek. Karata onun daha yeni hissetmeye başladığı yükün altında bir yıldan fazla yaşamıştı. Yorgundu, Raoden bunu gözlerinde görebiliyordu. Şimdi, eğer zamanı gelirse, dinlenebilecekti. Yükünü ona devretmişti.</p>

  <p class="calibre16">“Ben teşekkür ederim,” dedi Karata çocuklara bakarak.</p>

  <p class="calibre16">"Söylesene, Karata," dedi Raoden bir an düşündükten sonra. “Gerçekten insanlarımın kol ve bacaklarını kırar miydin?"</p>

  <p class="calibre16">Karata önce cevap vermedi. “Sen bana söyle, Prensim. Eğer bu £ece babanı öldürmeye kalkmış olsam, sen ne yapardın?"</p>

  <p class="calibre16">“İkisi de cevaplanmadan kalsa daha iyi olan sorulardan.”</p>

  <p class="calibre16">Karata yorgun gözlerinde sakin bir bilgelikle onaylayarak başını salladı.</p>

  <p class="calibre16">RAODEN kilisenin önünde durmuş dönmesini bekleyen iri şekli tanıyınca gülümsedi. Galladon’un endişeli yüzü, küçük fenerinin ışığıyla aydınlanıyordu.</p>

  <p class="calibre16">"Evime dönmemi kolaylaştırmak için bir ışık mı, dostum?” diye sordu Raoden karanlıktan yaklaşırken.</p>

  <p class="calibre16">“Sule!” diye seslendi Galladon. “Doloken adına, ölü değil misin?’’</p>

  <p class="calibre16">“Elbette ölüyüm,” dedi Raoden gülerek arkadaşının omzuna vururken. “Hepimiz öyleyiz, en azından senin bana söylemeye bayıldığın şey bu.”</p>

  <p class="calibre16">Galladon sırıttı. “Kadın nerede?’’</p>

  <p class="calibre16">“Her centilmenin yapacağı gibi, onu evine bıraktım,” dedi Raoden kiliseye girerek. İçeride Mareshe ve diğerleri kalkıyordu.</p>

  <p class="calibre16">“Efendi Ruh geri döndü!” dedi Saolin coşkuyla.</p>

  <p class="calibre16">“Al, Saolin, bir hediye,” dedi Raoden giydiği paçavraların altından kılıcı çıkarıp askere uzatırken.</p>

  <p class="calibre16">“Bu nedir, lordum?” diye sordu Saolin.</p>

  <p class="calibre16">“Elindeki olanaklara bakıldığında o mızrak inanılmaz; ama sanırım, eğer gerçekten dövüşmeyi düşünüyorsan, daha sağlam bir şeye ihtiyacın olacak,” dedi Raoden.</p>

  <p class="calibre16">Saolin kılıcı çekerek kınından çıkardı. Kılıç, dışarıda bir öneme sahip olmasa da, Elantris sınırları içinde muhteşem bir sanat eseriydi.</p>

  <p class="calibre16">“Bir parça bile pas yok,” dedi Saolin hayretle. “Ve üstünde Iadon’un kişisel muhafızlarının sembolü var! ”</p>

  <p class="calibre16">“O zaman kral öldü mü?” diye sordu Mareshe hevesle.</p>

  <p class="calibre16">“Yok öyle bir şey,” diye itiraz etti Raoden. “Hedefimiz kişisel bir yapıdaydı, Mareshe; öldürmeyi içermiyordu. Gerçi o kılıcın sahibi olan muhafız oldukça si-nirlenmiştir...”</p>

  <p class="calibre16">“Tahmin ederim," dedi Galladon homurdanarak. “O zaman artık Karata hakkında endişelenmemize gerek yok?”</p>

  <p class="calibre16">“Hayır," dedi Raoden bir gülümsemeyle. “Aslına bakarsan, Karata’nın çetesi bize katılacak."</p>

  <p class="calibre16">Bu açıklamaya birkaç şaşkınlık mırıltısı geldi. Raoden devam etmeden önce durakladı. “Yarın saray kısmını ziyaret edeceğiz. Karata, orada hepinizin görmesini istediğim bir şeyi saklıyor. Elantris’teki herkesin görmesi gereken bir şeyi.”</p>

  <p class="calibre16">“Neymiş o, sule?” diye sordu Galladon.</p>

  <p class="calibre16">“Açlığın alt edilebileceğinin kanıtı.”</p>
</body>
</html>
