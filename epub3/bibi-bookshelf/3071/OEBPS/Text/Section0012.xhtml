<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_7"><b class="calibre6"><a class="calibre9" id="bookmark0"></a>9. BÖLÜM</b></h1>

  <p class="calibre16">EGER Dilaf bir köpek olsa, hırlıyor olurdu. Herhalde ağzı da köpürürdü, diye karar verdi Hrathen. Arteth Elantris duvarına yaptıkları ziyaretten sonra, her zaman olduğundan da beterdi.</p>

  <p class="calibre16">Hrathen şehre bakmak için döndü. Neredeyse tapınaklarına varmışlardı, ama Elantris’i çevreleyen devasa duvarı hâlâ arkalarında görebiliyorlardı. Tepesinde bir yerlerde, her nasılsa bugün onu alt edebilmiş olan sinir bozucu genç kadın vardı.</p>

  <p class="calibre16">“Muhteşemdi," dedi Hrathen kendine rağmen. Türünün diğer tüm bireyleri gibi, o da Teo halkına karşı şüphesiz önyargılıydı. Teod, Derethi rahiplerini küçük bir yanlış anlaşılmadan ötürü elli yıl önce sınır dışı etmiş ve asla geri gelmelerine izin vermemişti. Teo kralı neredeyse Fjorden elçilerini de sınır dışı edecekti. Shu-Dereth inananı olarak bilinen tek bir Teo bile yoktu ve Teo kraliyet ailesi, Derethi olan her şeye yönelttikleri sivri dili suçlamalarıyla ünlüydü.</p>

  <p class="calibre16">Yine de, vaazlarından birini bu kadar kolayca bozabilen bir kişiyle karşılaşmak onu canlandırmıştı. Hrathen o kadar uzun zamandır Shu-Dereth vaazları veriyordu, toplulukların zihnini istediği gibi idare etmeyi öylesine sanat haline getirmişti ki artık onun için bu konuda neredeyse hiç zorluk yaşamıyordu. Altı ay önce Duladel'de edindiği başarı, tek bir kişinin, yeterince becerikliyse devletleri bile yıkabileceğini kanıtlamıştı.</p>

  <p class="calibre16">Ne yazık ki, Duladel’de çok az muhalefetle karşılaşmıştı. Dulalar gerçek bir meydan okuma gösterebilmek için fazla açık, fazla kabulleniciydiler. Sonunda, bir devletin enkazı ayaklarının dibinde ölü yatarken, Hrathen kendini hayal kırıklığına uğramış olarak bulmuştu. Neredeyse fazla kolaydı.</p>

  <p class="calibre16">“Evet, kadın etkileyici,” dedi.</p>

  <p class="calibre16">“O tüm diğerlerinin ötesinde lanetli," diye tısladı Dilaf. “Yüce Jaddeth’in nefret ettiği tek ırkın üyesi.”</p>

  <p class="calibre16">Demek onu rahatsız eden buydu. Pek çok Fjor Teolar için hiç ümit olmadığını varsayardı. Bu aptallıktı elbette, Fjorden’in tarihsel düşmanlarına din kökenli bir düşmanlık da aşılamak için bir bahane. Yine de, pek çok kişi buna inanıyordu. Görünüşe göre, Dilaf da bunlardandı.</p>

  <p class="calibre16">"Jaddeth, O’ndan nefret etmeyen kimseden nefret etmez,” dedi Hrathen.</p>

  <p class="calibre16">"O'ndan nefret <span class="calibre11">ediyorlar."</span></p>

  <p class="calibre16">“Çoğu&nbsp;O’nun adının bile anıldığını duymuş değil, Arteth,” dedi Hrathen. “Kralları; evet, o büyük ihtimalle, Derethi rahiplerine karşı getirdiği yasaklar yüzünden lanetli. Ama sıradan halka bir şans bile verilmiş değil. Arelon Yüce Jaddeth’in izniyle düştüğünde, Teod'a nasıl nüfuz edeceğimizi düşünmeye başlayabiliriz. Uygar dünyanın tüm kalanı ona karşı birleştiğinde, Teod ülkesi fazla dayanmaz.”</p>

  <p class="calibre16">“Teod yok edilecek,” diye kehanette bulundu Dilaf kızgın gözlerle. “Jaddeth, artethlerimiz Teoların taş kalpleri karşısında boş yere O’nun adını anarlarken beklemeyecek.”</p>

  <p class="calibre16">“Yüce Jaddeth, sadece tüm insanlar Fjor hükmü altında birleştiğinde gelebilir, Arteth," dedi Hrathen. Elantris’i incelemeyi bırakıp arkasını dönerek tapınağa yöneldi.</p>

  <p class="calibre16">Dilaf yumuşak bir şekilde karşılık vermişti, ama her kelime Hrathen’in kulaklarında kuvvetle yankılandı. “Belki,” diye fısıldadı Arel rahip. “Ama başka bir yol daha var. Yüce Jaddeth her <span class="calibre18">yaşayan</span> insan birleştiğinde yükselecek; Teolar, onları yok edersek bir engel oluşturamazlar. Kalan son Teo son nefesini verdiğinde ve Elantrianlar yakılıp Sycla üzerinden temizlendiklerinde, tüm insanlar Wyrn’i takip ediyor olacak. İşte o zaman, Jaddeth gelecek.”</p>

  <p class="calibre16">Sözler rahatsız ediciydi. Hrathen, Arelon’u yakmaya değil, kurtarmaya gelmişti. Monarşiyi zayıflatmak gerekebilirdi, biraz asil kanı dökmesi de gerekebilirdi; ama sonuç tüm bir ülkenin kurtuluşu olacaktı. Hrathen için insanlığın birleştirilmesi, herkesin Derethi’ye döndürülmesiydi; inanmayanların katledilmesi değil.</p>

  <p class="calibre16">Ancak, belki de onun yolu yanlıştı. VVyrn’in sabrı, Dilaf ınkinden sadece biraz daha fazla gibiydi; üç aylık zaman sınırlaması bunu kanıtlıyordu. Birden Hrathen, çok hızlı hareket etmesi gerektiğini fark etti. Wyrn dediklerinde kararlıydı: Eğer Hrathen Arelon’u imana getiremezse, ülke yok edilecekti.</p>

  <p class="calibre16">“Yeryüzündeki Büyük Jaddeth...” diye tanrısının adını fısıltıyla andı Hrathen. Bu sadece en kutsal anlar için sakladığı bir hareketti. Doğru veya yanlış, Hrathen ellerine bütün bir krallığın (kâfir bir krallık bile olsa) kanını bulaştırmak istemiyordu. Başarılı olmak <span class="calibre11">zorundaydı.</span></p>

  <p class="calibre16">NEYSE ki Teo kıza yenilgisi, kızın umacağı kadar kötü değildi. Hrathen, Kae’nin en iyi hanlarından birindeki geniş bir oda olan buluşma yerine geldiğinde, çağırmış olduğu asillerin pek çoğu onu bekliyordu. Elantris duvarının üstündeki konuşması, bu adamları döndürmek için yaptığı planın sadece bir parçasıydı.</p>

  <p class="calibre16">"Merhabalar, lordlar,” dedi Hrathen bir baş eğmeyle.</p>

  <p class="calibre16">“Aramızda her şey yolundaymış gibi davranma, rahip,” dedi daha genç ve geveze asillerden biri olan Idan. "Bize sözlerinin güç getireceğini vaat etmiştin. Görünüşe göre, güçlü bir kafa karışıklığından başka bir şey getirmedi.”</p>

  <p class="calibre16">Hrathen önemsemez gibi elini salladı. "Konuşmam akılsız bir kızın katasım katıştırdı. Diyorlar ki güzel prenses, hangi elinin sağ, hangisinin sol olduğunu hatırlamakta sorun yaşıyormuş. Konuşmamı anlamasını zaten beklemezdim. Siz Lord 1dan’ın da onun gibi şaşkınlığa uğradığınızı söylemeyin."</p>

  <p class="calibre16">1dan kızardı. “Elbette hayır, lordum. Sadece, halkın dönmesinin bize nasıl güç kazandıracağını göremiyorum.”</p>

  <p class="calibre16">“Güç, lordum, düşmanınızın sizi algılayışından gelir." Hrathen, yanında her zaman hazır olan Dilaf’la, odada ilerleyip bir koltuk seçti. Bazı gyornlar, gözdağı veren etkileyici bir konum olduğundan ayakta durmayı tercih ederdi; ama Hrathen oturmanın daha işe yarar olduğunu fark etmişti. Çoğunlukla oturması dinleyicilerini, özellikle ayakta duranlarını rahatsız ederdi. Kişi, üzerlerinde yükselmeden de bir izleyici kitlesini cezbedebiliyorsa kontrolün onda olduğu daha belirgin olurdu.</p>

  <p class="calibre16">Beklediği gibi, Idan ve diğerleri de kısa zamanda oturdular. Hrathen dirseklerini koltuğun kolçaklarına yerleştirdi, sonra ellerini birbirine kenetleyerek sessizce izleyicilerini inceledi. Gözleri odanın arkalarındaki bir yüze takıldığında hafifçe alnını kırıştırdı. Bu adam daha yaşlıcaydı; Büyük olasılıkla kırkların sonundaydı ve gösterişli kıyafetler giymişti. Görüntüsünün en akılda kalıcı kısmı boyun ve yüzünün sol tarafındaki büyük morumsu doğum iziydi.</p>

  <p class="calibre16">Hrathen, Dük Telrii’yi toplantıya davet etmemişti. Dük, Arelon’daki en güçlü adamlardan biriydi ve Hrathen gönderdiği davetiyeleri daha genç asillerle sınırlı tutmuştu. Güçlü adamları kendini takip etmeye ikna etme şansının az olacağını düşünmüşü; aristokrasi merdiveninde yükselmek isteyen genç ve sabırsız asilleri yönlendirmek, genelde daha kolaydı. Hrathen, ödülü güçlü bir ittifak olabileceğinden bu gece dikkatli konuşmalıydı.</p>

  <p class="calibre16">“Ee?” diye sordu sonunda Hrathen’in bakışı altında kıpırdanıp duran Idan. “Kim o zaman bunlar? Kimi düşmanımız olarak <span class="calibre11">görüyorsun?”</span></p>

  <p class="calibre16">“Elantrianlar,” dedi Hrathen basitçe. Kelimeyi söylediği anda yanında duran Dilaf ın gerildiğini hissetti.</p>

  <p class="calibre16">Idan’ın rahatsızlığı kayboldu, kıkırdayarak bazı ahbaplarına bakışlar attı. “Elantrianlar on yıldır ölü, Fjor. Bizim için pek tehlike sayılmazlar.”</p>

  <p class="calibre16">“Hayır, genç lordum," dedi Hrathen. "Hâlâ yaşıyorlar.”</p>

  <p class="calibre16">“Ona yaşamak diyebilirsen.”</p>

  <p class="calibre16">“Şehrin içindeki zavallı köpeklerden bahsetmiyorum,” dedi Hrathen. “Ben insanların kafalarının içinde yaşayan Elantrianlardan bahsediyorum. Söyle bana Idan, hiç Elantrianlarm bir gün geri döneceğine inanan bir adamla karşılaştın mı?” Idan soruyu düşünürken kıkırdaması kayboldu.</p>

  <p class="calibre16">“Iadon’un tahtı sağlamlıktan çok uzak," dedi Hrathen. “O kraldan ziyade bir naip. Halk onun uzun süre hükümdar olarak kalmasını beklemiyor, onlar kutsal Elantrianlarınm geri dönmesini bekliyor. Pek çok kişi Reod’a sahte diyor, eski pagan dine kimin sadık kalacağını görmek için bir çeşit ‘test' olduğunu düşünüyor. Hepiniz halkın Elantris’ten nasıl fısıldayarak bahsettiğini duydunuz."</p>

  <p class="calibre16">Hrathen'in sözlerinde doğruluk payı vardı. Sadece birkaç gündür Kae’deydi,</p>

  <p class="calibre16">ama bu sürede iyi araştırma yapmıştı. Görüşün halk arasındaki yoğunluğunu abartıyordu, ama olduğu gerçekti.</p>

  <p class="calibre16">“Iadon tehlikeyi görmüyor,” diye devam etti Hrathen yumuşak bir tonla. “Liderliğinin kabul edilmediğini, sadece izin verildiğini görmüyor. Elantris’in gücünü hatırlatan fiziksel bir simge olduğu sürece halk korkacak. Ve halkın krallarından daha fazla korktuğu bir şey varken, hiçbiriniz güç sahibi olamazsınız. Unvanlarınız kraldan geliyor, gücünüz ona bağlı. Eğer o iktidarsız ise, siz de öylesiniz.”</p>

  <p class="calibre16">Artık dinliyorlardı. Her asilin kalbinin derinliklerinde tedavi edilemez bir güvensizlik hissi vardı. Hrathen, köylülerin gizli gizli arkasından güldüğüne biraz olsun inanmayan tek bir aristokratla dahi karşılaşmamıştı.</p>

  <p class="calibre16">“Shu-Korath tehlikenin farkında değil,” diye devam etti Hrathen. “Korathi, Elantrianlara karşı konuşmuyor ve bu sayede halkın umudunu devam ettiriyor. Mantıksız olsa da, halk Elantris'in eski haline döneceğine inanmak <span class="calibre18">istiyor.</span> On yıldır anlatılan hikâyelerle beslenen anılan sayesinde eskiden her şeyin ne kadar harika olduğunu hayal ediyorlar. Başka yer ve zamanların burası ve şimdiden daha iyi olduğuna inanmak insanın doğasında var. Eğer Arelon’da gerçekten hâkimiyet kurmak istiyorsanız, sevgili soylu dostlarım, halkınızın bu aptalca umutlarını yok etmelisiniz. Onları Elantris’in pençesinden kurtarmanın bir yolunu bulmalısınız.”</p>

  <p class="calibre16">Genç Idan hevesle başını salladı. Hrathen tatminsizlikle dudaklarını büzdü. Genç asil fazla kolay etkilenmişti. Çoğunlukla olduğu gibi, en çok konuşan en az düşünendi. Idan’ı görmezden gelerek, Hrathen diğerlerinin yüz ifadelerini inceledi. Düşünceliydiler, ama ikna olmamışlardı. Daha olgun olan Telrii, sessizce arkada oturmuş, yüzüklerinin birindeki büyük yakutu ovuşturarak düşünceli bir ifadeyle Hrathen’i süzüyordu.</p>

  <p class="calibre16">Bu kararsızlıkları İyiydi. Idan kadar dönek akıllı adamlardan ona hayır gelmezdi, bu kadar kolay kazanılanlar, aynı hızla kaybedilirdi. “Söyleyin bana, Areller,” dedi Hrathen konuyu hafifçe değiştirerek, “hiç doğu ülkelerine gittiniz mi?”</p>

  <p class="calibre16">Birkaç baş sallama geldi. Son birkaç yılda doğu, Arelon’dan gelip eski Fjor imparatorluğunu gezen ziyaretçilerin akınına uğramıştı. Hrathen; çoğu asilden daha güvensiz olan yeni Arelon aristokrasisinin, kültürlü bir gelişmişliğe sahip oldukla-nnı kanıtlamak için Doğu’nun kültürel merkezi olan Svorden gibi krallıklarla ilişki kurmak arzusunda olduklarından kuvvetle şüpheleniyordu.</p>

  <p class="calibre16">“Eğer Doğu’nun güçlü ülkelerini ziyaret ettiyseniz, dostlanm, o zaman kendilerini Derethi ruhban sınıfıyla bağlantılı hale getirenlerin sahip olabileceği nüfuzu biliyorsunuzdur.”</p>

  <p class="calibre16">“Nüfuz” aslında hafif bir kelimeydi. Dathreki Dağları’nın doğusunda hiçbir kral, Shu-Dereth’e açıkça bağlılığını göstermeden tahtta kalamazdı ve en istenen, en kazançlı devlet görevleri her zaman Jaddeth’e olan ibadetlerinde gayretli olanlara veriliyordu.</p>

  <p class="calibre16">Hrathen’in kelimelerinde örtülü bir vaat vardı. Bu gece başka ne tartışılırsa tartışılsın, Hrathen başka ne argümanlar sunarsa sunsun, asillerin desteğini ka-/aruvak olan şey huydu. Derethi rahiplerinin politikayla gayet ilgili oldukları bir su değildi ve çoğu kişi, kilisenin desteğini kazanmanın çoğunlukla politik zaferi garantileyeceğini biliyordu. Asillerin duymaya geldikleri söz işte buydu ve Teo kızın şikâyetlerinden etkilenmemelerinin sebebi de buydu. İlahiyat tartışmaları, bu adamların akıllarından çok uzaktaydı. Shu-Dereth veya Shu-Korath; onlar için ikisi de aynıydı. Tek ihtiyaçları olan şey, onlardan gelecek ani bir iman göstergesinin fâni kutsamalarla ödüllendirileceğinin garantisiydi. Gayet elle tutulur ve harcanabilir olan kutsamalar.</p>

  <p class="calibre16">“Bu kadar kelime oyunu yeter, rahip,” dedi genç asillerden biri olan Ramear. Önemsiz bir baronun sivri Aonik burunlu, atmaca suratlı ikinci oğluydu. Açık sözlülüğüyle tanınırdı, görünüşe göre hak edilmiş bir ün.</p>

  <p class="calibre16">"Ben daha açık konuşmanı istiyorum. Eğer Derethi’ye dönersek, bizlere daha büyük bir servet kazandıracağını mı söylüyorsun?”</p>

  <p class="calibre16">“Jaddeth kullarını ödüllendirir," diyerek kaçamak bir yanıt verdi Hrathen. “Peki, bizi nasıl ödüllendirecek?" diye talepte bulundu Ramear. “Shu-Dereth'in <span class="calibre18">bu</span> krallıkta gücü yok, rahip.”</p>

  <p class="calibre16">“Yüce Jaddeth’in her yerde gücü var, dostum,” dedi Hrathen. Sonra gelebilecek başka ısrarların önüne geçmek için devam etti. “Şu an için Arelon’da fazla takipçimizin olmadığı gerçek. Ancak dünya dinamiktir ve çok az şey Jaddeth’in imparatorluğuna karşı durabilir. Duladel’i hatırlayın, dostlarım. Arelon bu kadar zamandır dokunulmaksızın kaldı, çünkü Arelon’u döndürmek için gereken çabayı harcamaya zahmet etmedik.” Bir yalandı, ama mütevazı bir yalan. “İlk sorun Elantris. Onu insanların aklından çıkarın, o zaman Shu-Dereth’e çekileceklerdir. Shu-Korath fazla sakin, fazla tembel. Jaddeth, insanların bilincinde büyüyecek ve o büyüdükçe, halk aristokrasinin üyeleri arasında rol modelleri arayacak: Kendileriyle aynı fikirleri paylaşan birilerini.”</p>

  <p class="calibre16">“Ve ondan sonra, ödüllendirilecek miyiz?” diye iğneleyerek sordu Ramear. “Halk asla kendileriyle aynı inancı paylaşmayan yöneticileri kabul etmeyecektir. Yakın tarihin gösterdiği gibi, dostlarım; krallar ve monarşiler sonsuz değildir.” Ramear, rahibin sözlerini düşünmek için arkasına yaslandı. Hrathen'in henüz dikkatli olması gerekiyordu, toplantının sonunda bu adamların sadece birkaçı onun tarafını tutuyor olabilirdi; diğerlerine ona karşı delil olabilecek bir şey vermek istemiyordu. Kral Iadon din konusunda hoşgörülü olsa da, Hrathen’in vaazlarının devlet karşıtı olduğu sonucuna varırsa, bunun daha fazla devam etmesine izin vermezdi.</p>

  <p class="calibre16">Sonra, Hrathen çaylak asillerinden sağlam inanç hissettiği zaman, onlara daha elle tutulur sözler verecekti. Ve rakipleri ne derse desin, Hrathen’in sözleri güvenilirdi. Her ne kadar sadakatleri satın alınabilen adamlarla çalışmaktan hoşlanmasa da, hırsın ödüllendirilmesi gerektiği Shu-Dereth'in temel ilkelerindendi. Ayrıca, sadece can alıcı anlarda yalan söyleyebilmek için bile olsa, dürüst bir üne sahip olmak yararlıydı.</p>

  <p class="calibre16">“Bir dini yerinden edip yerine bir başkasını yerleştirmek zaman alacaktır,” diye aklindakini söyledi YVaren; beyaza yakın sarı saçları olan ince yapılı bir adamdı. Waren katı dindarlığıyla bilinirdi. Hrathen, kuzeni Idan’la birlikte görüşmeye gelmiş olmasına şaşırmıştı. Görünüşe göre VVaren’in meşhur inancı dinsel şevkten çok politik avantaja dayanıyordu. VVaren’i ve ününü kazanmak, Hrathen’in davasına büyük fayda sağlardı.</p>

  <p class="calibre16">"Şaşırabilirsiniz, genç Lord Waren,’’ dedi Hrathen. "Çok yakın zamana kadar Duladel, dünyadaki en eski dinlerden birinin merkeziydi. Şimdi, Fjor kâtiplerinin söylediği kadarıyla, o din tamamen yok oldu. En azından saf haliyle.”</p>

  <p class="calibre16">“Evet,” dedi Waren, “ama Jesker dininin ve Duladel Cumhuriyetinin yıkılışı, yılların, belki de yüzyılların birikiminin bir sonucuydu.”</p>

  <p class="calibre16">“Ama iktidardaki değişim başladığında, hızla değiştiğini inkâr edemezsiniz,” dedi Hrathen.</p>

  <p class="calibre16">Waren durakladı. “Doğru.”</p>

  <p class="calibre16">“Elantrianların düşüşü de benzer şekilde hızlıydı,” dedi Hrathen. “Değişim, yıldırım hızıyla gelebilir, Lord Waren. Ancak geldiğinde hazırlıklı olanlar, bundan oldukça fayda sağlayabilirler. Jesker’in düşüşünün yılların birikimi olduğunu söylüyorsunuz... Ben de diyorum ki, Korathi dini de benzer şekilde bir süredir gerilemede. Eskiden Doğu’da hükmü çok geçerdi. Şimdi etkisi sadece Teod ve Arelon’la sınırlandı.”</p>

  <p class="calibre16">Waren düşünceli bir ifadeyle durakladı. Zeki ve kurnaz bir adam gibi görünüyordu ve Hrathen’in mantığından etkilenmiş gibiydi. Hrathen, Arel asilleri hakkında yanılmış olabilirdi. Çoğu kralları kadar ümitsizdi, ama şaşırtıcı bir miktarı umut vaat ediyordu. Belki de durumlarının ne kadar sallantıda olduğunun farkındaydılar; halkları açtı, aristokrasileri tecrübesizdi ve Fjorden İmparatorluğumun dikkati tam üzerlerindeydi. Fırtına geldiğinde, Arellerin çoğu, parlak bir ışıkla felç olan kemirgenler gibi kalacaklardı. Ancak bu birkaç lord kurtulmayı başarabilirdi.</p>

  <p class="calibre16">“Lordlarım, umarım önerilerimi kralınızdan daha büyük bir bilgelik göstererek değerlendirirsiniz,” dedi Hrathen. "Bunlar zor zamanlar ve kilisenin desteğini almayanlar, önümüzdeki aylarda hayatın daha da zorlaşacağını görecekler. Kimi ve neyi temsil ettiğimi hatırlayın.”</p>

  <p class="calibre16">“Elantris’i hatırlayın,” diye tısladı Hrathen’in yanındaki Dilaf ın sesi. "Ülkemizi kirleten pislik kuyusunu unutmayın. Her zamanki gibi kurnaz, uyuyor ve bekliyorlar. Sizi, hepinizi, yakalayıp ağlarına çekmek için bekliyorlar. Dünyayı onlardan temizlemelisiniz, onlar dünyayı <span class="calibre18">sizden</span> temizlemeden önce.”</p>

  <p class="calibre16">Bir an rahatsız bir sessizlik oldu. Sonunda, arthethin ani çıkışı nedeniyle ritmi bozulmuş olan Hrathen, toplantının bitmiş olduğunu göstermek için arkasına yaslanıp parmaklarını önünde kavuşturdu. Asiller, sıkıntılı yüz ifadelerinden Hrathen’in önlerine koyduğu zor seçimi anladıklarını belli ederek oradan ayrıldılar. Hrathen, hangilerinin tekrar bağlantı kurmak için güvenilir olduğuna karar vermek için onları inceledi. Idan onundu ve onunla birlikte kaçınılmaz olarak birkaç yandaşı da gelecekti. Hrathen, eğer özel olarak buluşup açık bir destek sözü verirse, büyük ihtimalle Ramear’ı da kazanırdı. Ramear gibi iki kişi daha vardı, bir de gözlerinde saygıya benzer bir şey görünen Waren vardı. Evet, onunla büyük işler yapabilirdi.</p>

  <p class="calibre16">Bunlar politik açıdan zayıf, nispeten önemsiz bir topluluktu; ama bu bir başlangıçtı. Shu-Dereth takipçi kazandıkça, gittikçe daha önemli asiller Hrathen’in arkasında toplanacaktı. Sonra; ülke politik huzursuzluk, ekonomik belirsizlik ve askeri tehlikelerin ağırlığı altında çöktüğünde; Hrathen yandaşlarını yeni hükümette konumlandırarak ödüllendirecekti.</p>

  <p class="calibre16">Bu başarıya ulaşmanın anahtarı, hâlâ topluluğun arka tarafında oturuyor ve sessizce izliyordu. Dük Telrii’nin duruşu ciddi ve yüzü sakindi, ama savurgan ünü büyük potansiyel vaat ediyordu.</p>

  <p class="calibre16">“Lordum Telrii, bir saniye lütfen,” diye rica etti Hrathen kalkarken. "Sizi ilgilendirebilecek özel bir teklifim var.”</p>
</body>
</html>
