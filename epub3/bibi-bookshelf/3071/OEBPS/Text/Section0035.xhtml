<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_22"><a class="calibre9" id="bookmark6"></a>32. BÖLÜM</h1>

  <p class="calibre16">O zaman siyah giymeye geri döndün, öyle mi canım?” diye sordu Dük Roial, onun arabaya binmesine yardım ederken.</p>

  <p class="calibre16">Sarene başını eğip elbisesine baktı. Eshen’in ona gönderdiklerinden biri değil, Shuden’in Duladen’den geçen kervanlarından birisiyle getirtmesini rica ettiği bir elbiseydi. Şu anki Arel moda akımlarının çoğuna göre nispeten dardı, vücuduna sıkıca sarılıyordu. Yumuşak kadife minik gümüş desenlerle nakışlanmıştı ve yaka yerine omuz ve üst kollarını örten bir şal vardı.</p>

  <p class="calibre16">“Bu aslında mavi, Ekselansları,” dedi. “Ben asla siyah giymem.”</p>

  <p class="calibre16">“Ah.” Yaşlı adam koyu kestane bir iç ceket ile beyaz bir takım elbise giymişti. Kıyafet başındaki dikkatle yapılmış beyaz saçlanna iyi uyuyordu.</p>

  <p class="calibre16">Arabacı kapıyı kapatarak yerine tırmandı. Kısa bir an sonra baloya gitmek için yola çıkmışlardı.</p>

  <p class="calibre16">Sarene sabırlı, ama mutsuz bir ruh haliyle dışarıdaki Kae’nin kararmış sokaklarına baktı. Elbette baloya katılmayı reddedemezdi, Roial baloyu onun önerisi üzerine veriyordu. Ancak Sarene o planları bir hafta önce yapmıştı, Elantris’te gelişen olaylardan önce. Son üç gününü, zamanını duygularını düzene sokmak ve planlarını tekrar organize etmek için çabalayarak ve düşüncelere dalarak geçirmişti. Arkasında bir sebep olsa da, gece eğlenceleriyle uğraşma zahmetine girmek istemiyordu.</p>

  <p class="calibre16">“Huzursuz görünüyorsunuz, Majesteleri,” dedi Roial.</p>

  <p class="calibre16">“Önceki günün olaylarının etkisini hâlâ tam olarak atlatamadım, Ekselansları, dedi Sarene koltuğunda arkasına yaslanarak.</p>

  <p class="calibre16">“O gün oldukça bunaltıcıydı,” diye onayladı Roial. Sonra başını arabanın penceresinden dışarı uzatarak gökyüzünü kontrol etti. “Amaçlarımız için güzel bir gece.”</p>

  <p class="calibre16">Sarene dalgın dalgın başını sallayarak onayladı. Artık tutulmanın gorulur olup olmayacağı onu ilgilendirmiyordu. Iadon’un önündeki azarından beri bütün saray</p>

  <p class="calibre16">onun yakınında ayağını denk almaya başlamıştı. Kiin’in tahmin ettiği gibi sinirlenmek yerine, Iadon sadece ondan uzak duruyordu. Ne zaman Sarene bir odaya girse, kafalar başka tarafa çevriliyor ve gözler yere dönüyordu. Sanki o bir canavarmış gibiydi, sanki onlara azap çektirmesi için gönderilmiş kindar bir Svrakiss’miş gibi.</p>

  <p class="calibre16">Hizmetkârlar da daha iyi değildi. Eskiden itaatkârlarken, şimdi siniyorlardı. Akşam yemeği geç gelmişti ve her ne kadar aşçı hizmetçi kadınlarından birinin aniden kaçmış olduğunu iddia etse de, Sarene bu bahanenin kimsenin korkunç prensesin gazabıyla yüzleşmek istemediği için olduğuna emindi. Tüm bu durum Sarene’yi sinirlendiriyordu. <span class="calibre11">Kutsal Domi adına,</span> diye merak etti, <span class="calibre11">neden bu ülkedeki herkes kendinden emin bir kadından bu kadar çekiniyor?</span></p>

  <p class="calibre16">Elbette bu kez, kadın veya değil, krala yapmış olduğu şeyin fazlasıyla cüretli olduğunu itiraf etmek zorundaydı. Sarene sadece öfkeyle kendini kaybetmenin bedelini ödüyordu.</p>

  <p class="calibre16">“Pekâlâ, Sarene,” diye ilan etti Roial. "Bu kadarı yeter."</p>

  <p class="calibre16">Sarene sıçrayarak başını kaldırıp yaşlı dükün sert yüzüne baktı. “Affedersiniz, Ekselansları?”</p>

  <p class="calibre16">“Dedim ki, bu kadar yeter. Tüm anlatılanlara göre, son üç gününü odanda surat asarak geçirmişsin. Elantris’teki o saldırının duygusal olarak ne kadar rahatsız edici olduğu umurumda değil, bunu atlatmaksın; hem de çabuk. Neredeyse köşküme geldik.”</p>

  <p class="calibre16">“Affedersiniz?" dedi tekrar afallamış olarak.</p>

  <p class="calibre16">"Sarene," diye devam etti Roial sesini yumuşatarak, “senin liderliğini biz istemedik. Sen zorlayarak içeri girdin ve kontrolü ele geçirdin. Böyle olduğu halde, şimdi duyguların incindi diye bizi bırakamazsın. Otoriteyi kabul ettikten sonra her an sorumluluğu almak için hazır olmalısın, canın bunu yapmak istemediği zamanlarda bile.”</p>

  <p class="calibre16">Birden dükün bilgeliğiyle mahcup olan Sarene, bakışlarını utançla indirdi. “Üzgünüm.”</p>

  <p class="calibre16">“Ah, Prenses,” dedi Roial, “bu son birkaç haftada sana çok fazla bel bağlar olduk. Kalplerimize sızdın ve ben de dâhil başka hiç kimsenin yapamayacağı bir şey yaptın: Bizi birleştirdin. Shuden ve Eondel sana neredeyse tapıyorlar, Lukel ve Kiin iki durgun kaya gibi yanında duruyorlar, ben incelikli entrikalarını zor çözebiliyorum ve hatta Ahan bile senin hayatında gördüğü en enfes genç kadın olduğunu söylüyor. Şimdi bizi bırakma, sana ihtiyacımız var.”</p>

  <p class="calibre16">At arabası Roial’m arazisindeki yoldan ilerlerken, Sarene biraz kızararak kafasını salladı. “Ama ne kaldı ki, Ekselansları? Benim hiçbir katkım olmaksızın Derethi gyornu etkisiz hale geldi ve Iadon da bastırılmış gibi görünüyor. Bana tehlike zamanı geçmiş gibi geliyor."</p>

  <p class="calibre16">Roial beyaz, fırça gibi bir kaşını kaldırdı. “Belki. Ama Iadon ona çoğunlukla atfettiğimizden daha zekidir. Kralın bazı korkunç kör noktalan var, ama on yıl önce kontrolü ele geçirecek kadar becerikliydi ve tüm bu zaman boyunca asil sınıfını birbirlerinin boğazında tutmayı başardı. Ve gyorna gelince...”</p>

  <p class="calibre16">Roial arabanın penceresinden yanlarına park etmekte olan bir araca baktı. İçeride tamamen kırmızılar giyinmiş kısa boylu bir adam vardı. Sarene, Hrathen’e yardımcısı olarak hizmet etmiş olan genç rahibi tanıdı.</p>

  <p class="calibre16">Roial yüzünü astı. “Sanırım Hrathen’i eşit derecede tehlikeli başka bir düşmanla değişmiş olabiliriz.”</p>

  <p class="calibre16">“O mu?” diye sordu Sarene şaşkınlıkla. Elbette genç adamı Hrathen’in yanında görmüştü, hatta görünüşteki şevki de dikkatini çekmişti. Ancak hesapçı gyorn kadar tehlikeli olabilmesi hiç de mümkün görünmüyordu, değil mi?</p>

  <p class="calibre16">“Bir süredir bu adamı izliyorum," dedi dük. “Adı Dilaf; o bir Arel, bu da büyük olasılıkla Korathi olarak yetiştirildiği anlamına gelir. Bir dinden dönenlerin, çoğunlukla o dine karşı hiçbir yabancının olamayacağı kadar nefret dolu olduğunu fark ettim.”</p>

  <p class="calibre16">“Haklı olabilirsiniz, Ekselansları," diye kabul etti Sarene. “Planlarımızı değiştirmek zorunda kalacağız. Bu adamla Hrathen’le uğraştığımız şekilde başa çıkamayız.”</p>

  <p class="calibre16">Roial gözlerinde hafif bir ışıltıyla gülümsedi. “İşte hatırladığım kız burada. Gel, kendi partime geç kalmam uygun olmaz.”</p>

  <p class="calibre16">Roial tutulma izleme partisini nispeten alçak gönüllü olan köşkü sebebiyle evin arkasındaki arazide yapmaya karar vermişti. Arelon’daki en zengin üçüncü adam için dük, dikkate değer şekilde tutumluydu.</p>

  <p class="calibre16">“Ben sadece on yıldır bir düküm, Sarene,” diye açıklama yapmıştı Roial, Sarene ilk kez evine ziyarete geldiğinde, “ama tüm hayatım boyunca bir iş adamı oldum. Müsriflikle para kazanamazsın. Bu ev bana uygun, daha büyük bir tanesinde kaybolacağımdan korkarım.”</p>

  <p class="calibre16">Ancak köşkünü çevreleyen arazi gayet genişti, Roial’ın biraz savurganca olduğunu kabul ettiği bir lüks. Dük bir doğaseverdi ve dışarıda arazisini gezerek evinin içinde harcadığından daha çok zaman harcardı.</p>

  <p class="calibre16">Neyse ki hava, güneyden ılık bir esinti getirerek ve tamamen bulutsuz bir gökyüzü sağlayarak, dükün planlarına uymaya karar vermişti. Yıldızlar gökyüzünü siyah bir tuval üstüne sıçramış boya damlaları gibi kaplamıştı ve Sarene büyük Aon takımyıldızlarını izlemekte olduğunu fark etti. Rao tam tepelerinde parlıyordu, kenarlarında dört daire ve ortasında da bir nokta olan bir kare. Onun kendi Aon’u, Ene, ufukta zar zor görünecek şekilde çömelmişti. Dolunay ağır ağır doruk noktasına doğru yükseliyordu. Sadece birkaç saat içinde tamamen kaybolacaktı. Veya en azından astronomların iddia ettiği buydu.</p>

  <p class="calibre16">“Peki,” dedi Roial koluna girmiş olarak yanında yürürken, “bana tüm bunların neyle ilgili olduğunu söyleyecek misin?”</p>

  <p class="calibre16">“Tüm bunların neyle ilgili olduğu derken?”</p>

  <p class="calibre16">“Balo,” dedi Roial. “Bunu bana geçici bir kapris yüzünden düzenlettirdiğini iddia edemezsin. Tarih ve yer konusunda fazlasıyla kesindin. Ne planlıyorsun?” Sarene içinde entrika ateşi tekrar tutuşurken gülümsedi. Neredeyse partiyi unutmuştu, ama şimdi düşündükçe daha da heyecanlanıyordu. Bu gece bitmeden</p>

  <p class="calibre16">önce Sarene, onu neredeyse Arelon’a geldiğinden beri rahatsız eden bir sorunun cevabını bulmayı umuyordu.</p>

  <p class="calibre16">“Diyelim ki sadece tutulmayı başkaları eşliğinde izlemek istedim," dedi muzip bir gülümsemeyle.</p>

  <p class="calibre16">"Ah, Sarene, her daim dramatik. Hayatının çağrısını kaçırmışsın, canım, bir aktris olmalıydın...”</p>

  <p class="calibre16">“Aslına bakılırsa, bir defasında bunu düşündüm,” dedi Sarene hatırlayarak. “Elbette, o zamanlar on bir yaşındaydım. Teoin'e bir grup tiyatrocu gelmişti. Onları izledikten sonra, ailemi büyüdüğümde bir prenses olmak yerine bir aktris olmaya karar verdiğime dair bilgilendirdim."</p>

  <p class="calibre16">Roial güldü. “Sevgili kızı ona bir gezgin oyuncu olmak istediğini söylediğinde yaşlı Eventeo’nun yüzünü görmek isterdim.”</p>

  <p class="calibre16">“Babamı tanır mısınız?”</p>

  <p class="calibre16">“Gerçekten, Sarene,” dedi Roial gücenerek. “Tüm hayatım boyunca yaşlı ve bunak olmadım. Seyahat ettiğim bir zaman vardı ve her iyi tüccarın Teod’da birkaç bağlantısı vardır. Babanın huzuruna iki kez çıktım ve her ikisinde de kıyafetimle alay etti.”</p>

  <p class="calibre16">Sarene kıkırdadı. “Ziyarete gelen tüccarlara karşı acımasızdır.”</p>

  <p class="calibre16">Roial’ın arazisinin ortasında üstü süslemeli tahtadan çatıyla örtülmüş geniş, avlu gibi bir çimenlik alan vardı. Çalı duvarlı patikalar pistten uzaklaşarak yeni açmaya başlayan çiçek tarhlarına, üzerlerinde köprüler olan havuzcuklara ve heykel sergilerine doğru gidiyordu. Çimenlik alanı meşaleler çevreleyerek tam bir aydınlatma sağlıyordu. Elbette bunlar tutulmadan önce söndürülecekti. Ancak, eğer işler Sarene’nin planladığı gibi giderse, o bunu görmek için orada olmayacaktı.</p>

  <p class="calibre16">“Kral!” diye haykırdı Sarene. “O burada mı?”</p>

  <p class="calibre16">“Elbette,” dedi Roial, alanın bir tarafındaki üstü kapalı heykel bahçesine işaret ederek. Sarene, yanında Eshen’le içeride olan Iadon’un şeklini belli belirsiz seçebiliyordu.</p>

  <p class="calibre16">Sarene rahatladı. Gecenin aktivitesinin tüm amacı Iadon du. Elbette, kralın gururu düklerinden biri tarafından verilen bir baloyu kaçırmasına izin vermezdi. Eğer Telrii’nin partisine katıldıysa, Roial'mkine de katılacağı kesindi.</p>

  <p class="calibre16">“Kralın küçük Sarene’nin entrikalarıyla ne ilgisi olabilir acaba?” diye kendi kendine düşüncelere daldı Roial. “Belki de o yokken odasını kurcalaması için birini göndermiştir. Belki de Seonunu?”</p>

  <p class="calibre16">Ancak o anda Ashe süzülerek kısa bir mesafe ileride belirdi. Sarene Roial’a muzip bir bakış attı.</p>

  <p class="calibre16">“Pekâlâ, belki de Seon değildi,” dedi Roial. “O zaten fazla bariz olurdu.”</p>

  <p class="calibre16">"Leydim,” dedi Ashe yaklaşırken selam verircesine havada yukarı aşağı hareket ederek.</p>

  <p class="calibre16">“Ne buldun?" diye sordu Sarene.</p>

  <p class="calibre16">“Aşçı gerçekten de bu öğleden sonra bir hizmetçi kadın kaybetmiş, levdim. Yakın zamanda kralın taşradaki malikânelerinden birine taşman erkek kardeşiyle birlikte olmak için kaçtığını iddia ediyorlar. Ancak adam onu hiç görmediğine yemin ediyor."</p>

  <p class="calibre16">Sarene yüzünü astı. Belki de aşçı ve emrindekileri yargılamakta hızlı davranmıştı. “Pekâlâ. İyi iş çıkardın."</p>

  <p class="calibre16">“Bu neyle ilgiliydi?” diye sordu Roial şüpheyle.</p>

  <p class="calibre16">“Hiçbir şey,” dedi Sarene bu defa tamamen dürüstçe.</p>

  <p class="calibre16">Ancak Roial bilmiş bilmiş başını sallayarak onayladı.</p>

  <p class="calibre16"><span class="calibre11">Cin fikirli olduğunun bilinmesinin yarattığı sorun,</span> diye düşündü Sarene bir iç çekmeyle, <span class="calibre11">herkesin her zaman bir şeyler planlıyor olduğunu düşünmesi.</span></p>

  <p class="calibre16">“Ashe, gözünü kralın üstünde tutmanı istiyorum,” dedi Sarene, Roial’ın meraklı gülümsemesinin farkında olarak. “Büyük ihtimalle zamanının çoğunu partinin ayrıcalıklı kısmında geçirecek. Eğer hareket etmeye karar verirse, hemen bana söyle.”</p>

  <p class="calibre16">“Evet, leydim,” dedi Ashe ve meşalelerden birinin yanında, alevin ışığının kendi ışığını maskeleyeceği göze çarpmayan bir konum bularak oraya süzüldü.</p>

  <p class="calibre16">Roial yine başını salladı. Belli ki Sarene’nin planlarını çözmeye çalışırken harika zaman geçiriyordu.</p>

  <p class="calibre16">“Peki, siz kralın özel toplantısına katılmak istiyor musunuz?" diye sordu Sarene, dükün dikkatini başka tarafa çekmeye çalışarak.</p>

  <p class="calibre16">Roial kafasını salladı. “Hayır. Her ne kadar Iadon’un senin önünde kıvranmasını izlemek bana iyi gelecek olsa da kendini her zaman ayrıcalıklı tutma şeklini hiç tasvip etmedim. Ayrıca senin sayende, ben ev sahibiyim ve ev sahibinin misafirlerin arasına karışması gerekir. Aynca, bu gece Iadon'un etrafında olmak katlanılmaz olacaktır. Baron Edan'ın yerine getirmek için birini arıyor ve partideki her küçük asil unvanı almak için birbiriyle yarışacak.”</p>

  <p class="calibre16">“Nasıl isterseniz,” dedi Sarene, Roial’m onu bir grup müzisyenin çaldığı ve birkaç çiftin dans ettiği, ancak çoğu kişinin kenarda durup konuşmakta olduğu duvarsız alana doğru yönlendirmesine izin vererek.</p>

  <p class="calibre16">Roial kıkırdadı ve Sarene onun bakışını izledi. Shuden ve Torena, dans pistinin merkezine yakın bir yerde, tamamen birbirlerine kapılmış olarak dönüyorlardı.</p>

  <p class="calibre16">“Neye gülüyorsunuz?" diye sordu Sarene, genç Jindoizle ateş saçlı kızı izlerken.</p>

  <p class="calibre16">“Genç adamlann ikiyüzlülüklerinin ortaya serilmesi bu ileri yaşımın zevklerinden biri,” dedi Roial kötü bir gülümsemeyle, “asla yakalanmasına izin vermeyeceğine yemin ederek geçen tüm bu yıllardan, kadınların onu baştan çıkartma çabalarından şikâyet ederek geçen sonsuz sayıdaki balodan sonra; kalbi ve aklı her diğer erkeğinki kadar kesin bir şekilde lapaya döndü.</p>

  <p class="calibre16">“Siz alçak bir yaşlı adamsınız, Ekselansları.”</p>

  <p class="calibre16">“Ve olması gereken de bu," diye bilgilendirdi Roial. “Alçak genç adamlar değersizdir ve nazik yaşlı adamlar sıkıcıdır. Gel, bize içecek bir şeyler alayım."</p>

  <p class="calibre16">Dük uzaklaştı ve Sarene kendini genç çiftin dans edişini izlerken buldu. Shuden’in gözlerindeki bakış o kadar hasta edici derecede hülyalıydı ki Sarene başka tarafa bakmak zorunda kaldı. Belki de Daora'nın sözleri Sarene’nin kabul et-</p>

  <p class="calibre16">meye gönüllü olmadığı kadar hedefe yakındı. Sarene kıskanıyordu, ama Shuden’le herhangi bir romantizm olasılığını istediğinden değil. Ancak o Arelon’a geldiğinden beri Shuden onun en hevesli destekçilerinden biri olmuştu. Onun tamamen farklı bir sebepten olsa bile, dikkatini başka bir kadına verişini izlemek zordu.</p>

  <p class="calibre16">Başka bir sebep daha vardı; daha derin, daha dürüst bir sebep. Shuden'in gözlerindeki o bakışı kıskanıyordu. Onun kur yapma, âşık olma ve romantizmin aptallaştırıcı zevklerine kapılma fırsatını kıskanıyordu.</p>

  <p class="calibre16">Bunlar Sarene'nin ergenliğinin erken zamanlarından beri hayalini kurduğu ideallerdi. Sarene böyle şeylere asla sahip olamayacağını biliyordu. Önce saldırgan kişiliğini lanetleyerek isyan etmişti. Saray erkeklerine tehditkâr göründüğünü biliyordu ve bu yüzden, kısa bir süre için, kendini daha itaatkâr, daha yumuşak başlı bir kişiliğe bürünmeye zorlamıştı. Graeo adındaki genç bir kontla olan nişanı ve neredeyse evlenecek olması bunun sonucuydu.</p>

  <p class="calibre16">Hâlâ adamı, adamdan ziyade oğlanı, acıyarak hatırlıyordu. Sadece Graeo akranlarının önünde rezil olma riskini göze alarak yeni, sakin tabiatlı Sarene’ye bir şans vermeye gönüllü olmuştu. Birliktelikleri sevgiden değildi, ama Sarene zayıf iradesine rağmen Graeo’dan hoşlanmıştı. Onda çocuksu bir çekingenlik havası vardı; doğru olan şeyi yapmak için abartılı bir istek, insanların çoğunun olan biteni ondan çok daha iyi anladığı bir dünyada başarılı olma arzusu.</p>

  <p class="calibre16">Sonunda nişanı bozmuştu; donuk akıllı Graeo’yla yaşamak onu delirteceği için değil de, adil davranıyor olmadığını fark ettiği için yapmıştı bunu. Kendi boyunu çok aşan bir işe girişmekte olduğunun gayet farkında olan Graeo’nun basit saflığından faydalanıyordu. Son anda reddedilmiş olmanın aşağılanmasını yaşaması, hayatının kalan kısmını onu boğacak olan bir kadınla geçirmesinden daha iyiydi.</p>

  <p class="calibre16">Bu karar onun evlenmemiş bir kız kurusu olarak kaderini belirlemişti. Graeo’yla sırf onu bir aptal gibi göstermek için oynadığına dair söylentiler yayıldı ve utanç içindeki genç adam saray hayatını terk edip sonraki üç yılını topraklarında bir münzevi gibi yaşayarak geçirmişti. Bundan sonra, hiçbir erkek kralın kızma kur yapmaya cesaret etmemişti.</p>

  <p class="calibre16">Sarene bu noktada Teod’dan kaçmış, kendini babasının kordiplomatik görevlerine vermişti. Fjorden’in kendisinden Svord başkenti Seraven’e kadar Opelon un tüm büyük şehirlerinde elçi olarak hizmet vermişti. Arelon’a gitme olasılığı onun ilgisini elbette çekmişti, ama babası yasağı konusunda son derece kararlıydı. Değil tek kızını göndermek, casuslarının bile ülkeye girmesine zar zor izin veriyordu.</p>

  <p class="calibre16">Yine <span class="calibre18">de,</span> diye düşündü Sarene içini çekerek, <span class="calibre18">en sonunda başarabildim.</span> Buna değdiğine karar verdi; Raoden’le olan nişanı ne kadar korkunç bir şekilde bitmiş olsa da iyi bir fikirdi. Bir süre için, birbirlerine mektuplar gönderirlerken, Sarene kendine tekrar umut etme izni vermişti. En sonunda umutlan yıkılmış olsa da, hâlâ o umudun hatırasına sahipti. Bu bile, o zamana kadar elde etmeyi ummuş olduğundan fazlasıydı.</p>

  <p class="calibre16">“Sanki en iyi arkadaşın az önce ölmüş gibi görünüyorsun," diye belirtti Roial, döndüğünde Sarene’ye bir kadeh mavi Jaadoryan şarabı vererek.</p>

  <p class="calibre16">'' Hayır, sadece kocam,” dedi Sarene içini çökerek.</p>

  <p class="calibre16">Ha,” dedi Roial anlayan bir baş sallayışla. ‘‘Belki de başka bir yere geçmeliyiz, genç baronumuzun saadetini bu kadar açıkça göremeyeceğimiz bir ver."</p>

  <p class="calibre16">"Harika bir öneri, Ekselansları,” dedi Sarene.</p>

  <p class="calibre16">Roial ona bu güzel partiden dolayı iltifat edenlere başıyla selam vererek dans pistinin dış sınırı boyunca ilerlediler. Sarene’nin, yaşlı adamın yanında gezdiği sırada arada bir yanlarından geçtikleri asil kadınların kötü bakışları yüzünden şaşkınlığı git gide arttı. Bu düşmanlığın arkasındaki sebebi hatırlaması birkaç dakika sürdü: Roial’ın Arelon’daki en evlenilebilir adam statüsünü tamamen unutmuştu. Kadınların pek çoğu dükün yanında kimse olmayacağını umarak gelmişlerdi. Büyük ihtimalle, yaşlı adamı nasıl gözüne girmeye kararlı olarak köşeye kıstıracaklarını uzun uzadıya planlamışlardı. Sarene bu olasılığı tamamen yok etmişti.</p>

  <p class="calibre16">Roial, Sarene’nin yüzünü inceleyerek hafifçe güldü. ‘‘Fark ettin o zaman, değil mi?”</p>

  <p class="calibre16">“Asla parti vermemenizin sebebi bu, değil mi?”</p>

  <p class="calibre16">Dük başını sallayarak onayladı. “Başka bir adamın balosunda onlarla uğraşmak ne kadar zor olsa da, bu cadalozlar bana soluk aldırmazken iyi bir ev sahibi olmak neredeyse imkânsız.”</p>

  <p class="calibre16">“Dikkatli olun, Ekselansları,” dedi Sarene. “Shuden de beni bir baloya götürdüğünde tam olarak aynı şeyden şikâyet etmişti ve bakın sonu ne oldu.”</p>

  <p class="calibre16">“Shuden baştan yanlış yaptı,” dedi Roial. “O sadece kaçtı; herkes ne kadar hızlı koşarsan koş, her zaman senden hızlı birinin çıkacağını bilir. Öbür taraftan ben, kaçmıyorum. Onların o açgözlü minik akıllarıyla oynamaktan çok daha fazla zevk alıyorum.”</p>

  <p class="calibre16">Sarene’nin eleştirel cevabı tanıdık bir çiftin yaklaşmasıyla kesildi. Lukel her zamanki şık kıyafetini giymişti: Altın işlemeli mavi bir yelek ve taba rengi pantolon. Öte yandan koyu saçlı kansı Jalla, yüksek kesimli yakasına bakılırsa Jindoiz olması gereken eflatun renkli sade bir elbise içindeydi.</p>

  <p class="calibre16">“İşte bu hayatta gördüğüm en uyumsuz çiftlerden biri,” dedi Lukel, geniş bir gülümsemeyle düke eğilirken.</p>

  <p class="calibre16">“Ne?” diye sordu Roial. “Aksi yaşlı bir dük ile güzel ve genç arkadaşı mı?”</p>

  <p class="calibre16">“Ben daha çok boy farkı kastetmiştim, Ekselansları,” dedi Lukel bir kahkahayla.</p>

  <p class="calibre16">Roial bir kaşını kaldırarak yukarı baktı, Sarene ondan bir baş daha uzundu. “Benim yaşımda, ne bulabilirsen onu alırsın.”</p>

  <p class="calibre16">“Sanırım o, yaşınız ne olursa olsun geçerli, Ekselansları,” dedi Lukel başını eğerek güzel, siyah gözlü karısına bakarken. “Bizler kadınlar bize neyi uygun görürlerse onu kabul etmek ve kendimizi bunun için kutsanmış hissetmek zorundayız.”</p>

  <p class="calibre16">Sarene kendini kötü hissetti. Önce Shuden, şimdi de Lukel. Kesinlikle bu gece mutlu çiftlerle uğraşacak ruh halinde değildi.</p>

  <p class="calibre16">Onun durumunu hisseden dük, Lukel’e bahçenin diğer kısımlarındaki yiyecekleri kontrol etmesi gerektiğine dair bir bahane uydurdu. Roial, Sarene’yi ışıklandı-</p>

  <p class="calibre16">rılmış dans pistinden uzaklaştırıp tekrar arazinin titreşen meşalelerinin aydınlattığı karanlık gökyüzünün altındaki kısmına çıkarırken, Lukel ve Jalla danslarına geri döndüler.</p>

  <p class="calibre16">"Bunun üstesinden gelmen gerekecek, Sarene,’’ dedi dük. "Sağlam bir ilişki içinde olan biriyle her karşılaştığında kaçıp gidemezsin.”</p>

  <p class="calibre16">Sarene gençlik aşkının pek de sağlam olmadığını belirtmemeye karar verdi. ‘‘Ben her zaman böyle olmam, Ekselansları. Sadece zorlu bir hafta geçirdim. Bana birkaç gün daha verin, tekrar her zamanki taş kalpli halime geri döneceğim.”</p>

  <p class="calibre16">Sarene'nin burukluğunu hisseden Roial, akıllıca bu yoruma karşılık vermemeye karar verdi. Bunun yerine tanıdık bir sesin kahkahasını takip ederek yan tarafa göz attı.</p>

  <p class="calibre16">Görünüşe göre, Dük Telrii partinin krala ait özel bölümüne katılmamaya karar vermişti. Hatta aslında durum tam tersiydi. Geniş bir asil topluluğunu eğlendirerek Iadon’un özel toplantısının olduğu çardağın karşı tarafındaki çitle çevrili küçük bir avluda duruyordu. Sanki neredeyse kendine ait özel bir ufak parti başlatıyor gibiydi.</p>

  <p class="calibre16">“Bu iyi bir işaret değil,” dedi Roial sessizce, Sarene’nin kendi düşüncelerini seslendirerek.</p>

  <p class="calibre16">"Katılıyorum,” dedi Sarene. Telrii’nin dalkavuklarını konumlarını algılamaya çalışarak hızlıca saydı, sonra tekrar partinin Iadon’a ait olan kısmına göz attı. Sayılar yaklaşık olarak eşitti, ama Iadon daha yüksek seviyeli asillere hâkim gibi görünüyordu, en azından şimdilik.</p>

  <p class="calibre16">“Bu kralın karşısındaki azarlamanın başka bir beklenmedik etkisi,” dedi Roial. “Iadon’un konumu daha sallantılı hale geldikçe, diğer seçenekler daha da cezbedi-ci görünmeye başlıyor.”</p>

  <p class="calibre16">Sarene, Telrii ahenkli ve umursamaz sesiyle tekrar gülerken yüzünü astı. Kulağa hiç de en önemli destekçisi —Gyorn Hrathen— yeni devrilmiş bir adamın sesi gibi gelmiyordu.</p>

  <p class="calibre16">“Ne planlıyor?” diye merak etti Sarene. “Şimdi tahtı nasıl alabilir ki?”</p>

  <p class="calibre16">Roial sadece başını salladı. Bir an daha düşünce içinde durduktan sonra başını kaldırarak havaya konuştu. “Evet?”</p>

  <p class="calibre16">Sarene, Ashe yaklaşırken döndü. Ondan sonra hayret içinde bunun Ashe olmadığının farkına vardı. Bu başka bir Seondu.</p>

  <p class="calibre16">“Bahçıvanlar misafirlerinizden birinin havuza düştüğünü bildiriyorlar, lordum,” dedi Seon, yaklaşırken neredeyse yere kadar inerek. Sesi kesin ve duygusuzdu.</p>

  <p class="calibre16">“Kim?” diye sordu Roial kıkırdayarak.</p>

  <p class="calibre16">“Lord Redeem, Ekselansları,” diye açıklama yaptı Seon. “Görünüşe göre şarabı fazla kaçırmış.”</p>

  <p class="calibre16">Sarene gözlerini kısarak parlayan Aon’u seçebilmek için ışık topunun derinliklerine araştırarak baktı. Aon’un Opa olduğunu düşündü.</p>

  <p class="calibre16">Roial içini çekti. “Büyük ihtimalle balıkların korkudan ödünü patlatmıştır. Teşekkür ederim, Opa. Redeem’e birkaç havlu verildiğinden ve eğer ihtiyacı varsa da</p>

  <p class="calibre16">evine gitmesi için bir araba ayarlandığından emin ol. Belki de gelecek sefer alkol ve havuzu birbirine karıştırmaz.”</p>

  <p class="calibre16">Seon bir kez daha resmiyetle havada alçalıp yükseldi ve sonra efendisinin emirlerini yerine getirmek üzere uçarak uzaklaştı.</p>

  <p class="calibre16">"Bana hiç bir Seonunuz olduğunu söylememiştiniz, lordum,” dedi Sarene. “Asillerin çoğunun var, Prenses," dedi Roial, “ama artık gittiğimiz her yere onları da yanımızda götürmek âdetimiz değil. Seonlar Elantris’i çağrıştırıyorlar.” “O zaman hep burada, evinizde mi kalıyor?”</p>

  <p class="calibre16">Roial başını sallayarak onayladı. “Opa, mülklerimdeki bahçeleri idare ediyor. Ben bunun uygun olduğunu düşünüyorum, ne de olsa adı ‘çiçek’ anlamına geliyor.” Sarene, Opa’nın sesindeki katı resmiyeti merak ederek yanağına vurdu. Teod’da görmüş olduğu Seonlar, kişilikleri nasıl olursa olsun, efendileriyle çok daha samimiydi. Belki de bu burada, yaratıldıkları varsayılan ülkede, Seonlar şimdi şüphe ve memnunsuzlukla karşılandıkları içindi.</p>

  <p class="calibre16">“Gel,” dedi Roial koluna girerek. “Yemek masalarını kontrol etmek istediğimi söylediğimde ciddiydim.”</p>

  <p class="calibre16">Sarene uzaklaştırılmasına izin verdi.</p>

  <p class="calibre16">“Roial, seni yaşlı ahmak,” diye seslendi yaygaracı bir ses, onlar yemek masalarına yaklaşırken. “Şoke oldum. Meğer gerçekten de bir partinin nasıl verildiğini biliyormuşsun! Hepimizi o ev dediğin kutuya tıkıştırmaya çalışacağından korkmuştum.”</p>

  <p class="calibre16">“Ahan,” dedi Roial. “Seni yiyeceğin yanında bulacağımı tahmin etmeliydim.” Şişman kont, san bir cüppeye sannmıştı ve elinde bir tabak dolusu kraker ve kabuklu deniz ürünü vardı. Ama karısının tabağında sadece birkaç dilim meyve vardı. Seaden, Sarene’nin eskrim derslerine katıldığı haftalar boyunca oldukça fazla kilo vermişti.</p>

  <p class="calibre16">“Elbette, bir partinin en iyi kısmı burasıdır!” dedi kont kahkaha atarak. Sonra Sarene’ye başını eğerek devam etti. “Majesteleri, sizi bu yaşlı serserinin ahlakınızı bozmasına izin vermemeniz konusunda uyarırdım, ama sizin aynısını ona yapıyor olduğunuzdan da bir o kadar endişeliyim.”</p>

  <p class="calibre16">“Ben mi?” dedi Sarene sahte bir alınganlıkla. “Benim ne zararım olabilir?” Ahan homurdandı. “Krala sor,” dedi ağzına bir kraker tıkarken. “Aslında, bana da sorabilirsin. Şu zavallı karıma ne yaptığına bak: Yemek yemeyi reddediyor!” “Ben meyvemin tadını çıkarıyorum, Ahan,” dedi Seaden. “Bence sen de biraz denemelisin.”</p>

  <p class="calibre16">“Belki buradaki işimi bitirdikten sonra bir tabak da ondan denerim," diye hıh-ladı Ahan. “Ne yaptığını görüyor musun Sarene? Eğer bunun karımın endamını mahvedeceğini bilseydim, bu ‘eskrim’ işine asla onay vermezdim.”</p>

  <p class="calibre16">“Mahvetmek mi?” diye sordu Sarene şaşkınlık içinde.</p>

  <p class="calibre16">“Ben güney Arelon’danım, Prenses," dedi Ahan biraz daha midye almak için uzanarak. “Bizim için yuvarlak güzeldir. Bazılarımız kadınlarının açlıktan ölen okullu oğlanlar gibi görünmesini istemiyor.” Sonra Ahan biraz fazla boşboğazlık</p>

  <p class="calibre16">etnıiş olabileceğini fark ederek durakladı. "Elbette sözüm meclisten dışarı.” Sarene yüzünü astı. Ahan gerçekten de iyi bir adamdı, ama çoğunlukla düşünmeden konuşuyor veya hareket ediyordu. Nasıl uygun bir cevap vereceğinden emin olamayan Sarene bocaladı.</p>

  <p class="calibre16">Harika Dük Roial imdadına yetişti. "Neyse, Ahan, bizim devam etmemiz gerekiyor. Selamlamam gereken birçok misafirim var. Ha, bir de; kervanına acele etmesini söylemek isteyebilirsin.”</p>

  <p class="calibre16">Ahan, Roial, Sarene’yi uzaklaştırmaya başlarken başını kaldırıp baktı. “Kervan mı?” diye sordu birden çok ciddileşerek. “Ne kervanı?”</p>

  <p class="calibre16">"Elbette ki Duladen’den Svorden'e ekşi kavun taşıtmakta olduğun kervan,” dedi dük önemsemez bir tavırla. “Ben kendim bir hafta önce onlardan bir posta gönderdim. Yarın sabaha varıyor olmalı. Üzgünüm, ama dostum, kervanın doymuş bir pazara varacak; senin kavunlarının biraz fazla olgunlaşmış olacağı gerçeğine değinmiyorum bile.”</p>

  <p class="calibre16">Ahan elindeki tabak gevşeyip de deniz ürünleri fark edilmeksizin aşağıdaki çimenlere dökülürken küfretti. "Domi adına, bunu nasıl başardın?”</p>

  <p class="calibre16">“Oh, bilmiyor muydun?” diye sordu Roial. “Genç Lukel’in girişiminde yan ortaktım. Onun geçen haftaki nakliyatından gelen tüm olgunlaşmamış meyvelerini ben aldım. Svorden’e varana kadar olgunlaşmış olurlar.”</p>

  <p class="calibre16">Ahan alçak bir sesle gülerek başım salladı. “Beni yine yakaladın, Roial. Ama sen gör bak: Bugünlerin birinde sonunda seni yakalayacağım ve o kadar şaşıracaksın ki bir hafta kendi yüzüne bakamayacaksın!”</p>

  <p class="calibre16">“Sabırsızlıkla bekliyorum,” dedi Roial yemek masalanm geride bırakırlarken. Sarene arkalarında Seaden’in kocasını haşlayan sesi yükselirken kıkırdadı. "Siz gerçekten de söyledikleri kadar iyi bir iş adamısınız, değil mi?”</p>

  <p class="calibre16">Roial alçak gönüllülükle ellerini açtı. Sonra dedi ki, "Evet. O kadar iyiyim." Sarene güldü.</p>

  <p class="calibre16">“Ancak,” diye devam etti Roial, “senin o genç kuzenin üstünlüğüyle beni utandırıyor. O ekşi kavun nakliyatını nasıl sır olarak saklayabildiğiyle ilgili hiçbir fikrim yok. Duladen’deki ajanlanmın beni böyle şeylerden haberdar etmesi gerek. İşe sadece Lukel’in anapara için bana gelmesi sayesinde girebildim.”</p>

  <p class="calibre16">“O zaman, sizin yerinize Ahan’a gitmemiş olması iyi bir şey.”</p>

  <p class="calibre16">“Gerçekten de iyi bir şey,” diye katıldı Roial. “Öyle yapmış olsaydı Ahan m dilinden hiçbir zaman kurtulamazdım. Ahan, yirmi yıldır bana üstün gelmeye çalışıyor; elbet bir gün, sadece onu gıcık etmek için çok zekiymiş gibi davrandığımı anlayacak ve ondan sonra hayat eskisinin yarısı kadar eğlenceli olmayacak.”</p>

  <p class="calibre16">Roial’ın muhteşem bahçelerinin tadım çıkararak ve misafirlerle konuşarak yürümeye devam ettiler. Erken açan çiçek tarhları meşaleler, fenerler ve hatta mumlarla kurnazca aydınlatılmıştı. En etkileyici olanı pembe ve beyaz çiçekler açmış dallan arkadan fenerlerle aydınlatılan dert ağaçlarıydı. Sarene o kadar kevif-lenmişti ki neredeyse zamanı unutmuştu. Sadece Ashe’nin aniden belirmesi ona gecenin gerçek amacını hatırlattı.</p>

  <p class="calibre16">“Leydim!” diye haykırdı Ashe. "Kral partiyi terk ediyor!”</p>

  <p class="calibre16">"Emin misin?" diye sordu Sarene dikkati dert ağacı çiçeklerinden hemen uzaklaşarak.</p>

  <p class="calibre16">"Evet, leydim,” dedi Ashe. "Tuvalete gideceğini iddia ederek sinsice ayrıldı, ancak onun yerine arabasını çağırdı.”</p>

  <p class="calibre16">“Affedersiniz, Ekselansları,” dedi Sarene kısaca Roial’a. “Gitmem gerekiyor.” "Sarene?" diye sordu Roial şaşırarak, Sarene dönüp eve doğru yürürken. Sonra daha acil olarak tekrar arkasından seslendi. “Sarene! Gidemezsin!”</p>

  <p class="calibre16">"Özür dilerim, Ekselansları, ama bu önemli!"</p>

  <p class="calibre16">Roial onu takip etmeye çalıştı, ama Sarene’nin bacakları daha uzundu. Ayrıca, dükün ev sahipliği yapması gereken bir parti vardı. Kalkıp da bunun ortasında ortadan kaybolamazdı.</p>

  <p class="calibre16">Sarene, Roial’ın evinin köşesini kralın arabasına tırmanışını görmek için tam zamanında döndü. Lanet etti, neden o da kendine bir araba ayarlamayı düşünememişti? El koymak için bir araç arayarak çılgınca etrafına bakındı. Kralın arabası atların nalları kaldırım taşlannda takırdayarak uzaklaşırken olası bir adayı gözüne kestirdi. “Leydim!” diye uyardı Ashe. “Kral o arabada değil.”</p>

  <p class="calibre16">Sarene dondu. “Ne?”</p>

  <p class="calibre16">“Obür taraftan inerek araba yolunun uzak ucundaki gölgelerin arasında kayboldu. Araba bir aldatmaca."</p>

  <p class="calibre16">Sarene, Seonun sözünden şüphe etmeye gerek görmedi; onun duyuları bir in-sanmkilerden çok daha keskindi. “Hadi gidelim,” dedi o yönde ilerleyerek. “Gizlilik için uygun giyinmedim, gözünü kralın üstünde tutup bana nereye gittiğini söylemen gerekecek.”</p>

  <p class="calibre16">“Evet, leydim,” dedi Ashe ışığını neredeyse gözle görülmeyecek bir seviyeye indirerek kralın peşinden uçarken. Sarene yavaşlayarak takip etti.</p>

  <p class="calibre16">Ashe krala yakın kalarak ve Sarene daha az dikkat çekecek bir uzaklıktan takip ederek bu şekilde yürümeye devam ettiler. Roial’ın köşkünü çevreleyen araziyi çabucak aştılar ve Kae şehrine girdiler. Iadon sadece arka sokaklardan geçiyordu ve Sarene ilk kez olarak kendini tehlikeye atıyor olabileceğini fark etti. Hava karardıktan sonra kadınlar yalnız dolaşmazdı, Opelon’daki en güvenli şehirlerden biri olan Kae’de bile. En azından yarım düzine kez geri dönmeyi düşündü, bir defasında sarhoş bir adam karanlıkta yalpalayarak yanından geçerken neredeyse panik içinde kaçacak gibi olmuştu. Ancak ilerlemeye devam etti. Iadon’un neler çevirdiğini bulmak için tek bir şansı olacaktı ve merakı korkusundan daha güçlüy-dü... En azından şimdilik.</p>

  <p class="calibre16">Tehlikeyi hisseden Ashe, Sarene’ye kralı onun yalnız başına izlemesini önerdi, ama Sarene kararlılıkla devam etti. Sarene’nin huylarına alışkın olan Seon daha fazla üstelemedi. Sarene’ye göz kulak olmak için elinden gelenin en iyisini yaparken bir yandan da Iadon’u takip ederek ikisi arasında mekik dokudu.</p>

  <p class="calibre16">En sonunda Seon yavaşladı ve tedirgin bir salmışla Sarene’ye geri döndü. “Şimdi lağımlara girdi, leydim.”</p>

  <p class="calibre16">"Lağımlara mı?” diye sordu Sarene inanamayarak.</p>

  <p class="calibre16">“Evet, leydim. Ve yalnız da değil, partiyi terk ettikten hemen sonra iki pelerinli adamla buluştu ve lağımın ağzında yarım düzine kişi daha onlara katıldı.”</p>

  <p class="calibre16">“Onları hemen takip etmedin mi?” diye sordu Sarene hayal kırıklığıyla. "Şimdi onları asla takip edemeyeceğiz.”</p>

  <p class="calibre16">“Bu talihsiz bir durum, leydim.”</p>

  <p class="calibre16">Sarene kızgınlık içinde dişlerini gıcırdattı. “Pislikte izler bırakacaklardır,” diye karar vererek uzun adımlarla ilerledi. “İzleri takip edebilirim.”</p>

  <p class="calibre16">Ashe tereddüt etti. “Leydim, dükün partisine dönmeniz konusunda ısrar etmeliyim.”</p>

  <p class="calibre16">“Olacak şey değil, Ashe.”</p>

  <p class="calibre16">“Sizin güvenliğiniz benim en önemli sorumluluğum, leydim,” dedi Ashe. “Sizin gecenin ortasında gidip lağımlarda gezinmenize izin veremem, sizin bu kadar gelmenize izin vermekle hata ettim. Bunu daha da ileriye gitmeden durdurmak benim görevim.”</p>

  <p class="calibre16">“Peki, bunu nasıl yapacaksın?” diye sordu Sarene sabırsızlıkla.</p>

  <p class="calibre16">“Babanızı arayabilirim.”</p>

  <p class="calibre16">“Babam Teod’da yaşıyor, Ashe,” diye belirtti Sarene. “O ne yapabilir?"</p>

  <p class="calibre16">“Gidip Lord Eondel veya diğerlerinden birini bulabilirim.”</p>

  <p class="calibre16">“Ve beni tek başıma lağımlarda kaybolmaya mı bırakacaksın?”</p>

  <p class="calibre16">“Asla bu kadar aptalca bir şey yapmazsınız, leydim," diye ilan etti Ashe. Sonra durakladı ve Aon’u neredeyse şeffaf olacağı kadar solarak kararsızca havada asılı durdu. “Pekâlâ,” diye kabul etti en sonunda. "Gerçekten de o kadar aptalsınız.” Sarene gülümsedi. “Gel hadi, o izler ne kadar tazeyse onları takip etmen o kadar kolay olacaktır.”</p>

  <p class="calibre16">Seon küskünce kısa bir mesafe ileride kirli, mantarlarla kaplı bir kemerle son bulan sokaktan aşağı doğru ilerledi. Sarene lağım pisliğinin elbisesine vereceği zararı hiç umursamadan kararlılıkla ilerliyordu.</p>

  <p class="calibre16">Ay ışığı sadece ilk köşeyi dönmelerine kadar sürdü. Sarene bir an için boğucu, nemli karanlıkta kendisinin bile asla bu izsiz labirente kılavuzu olmadan girecek kadar aptal olmadığını fark ederek durdu. Neyse ki Sarene, Ashe'yi blöfle ikna etmeyi başarmıştı; ama Ashe’nin onun sahip olduğunu düşündüğü küstah aptallık seviyesi yüzünden gücenmiş olması gerekip gerekmediğinden emin değildi.</p>

  <p class="calibre16">Ashe ışığını hafifçe artırdı. Lağım, Elantris’in büyüsünün Kae'deki her eve akan su sağladığı günlerin kalıntısıydı ve içi boş bir tüp şeklindeydi. Şimdi lağımlar çöp ve insan atığı için bir depo olarak kullanılıyordu. Aredel Nehrinin periyodik olarak yatağının değiştirilmesiyle temizleniyordu, ancak koridorun tabanındaki ıslak pisliğin Sarene’nin bileklerine kadar yükseliyor olması belli ki bunun bir süredir yapılmadığını gösteriyordu. Sarene bu çamurun neden oluşabileceğini düşünmek istemese de iğrenç, keskin koku çok kuvvetli bir ipucuydu.</p>

  <p class="calibre16">Tüm tüneller Sarene’ye aynı görünüyordu. Ona güvence veren tek bir şev vardı: Seonun yön duygusu. Ashe taralından eşlik edilirken kaybolmak imkânsudu</p>

  <p class="calibre16">\ aralıklar daima nerede olduklannı bilirdi ve önceden bulunmuş oldukları her yere tam olarak hangi yoldan gidileceğini belirleyebilirlerdi.</p>

  <p class="calibre16">Ashe pisliğin yüzeyine yakın uçarak önden gidiyordu. “Leydim, kralın <span class="calibre3">Roial’m</span> partisinden gizlice kaçacağını nasıl anladığınızı öğrenmem mümkün mü?”</p>

  <p class="calibre16">“Kesinlikle tahmin edebiliyor olmalısın, Ashe,” diye azarladı Sarene.</p>

  <p class="calibre16">“Sizi temin ediyorum, leydim, denedim.”</p>

  <p class="calibre16">“Peki, bugün günlerden ne?"</p>

  <p class="calibre16">“MaeDal?” diye cevap verdi Seon, Sarene’ye bir köşeyi dönerken önderlik ederek.</p>

  <p class="calibre16">“Doğru. Peki her hafta MaeDal günleri ne oluyor?”</p>

  <p class="calibre16">Ashe hemen cevap vermedi. “Babanız Lord Eonden’le ShinDa oynuyor?” diye sordu, sesi alışılmadık şekilde asabi çıkıyordu. Gecenin olayları, özellikle de Sarene’nin savaşçı kişiliği, Ashe'nin müthiş sabrını bile zorluyordu.</p>

  <p class="calibre16">“Hayır,” dedi Sarene. “Her MaeDal saat on birde odamın duvarından geçen geçitte tıkırtılar duyuyorum, kralın odasına giden geçit.”</p>

  <p class="calibre16">Seon anlayışla küçük bir “ah” sesi çıkardı.</p>

  <p class="calibre16">“Diğer başka gecelerde de gürültüler duydum,” diye açıklama yaptı Sarene. “Ama MaeDal sürekli olan tek gündü.”</p>

  <p class="calibre16">“O zaman, Roial'a kralın programına sadık kalmasını bekleyerek bu gece bir parti verdirdiniz," dedi Seon.</p>

  <p class="calibre16">“Evet,” dedi Sarene pislikte kaymamaya çalışarak. “Ve bunun geç saatte olan bir parti olması gerekiyordu ki insanlar en azından gece yansına kadar kalsın, ay tutulması kullanışlı bir bahane oldu. Kral partiye gelmek zorundaydı, gururu uzak durmasına izin vermezdi. Ancak haftalık randevusu önemli olmalı, çünkü ona katılmak için erken aynlmayı göze aldı."</p>

  <p class="calibre16">“Leydim, bundan hoşlanmadım,” dedi Ashe. “Kral gecenin yansında lağımlarda ne iş çeviriyor olabilir?”</p>

  <p class="calibre16">“İşte benim de bulmaya niyetli olduğum şey tam olarak bu,” dedi Sarene bir örümcek ağını bozarak. Tek bir düşünce onu karanlık ve pisliğin içinden ilerletiyordu, umut etmeye zar zor gönüllü olduğu bir olasılık. Belki Prens Raoden yaşıyordu. Belki Iadon onu zindanlara değil, lağımlara hapsetmişti. Belki de aslında Sarene bir dul olmayabilirdi.</p>

  <p class="calibre16">İleriden bir ses geldi. “Işığını azalt, Ashe,” dedi. “Sanınm sesler duyuyorum."</p>

  <p class="calibre16">Ashe neredeyse görünmez olarak öyle yaptı. Az ilerde bir kavşak vardı ve en sağdaki tünelden meşale ışığı kırpışıyordu. Sarene gizlice bakmayı amaçlayarak köşeye yavaşça yaklaştı. Ne yazık ki, tam kavşaktan önce zemindeki eğimin biraz arttığını fark etmemişti ve ayağı kaydı. Çaresizce kollannı sallayarak rampadan birkaç ayak aşağı kaydı ve sonunda durana kadar zar zor dengesini sağladı.</p>

  <p class="calibre16">Bu hareket onu kavşağın tam ortasına getirmişti. Sarene yavaşça başını kaldırdı.</p>

  <p class="calibre16">Kral Iadon onun tahmin ettiği kadar afallamış görünerek onun bakışlannı karşıladı.</p>

  <p class="calibre16">"Merhametli Domi," diye fısıldadı Sarene. Kral bir sunağın arkasında durmuş,</p>

  <p class="calibre16">ellinde kırmızı çizgilerle lekeli bir bıçağı kaldırmış olarak onunla yüz yüzeydi. Göğsüne sıvanmış kan dışında tamamen çıplaktı. İç organları sökülmüş genç bir kadının cesedi, gövdesi boynundan kasıklarına kadar yarılmış olarak sunağa bağlı yatıyordu.</p>

  <p class="calibre16">Bıçak Iadon’un elinden aşağıdaki pisliğe boğuk bir cup sesiyle çarparak düştü. Ancak ondan sonra Sarene, onun arkasında dikilen kıyafetlerine Dulaca runlar işlenmiş bir düzine siyah cüppeli şeklin farkına vardı. Her biri uzun birer hançer taşıyordu. Birkaçı hızlı adımlarla ona yaklaştı.</p>

  <p class="calibre16">Sarene vücudunun öğürme içgüdüsü ile aklının çığlık atması gerektiğine dair ısrarı arasında bocaladı.</p>

  <p class="calibre16">Çığlık baskın geldi.</p>

  <p class="calibre16">Geriye doğru sendeledi ve ayağı kayarak şapırtıyla çamurun içine düştü. Şekiller kukuletalarının altındaki gözlerinde hevesle onu yakalamak için atıldılar. Sarene tekrar ayağa kalkmaya çalışırken hâlâ çığlık atarak çamurun içinde debelendi. Neredeyse sağından gelen ayak seslerini kaçırıyordu.</p>

  <p class="calibre16">Sonra Eondel oradaydı.</p>

  <p class="calibre16">Yaşlı generalin kılıcı solgun ışıkta parlayarak Sarene’nin bileğine uzanmakta olan bir kolu düzgünce uçurdu. Koridordan başka şekiller de geliyordu, Eondel’in alaylarının renklerini giyen adamlar. Ayrıca kırmızı cüppe giyen bir adam da vardı: Derethi rahibi Dilaf. O dövüşe katılmadı, ama yüzünde büyülenmiş bir bakışla kenarda durdu.</p>

  <p class="calibre16">Şaşkınlıkla sersemlemiş olarak Sarene, bir kez daha ayağa kalkmaya çalıştı; ama sadece pislikte tekrar kaydığıyla kaldı. Bir el kolunu kavrayarak kalkmasına yardımcı oldu. Roial’ın kırışık yüzü Sarene’yi ayağa kaldırırken rahatlamayla gülümsedi.</p>

  <p class="calibre16">“Belki de gelecek sefer bana ne planlıyor olduğunuzu söylersiniz, Prenses,” diye öneride bulundu.</p>

  <p class="calibre16">“ONA sen söyledin,” dedi fark ederek Sarene, Ashe’ye suçlayıcı bir bakış attı.</p>

  <p class="calibre16">“Elbette ben söyledim, leydim,” diye cevap verdi Seon, yanıtının noktalama işareti olarak hafifçe yanıp sönerek. Roial’ın çalışma odasında Ashe ve Lukel’le beraber oturuyordu. Sarene, dükün hizmetçilerinin birinden ödünç aldığı bir cüppe giyiyordu. Elbette ki çok kısaydı, ama lağım pisliğine bulanmış kadife elbiseden daha iyiydi.</p>

  <p class="calibre16">"Ne zaman?” diye sordu Sarene, Roial’ın yumuşak kanepesine derince gömülecek şekilde geriye yaslanıp kendini bir battaniyeye sararken. Dük onun için bir banyo hazırlanmasını emretmişti ve saçları hâlâ gece havasında onu üşütecek kadar ıslaktı.</p>

  <p class="calibre16">“Siz araba yolumdan ayrılır ayrılmaz Opa'yı aradı,” diye açıkladı Roial. üç dumanı tüten kupa taşıyarak odaya girerken. Oturmadan önce birini Sarene <span class="calibre3">ye,</span> birini de Lukel’e verdi.</p>

  <p class="calibre16">“O kadar erken mi?”</p>

  <p class="calibre16">Ne dersem diyeyim asla geri dönmeyeceğinizi biliyordum," dedi Ashe.</p>

  <p class="calibre16">"Beni çok iyi tanıyorsun,” diye mırıldandı Sarene, içeceğinden bir yudum alırken. Fjor garhasıvdı ve bu da iyiydi: Daha henüz uykuya dalmayı göze alamazdı.</p>

  <p class="calibre16">"Böyle bir kusurumun olduğunu tartışmadan kabul edeceğim, leydim,” dedi Ashe.</p>

  <p class="calibre16">“O zaman neden beni lağımlara girmeden önce durdurmaya çalıştın?” diye sordu.</p>

  <p class="calibre16">“Zaman kazanıyordum, leydim,” diye açıklama yaptı Ashe. “Dük bizzat gelmekte ısrar etti ve onun grubu yavaş hareket ediyordu.”</p>

  <p class="calibre16">“Yavaş olabilirim, ama her ne planladıysan onu kaçırmaya niyetim yoktu, Sarene,” dedi Roial. “Yaşlılığın bilgelik getirdiğini söylerler, ama bana sadece acı verici bir meraklılık verdi.”</p>

  <p class="calibre16">“Ya Eondel’in askerleri?” diye sordu Sarene.</p>

  <p class="calibre16">“Zaten partideydiler,” dedi Lukel. Sarene’nin çamurla sıvanmış olarak gizlice Roial’ın evine girmeye çalıştığını gördüğü anda neler olup bittiğini öğrenmekte ısrar etmişti. “Bazılarının misafirlerle konuştuğunu görmüştüm.”</p>

  <p class="calibre16">“Eondel’in subaylarını gelmeye davet ettim,” diye açıklama yaptı Roial, “veya en azından şehirde olan yarım düzine kadarını.”</p>

  <p class="calibre16">“Pekâlâ,” dedi Sarene. “O zaman, ben ayrıldıktan sonra Ashe sizin Seonunuzu arayıp kralı takip etmekte olduğumu söyledi."</p>

  <p class="calibre16">“Hatırladığım kadarıyla kelimeler tam olarak ‘aptal kız kendini öldürtecek’ şeklindeydi,” dedi Roial kıkırdayarak.</p>

  <p class="calibre16">“Ashe!”</p>

  <p class="calibre16">“Özür dilerim, leydim,” dedi Seon utançla yanıp sönerek. “Biraz sinirlerim bozuktu.”</p>

  <p class="calibre16">“Her neyse,” diye devam etti Sarene, “Ashe, Roial’ı aradı ve o da partiden Eondel ve adamlarını topladı. Hepiniz Seonunuzun size rehberlik ettiği lağımlara kadar beni takip ettiniz.”</p>

  <p class="calibre16">“Eondel çığlık attığını duyana kadar,” diye bitirdi Roial. "O adamın sadakatine sahip olduğun için çok şanslı bir hanımsın, Sarene.”</p>

  <p class="calibre16">"Biliyorum,” dedi Sarene. “Bu bir haftada kılıcının işe yaradığını ikinci kez kanıtladı. Gelecek sefer Iadon’u gördüğümde, onu asil sınıfını askeri eğitimin onların altında bir şey olduğuna ikna ettiği için tekmelememi hatırlatın.”</p>

  <p class="calibre16">Roial kıs kıs güldü. “Tekmelemek için sıraya girmen gerekebilir, Prenses. Şehirdeki rahiplerin; ister Derethi, isterse de Korathi olsun; kralın Jesker Gizemlerine karışmış olmasını yanına bırakacaklarından şüpheliyim.”</p>

  <p class="calibre16">“Ve o zavallı kadını kurban etmesini,” dedi Ashe sessizce.</p>

  <p class="calibre16">Tam olarak neyi tartışıyor olduklarını hatırladıklarında konuşmanın tonu alçaldı. Kanla kaplı sunağın ve sakininin görüntüsünü hatırlayan Sarene’nin tüyleri diken diken oldu. <span class="calibre18">Ashe haklı,</span> diye düşündü kasvetle. <span class="calibre18">Bu şaka yapılacak zaman değil.</span></p>

  <p class="calibre16">“Kesin Gizemlerdi o zaman, öyle mi?” diye sordu Lukel.</p>

  <p class="calibre16">Sarene başını sallayarak onayladı. “Gizemler bazen kurban vermeyi içerir. la-don bir şeyleri çok fena istemiş olmalı.”</p>

  <p class="calibre16">"Derethi dostumuz konu hakkında biraz bilgili olduğunu iddia etti," dedi Roial. “Kralın Jesker ruhlarına onun adına birisini yok etmeleri için ricada bulunduğunu düşünüyor gibiydi.”</p>

  <p class="calibre16">“Ben mi?” diye sordu Sarene battaniyeye rağmen soğuk hissederek.</p>

  <p class="calibre16">Roial başını sallayarak onayladı. “Arteth Dilaf, talimatların sunağa o kadının kanıyla yazılmış olduğunu söyledi.”</p>

  <p class="calibre16">Sarene titredi. “Eh, en azından artık saraydan kaybolan aşçı ve hizmetçilere ne olduğunu biliyoruz.”</p>

  <p class="calibre16">Roial onayladı. “Iadon’un uzun zamandır, belki de Reod'dan beri, Gizemlere bulaşmış olduğunu tahmin ediyorum. Bu bulduğumuz grubun liderinin o olduğu kesin.”</p>

  <p class="calibre16">“Ya öbürleri?” diye sordu Sarene.</p>

  <p class="calibre16">“Küçük asiller,” dedi Roial. “Iadon ona meydan okuyabilecek kimseyi işe ka-rıştırmazdı.”</p>

  <p class="calibre16">“Bekle bir dakika,” dedi Sarene kaşları çatılarak. “Peki o Derethi rahibi nereden geldi ki?”</p>

  <p class="calibre16">Roial rahatsızlıkla başını eğerek kupasına baktı. “Bu benim hatam. Beni Eondel’in adamlarını toplarken gördü ve bizi takip etti. Epey acelemiz vardı, onunla uğraşacak zamanımız yoktu.”</p>

  <p class="calibre16">Sarene huysuzlanarak içkisini yudumladı. Gecenin olayları kesinlikle onun planladığı gibi gelişmemişti.</p>

  <p class="calibre16">Birden, Ahan badi badi yürüyerek kapıdan girdi. “Rag Domi, Sarene!” diye ilan etti. “Önce krala muhalefet ediyorsun, sonra onu kurtarıyorsun ve şimdi de onu tahtından indirdin. Lütfen ne istediğine bir karar verir misin?”</p>

  <p class="calibre16">Sarene dizlerini göğsüne doğru çekerek bir inlemeyle başını dizleri arasına koydu. “Bunun üstünü kapatma şansımız yok o halde?”</p>

  <p class="calibre16">“Hayır,” dedi Roial. “Derethi rahibi bundan emin olmak için şimdiden bunu şehrin yarısına ilan etti bile.”</p>

  <p class="calibre16">“Şimdi Telrii’nin iktidarı ele geçireceği neredeyse kesinleşmiş oldu,” dedi Ahan başını sallayarak.</p>

  <p class="calibre16">“Eondel nerede?” diye sordu Sarene, sesi battaniye yüzünden boğuk çıkmıştı.</p>

  <p class="calibre16">“Kralı hapishaneye kilitliyor,” dedi Ahan.</p>

  <p class="calibre16">“Ya Shuden?”</p>

  <p class="calibre16">“Hâlâ kadınların güvenle evlerine vardıklarından emin oluyordur herhalde," dedi Lukel.</p>

  <p class="calibre16">“Pekâlâ,” dedi Sarene kafasını kaldırıp gözüne düşen saçlarını çekerken. “Onlar olmadan devam etmemiz gerekecek. Beyler, ne yazık ki bu gece kısa süren huzurlu paydosumuzu yok ettim. Yapmamız gereken ciddi planlar var, ama önce işe hasar kontrolü yaparak başlamalıyız.”</p>
</body>
</html>
