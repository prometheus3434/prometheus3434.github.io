<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_1"><b class="calibre6">2. BÖLÜM</b><br class="calibre7" />
  <a class="calibre9" id="bookmark5"></a></h1>

  <p class="calibre16">SARENE gemiden indiğinde dul kalmış olduğunu öğrendi. Şoke edici bir haberdi elbette, ancak olması gerektiği kadar yıkıcı değildi. Ne de olsa, kocasını hiç görmemişti. Aslında, Sarene memleketinden ayrıldığında Raoden’le sadece nişanlıydılar. Arelon Krallığı’nın düğün için o fiilen gelene kadar bekleyeceğini varsaymıştı. En azından onun geldiği yerde, evliliğin gerçekleşmesi için iki kişinin de orada olması beklenirdi.</p>

  <p class="calibre16">“Evlilik sözleşmesindeki o maddeyi zaten hiç sevmemiştim, leydim,” dedi Sarene’nin yol arkadaşı. Sarene’nin yanında havada asılı durmakta olan kavun büyüklüğünde bir ışık topuydu o.</p>

  <p class="calibre16">Sarene hamallar bavullarını bir at arabasına yüklerken sıkıntıyla ayağını yere vurdu. Evlilik sözleşmesi elli sayfalık canavar gibi bir belgeydi ve pek çok şartından biri, kendisi veya nişanlısı düğünden önce ölürse nişanlılığı kanuni açıdan bağlayıcı kılıyordu.</p>

  <p class="calibre16">“Bu oldukça sık rastlanan bir madde, Ashe,” dedi. “Böylece, politik bir evlilik anlaşması, taraflardan birine bir şey olursa geçersiz olmaz. Gerçekten uygulandığını hiç görmedim.”</p>

  <p class="calibre16">“Bugüne kadar,” diye karşılık verdi derinden gelen sesi ve düzgün telaffuzuyla ışık topu.</p>

  <p class="calibre16">“Bugüne kadar,” diye kabul etti Sarene. "Prens Raoden’in bizim Fjorden Denizi’ni geçmemiz için gereken beş günü sağ çıkaramayacağını nereden bilecektim?” Düşünceli bir şekilde yüzünü astı. “O maddeyi bana tekrarla, Ashe. Tam olarak ne söylediğini bilmeliyim.”</p>

  <p class="calibre16">“Eğer yukarıda adı geçen çiftin taraflarından birisi, önceden belirlenmiş evlilik zamanından önce Merhametli Domi’nin evine çağrılırsa, nişanlılık tüm kanuni ve sosyal açılardan evliliğe denk sayılacaktır,” dedi Ashe.</p>

  <p class="calibre16">"Tartışmaya pek yer yok, değil mi?”</p>

  <p class="calibre16">"Maalesef hayır, leydim.”</p>

  <p class="calibre16">Sarene, hamalları izlerken kollarını bağlayıp yanağına işaret parmağıyla hafifçe vururken yüzü asıktı. Uzun, sıska bir adam sıkıntılı gözleri ve uysal yüz ifadesiyle işi yönetiyordu. Kral ladon’un tenezzül edip de karşılamaya gönderdiği tek kişi, Arelon saray maiyetinden bir hizmetkâr olan Ketol isimli bu adamdı. Nişanlısının, o yolculuktayken "beklenmedik bir hastalıktan dolayı öldüğünü” ona “üzüntüyle bildiren” Ketol olmuştu. Bu ilanı, hamalları yönetmekte kullandığı sıkıcı ve ilgisiz tonun aynısıyla yapmıştı.</p>

  <p class="calibre16">"Demek ki, kanuna göre ben artık bir Arelon prensesiyim,” diye ilan etti Sarene.</p>

  <p class="calibre16">“Doğru, leydim.”</p>

  <p class="calibre16">"Ve hiç görmediğim bir adamın da duluyum.”</p>

  <p class="calibre16">“Yine doğru.”</p>

  <p class="calibre16">Sarene kafasını salladı. “Babam bunu duyunca gülmekten çatlayacak. Bunu asla unutturamayacağım. ”</p>

  <p class="calibre16">Ashe biraz sıkıntılı bir şekilde parladı. “Leydim, kral böyle ciddi bir olayı asla hafife almayacaktır. Prens Raoden’in ölümü Arelon’un hükümdar ailesine şüphesiz büyük bir acı getirmiştir.”</p>

  <p class="calibre16">“Evet. O kadar açılılar ki, gelip yeni kızlarıyla tanışmak için gereken çabayı harcayamıyorlar. ”</p>

  <p class="calibre16">“Belki de Kral Iadon gelişimizden biraz daha erken haberdar olsa, kendisi gelirdi...”</p>

  <p class="calibre16">Sarene yüzünü assa da, Seon haklıydı. Düğünden birkaç gün önce gelişi Prens Raoden için evlilik öncesi bir sürpriz olacaktı. En azından birkaç günü özel olarak beraberce geçirsinler istemişti. Ancak şimdi gizliliği aleyhine dönmüştü.</p>

  <p class="calibre16">“Söylesene Ashe," dedi, “Arel halkının geleneklerine göre, bir insan öldükten sonra gömülmesi için ne kadar bekletilir?”</p>

  <p class="calibre16">“Emin değilim, leydim,” diye itiraf etti Ashe. “Arelon’dan uzun zaman önce ayrıldım ve burada o kadar kısa kalmıştım ki çoğu detayı hatırlayamıyorum. Ama araştırmalarıma göre, Arel adetleri genel olarak memleketinizdekilere benziyor.</p>

  <p class="calibre16">Sarene başıyla onayladı ve Kral Iadon'un hizmetkârına eliyle işaret etti.</p>

  <p class="calibre16">“Evet, leydim?” dedi Ketol tembel bir tonda.</p>

  <p class="calibre16">“Prens için cenaze yemeği veriliyor mu?”</p>

  <p class="calibre16">“Evet, leydim,” diye cevapladı hizmetkâr. “Korathi Kilisesi nin dışında. Defin bu akşam yapılacak.”</p>

  <p class="calibre16">“Tabutu görmeye gitmek istiyorum.”</p>

  <p class="calibre16">Ketol durakladı, “Ee... Majesteleri sizi derhal ona götürmemi söylemişti..."</p>

  <p class="calibre16">“O zaman cenaze çadırında fazla vakit harcamayacağım,” dedi Sarene at arabasına doğru giderken.</p>

  <p class="calibre16">SARENE, Ketol ve birkaç hamal tabuta yaklaşabilmesi için ona yol açarken, kalabalık cenaze çadırını alıcı gözle inceledi. Kabul etmeliydi ki her şey hatasızdı: çiçekler, adaklar, dua eden Korathi rahipleri. Tek gariplik çadırın bu kadar kalabalık olmasıydı.</p>

  <p class="calibre16">"Burada ne çok insan var,” diyerek Ashe’ye döndü.</p>

  <p class="calibre16">“Prens çok sevilirdi, leydim,” diye cevapladı yanında uçan Seon. “Raporlarımıza göre, ülkenin en sevilen kişisiydi.”</p>

  <p class="calibre16">Sarene onu başıyla onaylarken Ketol’un onun için açtığı yoldan ilerliyordu. Çadırın tam ortasında duran Prens Raoden’in tabutu, kalabalığın fazla yaklaşmasını engelleyen bir muhafız grubuyla çevrilmişti. Yürüdükçe, cenazede hazır bulunanlardaki gerçek üzüntüyü hissetti.</p>

  <p class="calibre16"><span class="calibre11">Demek doğru,</span> diye düşündü. <span class="calibre11">Halk ottu gerçekten seviyordu.</span></p>

  <p class="calibre16">Yaklaştığında askerler ona yol verdiler. Tabut Korathi usulünce çoğunluğu umut ve barış sembolleri olan Aonlarla süslenmişti. Tahtadan tabut, ölenin adına verilmiş adaklardan oluşan müsrif bir yiyecek halkasıyla çevriliydi.</p>

  <p class="calibre16">Ufak, müşfik görünüşlü bir din adamı olan Korathi rahibine, “Prensi görebilir miyim?” diye sordu.</p>

  <p class="calibre16">“Üzgünüm, çocuğum,” dedi rahip. "Ama hastalık prensi nahoş bir şekilde çirkinleştirdi. Kral, ölümünün ardından prensin itibarının korunmasını istedi.”</p>

  <p class="calibre16">Sarene başını sallayarak tekrar tabuta döndü. Evlenmiş olacağı adamın naaşı önünde dikilirken ne hissetmeyi beklediğinden emin değildi. Garip bir şekilde... kızgındı.</p>

  <p class="calibre16">O an için bu duyguyu kenara itip çadırı incelemek için döndü. Neredeyse fazlasıyla resmiydi. Gelen insanların üzüntüsü barizdi; ama çadır, adaklar ve dekor steril görünüyordu.</p>

  <p class="calibre16"><span class="calibre11">Raoden'in yaşında ve addedilen dinçliğinde bir adam,</span> diye düşündü. <span class="calibre11">Titreten öksürükten ölmüş. Mümkün elbet; ama pek olası görünmüyor.</span></p>

  <p class="calibre16">“Leydim...” dedi Ashe sessizce. “Bir sorun mu var?"</p>

  <p class="calibre16">Sarene Seona el edip arabasına geri dönmeye başladı. “Bilmiyorum,” dedi yavaşça. “Burada yanlış bir şeyler var, Ashe.”</p>

  <p class="calibre16">Ashe, “Şüpheci bir yapınız var, leydim,” diye karşılık verdi.</p>

  <p class="calibre16">“Iadon neden oğlunun başında değil? Ketol saray işleriyle ilgilenmekte olduğunu söyledi, sanki oğlunun ölümü onu hiç rahatsız etmiyormuş gibi.” Kafasını salladı. “Teod’dan ayrılmadan hemen önce Raoden’le konuştum, gayet iyi gibiydi. Yanlış bir şey var, Ashe. Ve ben ne olduğunu bilmek istiyorum.”</p>

  <p class="calibre16">“Ah, yapmayın...” dedi Ashe. "Biliyorsunuz, leydim, babanız bana sizi sorunlardan uzak tutmamı söylemişti.”</p>

  <p class="calibre16">Sarene gülümsedi, “Bak, işte o olacak iş değil. Hadi, artık gidip yeni babamı görmemiz lazım.”</p>

  <p class="calibre16">SARENE, saraya doğru giderlerken arabanın penceresinden şehri izledi. Sessizce oturuyordu, aklında diğer her şeyi boğan tek bir düşünce vardı.</p>

  <p class="calibre16"><span class="calibre11">Ne yapıyorum ben burada?</span></p>

  <p class="calibre16">Ashe’ye söyledikleri güven doluydu, ama endişelerini saklamakta hep iyi olmuştu. Evet, prensin ölümü hakkında meraklanmıştı; ama Sarene kendini çok iyi tanıyordu. Bu merakın büyük kısmı, aklını durumun uygunsuzluğundan ve his<span style="text-indent: 1em; font-size: 1em;">setmekte olduğu aşağılık duygusundan uzaklaştırma çabasından kaynaklanıyordu. Aslında olduğu şeyi kabul etmemek için ne gerekirse: kaba, sırık gibi ve neredeyse kartlaşmış bir kadın. Yirmi beş yaşındaydı, yıllar önce evlenmiş olmalıydı. Raoden onun son şansıydı.</span></p>

  <p class="calibre16"><span class="calibre11">Sen hangi cesaretle ölürsün, Arelon Prensi!</span> diye düşündü Sarene öfkeyle. Ama ironi dikkatinden kaçmamıştı. Bu adamın, gerçekten de zamanla sevebileceğine inandığı adamın, daha onunla doğru düzgün tanışmadan ölmesi münasipti. Şimdi yabancı bir ülkede yalnız ve güvenmediği bir krala politik olarak bağlıydı. Göz korkutucu, yalnızlık barındıran bir histi.</p>

  <p class="calibre16"><span class="calibre11">Daha önceden de yalnız oldun, Sarene,</span> diye kendini rahatlattı. <span class="calibre11">Atlatacaksın. Sadece aklını meşgul edecek bir şeyler bul. İnceleyecek yepyeni bir saray maiyetin var. Keyfini çıkar.</span></p>

  <p class="calibre16">Sarene içini çekerek dikkatini tekrar şehre yöneltti. Babasının kordiplomatik görevlisi olarak kayda değer çalışma tecrübesi olsa da Arelon’u hiç ziyaret etmemişti. Elantris’in düşüşünden beri, Arelon gayriresmî olarak hemen hemen tüm diğer krallıklar tarafından karantinaya alınmıştı. Kimse gizemli şehrin neden lanetlendiğini bilmiyordu ve herkes Elantrian hastalığının yayılmasından korkuyordu.</p>

  <p class="calibre16">Ancak, Kae'de gördüğü zenginlik Sarene’yi şaşırtmıştı. Şehrin caddeleri geniş ve bakımlıydı. Sokaktaki insanlar iyi giyimliydi ve tek bir dilenci bile görmemişti. Bir tarafta, mavi cübbeli Korathi rahiplerinin garip, beyaz cübbeli birini kalabalık içinden sessizce götürmekte olduğunu gördü. Kafileyi, ne olduğunu merak ederek, bir köşeyi dönüp kaybolana kadar izledi.</p>

  <p class="calibre16">Sarene'nin gördüğü kadarıyla Kae, Arelon’un çekmekte olması gereken ekonomik zorluğu çekiyormuş gibi görünmüyordu. Araba, her biri farklı bir tarzda inşa edilmiş duvarlarla çevrili düzinelerce konağın yanından geçti. Bazıları büyük, geniş kanatlar ve sivri çatılarla Duladel tarzmdaydı. Diğerleri, taş duvarları doğrudan militarist Fjorden taşrasından getirilmiş kaleler gibiydi. Ama tüm konakların ortak bir özelliği vardı: zenginlik. Bu ülkenin halkı aç olabilirdi, ama Arelon aristokrasisinin yerleştiği Kae bunu fark etmiş gibi değildi.</p>

  <p class="calibre16">Elbette, bir rahatsız edici gölge hâlâ şehrin üstünde asılıydı. Elantris'in devasa duvarları uzakta yükseliyordu ve Sarene bu heybetli çıplak duvara bakınca titredi. Yetişkin hayatı boyunca, Elantris ve eskiden orada yaratılan büyüler ile şimdi sokaklarında yaşayan canavarlar hakkında hikâyeler duymuştu. Evler ne kadar gösterişli, sokaklar ne kadar zengin olursa olsun, bu tek anıt, Arelon’da iyi olmayan her şeye işaret edercesine yükseliyordu.</p>

  <p class="calibre16">“Merak ediyorum da, burada hâlâ neden yaşıyorlar ki?” diye sordu Sarene.</p>

  <p class="calibre16">"Leydim?" dedi Ashe.</p>

  <p class="calibre16">“Kral Iadon neden sarayını Kae’de inşa etti? Neden Elantris’e bu kadar yakın bir şehir?”</p>

  <p class="calibre16">“Sebeplerin temel olarak ekonomik olduğundan şüpheleniyorum leydim.” dedi Ashe. “Arelon’un kuzey kıyısında sadece birkaç kullanılabilir liman var ve hu en iyisi."</p>

  <p class="calibre16">Sarene onu onayladı. Aredel Nehri’nin okyanusa döküldüğü körfez kıskanılası bir limandı. Ama yine de...</p>

  <p class="calibre16">“Belki sebep politiktir..." diye tahmin etti Sarene. “Iadon karışık bir zamanda tahta çıktı, belki eski başkente yakın kalmanın ona otorite sağlayacağını düşünüyordur.”</p>

  <p class="calibre16">“Belki de, leydim,” diye karşılık verdi Ashe.</p>

  <p class="calibre16"><span class="calibre11">Aslında zaten bu o kadar da önemli değil,</span> diye düşündü. Görünüşe göre Elantris’e veya Elantrianlara yakınlık Shaod’a yakalanma şansını artırmıyordu.</p>

  <p class="calibre16">Pencereye sırtını dönüp yanında, koltuğun yukarısında havada asılı duran Ashe’ye baktı. Kae sokaklarında daha hiç Seon görmemişti, ama Elantris büyüsünün çok eski yaratımları olan bu varlıkların Arelon’da kendi memleketinden bile daha çok olması gerekiyordu. Gözlerini kısarsa, Ashe’nin ışığının merkezinde parlayan Aon’u zor da olsa görebilirdi.</p>

  <p class="calibre16">“En azından anlaşma güvende,” dedi Sarene sonunda.</p>

  <p class="calibre16">“Arelon’da kaldığınızı varsayarsak, leydim,” dedi Ashe tok sesiyle. “En azından, evlilik sözleşmesinin söylediği bu. Burada yaşadığınız ve ‘kocanıza sadık kaldığınız’ sürece Kral Iadon, Teod’la olan ittifakına uymak zorunda.”</p>

  <p class="calibre16">Sarene iç çekerek, "Ölü bir adama sadakat,” diye mırıldandı. “Bu kalmam gerektiği anlamına geliyor, kocalı veya kocasız.”</p>

  <p class="calibre16">“Eğer öyle diyorsanız, leydim.”</p>

  <p class="calibre16">“Bu ittifaka ihtiyacımız var, Ashe,” dedi Sarene. “Fjorden etkisini inanılmaz bir hızla artırıyor. Beş yıl önce olsa, endişelenmeye gerek olmadığını, Fjorden rahiplerinin Arelon’da asla güç kazanamayacağını söylerdim. Ama şimdi...” Sarene kafasını salladı. Duladel Cumhuriyeti’nin yıkılışı çok şeyi değiştirmişti.</p>

  <p class="calibre16">“Son on yıldır Arelon’dan uzak duruyoruz. Kendimizi bu kadar uzak tutmamalıydık, Ashe,” dedi. “Eğer on yıl önce yeni Arel hükümetiyle güçlü bağlar kurmuş olsaydık, şimdi bu durumda olmazdım.”</p>

  <p class="calibre16">“Babanız politik kargaşanın Teod’a sıçramasından endişelenmişti,” diye karşılık verdi Ashe. “Reod’dan bahsetmeye bile gerek yok, kimse Elantrianlara olan her neyse sıradan insanları da etkileyip etkilemeyeceğinden emin değildi.”</p>

  <p class="calibre16">Araba yavaşladı ve Sarene içini çekerek konuşmaktan vazgeçti. Babası Fjorden’in bir tehlike olduğunu biliyordu ve eski ittifakların tekrar canlanması gerektiğini anlıyordu, Sarene’nin Arelon’da olmasının sebebi buydu. Saray kapıları önlerinde açıldı. Yalnız veya değil, gelmişti ve Teod ona güveniyordu. Arelon’u gelmekte olan savaşa hazırlamalıydı; Elantris düştüğü anda kaçınılmaz hale gelmiş olan savaşa.</p>

  <p class="calibre16">KRAL Iadon, Sarene’nin yeni babası, kurnaz yüzlü ve sıska bir adamdı. Sarene taht odasına girdiğinde birkaç vekiliyle görüşmekteydi ve dönüp ona başıyla selam verene kadar Sarene neredeyse on beş dakika fark edilmeden dikilmişti. Kişisel olarak, beklemeye aldırmamıştı. Bu ona, artık uymaya yeminli olduğu adamı inceleme şansı tanımıştı; ama haysiyeti bu muameleden biraz alınmadan edememişti.</p>

  <p class="calibre16">Bir Teod prensesi olarak konumu ona, heybetli olmasa da, en azından dakik bir karşılama sağlamış olmalıydı. Beklerken, bir şey hemen dikkatini çekti. Iadon oğlu ve varisinin yasını tutan bir adam gibi durmuyordu. Gözlerinde acıdan iz yoktu, sevilen birini kaybetmenin genelde getirdiği süzgün yorgunluk da. Aslında, saray havası belirgin bir şekilde yas işaretlerinden uzaktı.</p>

  <p class="calibre16">Sarene merak içinde, <span class="calibre11">Acaba Iadon kalpsiz bir adam mı ki?</span> diye düşündü. <span class="calibre11">Yoksa sadece duygularım kontrol altında tutmayı mı biliyor?</span></p>

  <p class="calibre16">Babasının sarayında geçirdiği yıllar Sarene’yi asillerin karakterini okumada us-talaştırmıştı. Odanın arkasında durup yaklaşmasına izin verilene kadar beklemesi söylenmişti. Bu da onun kralın dediklerini duyamasa da, onun hareket ve davranışlarını izleyerek karakteri hakkında bilgi edinmesine yardımcı olmuştu. Iadon’un konuşması kararlıydı; doğrudan emirler veriyor, arada bir masasındaki haritaya ince parmağıyla vurmak için duraklıyordu. Güçlü karakterli bir adam olduğuna karar verdi. İşlerin nasıl yapılmasını istediğiyle ilgili net fikri olan biri. Bu kötü bir işaret değildi. Sarene tedbirlice, onun çalışabileceği bir adam olduğu kanısına vardı.</p>

  <p class="calibre16">Kısa sürede bu kanısı değişecekti.</p>

  <p class="calibre16">Kral Iadon ona el salladı. Sarene, bekletilmenin rahatsızlığını ustalıkla gizledi ve uygun asil itaat havasıyla yaklaştı. Kral reveransını yarıda kesti.</p>

  <p class="calibre16">"Kimse bana bu kadar uzun olduğunu söylememişti,” diye ilan etti.</p>

  <p class="calibre16">"Lordum?” dedi Sarene başını kaldırarak.</p>

  <p class="calibre16">“Neyse, bunu umursayabilecek olan tek kişi artık yakınlarda değil.” Aniden "Eshen!” diye seslendi ve odanın uzak ucundaki neredeyse görünmeyen bir kadını itaatle sıçrattı.</p>

  <p class="calibre16">“Onu alıp odalardan birine götür ve meşgul olacağı bir şeylerinin olduğundan emin ol. Nakış veya siz kadınlar başka neyle eğleşiyorsanız ondan.” Daha sonra kral bir sonraki görüşmesi için tüccar grubuna döndü.</p>

  <p class="calibre16">Sarene, reveransının ortasında Iadon’un nezaketsizliğinden donakalarak durdu. Ağzının açık kalmasını engelleyen, sadece yılların saray eğitimiydi. Hızla ama iddiasızca, Iadon’un emir verdiği kadın, yani kralın karısı Kraliçe Eshen, koşturarak gelip Sarene’nin koluna girdi. Eshen kısa ve zayıftı, kahverengimsi sarışın Aonik saçı yeni aklaşmaya başlamıştı.</p>

  <p class="calibre16">“Gel, çocuğum,” dedi Eshen tiz bir sesle. “Kralın zamanını boşa harcamamalıyız.”</p>

  <p class="calibre16">Sarene odanın yan kapılarından birine doğru sürüklenmeye razı oldu. Kendi kendine, “Merhametli Domi adına, ben neye bulaştım böyle?” diye mırıldandı.</p>

  <p class="calibre16">“...GÜLLER de geldiğinde burayı çok seveceksin. Bahçıvanlara pencerelerden dışarı sarkmadan kokuyu alabileceğin şekilde ektiriyorum. Gerçi bu kadar büyük olmasalar daha iyiydi ama.”</p>

  <p class="calibre16">Sarene şaşkınlıkla kaşlarını çattı.<span style="text-indent: 1em; font-size: 1em;">“Güller mi?”</span></p>

  <p class="calibre16">“Hayır, canım,” diye devam etti kraliçe neredeyse hiç takılmadan. “...pencereler. Sabah güneşi camlara vurunca burası o kadar parlak oluyor ki, inanamazsın.</p>

  <p class="calibre16">Turuncu bulabilirler mi diye sordum bahçıvanlara; çünkü turuncuya bayılırım. Ama şimdiye kadar sadece korkunç sarılar bulabildiler. ‘Sarı isteseydim' dedim onlara, ‘size <span class="calibre11">abertin</span> ektirirdim.’ Nasıl özür dilediklerini görecektin, eminim gelecek yılın sonuna kadar turuncumuz olacak. Sence de çok güzel olmaz mı, canım? Elbette pencereler hâlâ çok büyük olacak. Belki bir çiftine duvar ördürebilirim.” Sarene konuşmaya değil, kraliçeye hayranlık duyarak başını salladı. Babasının akademisindeki okutmanların çok kelimeyle hiçbir şey söylememekte uzman olduğunu varsayardı, ancak Eshen’deki ustalık hepsini utandırırdı. Kraliçe konacak ver arayan, ancak uzun süre kalmaya uygun bir tane bulamayan bir kelebek gibi konudan konuya atlıyordu. Konuların herhangi biri ilginç bir konuşma için malzeme olabilirdi, ama kraliçe Sarene’nin hiçbir konuyu ucundan bile yakalamasına izin vermiyordu. Kendi kendine sabırlı olmasını söyleyen Sarene, sakinleşebilmek için derin bir nefes aldı. Kraliçeyi olduğu gibi olduğundan dolayı suçlayamazdı; Domi her insanın kişiliğinin zevk alınacak bir hediye olduğunu öğütlerdi. Kraliçe, kendi dolambaçlı tarzıyla sevimliydi. Ancak, kral ve kraliçeyi gördükten sonra Sarene, Arelon’da politik müttefikler bulmakta zorlanacağından şüphelenmeye başlamıştı.</p>

  <p class="calibre16">Başka bir şey daha Sarene’yi rahatsız ediyordu, Eshen’in davranışlarındaki bir gariplik. Hiç kimse <span class="calibre11">asla</span> kraliçenin yapmakta olduğu kadar konuşamazdı; bir saniyenin bile sessiz geçmesine izin vermiyordu. Sanki kadın Sarene’nin yanında rahatsızdı. Sonra, bir anda Sarene sorunun ne olduğunu fark etti. Ehsen, akla gelen her konu hakkında konuşmaktaydı, en önemlisi olan merhum prens dışında. Sarene’nin gözleri şüpheyle kısıldı. Eshen çok havai bir kadın olduğu için emin olamasa da, kraliçe oğlunu yeni kaybetmiş bir kadın için fazlasıyla neşeli davranıyordu.</p>

  <p class="calibre16">“Odan burası, canım. Eşyalarını açtırdık, birkaç şey ekledik. Her renkte giysin var; sarı bile, gerçi neden sarı giymek isteyesin hayal bile edemiyorum ama... Korkunç bir renk o. Saçın için söylemiyorum, elbette. Sarı ile sarışın aynı şey değil. Yok yok, bir atın bir sebze olmaması kadar farklı bunlar. Senin için şimdilik bir atımız yok, ama kralın ahırlarındaki herhangi bir atı kullanabilirsin. Görüyorsun, bizim pek çok iyi hayvanımız var. Duladel yılın bu zamanında çok güzel olur.”</p>

  <p class="calibre16">“Elbette,” dedi Sarene odaya göz gezdirirken. Oda küçük, ama zevkine uygundu. Çok büyük, çok küçüğün sıkıntılı olduğu kadar yıldırıcı olabilirdi.</p>

  <p class="calibre16">Diğerleri gibi asılı durmayan, sanki daha yakın zamanda getirilmiş gibi yığılı duran elbiselere küçük eliyle işaret eden Ehsen, "Şimdi, bunlara ihtiyacın olacak canım,” dedi. Yığındaki tüm elbiselerin tek bir ortak yönü vardı.</p>

  <p class="calibre16">"Siyah?” diye sordu Sarene.</p>

  <p class="calibre16">"Elbette. Sen... Eee...” Eshen kelimelerle cebelleşiyordu.</p>

  <p class="calibre16">"Yastayım, diye yardım etti Sarene. Hoşnutsuzlukla ayağını yere vurdu. Siyah en sevdiği renklerden sayılmazdı.</p>

  <p class="calibre16">Eshen başıyla onayladı. ‘‘Bu akşamki cenaze töreninde onlardan birini giyebilirsin. Güzel bir tören olacak. Düzenlemeleri ben yaptım.” Tekrar en sevdiği çiçekler hakkında konuşmaya başladı, kısa zamanda monoloğu Fjor mutfağından ne kadar nefret ettiği üzerine bir nutka dönmüştü. Sarene, dediklerini başıyla onaylayarak,</p>

  <p class="calibre16">kibarca, ama kesin bir şekilde, kadını kapıya doğnı yönlendirdi. Koridora vardıkları anda, Sarene yolculuktan dolayı yorgun olduğunu bahane edip kapıyı kapatarak, kraliçenin sözlü selini tıkadı.</p>

  <p class="calibre16">"Bu kadın kısa sürede sıkacak," dedi Sarene kendi kendine.</p>

  <p class="calibre16">"Kraliçenin konuşmadaki hüneri oldukça güçlü, leydim," diyen tok bir ses onu onayladı.</p>

  <p class="calibre16">Ashe açık pencereden içeri uçarken, koyu giysi yığınını karıştırmak için ilerleyen Sarene, “Ne buldun?" diye sordu.</p>

  <p class="calibre16">“Beklediğim kadar çok Seon bulamadım. Bir zamanlar bu şehrin bizlerle dolup taştığını hayal meyal hatırlıyorum."</p>

  <p class="calibre16">Sarene bir giysiyi aynada üstüne tuttu, sonra kafasını sallayarak vazgeçti. “Bunu ben de fark ettim,” dedi. “Sanırım artık işler farklı."</p>

  <p class="calibre16">“Gerçekten öyle. Talimatlarınız doğrultusunda, diğer Seonlara prensin zamansız ölümü hakkında ne bildiklerini sordum. Ne yazık ki leydim, bu konuda konuşmaya isteksizler. Prensin, evliliğinden bu kadar kısa süre önce ölmesinin uğursuzluk işareti olduğunu düşünüyorlar.”</p>

  <p class="calibre16">“Özellikle kendisi için,” diye mırıldandı Sarene, giysiyi denemek için üstündekini çıkarırken. “Ashe, garip bir şeyler dönüyor. Sanırım biri prensi öldürdü.”</p>

  <p class="calibre16">“Öldürmek mi, leydim?” dedi Ashe, bu yorum üzerine, ışığı biraz titreşerek. Tok sesi kınayan bir tonda çıkmıştı. “Kim böyle bir şey yapar ki?”</p>

  <p class="calibre16">“Bilmiyorum ama... Bir gariplik var. Burası yas tutan bir saraya benzemiyor. Kraliçeye bak örneğin. Konuşurken hiç üzüntülü gibi durmuyordu. Oğlunun dün ölmüş olmasından en azından biraz rahatsız olmasını beklerdim.”</p>

  <p class="calibre16">"Bunun basit bir açıklaması var, leydim. Kraliçe Ehsen, Prens Raoden’in annesi değil. Raoden, Iadon’un on iki yıl kadar önce ölen ilk karısından doğma.”</p>

  <p class="calibre16">“Ne zaman tekrar evlendi?"</p>

  <p class="calibre16">“Reod’dan hemen sonra, tahta çıkmasından birkaç ay sonra," dedi Ashe.</p>

  <p class="calibre16">Sarene kaşlarını çattı. “Ben hâlâ şüpheliyim," dedi kararlı bir şekilde, beceriksizce giysinin arkasındaki düğmeye uzanırken. Sonra, giysiye alıcı gözle bakarak kendini aynada inceledi. “Eh, beni solgun gösterse de en azından üzerime uyuyor. Dizlerimde kalır diye biraz çekiniyordum. Arel kadınlarının hepsi anormal şekilde kısa boylu.”</p>

  <p class="calibre16">“Öyle diyorsanız, leydim,” diye karşılık verdi Ashe. O da, en az Sarene kadar, Arel kadınlarının o kadar da kısa olmadığını biliyordu. Teod’da bile, Sarene hemen tüm diğer kadınlardan bir baş boyu kadar uzundu. Babası çocukken ona Leky Sopası—en sevdiği sporda gol çizgisini işaretleyen uzun ince kazık—derdi. Ergenlikte kilo almış olsa da, Sarene hâlâ aksi söylenemeyecek kadar sıska ve uzundu.</p>

  <p class="calibre16">“Leydim" dedi Ashe düşüncelerini bölerek.</p>

  <p class="calibre16">“Evet, Ashe?”</p>

  <p class="calibre16">“Babanız sizinle acilen konuşmak istiyor. Sanırım ona duymayı hak ettiği haberleriniz var."</p>

  <p class="calibre16">Sarene iç çekerek başıyla onayladı ve Ashe ışıktan bir kalp gibi atmaya haşladı.</p>

  <p class="calibre16">Bir an sonra özünü oluşturan ışık topu eriyerek parlayan bir büste dönüştü: Teod Kralı Eventeo.</p>

  <p class="calibre16">Ene? diye sordu babası parlayan kafanın dudakları oynarken. Geniş, oval bir yüzü ve kalın bir çenesi olan gürbüz bir adamdı.</p>

  <p class="calibre16">“Evet, baba. Buradayım." Babası da benzer şekilde; Sarene’nin kafasının parlak bir taklidine dönüşmüş olan bir Seonun (büyük ihtimalle Dio) yanında dikiliyor olmalıydı.</p>

  <p class="calibre16">“Düğün için gergin misin?” diye sordu Eventeo endişeyle.</p>

  <p class="calibre16">“Şu düğün konusunda... ” dedi yavaşça. “Büyük ihtimalle, haftaya gelmek konusundaki planlarını iptal etmek isteyeceksin. Çünkü görecek pek bir şey olmayacak."</p>

  <p class="calibre16">“Ne?”</p>

  <p class="calibre16">Ashe haklı çıkmıştı, babası Raoden’in öldüğünü duyunca gülmedi. Aksine, sesi kaygılı ve parlayan yüzü endişeliydi. Endişesi, Sarene ölümün de evlilik kadar bağlayıcı olduğunu anlattığında daha da arttı.</p>

  <p class="calibre16">"Ah, ’Ene. Çok üzgünüm,” dedi babası. “Bu evlilikten ne çok şey beklediğini biliyordum. ”</p>

  <p class="calibre16">“Saçmalama, baba," Eventeo onu fazlasıyla iyi tanıyordu. “Adamı daha görmemiştim bile, ne gibi bir beklentim olabilirdi ki?”</p>

  <p class="calibre16">“Görmemiştin, ama Seon kullanarak konuşmuştunuz ve tüm o mektupları yazmıştın. Seni tanıyorum, ’Ene; sen romantiksin. Eğer kendini Raoden’i sevebileceğine tamamen ikna etmiş olmasaydın, bu evliliği asla kabul etmezdin.”</p>

  <p class="calibre16">Söyledikleri doğruydu ve birden Sarene’nin yalnızlığı geri döndü. Fjorden Denizi’ni geçerlerken yolculuğunu inanılmaz derecede gergin geçirmişti; kocası olacak adamla tanışma beklentisiyle hem heyecanlı, hem de tedirgin. Ama tedirginlikten çok heyecan hissediyordu.</p>

  <p class="calibre16">Daha önce pek çok sefer Teod’dan ayrılmıştı, ama hep yanında memleketinden birileri olmuştu. Bu kez tek başına gelmişti, evlilik grubunun kalanından önce gelerek Raoden’i şaşırtmak istemişti. Prensin mektuplarını tekrar tekrar öyle çok okumuştu ki, onu tanımaya başladığını hissediyordu ve o kâğıt parçalarından kafasında oluşturduğu kişi, tanışmak için sabırsızlandığı karmaşık ve sevecen bir adamdı.</p>

  <p class="calibre16">Ama artık asla tanışamayacaktı. Yalnızdan da beter hissediyordu: reddedilmişti. Bir kez daha... İstenmeyen. Tüm o yıllar boyunca beklemişti, memleketinin erkeklerinin ondan nasıl kaçtığından; atak, hatta küstah kişiliğinden nasıl çekindiklerinden habersiz sabırlı bir baba tarafından tahammül edilerek. En sonunda onu almaya istekli bir adam bulmuştu, ama Domi son anda onu elinden almıştı. Sarene sonunda, gemiden indiğinden beri sıkı bir düğümle tutmakta olduğu duyguların bazılarını hissetmek için kendine izin vermeye başlamıştı. Seonun sadece yüz hatlarını göndermesinden memnundu, çünkü babasının yanağından aşağı kayan gözyaşını görmesi onu mahvederdi.</p>

  <p class="calibre16">“Bu çok gülünç, baba," dedi. “Bu sadece basit bir politik evlilikti ve hepimiz bunu biliyorduk. Şimdi ülkelerimizin dilden daha fazla ortak yanı var; kraliyet ailelerimiz akraba.”</p>

  <p class="calibre16">“Ah tatlım..." diye fısıldadı babası. “Benim küçük Sarene’m. Bunun senin için iyi gitmesini o kadar çok istemiştim ki. Annenle benim orada mutlu olman için nasıl dua ettiğimizi bilmiyorsun. İdos Domi! Bu işe hiç girmemeliydik.”</p>

  <p class="calibre16">“O zaman ben sizi zorlardım baba,” dedi Sarene. “Arelon’la anlaşmaya çok ihtiyacımız var. Donanmamız Fjorden’i kıyılarımızdan uzun bir süre daha uzak tutamaz, tüm Svord donanması Wyrn’in emrinde.”</p>

  <p class="calibre16">“Küçük Sarene'm nasıl da büyümüş,” dedi babası.</p>

  <p class="calibre16">“Büyümüş ve büyük bir cesetle evlenmiş," Sarene zayıfça güldü. “Büyük ihtimalle en iyisi buydu. Prens Raoden’in hayal ettiğim gibi çıkacağını sanmıvorum. Babasını görmen lazım.”</p>

  <p class="calibre16">“Hikâyeler duymuştum. Doğru olmadıklarını umuyorum.”</p>

  <p class="calibre16">“Evet, doğrular,” dedi Sarene, Arel hükümdarına karşı olan hoşnutsuzluğunun, üzüntüsünü yakıp yok etmesine izin vererek. “Kral Iadon, hayatımda gördüğüm en nahoş adam olmalı. Beni, kendi deyimiyle ‘nakış veya siz kadınlar başka neyle eğleşirseniz onunla' uğraşmam için göndermeden önce, huzuruna bile zar zor kabul etti. Eğer Raoden babasına biraz bile olsa benziyorduysa, böyle daha iyiyim.” Babası cevap vermeden önce anlık bir duraklama oldu. “Sarene, eve dönmek ister misin? Kanunlar ne derse desin, sözleşmeyi feshedebilirim.”</p>

  <p class="calibre16">Öneri ayartıcıydı; asla itiraf edemeyeceği kadar ayartıcı. Durakladı. Farkında olmadan başını sallayarak, “Hayır, baba,” dedi. “Kalmalıyım. Bu benim fikrimdi ve Raoden’in ölmüş olması bu ittifaka ihtiyacımız olduğu gerçeğini değiştirmiyor. Ayrıca, eve dönmem geleneğe aykırı; ikimiz de artık Iadon’un babam olduğunu biliyoruz. Beni evine geri alman yakışıksız olur.”</p>

  <p class="calibre16">“Ben hep baban olacağım, ’Ene. Domi geleneğin belasını versin! Teod’un kapıları daima sana açık olacak.”</p>

  <p class="calibre16">“Teşekkür ederim, baba,” dedi Sarene sessizce. “Bunu duymaya ihtiyacım vardı. Ama yine de kalmam gerektiğini düşünüyorum. En azından şimdilik. Aynca, enteresan olabilir. Oynayacak bir saray dolusu yeni insanım var.”</p>

  <p class="calibre16">“’Ene,” dedi babası tedirginlikle. “Bu ses tonunu biliyorum. Ne planlıyorsun?” “Hiçbir şey,” dedi Sarene. “Sadece, bu evlilikten tamamen vazgeçmeden önce burnumu sokmak istediğim birkaç şey var.”</p>

  <p class="calibre16">Bir duraklama oldu, sonra babası kıkırdadı. “Domi onları korusun, oraya ne gönderdiğimizden haberleri yok. Onlara iyi davran, Leky Sopası. Bir ay içinde Bakan Naolen’den Kral Iadon’un bir Korathi manastırına katılmak için kaçtığını ve Arel halkının yerine seni hükümdar seçtiğini bildiren bir not almak istemiyorum.” "Pekâlâ,” dedi Sarene solgun bir gülümsemeyle. “Ben de en az iki ay beklerim.' Babasından tekrar belirgin bir kahkaha duyuldu, bu ona tüm teselli ve öğütlerinden daha iyi gelen bir sesti. “Bir dakika bekle, ’Ene,” dedi kahkahası durulunca. "Anneni çağırayım. Seninle konuşmak isteyecektir.’’ Bir an sonra kıkırdavaıak devam etti. “Zavallı Raoden’i şimdiden öldürdüğünü duyunca düşüp bayılacak * "Baba!” dedi Sarene. Ama kral çoktan gitmişti bile.</p>
</body>
</html>
