<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre16"><br class="calibre4" /></p>

  <h1 class="calibre15"><a class="calibre9" id="bookmark4"></a>44. BÖLÜM</h1>

  <p class="calibre16">KONUŞMAYA başlarken bile Sarene, Ruh’un demiş olduğu şey hakkında endişelenmekteydi. O olmadan diğerlerinin taht üstünde yasal bir iddiası yoktu. Roial'ın bile elinden bir şey gelmezdi, Telrii asil sınıfı üstündeki kontrolünü sağlamlaştırırken sadece çaresizce izlemek dışında yapabilecekleri bir şey yoktu. Günün sonuna kadar Telrii’nin tahta çıkışının haberini almayı bekliyordu.</p>

  <p class="calibre16">Lafının Ruh’ta oluşturduğu büyük şaşkınlık ifadesini fark etmek Sarene’nin birkaç saniyesini aldı. Odadaki sandalyelerden birine çökmüştü ve gözleri kocaman açılmıştı. Sarene kendini incelik eksikliği yüzünden azarladı, neticede bu hakkında konuştuğu Ruh’un kralıydı. Son birkaç hafta içinde sarayda o kadar çok şey olmuştu ki Sarene duyarsız hale gelmişti.</p>

  <p class="calibre16">“Üzgünüm,” dedi Sarene. “Bu biraz patavatsızlık oldu, değil mi?”</p>

  <p class="calibre16">“Iadon öldü mü?" diye sordu Ruh alçak bir sesle.</p>

  <p class="calibre16">Sarene başını sallayarak onayladı. “Jesker Gizemlerine bulaşmış olduğu ortaya çıktı. Bu yayıldığında, utançla yüzleşmek yerine kendini astı.” Olayların gelişimindeki rolünü fazla açmadı, işleri daha da karıştırmanın gereği yoktu.</p>

  <p class="calibre16">"Jesker mi?" diye tekrarladı Ruh, sonra yüzü karardı ve dişlerini sıktı. “Her zaman onun bir aptal olduğunu düşünmüştüm ama... Katılımı ne kadar... ileri gitmişti?"</p>

  <p class="calibre16">“Aşçı ve hizmetçilerini kurban ediyordu,” dedi Sarene kendini hasta hissederek. Bu şeyleri açıklamaktan kaçınmasının bir sebebi vardı.</p>

  <p class="calibre16">Görünüşe göre Ruh, onun benzinin solgunluğunu fark etti. “Üzgünüm.”</p>

  <p class="calibre16">“Önemli değil,” dedi Sarene. Ancak hayatta başka ne olursa olsun, nereye giderse gitsin, Iadon’un kurbanının gölgelenmiş görüntüsü, daima aklında pusuya yatmış olarak bekleyecekti.</p>

  <p class="calibre16">“O zaman Telrii mi kral oldu?” diye sordu Ruh.</p>

  <p class="calibre16">“Yakında,” dedi Sarene. “Şimdiden taç giymiş olabilir."</p>

  <p class="calibre16">Ruh başını salladı. "Ya Dük Roial’dan ne haber? O hem daha zengin, hem de daha saygı duyulan biri. Tahtı o almalıydı.”</p>

  <p class="calibre16">“Artık daha zengin değil,” dedi Sarene. "Fjorden Telrii’nin gelirine ilavede bulundu. Telrii bir Derethi yandaşı ki bu da, ne yazık ki sosyal statüsünü yükseltti.” Ruh’un alnı kırıştı. ‘‘Derethi yandaşı olmak ne zamandan beri insanı daha popüler yapıyor? Çok şey kaçırmışım, değil mi?”</p>

  <p class="calibre16">“Ne kadar zamandır buradasın?”</p>

  <p class="calibre16">“Bir yıl,” diye cevap verdi Ruh düşünmeden. Bu bazı başka Yeni Elantrislile-rin ona söylediklerini tutuyordu. Kimse Ruh’un ne kadar zamandır şehirde olduğundan kesin olarak emin değildi, ama hepsi en azından bir yıl olduğunu tahmin ediyorlardı. Rakip çetelerin kontrolünü son haftalarda ele geçirmişti, ama bu bir insanın uzun uzun çalışıp plan yapmadan başaracağı türden bir şey değildi.</p>

  <p class="calibre16">"Sanırım bu Telrii’nin muhafızları nasıl kendi tarafına çekebildiğini açıklıyor,” diye mırıldandı Ruh. “Her zaman o anda en popüler görünen kimse, ona destek vermeye fazlasıyla hevesli olmuşlardır.”</p>

  <p class="calibre16">Sarene başını sallayarak onayladı. "Benim buraya atılmamdan kısa süre önce dükün köşkünün etrafına yerleştiler.”</p>

  <p class="calibre16">“Peki,” dedi Ruh. “En baştan başlaman gerekecek. Bana verebileceğin ne kadar bilgi varsa almalıyım.”</p>

  <p class="calibre16">Böylece Sarene anlattı. Duladen Cumhuriyeti’nin düşüşüyle ve Fjorden’in artan tehlikesiyle başladı. Ruh’a Prens Raoden’le olan nişanından ve Derethile-rin Arelon’daki artan gücünden bahsetti. Konuştuğu sırada Sarene, Ruh’un Arelon’daki politik durumu onun mümkün olabileceğini düşündüğünden çok daha iyi anladığını fark etti. Iadon’un ölümünden sonra gelen beyanatının sonuçlarını hızla kavradı. Fjorden hakkında bildiği çok şey vardı, ama rahiplerinin ne kadar tehlikeli olabileceğine dair birinci elden bilgisi yoktu; o daha çok Wyrn’in kontrolü altındaki askerlerden endişeleniyordu.</p>

  <p class="calibre16">En etkileyici olanı Arelon’daki çeşitli lord ve asilleri anlayışıydı. Sarene’nin onların kişilik ve mizaçlarını açıklamasına gerek yoktu, Ruh bunları zaten biliyordu. Aslında, Ruh onları Sarene’dan daha iyi anlıyor gibiydi. Onu bu konu hakkında sorguladığında Ruh, basitçe Arelon’da baron veya vukan seviyedeki her asili tanımanın hayati olduğunu açıkladı. Çoğu zaman daha düşük seviyeli bir asilin yükselmesinin tek yolu, daha güçlü aristokratlarla anlaşmalar yapıp kontratlar im-zalamasıydı; çünkü pazarı kontrol edenler onlardı.</p>

  <p class="calibre16">Kralın ölümü dışında tek bir şey onu şoke etti.</p>

  <p class="calibre16">“Sen <span class="calibre18">Roial'la</span> mı evlenecektin?’’ diye inanamayarak sordu.</p>

  <p class="calibre16">Sarene gülümsedi. “Buna ben de inanamıyorum. Plan biraz hızla gelişti."</p>

  <p class="calibre16">“Roial mı?” diye sordu Ruh tekrar. “Vay yaşlı hergele! <span class="calibre18">Bu</span> fikri ortaya atarken zevkten dört köşe olduğuna eminim."</p>

  <p class="calibre16">“Dükün centilmenliğinin sorgulanamaz olduğunu gördüm," dedi Sarene.</p>

  <p class="calibre16">Ruh ona “Ben de senin daha iyi bir insan sarrafı olduğunu düşünmüştüm,' diyen bir ifadeyle baktı.</p>

  <p class="calibre16">“Ayrıca, bunu o önermedi," diye devam etti Sarene. “Shuden önerdi.” “Shuden mi?” dedi Ruh. Sonra bir an düşündükten sonra başını sallayarak onayladı. “Evet, bu onun kuracağı türden bir bağlantıya benziyor, gerçi ben onun 'evlenmek’ kelimesini telaffuz ettiğini bile düşünemiyorum. Evlilik kavramının kendisi onu korkutuyor.”</p>

  <p class="calibre16">“Artık değil,” dedi Sarene. “O ve Ahan’ın kızı gayet yakınlar."</p>

  <p class="calibre16">“Shuden ve Torena mı?” diye sordu Ruh, daha da afallayarak. Sonra kısılmış gözlerle Sarene’yi inceledi. “Dur bir dakika, sen RoiaFla nasıl evlenecektin? Senin zaten evli olduğunu sanıyordum.”</p>

  <p class="calibre16">“Ölü bir adamla,” diye hıhladı Sarene.</p>

  <p class="calibre16">“Ama evlilik anlaşman bir daha asla evlenemeyeceğini söylüyordu.”</p>

  <p class="calibre16">“Sen bunu nereden biliyorsun?” diye sordu Sarene kısılan gözlerle.</p>

  <p class="calibre16">“Daha birkaç dakika önce sen anlattın.”</p>

  <p class="calibre16">“Anlatmadım.”</p>

  <p class="calibre16">“Elbette anlattın. Anlatmadı mı, Galladon?”</p>

  <p class="calibre16">Sarene’nin politik kitabını karıştırmakta olan iri Dula, kafasını bile kaldırmadı. “Bana bakma, sule. Ben bu işe karışmıyorum.”</p>

  <p class="calibre16">“Her neyse,” dedi Ruh arkadaşına sırtını dönerek. “Roial’la nasıl evlenecektin?” “Neden olmasın?” diye sordu Sarene. "Ben Raoden’le hiç tanışmadım. Herkes onun iyi bir prens olduğunu söylüyor, ama benim ona ne borcum var? Arelon’la olan anlaşmam Iadon öldüğü anda geçersiz hale geldi, anlaşmayı en başta yapmış olmamın tek sebebi de Arelon’la kendi vatanım arasında bir bağ kurmaktı. Neden Arelon un sonraki kralıyla çok daha parlak bir bağlantı kurabilecekken ölü bir adamla olan anlaşmama sadık kalayım?”</p>

  <p class="calibre16">“O zaman prensle evlenmeyi sadece politika için kabul ettin.” Her nedense ses tonu incinmiş gibiydi, sanki Sarene’nin Arelon’un veliaht prensiyle olan ilişkisi, doğrudan asil sınıfına yapılmış bir hakaretti.</p>

  <p class="calibre16">“Elbette,” dedi Sarene. “Ben politik biriyim, Ruh. Ben Teod için en iyi olanı yaptım, Roial'la da aynı sebep yüzünden evlenecektim.”</p>

  <p class="calibre16">Başını sallayarak onayladı, hâlâ biraz hüzünlü görünüyordu.</p>

  <p class="calibre16">“Neyse işte, dükle evlenmek üzere taht odasmdaydım,” diye devam etti Sarene, Ruh’un gücenmişliğini görmezden gelerek. Onun Sarene’nin nedenlerini sorgulamaya ne hakkı vardı? “İşte tam o anda Shaod beni aldı."</p>

  <p class="calibre16">“Orada mı?” diye sordu Ruh. “EKiğününde mi oldu?”</p>

  <p class="calibre16">Sarene bir anda çok güvensiz hissederek başını salladı. Görünüşe göre ne zaman kabul edilmeye yaklaşsa, bir felaket tekrar onu yabancılaştırıyordu.</p>

  <p class="calibre16">Galladon homurdandı. “Eh, şimdi neden konuşmaya isteksiz olduğunu biliyoruz. Kolo?”</p>

  <p class="calibre16">Ruh’un eli Sarene’nin omzunu buldu. “Üzgünüm.”</p>

  <p class="calibre16">“Artık bitti,” dedi Sarene kafasını sallayarak. "Telrii’nin taç giyişiyle ilgili endişelenmemiz gerek. Arkasında Fjorden varken...”</p>

  <p class="calibre16">“Telrii hakkında endişelenebiliriz, ama yapabileceğimiz bir şey olduğundan</p>

  <p class="calibre16">şüpheliyim. Keşke dışarıyla bağlantı kurmamızın bir yolu olsaydı!"</p>

  <p class="calibre16">Birden utanan Sarene’nin gözleri Ashe’nin Aon’u neredeyse görünmez olmuşken odanın gölgelerinde saklanmakta olduğu yere kaydı. "Bir yol olabilir," diye itiraf etti.</p>

  <p class="calibre16">Ruh, Sarene Ashe’ye el sallarken başım kaldırdı. Ashe, Aon'unun ışığı etrafında genişleyerek bir ışık küresine dönüşürken parlamaya başladı. Seon masasının üstünde havada durmak için süzülerek yaklaşırken Sarene, utançla Ruha baktı.</p>

  <p class="calibre16">"Bir Seon?” dedi Ruh takdir ederek.</p>

  <p class="calibre16">"Onu sakladığım için bana kızgm değil misin?” diye sordu Sarene.</p>

  <p class="calibre16">Ruh kıkırdadı. "Dürüst olmak gerekirse, Sarene; benden bazı şeyleri saklıyor olmanı bekliyorum. Sen, sadece onlara sahip olmak için bile olsa, sırlara ihtiyacı olan türde biri gibi görünüyorsun.”</p>

  <p class="calibre16">Sarene bu akıllıca yoruma hafifçe kızardı. “Ashe, gidip Kiin ve diğerlerini kontrol et. Telrii kendini kral ilan ettiği anda bilmek istiyorum.”</p>

  <p class="calibre16">“Evet, leydim,” dedi Ashe ve süzülerek uzaklaştı.</p>

  <p class="calibre16">Ruh sessizleşti. Ashe’nin açıklanamaz Shaod deliliğine yakalanmamış olması hakkında bir yorum yapmamıştı, ama elbette Ruh, Ashe’nin Sarene’nin kendi Se-onu olduğunu bilemezdi.”</p>

  <p class="calibre16">Sessizlik içinde beklediler ve Sarene, Ruh’un düşüncelerini bölmedi. Ona ezici miktarda bir bilgi yığını vermişti ve gözlerinin arkasında aklının bu yığını kurcalamakta olduğunu görebiliyordu.</p>

  <p class="calibre16">Ruh da ondan bir şeyler saklıyordu. Sarene ona güvenmediğinden değil, sırları her ne idiyse büyük ihtimalle onları saklamak için iyi sebepleri vardı. Sır tutmayı kişisel bir hakaret olarak algılamak için fazla uzun bir süredir politikayla uğraşmıştı.</p>

  <p class="calibre16">Elbette bu, onun bulabildiği kadarını keşfetmeyeceği anlamına gelmiyordu. Şimdiye dek Ashe, Ien Çiftliğinin yöneticisinin ikinci oğluyla ilgili herhangi bir şey keşfetmeyi başaramamıştı, ama hareketlerinde oldukça sınırlıydı. Sarene ona kendini sadece Kiin ve diğerlerine gösterme izni vermişti. Diğer Seonlar yapamazken Ashe’nin neden kurtulduğunu bilmiyordu ve Ashe’nin varlığının ona verebileceği herhangi bir olası üstünlüğü kaybetmek istemiyordu.</p>

  <p class="calibre16">Görünüşe göre yakın zamanda bir yere gitmeyeceklerini fark etmiş olan Dula Galladon, ayaklarını sürüyerek bir sandalyeye gidip yerleşti. Sonra gözlerini kapadı ve görünüşe göre uykuya daldı. Genellemelerin aksine karamsar olabilirdi, ama hâlâ bir Dulaydı. Dula halkının o kadar rahat olduğu söylenirdi ki her zaman ve her konumda uykuya dalabilirlerdi.</p>

  <p class="calibre16">Sarene iri adama göz attı. Galladon ondan hoşlanıyormuş gibi görünmüyordu. Ancak o kadar inatçı bir şekilde huysuzdu ki, Sarene bundan da emin olamıyordu. Bazı konularda bir bilgi pman gibi görünüyordu, ama başka alanlarda tamamen cahildi ve bundan gerçekten de zerre kadar rahatsız olmuyordu. 11er şeyi istifini bor-madan kabul ediyordu, ama aynı zamanda da bunun hakkında şikâyet ediyordu.</p>

  <p class="calibre16">Ashe geri dönene kadar Sarene dikkatini tekrar politik yalanlar kitabına çc yitmişti. Seon, Sarene onun orada olduğunu bile fark etmediği için bir boğazım temizleme sesi çıkarmak zorunda kaldı. Ruh da başını kaldırdı; ama Dula, arkadaşı onun karnını dirseklevene dek horlamaya devam etti. Ondan sonra üç çift göz Ashe'ye döndü.</p>

  <p class="calibre16">“Pekâlâ?" dedi Sarene.</p>

  <p class="calibre16">“Oldu, leydim,” diye onlan bilgilendirdi Ashe. “Telrii artık kral."</p>
</body>
</html>
