<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_11"><b class="calibre6"><a class="calibre9" id="bookmark3"></a>14. BÖLÜM</b></h1>

  <p class="calibre16">SARENE’nin nakıştaki yeteneği, yaklaşık olarak resim yapmadaki yeteneği kadardı. Bunun onu durdurmasına izin verdiği de yoktu; her ne kadar geleneksel olarak erkeksi kabul edilen aktivitelerin bir parçası olmak için çok çalışsa da, Sarene başka herhangi biri kadar kadınsı ve hanımefendi de olabileceğini kanıtlamak için derin bir ihtiyaç hissediyordu. Bu konularda hiç iyi olmaması onun suçu değildi.</p>

  <p class="calibre16">Sarene kasnağını kaldırdı. Bir dalda oturan, gagası şarkı söylerken açılmış, kırmızı bir sisterling işlemeye çalışmıştı. Ne yazık ki deseni de kendisi çizmişti; ki bu da daha en başından beklentileri oldukça düşürüyordu. Bu durum, çizgileri takip etmekteki şaşırtıcı acizliğiyle birleştiğinde ise ortaya, bir kuştan ziyade, ezilmiş domatese benzeyen bir eser çıkmıştı.</p>

  <p class="calibre16">“Çok güzel, canım,” dedi Eshen. Sadece ümitsiz denebilecek kadar neşeli olan kraliçe böyle bir iltifatı iğneleme olmaksızın yapabilirdi.</p>

  <p class="calibre16">Sarene içini çekti ve kasnağını kucağına bırakıp dal için biraz kahverengi iplik aldı.</p>

  <p class="calibre16">“Üzülme, Sarene,” dedi Daora. “Domi herkese farklı düzeylerde beceri verir, ama her zaman gayreti ödüllendirir. Pratiğe devam edersen daha da iyileşeceksin."</p>

  <p class="calibre16"><span class="calibre18">Senin için söylemesi kolay tabii,</span> diye düşündü Sarene içten içe kaşlarını çatarak. Daora’nın kendi kasnağı nakış sanatının ince işlenmiş, mükemmel bir eseriyle bezenmişti. Hepsi minicik, ama mükemmel işlenmiş bir kuş sürüsü, hevkelsi bir meşe ağacının dalları etrafında uçuşuyordu. Kiin’in karısı aristokratik erdemin ete kemiğe bürünmüş haliydi.</p>

  <p class="calibre16">Daora yürümüyor, süzülüyordu; her hareketi yumuşak ve zarifti. Ustaca bir incelikle uygulanmış makyajı çarpıcıydı; dudakları parlak kırmızı, gözleri ise gizemliydi. Azametli olabilecek kadar yaşlı, ancak kayda değer güzelliğiyle tanınabilecek kadar da gençti. Kısacası, Sarene’nin normalde nefret edeceği türden bir kadındı; tabii eğer saraydaki en iyi yürekli ve en zeki kadın da o olmasaydı.</p>

  <p class="calibre16">Birkaç saniyelik sessizlikten sonra, çoğunlukla olduğu gibi Eshen konuşmaya haşladı. Kraliçe sessizlikten korkar gibiydi, ya sürekli kendisi konuşuyor ya da başkalarım konuşmaya teşvik ediyordu. Gruptaki diğer kadınlar onun izinden gitmekten memnundu, kimsenin bir konuşmanın kontrolünü Eshen’in elinden almaya çalışmak isteyeceği de yoktu zaten.</p>

  <p class="calibre16">Kraliçenin nakış grubu yaklaşık on kadından oluşuyordu. Başlangıçta Sarene bu buluşmalardan kaçınmış, bunun yerine dikkatini politik konulara odaklamıştı. Ancak kısa zamanda, kadınların da herhangi bir hükümet işi kadar önemli olduğunu fark etmişti. Dedikodu ve havadan sudan konuşmalar sırasında resmi bir ortamda tartışılamayacak haberler yayılıyordu. Sarene herhangi bir olaydan habersiz kalmayı göze alamazdı, sadece katılmak için beceriksizliğini gözler önüne sermek zorunda kalmamış olmayı diliyordu.</p>

  <p class="calibre16">“Duydum ki Kie Çiftliği Baronu’nun oğlu Lord Waren büyük bir dini tecrübe yaşamış,” dedi Eshen. “Annesini tanırdım, çok nezih bir kadındı. Örgüde epey becerikliydi. Gelecek yıl, kazaklar tekrar moda olduğunda Iadon’u giymeye zorlayacağım, bir kralın modadan habersiz görünmesi yakışık almaz. Saçı biraz fazla uzun."</p>

  <p class="calibre16">Daora bir ipliği çekerek sıktı. “Genç Waren hakkında dedikodular duydum. Yıllar boyunca dindar bir Korathi olduktan sonra, birden Shu-Dereth’e dönmesi bana garip görünüyor. ”</p>

  <p class="calibre16">“Neredeyse aynı dinler zaten,” dedi Atara önemsemez bir tavırla. Dük Telrii’nin karısı bir Arel için bile küçük, omuzlarına kadar inen kumral bukleleri olan bir kadındı. Kocasının savurganlığına uyacak şekilde, odadaki en zengin kıyafet ve mücevherler açık ara ondaydı. İşlediği desenler her zaman muhafazakâr ve hayal gücünden yoksundu.</p>

  <p class="calibre16">"Rahiplerin etrafında böyle şeyler söyleme,” diye uyardı Kont Ahan’ın karısı Seaden. Odadaki en iri kadındı ve beli neredeyse kocasınınkine denkti. "Sanki ruhun, tanrıya Domi veya Jaddeth demene bağlıymış gibi davranıyorlar.”</p>

  <p class="calibre16">“İkisi arasında bazı çarpıcı farklılıklar var,” dedi Sarene, paralanmış nakşını ahbaplarının gözlerinden saklamaya çalışarak.</p>

  <p class="calibre16">"Belki bir rahipsen öyledir,” dedi Atara sessiz bir kahkaha cıvıltısıyla. “Ama böyle şeyler <span class="calibre18">bizim</span> için pek bir şeyi etkilemiyor.”</p>

  <p class="calibre16">“Elbette,” dedi Sarene. “Bizler alt tarafı kadınız.” Gizlice dikişinden gözlerini kaldırarak bu açıklamanın getirdiği tepkiye gülümsedi. Belki de Arelon kadınlan, erkeklerinin varsaydığı kadar itaatkâr değildi.</p>

  <p class="calibre16">Eshen tekrar konuşmadan önce sessizlik sadece birkaç saniye sürdü. “Sarene, Teod'da kadınlar zaman geçirmek için ne yapar?”</p>

  <p class="calibre16">Sarene şaşırarak bir kaşını kaldırdı, kraliçenin bu kadar doğrudan bir soru sorduğunu hiç duymamıştı. “Ne demek istiyorsunuz, Majesteleri?”</p>

  <p class="calibre16">“Ne yaparlar?" diye tekrarladı Eshen. “Bilirsin, bazı şeyler duydum. Tıpkı F jorden'de kışın bazen ağaçları dondurup patlatacak kadar soğuk oluyor dediklerini duyduğum gibi. Sanırım bu kürdan yapmak için kolay bir yol olsa gerek. Acaba istedikleri zaman patlatabiliyorlar mıdır diye merak ediyorum.”</p>

  <p class="calibre16">Sarene gülümsedi. “Yapacak bir şeyler buluyoruz, Majesteleri. Bazı kadınlar nakış sever, ama diğerleri yapacak farklı işler buluyor.”</p>

  <p class="calibre16">"Ne gibi?” diye sordu Lord Ahan’ın evlenmemiş kızı Torena. Gerçi Sarene hâlâ bu kadar ufak tefek birinin Ahan ve Seaden gibi şişman bir çiftten gelebileceğine inanmakta zorlanıyordu ama... Torena normalde bu toplantılar sırasında sessizdi, geniş kahverengi gözlerinde gömülü zekâya işaret eden bir parıltıyla olayları izlerdi.</p>

  <p class="calibre16">“Örneğin kralın taht odası herkese açık," dedi Sarene aldırmaz bir tavırla. Ancak kalbi şarkı söylüyordu, bu heyecanla beklediği türden bir fırsattı.</p>

  <p class="calibre16">“Gidip davaları mı dinlersiniz?” diye sordu Törene, sessiz ve tiz sesi gittikçe daha ilgili hale gelerek.</p>

  <p class="calibre16">"Sık sık,” dedi Sarene. “Sonra arkadaşlarımla davalar hakkında konuşurduk."</p>

  <p class="calibre16">“Kılıçlarla dövüşür müydünüz?” diye sordu hevesli bir suratla fazla kilolu Seaden. Sarene biraz afallayarak durakladı. Başını kaldırdığında, odadaki neredeyse tüm yüzlerin ona bakmakta olduğunu gördü. "Bunu size sorduran nedir?”</p>

  <p class="calibre16">“Teod’daki kadınlar hakkında bunu söylüyorlar, canım,” dedi hâlâ oya işiyle ilgilenen tek kadın olan Daora sakince.</p>

  <p class="calibre16">“Evet, biz hep duyardık,” dedi Seaden. “Diyorlar ki Teod’da kadınlar erkekleri eğlendirmek için birbirini öldürüyormuş.”</p>

  <p class="calibre16">Sarene bir kaşını kaldırdı. “Biz buna eskrim diyoruz, Leydi Seaden. Kendi eğlencemiz için yaparız, erkeklerimizinki için değil ve kesinlikle birbirimizi <span class="calibre18">öldürmeyiz.</span> Kılıç kullanırız, ama uçlarında küçük toplar var ve kaim giysiler giyiyoruz. Burkulan bir bilekten daha büyük bir yara alan kimseyi duymadım.”</p>

  <p class="calibre16">“Doğru o zaman! <span class="calibre18">Gerçekten</span> kılıç kullanıyorsunuz,” diye hayret içinde nefes verdi ufak Törene.</p>

  <p class="calibre16">“Bazılarımız,” dedi Sarene. “Ben oldukça severdim aslında. Eskrim en sevdiğim spordu.” Kadınların gözleri korkutucu bir kana susamışlıkla yandı, tıpkı çok küçük bir odada fazlasıyla uzun zaman kilitli tutulmuş av köpekleri gibi. Sarene bu kadınlara bir nebze politik merak aşılamayı, ülkenin yönetiminde daha aktif bir rol üstlenmeleri için cesaretlendirmeyi ummuştu; ancak görünüşe göre bu fazlasıyla ince bir yaklaşımdı. Daha doğrudan bir şeye ihtiyaçları vardı.</p>

  <p class="calibre16">“İsterseniz size öğretebilirim,” diye önerdi Sarene.</p>

  <p class="calibre16">“Dövüşmeyi mi?” diye sordu Atara şaşkına dönerek.</p>

  <p class="calibre16">“Elbette,” dedi Sarene. “Zor bir şey değil. Ve Leydi Atara, lütfen, buna eskrim deniliyor. En anlayışlı erkekler bile kadınların ‘dövüştüğünü’ düşününce biraz rahatsız oluyor.”</p>

  <p class="calibre16">“Yapamayız...” diye başladı Eshen.</p>

  <p class="calibre16">“Neden?” diye sordu Sarene.</p>

  <p class="calibre16">“Kral kılıç oyunlarını hoş görmüyor, canım,” diye açıkladı Daora. “Burada hiçbir asilin kılıç taşımadığını büyük olasılıkla fark etmiş olmalısın."</p>

  <p class="calibre16">Sarene kaşlarını çattı. "Ben de bunu soracaktım.”</p>

  <p class="calibre16">“Iadon bunu çok avam buluyor,” dedi Eshen. "Dövüşmenin köylü işi olduğunu söylüyor. Oldukça fazla araştırma yaptı. O iyi bir lider, biliyorsun ve iyi bir liderin birçok şey hakkında bilgisi olması gerekir. Biliyor musun, Svorden’de yılın herhangi bir zamanı havanın nasıl olduğunu söyleyebiliyor. Onun gemileri denizlerdeki en dayanıklı ve en hızlı gemiler."</p>

  <p class="calibre16">"Yani erkeklerin hiçbiri dövüşemiyor mu?” diye sordu Sarene şaşkınlık içinde.</p>

  <p class="calibre16">“Lord Eondel ve belki Lord Shuden dışında hiç kimse,” dedi Torena, Shuden’in adını andığında yüzü hülyalı bir hal almıştı. Genç, koyu derili asil, saray kadınlarının gözdesiydi; narin yüz hatları ve kusursuz davranışları en durgun kalpleri bile fethediyordu.</p>

  <p class="calibre16">“Prens Raoden’i unutmayın,” diye ekledi Atara. “Sanırım Eondel’den sırf babasına inat olsun diye dövüşmeyi öğrendi. Hep buna benzer şeyler yapardı.”</p>

  <p class="calibre16">“Eh, bu daha da iyi,” dedi Sarene. “Eğer hiçbir erkek dövüşemiyorsa, Kral Ia-don bizim öğrenmemize hiç itiraz edemez."</p>

  <p class="calibre16">“Ne demek istiyorsun?” diye sordu Törene.</p>

  <p class="calibre16">“E bunun onlara yakışmayacağını söylüyor. Eğer bu doğruysa, bizim için kusursuz olmalı,” diye açıkladı Sarene. “Sonuçta, bizler alt tarafı <span class="calibre18">kadınız."</span></p>

  <p class="calibre16">Sarene yaramazlıkla gülümsedi, bu ifade odadaki yüzlerin çoğuna yayıldı.</p>

  <p class="calibre16">“ASHE, ben kılıcımı nereye koydum?” dedi Sarene, yatağının yanında dizlerinin üstüne çökmüş yatağın altını karıştırıyordu.</p>

  <p class="calibre16">“Kılıcınız mı, leydim?” diye sordu Ashe.</p>

  <p class="calibre16">“Boş ver. Sonra bulurum. Sen neler keşfettin?”</p>

  <p class="calibre16">Ashe konuşmadan önce, bu kez ne çeşit bir belaya bulaşmakta olduğunu merak edermiş gibi sessizce yanıp söndü. “Üzgünüm ama bildirecek pek bir şeyim yok, leydim. Elantris çok hassas bir konu ve hakkında çok az şey öğrenebildim.”</p>

  <p class="calibre16">"Herhangi bir şeyin yardımı olur,” dedi Sarene gardırobuna dönerek. Bu gece katılacağı bir balo vardı.</p>

  <p class="calibre16">“Kae halkının çoğu şehir hakkında konuşmak istemiyor, leydim. Kae’deki Seonlar pek bir şey bilmiyor ve Elantris’in içindeki deli Seonlar sorularıma cevap verebilecek kadar düşünebilmekten aciz gibi görünüyorlar. Elantrianlarm kendilerine de yaklaşmayı denedim, ama çoğunluğu benden korkar gibi göründüler ve öbürleri de sadece benden yiyecek dilendi, sanki onlara yiyecek taşıyabilirmişim gibi. Sonunda en iyi bilgi kaynağının şehir duvarlarını koruyan askerler olduğunu buldum.”</p>

  <p class="calibre16">Onları duymuştum,” dedi Sarene giysilerini gözden geçirirken. “Arelon’daki en seçkin askeri birlik olmaları gerekiyor.”</p>

  <p class="calibre16">“Ve bunu söylemekte de gayet hızlı davranıyorlar, leydim,” dedi Ashe. “Çoğunun bir savaşta ne yapacaklarını bildiğini sanmıyorum, gerçi kâğıt oynamak ve içmekte oldukça becerikliler. Bir de üniformalarını iyi ütülüyorlar.”</p>

  <p class="calibre16">“Törensel muhafızlar için tipik bir durum,” dedi Sarene, dolapta sıralanmış siyah giysileri kurcalarken, bir tane daha düz, renksiz canavar gibi bir elbiseyi giyme düşüncesiyle tüyleri ürperiyordu. Her ne kadar Raoden’in hatırasına saygısı olsa da, artık daha fazla siyah giymesi mümkün değildi.</p>

  <p class="calibre16">Ashe bu yorum yüzünden havada biraz sallandı. “Korkarım ki leydim, Arelon’un en ‘seçkin’ birliği ülkenin pek de şeref duyabileceği bir oluşum değil. Yine de, şehirde Elantris hakkında en bilgili olanlar onlar."</p>

  <p class="calibre16">“Peki diyecek neleri vardı?”</p>

  <p class="calibre16">Ashe dolaba doğru süzülerek Sarene’nin dolaptaki giysileri kurcalamasını izledi.</p>

  <p class="calibre16">"Pek bir şeyleri yoktu. Arelon halkı Seonlarla bir zamanlar olduğu kadar rahat konuşmuyorlar. Bir zamanlar halk bizi severdi, zar zor hatırladığım bir zaman. Şimdi sanki... çekinir gibiler, neredeyse korkuyorlar.”</p>

  <p class="calibre16">“Sizi Elantris’le ilişkilendiriyorlar,” dedi Sarene, Teod’dan yanında getirdiği elbiselerden tarafa özlemle bakarak.</p>

  <p class="calibre16">“Biliyorum, leydim,” dedi Ashe. “Ama bizim şehrin düşmesiyle hiç ilgimiz yok.</p>

  <p class="calibre16">Bir Seonda korkulacak hiçbir şey yok. Keşke... Ama neyse, bu konumuzla ilgili değil. Ağzı sıkılıklarına rağmen biraz bilgi edinebildim. Görünüşe göre Elantrianlar, Shaod onları alınca insan görüntülerinden fazlasını kaybediyorlar. Muhafızlar, kişilerin eskiden kim veya ne olduğunu unutarak, sanki insandan çok hayvana yakın bir şeye dönüştüğünü düşünür gibiler. Bu, konuştuğum Elantrian Seonlan için kesinlikle geçerli bir durum.”</p>

  <p class="calibre16">Sarene titredi. “Ama Elantrianlar konuşabiliyor: bazılan senden yiyecek istedi.’’ "İstediler,” dedi Ashe. “Zavallılar pek hayvan gibi de görünmüyordu, çoğunluğu ağlıyor veya bir şeyler mırıldanıyor gibiydi. Akıllannı kaybetmiş olabilirler diye düşünüyorum.”</p>

  <p class="calibre16">“O zaman Shaod fizikselin yanında zihinsel de,” dedi Sarene düşünceli bir şekilde.</p>

  <p class="calibre16">“Görünüşe göre öyle, leydim. Muhafızlar ayrıca şehri yöneten birkaç despot lorddan da bahsettiler. Yiyecek o kadar değerli ki Elantrianlar yiyecek taşıyan herhangi birine acımasızca saldırıyorlar.”</p>

  <p class="calibre16">Sarene kaşlarını çattı. “Elanrianlan nasıl besliyorlar?”</p>

  <p class="calibre16">“Öğrendiğim kadarıyla, beslemiyorlar.”</p>

  <p class="calibre16">“Peki nasıl yaşıyorlar?” diye sordu Sarene.</p>

  <p class="calibre16">“Bilmiyorum, leydim. Şehrin, güçlülerin zayıflar üstünden geçindiği vahşi bir durumda olması mümkün.”</p>

  <p class="calibre16">“Hiçbir toplum o şekilde var olamaz."</p>

  <p class="calibre16">“Onların bir toplumlan olduğunu sanmıyorum, leydim,” dedi Ashe. “Onlar Tanrı’nızın unutmuş gibi göründüğü sefil, lanetlenmiş kişiler ve ülkenin kalanı da O’nun izinden gitmeye kararlı gibi.”</p>

  <p class="calibre16">Sarene başını sallarken düşünceliydi. Sonra kararlılıkla siyah giysileri kenara çekerek dolabının arka tarafındaki kıyafetlere el attı. Birkaç dakika sonra da kendini Ashe’nin değerlendirmesine sundu.</p>

  <p class="calibre16">“Ne düşünüyorsun?” diye sordu kendi etrafında dönerek. Elbise kalın, neredeyse metal gibi parlayan altın renkli bir malzemeden yapılmıştı. Siyah dantellerle kaplanmıştı ve bir erkek kıyafeti gibi yüksek, açık bir vakası vardı. Yaka &gt;ert</p>

  <p class="calibre16">bir malzemeden yapılmıştı ve manşetlere de uyuyordu. Dalga dalga açılarak yere kadar devam eden ve ayaklarını saklayan giysinin gövde kısmı gibi kollan da çok genişti. İnsanı kraliyetten hissettiren bir elbiseydi. Bir prensesin bile arada bir hatırlatmaya ihtiyacı oluyordu.</p>

  <p class="calibre16">“Siyah değil, leydim,” diye belirtti Ashe.</p>

  <p class="calibre16">“Bu kısmı öyle,” diye itiraz etti Sarene, arka taraftaki uzun pelerine işaret ederek. Pelerin aslında elbisenin bir parçasıydı, omuz ve boyun kısmına o kadar dikkatle dikilmişti ki sanki dantellerden büyüyerek çıkmıştı.</p>

  <p class="calibre16">“Pelerinin bunu bir dulun giysisi yapmaya yeteceğini sanmıyorum, leydim.” “Yetmesi gerekecek,” dedi Sarene kendini aynada inceleyerek. “Eğer Eshen’in bana verdiği giysilerden birini daha giyersem, beni de delirdiğim için Elantris'e atmanız gerekecek.”</p>

  <p class="calibre16">“On tarafın... uygun olduğuna emin misiniz?”</p>

  <p class="calibre16">“Ne?” dedi Sarene.</p>

  <p class="calibre16">"Biraz dekolte, leydim.”</p>

  <p class="calibre16">“Çok daha kötüsünü gördüm; burada, Arelon’da bile.”</p>

  <p class="calibre16">“Evet, leydim; ama onların hepsi evlenmemiş kadınlardı.”</p>

  <p class="calibre16">Sarene gülümsedi. Ashe her zaman çok hassastı, özellikle onunla ilgili konularda. "Bunu en azından bir kere giymek zorundayım, hiç giymeye fırsatım olmadı. Teod’dan ayrılmadan bir hafta önce Duladen’den getirtmiştim.”</p>

  <p class="calibre16">"Eğer öyle diyorsanız, leydim,” dedi Ashe ışığı hafifçe kırpışarak. “Araştırıp bulmamı istediğiniz başka bir şey var mı?”</p>

  <p class="calibre16">“Zindanları ziyaret ettin mi?”</p>

  <p class="calibre16">"Ettim,” dedi Ashe. “Üzgünüm, leydim, içlerinde açlıktan ölmekte olan prensler saklayan herhangi bir gizli hücre bulamadım. Eğer Iadon oğlunu hapsettirdiyse bile, bunu kendi sarayında yapacak kadar aptal değilmiş.”</p>

  <p class="calibre16">"Bir bakmaya değerdi,” dedi Sarene içini çekerek. “Bir şey bulacağını düşünmüyordum, büyük olasılıkla asıl bıçağı kullanan suikastçıyı anyor olmamız gerek.” “Doğru,” dedi Ashe. “Belki bilgi için kraliçeyi sıkıştırmayı deneyebilirsiniz? Eğer prens gerçekten bir yabancı tarafından öldürüldüyse, bir şey biliyor olabilir.” “Eshen’i denedim, ama o... eh, ondan bilgi almak zor değil. Ancak onu aynı konu üstünde tutmak... Gerçekten, böyle bir kadının Iadon’la nasıl olup da evlendiği beni aşıyor.”</p>

  <p class="calibre16">"Düzenlemenin sosyalden çok finansal olduğundan şüpheleniyorum, leydim,” dedi Ashe. “Iadon’un ilk hükümetinin para kaynağının çoğu Eshen’in babasından geldi."</p>

  <p class="calibre16">"Bu mantıklı görünüyor," dedi Sarene hafifçe gülümseyerek; doğrusu Iadon’un bu pazarlık hakkında şimdi ne düşündüğünü merak ediyordu. Parasını almıştı, doğru; ama onca yılını da Eshen’in gevezeliğini dinleyerek geçirmek zorunda kalmıştı. Belki genel olarak kadınlara bu kadar kızgın görünmesinin nedeni buydu.</p>

  <p class="calibre16">“Ne olursa olsun, kraliçenin Raoden hakkında bir şey bildiğini zannetmiyorum; ama denemeye devam edeceğim."</p>

  <p class="calibre16">Ashe havada sallandı. "Ve ben ne yapacağım?”</p>

  <p class="calibre16">Sarene durakladı. “Ben son zamanlarda Kiin Amca hakkında düşünüyorum. Babam artık ondan hiç bahsetmiyor. Merak ediyordum, hiç Kiin’in resmi olarak mirasından mahrum edilip edilmediğini biliyor musun?”</p>

  <p class="calibre16">“Bilmiyorum, leydim,’’ dedi Ashe. "Dio biliyor olabilir, o babanızla çok daha yakın çalışıyor.”</p>

  <p class="calibre16">“Bir şey bulup bulamayacağına bak, burada Arelon’da ne olmuş olduğuna dair bazı söylentiler olabilir. Sonuçta Kiin, Kae’nin en nüfuzlu insanlarından.”</p>

  <p class="calibre16">"Evet, leydim. Başka bir şey?”</p>

  <p class="calibre16">“Evet,” diye karar verdi Sarene burnunu kırıştırarak. "Bu siyah giysileri alıp götürmesi için birini bul. Artık onlara ihtiyaç duymayacağıma karar verdim."</p>

  <p class="calibre16">"Elbette, leydim,” dedi Ashe acılı bir ses tonuyla.</p>

  <p class="calibre16">SARENE Dük Telrii’nin köşküne yaklaşırlarken arabanın penceresinden dışarı göz attı. Raporlar Telrii’nin balo davetiyelerini gönderirken cömert davrandığını söylüyordu ve bu akşam yoldaki at arabalarının sayısı bunu doğrular gibiydi. Yolun etrafına meşaleler dizilmişti ve köşkün arazisi fenerler, meşaleler ve garip renkli ateşlerin bir karışımıyla parlak bir şekilde aydınlanmaktaydı.</p>

  <p class="calibre16">“Dük hiçbir masraftan kaçınmamış,” diye belirtti Shuden.</p>

  <p class="calibre16">“Bunlar nedir, Lord Shuden?” diye sordu Sarene uzun, metal direklerin tepesinde yanmakta olan parlak alevlere başıyla işaret ederek.</p>

  <p class="calibre16">“Güneyden ithal edilmiş özel taşlar.”</p>

  <p class="calibre16">“Yanan taşlar mı? Kömür gibi mi?”</p>

  <p class="calibre16">“Kömürden çok daha hızlı yanıyorlar,” diye açıkladı genç Jindoiz Lord. “Ve aşırı derecede pahalılar. Bu yolu ışıklandırmak Telrii’ye bir servete mal olmuş olmalı.” Shuden kaşlarını çattı. “Bu savurganlık, Telrii için bile.”</p>

  <p class="calibre16">“Lukel dükün biraz idaresiz olduğunu söylemişti,” dedi Sarene Iadon'un taht odasındaki konuşmalarını hatırlayarak.</p>

  <p class="calibre16">Shuden başıyla onayladı. “Ama pek çok kişinin sandığından daha kurnazdır. Dük para konusunda rahattır, ama çoğunlukla uçarılığının arkasında bir sebep vardır.”</p>

  <p class="calibre16">Araba dururken Sarene, genç baronun aklının adı geçen bu "sebebin” gerçek doğasını belirlemeye çalışır gibi işlemekte olduğunu görebiliyordu.</p>

  <p class="calibre16">Köşk insanlarla dolup taşıyordu. Parlak giysiler içindeki kadınlar, şu anki erkek modası olan düz yakalı takımlar içindeki erkeklere eşlik etmekteydi. Misafirler kalabalığın arasında yiyecek ve içecek taşımak veya fenerleri değiştirmek için aceleyle koşturan beyaz kıyafetli hizmetkârlardan sadece biraz, daha fazla sayıdaydı. Shuden Sarene’nin arabadan inmesine yardımcı oldu, sonra da kalabalığın arasından geçmeye alışkın bir yürüyüşle onu büyük balo salonuna doğru yönlendirdi.</p>

  <p class="calibre16">“Benimle gelmeyi önerdiğiniz için ne kadar memnun olduğumu bilemezsim/.,' diye itiraf etti Shuden salona girerlerken. Salonun bir ucunda büyük bir orkestra müzik çalıyordu ve çiftler ya salonun ortasında dans ederek dönüyor va da ^emş</p>

  <p class="calibre16">kenar kısımlarda konuşarak dikiliyorlardı. Salon parmaklıkların veya direklerin tepelerine yerleştirilmiş, dışarıda da gördükleri şiddetli yanan taşların renkli ışıklarıyla parlıyordu. Birkaç sütunun çevresine halkaları minik mumlarla doldurulmuş zincirler hile dolanmıştı, büyük ihtimalle yarım saatte bir mumların değiştirilmesi gerekiyordu.</p>

  <p class="calibre16">"Bu neden, lordum?" diye sordu Sarene renkli sahneye bakarak. Prenses olarak geçen hayatına rağmen böyle bir güzellik ve bolluk görmemişti. Işık, ses ve renk baş döndürücü bir şekilde birleşmekteydi.</p>

  <p class="calibre16">Shuden sorusunu gerçekten duymadan bakışını takip etti. "Kimse bu ülkenin yok oluşunun kıyısında dans ettiğini anlayamaz,” diye mırıldandı.</p>

  <p class="calibre16">Bu sözler ağırbaşlı bir ölüm çanı gibi çınladı. Sarene’nin asla böyle bir müsriflik görmemesinin bir nedeni vardı: her ne kadar harikulade olsa da bu, inanılmayacak kadar büyük bir savurganlıktı. Babası sağduyulu bir hükümdardı, asla böyle bir sefahate izin vermezdi.</p>

  <p class="calibre16">“Ama bu zaten hep böyle olmaz mı?” diye sordu Shuden. "Müsrifliği en kaldıramayacak durumda olanlar, ellerinde kalanı harcamaya en kararlı görünenler değil midir?”</p>

  <p class="calibre16">“Siz bilge bir adamsınız, Lord Shuden,” dedi Sarene.</p>

  <p class="calibre16">“Hayır, sadece olayların merkezlerini görmeye çalışan biriyim,” diyerek Sarene’vi içecek bulabilecekleri bir yan salona yönlendirdi.</p>

  <p class="calibre16">“Az önce ne diyordunuz?”</p>

  <p class="calibre16">“Ne?” diye sordu Shuden. "Ha, bu akşam nasıl beni büyük bir dertten kurtaracağınızı açıklıyordum.”</p>

  <p class="calibre16">“O neden?” diye sordu Sarene Shuden’in uzattığı bir kadeh şarabı alırken.</p>

  <p class="calibre16">Shuden kendi içkisinden bir yudum alırken hafifçe gülümsedi. “Şu veya bu nedenle beni oldukça... münasip kabul eden kişiler var. Çoğunluğu kim olduğunuzu anlamayacak ve yeni rakiplerini gözlemlemek için uzak duracaklardır. Bu akşam belki de gerçekten biraz eğlenebilecek zamanım olabilir.”</p>

  <p class="calibre16">Sarene bir kaşını kaldırdı. “Durum gerçekten o kadar kötü mü?”</p>

  <p class="calibre16">"Çoğunlukla onları uzaklaştırabilmek için sopayla kovalamam gerekiyor," diye cevapladı Shuden, Sarene’ye kolunu uzatarak.</p>

  <p class="calibre16">Sarene bir gülümsemeyle, “İnsan neredeyse evlenmeye'hiç niyetiniz olmadığını düşünür, lordum," dedi, uzatılan kolu kabul ederken.</p>

  <p class="calibre16">Shuden güldü. “Hayır, kesinlikle öyle bir şey yok, leydim. Sizi temin ederim, bu konuyla oldukça ilgiliyim. Veya en azından, konunun arkasındaki teoriyle. Ancak, bu saray maiyetinde cıvıldayan, sersemliği midemi bulandırmayan bir kadın bulmak, tamamen bambaşka bir şey. Gelin, eğer haklıysam, büyük balo salonundan çok daha ilginç bir yer bulabilmemiz gerekir.”</p>

  <p class="calibre16">Shuden, Sarene’yi baloya katılanların kalabalığı arasından geçirdi. Bütün söylediklerine rağmen, kalabalıktan belirip onu selamlayan kadınlara son derece kibar, hatta neredeyse cana yakın davranıyordu. Shuden her birini ismen tanıyordu; bu bile başlı başına ya bir diplomasi ya da iyi bir terbiyenin başarısıydı.</p>

  <p class="calibre16">Sarene'nin Shuden’e olan saygısı, karşılaştıklarının ona verdiği tepkileri izlerken gitgide arttı. O yaklaşırken hiçbir yüz kararmıyordu ve çok azı ona sözde yüksek sınıf ortamlarda sık sık olduğu gibi tepeden bakmıştı. Shuden en hayat dolu adamlardan olmamakla birlikte, yine de çok seviliyordu. Sarene, Shuden’in popülerliğinin eğlenceli biri olmasından çok rahatlatıcı dürüstlüğünden kaynaklanmakta olduğunu hissetti. Shuden konuştuğu zamanlarda hep kibar ve düşünceli ama tamamen açık sözlüydü. Egzotik soyu ona başkalarının söyleyemediği şeyleri söyleyebilme olanağı tanıyordu.</p>

  <p class="calibre16">Sonunda bir kat merdivenin tepesindeki küçük bir odaya ulaştılar. "İşte buradayız,” dedi Shuden sevinerek Sarene’yi kapıdan geçirirken. İçeride yaylı enstrümanlar çalan daha küçük, ama daha yetenekli bir orkestra vardı. Bu odadaki dekor daha durgundu, ama hizmetkârların taşıdığı tabaklarda aşağı kattakilerden çok daha egzotik yiyecekler vardı. Sarene saray maiyetinden pek çok yüzü tanıdı, özellikle de en önemlisini.</p>

  <p class="calibre16">“Kral,” dedi Sarene uzak köşede dikilen Iadon’u fark ederek. Eshen ince, yeşil bir giysi içinde yanında duruyordu.</p>

  <p class="calibre16">Shuden başını sallayarak onayladı. “Iadon böyle bir partiyi kaçırmaz, Lord Telrii tarafından veriliyor olsa bile.”</p>

  <p class="calibre16">“Araları iyi değil mi?”</p>

  <p class="calibre16">"Araları yeterince iyi. Sadece ikisi de aynı iş kolundalar. Iadon’un bir ticaret filosu var, gemileri Fjorden Denizini geçiyor; tıpkı Telrii’ninkiler gibi. Bu onlan rakip yapıyor.”</p>

  <p class="calibre16">"Burada olması yine de garip,” dedi Sarene. “Babam asla böyle şeylere katılmaz.”</p>

  <p class="calibre16">“Çünkü o olgunlaşmış, Leydi Sarene. Iadon hâlâ gücüyle sarhoş ve tadını çıkarmak için her fırsatı değerlendiriyor.” Shuden keskin gözlerle etrafına bakındı. “Bu odayı alın, mesela.”</p>

  <p class="calibre16">“Bu oda mı?”</p>

  <p class="calibre16">Shuden başıyla onayladı. “Ne zaman Iadon bir partiye katılsa, ana salon dışında bir oda seçer ve önemli kişilerin ona doğru çekilmesine izin verir. Asiller buna alışkın. Baloyu düzenleyen kişi çoğunlukla ikinci bir orkestra kiralar ve ana odanın dışında ikinci, daha özel bir parti olacağını bilir. Iadon kendinden çok aşağı kişilerle ilişkide bulunmak istemediğini bilinir hale getirdi. Bu toplantı sadece dükler ve iyi yerlerdeki kontlar için.”</p>

  <p class="calibre16">“Ama siz bir <span class="calibre18">baronsunuz,"</span> diye belirtti Sarene odaya girerlerken.</p>

  <p class="calibre16">Shuden şarabını yudumlayarak gülümsedi. “Benim durumum özel. Diğerlerinin çoğu konumlarını zenginlik ve yalvarmayla kazanmışken, benim ailem Iadon'u bize unvan vermeye zorladı. Başka hiçbir baronun cesaret edemeyeceği kadar cüretkâr olabilirim; çünkü hem Iadon, hem de ben bir defasında ona üstün geldiğimi biliyoruz. Genelde bu küçük odada kısa bir zaman geçirebiliyorum, en fazla bir saat. Yoksa kralın sabrını zorlarım. Elbette bu gece bunların hiçbirinin önemi yok."</p>

  <p class="calibre16">“O neden?”</p>

  <p class="calibre16">"Çünkü siz varsınız,” dedi Shuden. “Unutmayın, Leydi Sarene. Siz bu odadaki kraliyet çifti dışında herkesten daha yüksek mevkidesiniz.”</p>

  <p class="calibre16">Sarene başını salladı. Sonuçta bir kralın kızı olduğundan önemli olma fikrine alışkın olsa da, Arellerde görülen mevkiinden faydalanma düşkünlüğüne alışık değildi.</p>

  <p class="calibre16">“Iadon’un varlığı işleri değiştiriyor,” dedi sessizce kral onu fark ettiğinde. Kralın gözleri kıyafeti üzerinde dolaştı, belli ki yeterince siyah içermemesi dikkatini çekmişti ve yüzü karardı.</p>

  <p class="calibre16"><span class="calibre18">Belki de elbise o kadar da iyi bir fikir değildi,</span> diye kendi kendine kabul etti Sarene. Ancak başka bir şey hızla dikkatini çekti. “O burada ne arıyor?” diye fısıldadı, balo katılımcıları arasında kızıl bir yara gibi duran parlak bir şekli fark ettiğinde.</p>

  <p class="calibre16">Shuden bakışını takip etti. “Gyorn mu? Buraya geldiği günden beri saray balolarına katılıyor. İlk defasında davetiye olmaksızın belirdi ve kendini öyle bir önemlilik havasıyla taşıdı ki o günden beri kimse onu davet etmeyi ihmal etmeye cesaret edemedi.”</p>

  <p class="calibre16">Parlak kırmızı zırhı ve pelerini asillerin daha hafif renklerinin yanında haşin duran Hrathen, bir grup adamla konuşuyordu. Gyorn odadaki herkesten en az bir kafa daha uzundu ve zırh omuzlukları iki tarafından da birer ayak boyu uzanıyordu. Netice itibarıyla gyomu fark etmemek çok zordu.</p>

  <p class="calibre16">Shuden gülümsedi. “Adam hakkında ne düşünürsem düşüneyim, kendine güveninden etkilenmemek çok zor. O ilk gece kralın özel partisine elini kolunu sallayarak girdi ve düklerden biriyle konuşmaya başladı, kralı neredeyse görmezden gelerek, sadece hafifçe başını eğerek selamladı. Görünüşe göre, Hrathen gyorn unvanını bu odadaki herhangi bir şeye eşit kabul ediyor."</p>

  <p class="calibre16">“Doğu’da krallar gyornlar önünde eğilir,” dedi Sarene. “Wym ziyarete geldiğinde ise resmen yaltaklanırlar.”</p>

  <p class="calibre16">“Ve bunların hepsi tek bir yaşlı Jindoizden geldi,” diye belirtti Shuden, geçen bir hizmetkârdan kadehlerini yenilemek için duraklayarak. Çok daha iyi bir mevsimin şarabıydı. “Sizin insanlarınızın Keseg’in öğretileriyle ne yaptığını görmek benim hep ilgimi çekmiştir.”</p>

  <p class="calibre16">“'Bizim insanlarımız’ mı?” diye sordu Sarene. “Ben Korathi’yim, beni gyornla aynı kefeye koyma.”</p>

  <p class="calibre16">Shuden bir elini kaldırdı. “Özür diliyorum. Kinci olmak istememiştim.” Sarene durakladı. Shuden Arelon'da yaşıyor ve bir yerli gibi Aonik konuşuyordu, bu nedenle onun da Korathi olduğunu varsaymıştı. Bu konuda yanılmıştı, Shuden hâlâ bir Jindoizdi. Ailesi, Korathi ve Derethi'nin kaynak dini olan Shu-Keseg’e inanıyor olmalıydı. “Ama," dedi sesli düşünerek, “Jindo artık Derethi.”</p>

  <p class="calibre16">Shuden’in yüzü gyomu gözlerken biraz karardı. “Büyük ustanın, iki öğrencisi Korath ve Dereth kuzeydeki diyarlara vaaz etmek için aynldıklannda ne düşündüğünü merak ediyorum. Keseg birlik öğretiyordu, ama acaba ne demek istiyordu? Benim halkımın varsaydığı gibi akılda birlik mi? Sizin rahiplerinizin iddia ettiği gibi sevgide birlik mi? Yoksa Derethi’nin inandığı gibi itaat birliği mi? Sonuçta, insanoğlunun bu kadar basit bir kavramı nasıl karmaşıklaştırabildiğini merak ediyorum."</p>

  <p class="calibre16">Durakladı ve sonra başını salladı. “Her neyse; evet, leydim. Jindo artık Derethi. Halkım Wyrn’in Jindo’nun döndüğünü düşünmesine izin veriyor, çünkü bu savaşmaktan daha iyi. Ancak şimdi pek çokları bu kararı sorguluyor. Artethler gittikçe daha da talepkâr oluyorlar.”</p>

  <p class="calibre16">Sarene başıyla onayladı. “Katılıyorum. Shu-Dereth durdurulmalı. Gerçeğin saptırılması o.”</p>

  <p class="calibre16">Shuden durakladı. "Bunu söylemedim, Leydi Sarene. Shu-Keseg’in özü kabullenmedir. Tüm öğretiler için yer vardır. Derethi inananları doğru olduğunu düşündükleri şeyi yapıyor.” Shuden duraklayıp devam etmeden önce Hrathen’den tarafa baktı. “Ama bu adam tehlikeli.”</p>

  <p class="calibre16">“Peki, neden o da, diğerleri değil?”</p>

  <p class="calibre16">“Hrathen’in vaazlarından birini dinledim,” dedi Shuden. “Kalbinden konuşmuyor, Leydi Sarene, zihninden konuşuyor. Dönenlerin sayılarıyla ilgileniyor, takipçilerinin imanına hiç dikkat etmiyor. Bu tehlikeli.”</p>

  <p class="calibre16">Shuden, Hrathen’in yanındakileri inceledi. “Şu adam da beni rahatsız ediyor,” dedi saçı neredeyse beyaz sayılacak kadar sarışın olan bir adamı işaret ederek. “Kim o?” diye sordu Sarene ilgiyle.</p>

  <p class="calibre16">“Waren, Baron Diolen’in en büyük oğlu,” dedi Shuden. “Bu odada olmaması gerekiyor, ama görünüşe göre gyomla olan yakın ilişkisini bir davetiye olarak kullanıyor. Waren özellikle dindar bir Korathi idi, ama Jaddeth’in ona Shu-Dereth’e dönmesini emrettiği bir deneyim yaşadığını iddia ediyor."</p>

  <p class="calibre16">“Hanımlar da bunun hakkında konuşuyordu,” dedi Sarene VVaren’i gözleyerek. “Ona inanmıyor musun?”</p>

  <p class="calibre16">“Ben hep Waren’in dindarlığının bir görüntü olduğundan şüphelenmiştim. O bir fırsatçı ve aşın dindarlığı ona şöhret kazandırdı.”</p>

  <p class="calibre16">Sarene endişeyle beyaz saçlı adamı inceledi. Çok gençti, ama kendini kontrollü ve başarılı bir adam gibi taşıyordu. Onun dönmesi tehlikeli bir işaretti. Hrathen bunun gibi adanılan yanına topladıkça onu durdurmak daha da zorlaşacaktı.</p>

  <p class="calibre16">“Bu kadar uzun süre beklememeliydim,” dedi.</p>

  <p class="calibre16">“Ne için?”</p>

  <p class="calibre16">“Bu balolara gelmek için. Hrathen benden bir hafta önde."</p>

  <p class="calibre16">“Sanki bu ikiniz arasında kişisel bir mücadeleymiş gibi konuşuyorsunuz," diye belirtti Shuden gülümseyerek.</p>

  <p class="calibre16">Sarene yorumu hafife almadı. “Ülkelerin kaderini belirleyecek olan bir kişisel bir mücadele.”</p>

  <p class="calibre16">“Shuden!” dedi bir ses. “Alışılmış hayran halkanla çevrili olmadığım görüyorum.” “İyi akşamlar, Lord Roial,” dedi Shuden yaşlı adam yaklaşırken hafifçe eğilerek. “Evet, eşlikçimin sayesinde birçoğundan kaçınabilnıeyi başardım.”</p>

  <p class="calibre16">“Ah, latif Prenses Sarene," dedi Roial elini öperek. “Görünüşe göre siyah için olan hevesiniz sönmüş.”</p>

  <p class="calibre16">"Zaten baştan o kadar da güçlü değildi, lordum,” dedi Sarene reverans yaparak. “Tahmin ederim,” dedi Roial gülümseyerek. Sonra tekrar Shuden’e döndü. "İyi talihinin farkına varmamış olmanı umuyordum, Shuden. Ben de prensesi çalıp birkaç sülüğü kendimden uzak tutmuş olabilirdim.”</p>

  <p class="calibre16">Sarene şaşkınlıkla yaşlı adama baktı.</p>

  <p class="calibre16">Shuden kıkırdadı. “Lord Roial, belki de, Arelon’da ilgisi benimkinden çok arzulanan tek bekâr. Kıskandığımdan değil elbette. Ekselansları ilginin birazını benden uzaklaştırıyor.”</p>

  <p class="calibre16">“Siz mi?” diye sordu Sarene cılız yaşlı adama bakarak. “Kadınlar sizinle mi evlenmek istiyor?” Sonra, terbiyesini hatırlayıp sözlerinin uygunsuzluğuna şiddetle kızararak geç kalmış bir “lordum,” ekledi.</p>

  <p class="calibre16">Roial güldü. “Beni gücendirmekten dolayı endişelenme, genç Sarene. Benim yaşımdaki adamlar pek rağbet görmez. Sevgili Eoldess’im yirmi yıldır ölü ve hiç oğlum yok. Servetim birine geçmek zorunda ve ülkedeki her evlenmemiş kız bu gerçeğin farkında. Bana sadece birkaç yıl katlanacak, sonra beni gömüp paramı yemesine yardımcı olacak şehvetli, genç bir âşık bulacak.”</p>

  <p class="calibre16">“Lordum çok olumsuz,” diye belirtti Shuden.</p>

  <p class="calibre16">"Lordun çok gerçekçi,” diye homurtuyla söylendi Roial. “Ama kabul etmeliyim ki, bu genç kurabiyelerden birini yatağıma girmeye zorlama fikri cezbedici. Hepsinin benim onlara kadınlık görevlerini yaptıramayacak kadar yaşlı olduğumu düşündüklerini biliyorum, ama yanlış düşünüyorlar. Eğer servetimi çalmalarına izin vereceksem, en azından bunun için çalışmaları gerekecek.”</p>

  <p class="calibre16">Shuden bu yorum üzerine kızarsa da Sarene sadece güldü. “Biliyordum. Sen gerçekte kart bir zamparadan başka bir şey değilsin.”</p>

  <p class="calibre16">“Öyle olduğumu kabul ediyorum,” diye onayladı Roial gülümseyerek. Sonra Hrathen’den tarafa bakarak devam etti. “Zırhlarla kaplı dostumuz neler yapıyor?” “Beni sadece zehirli varlığıyla rahatsız ediyor, lordum,” diye cevapladı Sarene. “Ona dikkat et, Sarene,” dedi Roial. “Sevgili Lord Telrii’mizin ani iyi talihi sadece şanstan ibaret değil.”</p>

  <p class="calibre16">Shuden’in gözlerinde şüphe belirdi. “Dük Telrii, Derethi'ye bağlılık bildirmiş değil.”</p>

  <p class="calibre16">“Açıkça değil, hayır,” diye kabul etti Roial. “Ama kaynaklarım o ikisi arasında bir şeyler olduğunu söylüyor. İnsan, Telrii’nin tam olarak neyin reklamını yaptığım ve neden bizim onun ne kadar zengin olduğunu görmemizi istediğini merak ediyor. ”</p>

  <p class="calibre16">"İlginç bir düşünce, lordum,” dedi Sarene.</p>

  <p class="calibre16">“Sarene?” diye odanın öbür ucundan Eshen’in sesi geldi. “Canım, buraya gelebilir misin?”</p>

  <p class="calibre16">“Ah, hayır,” dedi Sarene, ona gelmesi için el sallayan kraliçeden tarafa bakarak. “Bunun ne hakkında olduğunu düşünüyorsunuz?”</p>

  <p class="calibre16">“Merak ettim,” dedi Roial gözlerinde bir ışıltıyla.</p>

  <p class="calibre16">Sarene kraliçenin hareketine karşılık verdi ve kraliyet çiftine yaklaşarak kibarca reverans yaptı. Shuden ve Roial da fark ettirmeden takip ederek onları duyabilecekleri bir yerde durdular.</p>

  <p class="calibre16">Sarene yaklaşırken Eshen gülümsedi. “Canım, ben de tam kocama bu sabah bulduğun fikirden bahsediyordum. Hani spor yapmakla ilgili olan.” Eshen hevesle başını krala doğru eğdi.</p>

  <p class="calibre16">“Bu saçmalık da nedir, Sarene?" diye sordu kral. “Kılıçlarla oynayan kadınlar?” "Majesteleri şişmanlamamızı istemezler, değil mi?” diye sordu Sarene masumane.</p>

  <p class="calibre16">“Hayır, elbette istemem,” dedi kral. “Ama daha az yiyebilirsiniz.”</p>

  <p class="calibre16">“Ama ben spor yapmayı o kadar seviyorum ki, Majesteleri.”</p>

  <p class="calibre16">Iadon derin, dertli bir nefes aldı. “Ama kesinlikle siz kadınların yapabileceği başka bir spor çeşidi olmalı?”</p>

  <p class="calibre16">Sarene gözleri yaşarmaya yakınmış gibi görünmeye çalışarak gözlerini kırpıştırdı. “Ama, Majesteleri, ben çocukluğumdan beri bunu yapıyorum. Muhakkak ki kralın aptal, kadınca bir meşgaleye karşı bir itirazı olmayacaktır.”</p>

  <p class="calibre16">Kral durup onu gözledi. Bu son seferde fazla kaçırmış olabilirdi. Sarene en iyi umutsuz beyinsizlik görüntüsünü takındı ve gülümsedi.</p>

  <p class="calibre16">Sonunda kral sadece kafasını salladı. "Öf, ne istersen yap, kızım. Akşamımı mahvetmeni istemiyorum.”</p>

  <p class="calibre16">“Kral çok bilge,” dedi Sarene reverans yapıp gerileyerek.</p>

  <p class="calibre16">“Bunu unutmuştum,” diye fısıldadı Shuden tekrar ona katıldığında. “Bu rolü sürdürmek oldukça güç olmalı.”</p>

  <p class="calibre16">"Arada bir yararlı oluyor,” dedi Sarene. Bir habercinin krala yaklaşmakta olduğunu fark ettiğinde neredeyse uzaklaşmak üzereydiler. Elini Shuden’in kolu üstüne koyarak hâlâ Iadon’u duyabileceği bir yerde kalmak istediğini belirtti.</p>

  <p class="calibre16">Haberci Iadon’un kulağına bir şeyler fısıldadı ve kralın gözleri öfkeyle açıldı. "Ne!"</p>

  <p class="calibre16">Adam tekrar fısıldamak için uzandı, ancak kral onu geri itti. “Söyle şunu be adam. Tüm bu fısıldaşmalara dayanamıyorum.”</p>

  <p class="calibre16">“Daha bu hafta oldu, Majesteleri," diye açıklama yaptı adam.</p>

  <p class="calibre16">Sarene yavaşça daha yakına geldi.</p>

  <p class="calibre16">“Ne kadar garip,” diye hafifçe şiveli bir ses geldi onlardan tarafa. Hrathen kısa bir mesafe uzakta duruyordu. Onlardan tarafa bakmıyordu, ama bir şekilde sesini krala doğru yöneltmekteydi; sanki sözlerini başkalarının duymasına özellikle izin verirmiş gibi. “Kralın önemli meseleleri boş akıllıların duyabileceği bir yerde tartışacağını sanmazdım. Böyle insanların olaylardan ötürü kafaları o kadar karışır ki, onlara bu fırsatı tanımak bile haksızlıktır.”</p>

  <p class="calibre16">Sarene’nin etrafındaki çoğu kişi gyornun yorumunu duymamış gibi göründü. Ancak kral duymuştu. Iadon bir an Sarene’ye dikkatle baktı, sonra haberciyi kolundan yakalayıp geride irkilmiş bir Eshen bırakarak hızla odadan dışarı yürüdü. Sarene kralın gidişini izlerken Hrathen’in gözleri onunkilerle buluştu ve tekrar yanındakilere dönmeden önce hafifçe gülümsedi.</p>

  <p class="calibre16">"Buna inanabiliyor musunuz?" diye burnundan soludu Sarene. “Bunu kasıtlı yaptı!”</p>

  <p class="calibre16">Shuden başını salladı. "Çoğunlukla, leydim, hilelerimiz aleyhimize döner." “Gyorn bu konuda iyi,” dedi Roial. “Birinin aldatmacasını kendi yararına kullanabilmek, her zaman ustalık gerektirir."</p>

  <p class="calibre16">“Çoğunlukla, şartlar ne olursa olsun, en faydalı olanın kendin gibi olmak olduğunu düşünmüşümdür,” dedi Shuden. “Ne kadar çok farklı yüze bürünürsek, işler o kadar çok karışır.”</p>

  <p class="calibre16">Roial gülümseyerek hafifçe başını salladı. “Doğru. Sıkıcı belki, ama doğru.” Sarene onları doğru düzgün dinlemiyordu bile. Oyuna getirenin kendi olduğunu varsaymıştı, bunun ona verdiği dezavantajı hiç fark etmemişti. "Bu aldatmaca can sıkıcı," diye kabul etti. Sonra içini çekti ve tekrar Shuden’e döndü. “Ama buna saplanmış durumdayım, en azından kral konusunda. Ama dürüst olmak gerekirse, nasıl davranırsam davranayım, kralın beni başka bir şekilde göreceğinden şüpheliyim.” “Büyük ihtimalle haklısınız,” dedi Shuden. “Kral kadınlar konusunda oldukça basiretsiz."</p>

  <p class="calibre16">Kral birkaç saniye sonra yüzü kararmış ve duyduğu haberler her ne ise keyfini kaçırmış olduğu belli olarak döndü. Haberci rahatlamış bir ifadeyle kaçtı ve o giderken, odaya yeni giren bir şekil Sarene’nin gözüne çarptı. Dük Telrii, âdeti olduğu üzere, parlak kırmızılar ve altınlar içindeydi ve parmakları ışıldayan yüzüklerle süslüydü. Sarene onu dikkatle izledi, ama gyorn Hrathen’e katılmadı; selam bile vermedi. Hatta, rahibi inatla görmezden gelip, saygılı ev sahibi rolünü takınarak her misafir grubunu sırayla ziyaret etti.</p>

  <p class="calibre16">“Haklısınız, Lord Roial,” dedi Sarene sonunda.</p>

  <p class="calibre16">Roial Shuden’le olan konuşmasından başını kaldırdı. "Hımm?"</p>

  <p class="calibre16">“Dük Telrii,” dedi Sarene adama doğru başıyla işaret ederek. "Onunla gyornun arasında bir şey var.”</p>

  <p class="calibre16">“Telrii, baş belası biri,” dedi Roial. “Asla onun amaçlarını keşfetmeyi tam olarak başaramadım. Bazı zamanlarda küpünü doldurmak için paradan başka hiçbir şey istemezmiş gibi görünüyor. Başka zamanlarda...”</p>

  <p class="calibre16">Telrii, sanki onu incelediklerini fark etmiş gibi Sarene’nin grubundan tarafa döndüğünde, Roial sessizleşti. Telrii gülümseyerek, yanında Atara’yla onlardan tarafa ilerledi.</p>

  <p class="calibre16">“Lord Roial,” dedi pürüzsüz, adeta umursamaz sesiyle. “Hoş geldiniz. Ve Majesteleri. Uygun şekilde tanıştırıldığımızı sanmıyorum.”</p>

  <p class="calibre16">Roial Telrii'yi saygıyla selamladı. Şarabını yudumlayan Telrii, Roial’la hoşbeş ederken Sarene reverans yaptı. Dükte şaşırtıcı derecede bir... aldırmazlık vardı. Bazı az sayıda asil onunla gerçekten ilgilenirken, diğerleri en azından ilgili gibi görünecek kadar terbiyeliydiler. Telrii böyle bir imtiyaz göstermiyordu. Ses tonu hakaret derecesinde olmasa da küstahtı ve tavırları ilgisizdi. İlk hitabın dışında, belirlenebilir bir öneminin olmadığından gözle görülür şekilde emin olmuş gibi Sarene’yi tamamen görmezden geldi.</p>

  <p class="calibre16">Sonunda dük yavaş yavaş uzaklaştı ve Sarene gidişini kızgınlıkla izledi. Eğer tiksindiği bir şey varsa, bu da görmezden gelinmekti. Sonunda içini çekerek eşlikçisine döndü. “Pekâlâ, Lord Shuden. Sosyeteye karışmak istiyorum. Hrathen bir hafta önde olabilir, ama onun benden önde kalmasına izin vereceksem, Domi lanet okusun."</p>

  <p class="calibre16">GEÇ olmuştu. Shuden saatler önce ayrılmak istemişti; ama Sarene, yüzlerce insanla konuşup çıldırmış gibi yeni tanıdıklar edinerek ilerleme kaydetmekte kararlıydı,. Shuden tanıdığı herkesle onu tanıştırmıştı. İsimler ile yüzler hızla birbirine karışıyordu. Ancak tekrar karşılaşmalar tanıdıklık getirecekti.</p>

  <p class="calibre16">En sonunda, günün olaylarından tatmin olmuş ve Shuden’in onu saraya geri götürmesine izin vermişti. Shuden onu bırakırken yorgun bir ifadeyle iyi geceler dilemiş ve bir dahaki sefer onu baloya götürecek olanın Ahan olmasından dolayı mutlu olduğunu eklemişti. “Eşliğiniz harikaydı,” diye açıkladı, “ama ben size ayak uyduramıyorum! ”</p>

  <p class="calibre16">Bazen Sarene’nın <span class="calibre18">kendisi</span> de kendine ayak uydurmaya zorlanıyordu. Saraya resmen yalpalayarak girdi, yorgunluk ve şarap yüzünden o kadar uykuluydu ki gözlerini zor açık tutabiliyordu.</p>

  <p class="calibre16">Koridorda bağrışlar yankılandı.</p>

  <p class="calibre16">Sarene kaşlarını çattı, bir köşeyi döndüğünde ise etrafta koşuşup birbirlerine bağıran ve neticede büyük bir baş ağrısına neden olan kralın muhafızlarını buldu.</p>

  <p class="calibre16">“Neler oluyor?" diye sordu başını tutarak.</p>

  <p class="calibre16">“Birileri bu gece saraya girmiş,” diye açıkladı bir muhafız. “Doğruca kralın yatak odasından geçmişler.”</p>

  <p class="calibre16">"Kimseye bir şey oldu mu?” diye sordu Sarene birden ayılarak. Iadon ve Eshen, o ve Shuden’den saatler önce partiden ayrılmışlardı.</p>

  <p class="calibre16">"Domi’ye şükür ki, hayır,” dedi muhafız. Sonra iki askere döndü. "Prensesi odasına götürüp kapısında nöbet bekleyin,” diye emretti. “İyi geceler, Majesteleri. Merak etmeyin, artık yoklar."</p>

  <p class="calibre16">Sarene, muhafızların tangırdayan zırh ve silahlan ile koridorlardan art arda koşarak geçmelerinin, bağrışlarının ve koşuşturmalarının farkında olarak içini çekti. Bu kadar şamata varken, ne kadar yorgun olursa olsun iyi bir gece geçirebileceğinden şüpheliydi</p>
</body>
</html>
