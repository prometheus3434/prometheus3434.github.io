<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15"><b class="calibre6"><a class="calibre9" id="bookmark0"></a>4. BÖLÜM</b></h1>

  <p class="calibre16">KADIN fazlasıyla yorulana kadar Domi’ye yardım veya merhamet etmesi için yalvardı. Tırnakları kalın pislik tabakasında izler bırakarak geniş kapıyı tırmaladı. Sonunda, arada bir hıçkırıklarla titreyen sessiz bir yığın halinde yere çöktü. Kadının ıstırabını görmek Raoden’e kendi acısını hatırlattı: parmağının keskin ağrısı ve dışarıdaki hayatının yitişi.</p>

  <p class="calibre16">Galladon eli Raoden’in kolunda, sıkıca prensi geride tutarak “Daha uzun süre beklemezler,” diye fısıldadı.</p>

  <p class="calibre16">Kadın sonunda sendeleyerek kalktı; sersemlemiş görünüyordu, nerede olduğunu unutmuş gibiydi. Bir avcu sanki duvar onu dış dünyadan ayıran engel değil de, dışarıyla olan bir bağlantıymış gibi duvara dayalı; sola doğru tek bir kararsız adım attı.</p>

  <p class="calibre16">“İşte tamam,” dedi Galladon.</p>

  <p class="calibre16">“Böylece mi?” diye sordu Raoden.</p>

  <p class="calibre16">Galladon başıyla onayladı. "İyi bir seçim yaptı. Veya yapılmayacak kadar kötü değil. İzle.”</p>

  <p class="calibre16">Raoden ve Galladon, Elantris’in giriş avlusunu, onu çevreleyen pek çok harap taş binanın birinden izlerken, tam karşılarındaki bir sokakta gölgeler hareketlendi. Gölgeler bir grup adama dönüşerek kadına kontrollü adımlarla yaklaştılar ve etrafını çevirdiler. Biri uzanıp adak sepetini aldı. Kadının direnmeye gücü yoktu, yalnızca tekrar yere çöktü. Raoden farkında olmadan hırsızların karşısına dikilmek ister gibi ilerleyecek olduğunda Galladon’un parmaklarının omzuna gömüldüğünü hissetti.</p>

  <p class="calibre16">“İyi bir fikir değil. Kolo?” diye fısıldadı Galladon. "Cesaretini kendine sakla. Eğer ayağını çarptığın için bayılacak gibi olduysan, o sopalardan biri küçük cesur kafanda patladığında nasıl hissedeceğini düşün.”</p>

  <p class="calibre16">Raoden başıyla onaylayarak sakinleşti. Kadın soyulmuştu, ancak onun için başka bir tehlike kalmamıştı. Bunu izlemek bile Raoden’i kederlendirmişti. Genç biı kız değildi; doğııın yapmaya ve ev yönetmeye alışkın, sağlam bir yapısı vardı Bir anneydi. Yüzündeki güçlü çizgiler, zorluklarla edinilmiş sağduyu ve cesaretin kanıtıydı ve bu, bir şekilde laneti izlemeyi daha da zorlaştırıyordu. Eğer böyle bir kadın bile Elantris tarafından yenilgiye uğratılabiliyorsa, Raoden için bir umut olabilir miydi?</p>

  <p class="calibre16">“Sana iyi seçim yaptığını söylemiştim," diye devam etti Galladon. "Birkaç libre yiyecekten olmuş olabilir, ama hiç yarası yok. Şimdi eğer senin yapmış olduğun gibi sağa dönmüş olsaydı, Shaor’un adamlarının şüpheli merhametine kalmış olurdu, sule. Eğer ileri doğru adım atmış olsa adakları Aanden’in hakkı olurdu. Sola dönmek en iyisi, Karata’nın adamları yemeğini alır, ama nadiren yaralarlar. Aç kalmak, önündeki birkaç yılı kırık bir kolla geçirmekten iyidir."</p>

  <p class="calibre16">“Önündeki birkaç yıl mı?” diye sordu Raoden avluya sırtını dönüp uzun, koyu derili yoldaşını süzerek. “Yaralarımızın sonsuza kadar kalacağını söylediğini sanmıştım."</p>

  <p class="calibre16">“Öyle olacağını varsayıyoruz, sule. Bana sonsuza kadar akima mukayyet olabilen bir Elantrian bulursan, belki o bu teoriyi kanıtlayabilir.”</p>

  <p class="calibre16">“İnsanlar burada ne kadar dayanabiliyor genelde?”</p>

  <p class="calibre16">“Bir yıl, belki iki,” dedi Galladon.</p>

  <p class="calibre16">“Ne?"</p>

  <p class="calibre16">“Bizi ölümsüz sanmıştın, öyle mi? Yaşlanmıyoruz diye sonsuza kadar kalacağız, ha?”</p>

  <p class="calibre16">“Bilmiyorum,” dedi Raoden. “Ölemeyeceğimizi söylediğini sanıyordum."</p>

  <p class="calibre16">“Olemeyiz,” diye cevapladı Galladon. “Ama kesikler, ezikler, çarpılan parmaklar... birikiyor. İnsan bir yere kadar dayanabilir."</p>

  <p class="calibre16">“Kendilerini mi öldürüyorlar?” diye sordu Raoden sessizce.</p>

  <p class="calibre16">“Öyle bir seçenek yok. Hayır. Çoğu mırıldanarak veya çığlık atarak etrafta yatıyor. Zavallı rulolar.”</p>

  <p class="calibre16">“Sen ne kadardır buradasın?”</p>

  <p class="calibre16">“Birkaç ay.”</p>

  <p class="calibre16">Bu bilgi zaten birikmekte olan şoklara bir yenisini ekledi. Raoden, Galladon'un en azından birkaç yıldır Elantrian olduğunu sanmıştı. Dula, Elantris'teki hayattan sanki yıllardır burada yaşıyormuş gibi bahsediyordu ve devasa şehirde yolunu etkileyici bir şekilde bulabiliyordu.</p>

  <p class="calibre16">Raoden tekrar avluya baktı, ama kadın çoktan gitmişti. Babasının sarayından bir hizmetçi olabilirdi, zengin bir tüccarın karısı veya sıradan bir ev kadını da. Shaod sınıfları önemsemezdi, her sınıftan eşit alırdı. Kadın artık Elantris olan çukurun içinde yitip gitmişti. Raoden ona vardım edebilmiş olmalıydı.</p>

  <p class="calibre16">“Tüm bunlar tek bir dilim ekmekle birkaç pörsümüş sebze için," diye mırıldandı Raoden.</p>

  <p class="calibre16">“Şimdi pek bir şeye benzemiyor olabilir, ama sen birkaç gün bekle. Buraya giren tek yiyecek, yeni gelenlerin kollarındaki sepetlerde. Bekle, sule. Sen de ar/uyu hissedeceksin. Açlık çağırdığında ona karşı koymak güç ister."</p>

  <p class="calibre16">Son dayanıyorsun,’' dedi Raoden.</p>

  <p class="calibre16">“Pek iyi değil ve ben sadece birkaç aydır buradayım. Bundan bir yıl sonra açlık bana neler yaptırır, kimse bilemez.”</p>

  <p class="calibre16">Raoden homurdandı. “Sadece, ilkel bir yaratığa dönüşmeden önce benim otuz günümün bitmesini bekle, rica ederim. Sana verdiğim etin karşılığını alamadığımı hissetmek istemem."</p>

  <p class="calibre16">Galladon bir an duraksadı, sonra güldü. “Hiçbir şey seni korkutmuyor mu, sule?”</p>

  <p class="calibre16">“Aslında, neredeyse buradaki her şey beni korkutuyor. Ben sadece dehşet içinde olduğum gerçeğini görmezden gelmekte iyiyim. Eğer ne kadar korkmuş olduğumu fark edersem, büyük ihtimalle beni şuradaki kaldırım taşlarının altında saklanmaya çalışırken bulursun. Şimdi, bana şu çetelerden bahset.”</p>

  <p class="calibre16">Galladon kırık kapıdan uzaklaşıp duvara dayalı bir sandalyeyi çekerken omuz silkti. Sandalyenin bacaklarına dikkatlice göz attı ve sonra yine aynı dikkatle üzerine oturdu. Neyse ki sandalyenin bacakları kırıldığı an kalkabilecek kadar hızlı davranabilmişti. Eşyayı tiksintiyle öteye fırlatarak yere oturdu.</p>

  <p class="calibre16">“Elantris’in üç kısmı var, sule ve üç tane de çete. Pazar kısmını Shaor yönetiyor; gerçi dün onun maiyetinden birkaç tanesiyle karşılaştın, ama onlar adaklarından çamuru yalamakla meşgul olduklarından kendilerini tanıtamadılar. Saray kısmında Karata denen bir kadın bulacaksın; bugün o kadını elindeki yiyecekten gayet kibarca kurtaran oydu. Sonuncusu Aanden diye bir adam. Zamanının çoğunu üniversite kısmında geçirir.”</p>

  <p class="calibre16">“Eğitimli biri mi?”</p>

  <p class="calibre16">“Hayır, bir fırsatçı. Kütüphanedeki pek çok eski kitabın parşömenlere yazılmış olduğunu ilk fark edenlerdendi. Dünün klasikleri yarının öğlen yemekleri oldular. Kolo?”</p>

  <p class="calibre16">“İdos Domi!” dedi Raoden. “Bu korkunç! Elantris’in eski parşömenleri sayısız orijinal eser içeriyor olmalıydı. Onlara paha biçilemez!”</p>

  <p class="calibre16">Galladon ona acılı gözlerle baktı. “Sule, açlık üzerine olan konuşmamı tekrar mı etmeliyim? Karnın gözlerini yaşartacak kadar açken edebiyat neye yarar?”</p>

  <p class="calibre16">“Bu berbat bir savunma. İki yüzyıllık kuzu derisinin tadının iyi olması mümkün değil.”</p>

  <p class="calibre16">Galladon omzunu silkti. "Çamurdan iyidir. Her neyse, birkaç ay önce Aanden’in parşömenlerinin bitmiş olması lazım. Kitapları kaynatmayı denediler, ama pek işe yaramadı.”</p>

  <p class="calibre16">“Birbirlerini kaynatmayı denememelerine şaşırdım.”</p>

  <p class="calibre16">“Ha, o da denendi," dedi Galladon. “Neyse ki, Shaod sırasında bize bir şey oluyor; görünüşe göre ölü bir adamın eti o kadar da lezzetli değil. Kolo? Aslını istersen, o kadar acı ki kimse yutamıyor.</p>

  <p class="calibre16">“Yamyamlık seçeneğinin bu kadar mantıklı bir şekilde reddedildiğini görmek ne kadar hoş,” dedi Raoden kuru kuru.</p>

  <p class="calibre16">"Sana söyledim, sule. Açlık insana garip şeyler yaptırıyor.</p>

  <p class="calibre16">"Ve bu da her şeyi düzeltiyor, öyle mi?”</p>

  <p class="calibre16">Galladon akıllılıkla, cevap vermedi.</p>

  <p class="calibre16">Raoden devam etti. “Acı ve açlıktan sanki karşı konulamaz güçlermiş gibi bahsediyorsun. Açlık yaptırdığı sürece her şey kabul edilebilir: Rahatımız yerinde değilse biz hayvanız."</p>

  <p class="calibre16">Galladon başını salladı. “Üzgünüm, sule; ama işler böyle yürüyor.”</p>

  <p class="calibre16">"Böyle olmak zorunda değil.”</p>

  <p class="calibre16">ON yıl yeterli değildi. Arelon'un yoğun neminde bile, şehrin bu kadar bozulması daha uzun sürmüş olmalıydı. Elantris yüzyıllardır terk edilmiş gibi görünüyordu. Tahtalar çürüyor, sıva ve tuğlalar dökülüyordu. Hatta taş binalar bile dağılıyordu. Ve ortalığı kaplayan kahverengi çamur tabakası her yerdeydi.</p>

  <p class="calibre16">Raoden sonunda kaygan, pürüzlü kaldırımlarda yürümeye alışıyordu. Kendini çamura bulanmaktan korumayı denemişti, ama bu imkânsız bir işti. Her sürtündüğü duvar ve her dokunduğu yüzey onda izini bırakıyordu.</p>

  <p class="calibre16">İki adam geniş bir yoldan aşağı doğru yavaşça yürüdü; cadde Kae’deki türdeşlerinin hepsinden çok daha genişti. Elantris devasa bir ölçekte inşa edilmişti ve her ne kadar boyutu dışarıdan yıldırıcı görünmüş olsa da, Raoden şehrin ne kadar kocaman olduğunu yeni yeni algılamaya başlıyordu. Galladon’la birlikte saatlerdir yürüyorlardı ve Galladon, hâlâ hedeflerinden nispeten uzak olduklarını söylemişti.</p>

  <p class="calibre16">Ancak acele etmediler. Bu Galladon’un öğrettiği ilk şeylerden biriydi: Elantris’te acele edilmezdi. Dulanın her hareketi tam bir hassasiyetle yapılıyordu, hareketleri rahat ve dikkatliydi. En ufak yara bile, ne kadar önemsiz olursa olsun, bir Elantrianın acısına ekleniyordu. Ne kadar dikkatli olursan, o kadar uzun süre akim başında kalırdı. Bu nedenle Raoden, Galladon’u dikkatli yürüyüşünü taklit etmeye çalışarak takip etti. Ne zaman dikkatlerinin aşırı olduğunu düşünmeye başlasa, tek yapması gereken, yol kenarlarındaki çukurlarda ve köşe başlarında yığılmış yatan şekillerden birine bakmasıydı; böylece kararlılığı yenileniyordu.</p>

  <p class="calibre16">Galladon onlara Yitikler diyordu: acıya yenilen Elantrianlar. Zihinleri kayıptı; varlıkları sürekli, amansız bir işkenceden ibaretti. Nadiren hareket ediyorlardı; ama bazılarında, gölgelere sinecek kadar içgüdü kalmıştı. Çoğu sessizdi, ama çok azı tamamen suskundu. Raoden geçerken mırıldanmalarını, hıçkırışlarını ve sızlanmalarını duyabiliyordu. Çoğu kendi kendine kelimeler veya cümleler tekrarlıyordu, ıstıraplarına eşlik eden birer dua gibi.</p>

  <p class="calibre16">“Domi, Domi, Domi...”</p>

  <p class="calibre16">“Ne güzel, eskiden ne güzel...”</p>

  <p class="calibre16">“Dur, dur, dur. Durdurun, durdurun...”</p>

  <p class="calibre16">Raoden kulaklarını sözlere sağırlaştırmak için kendini zorladı. Kendisi de zavallı, meçhul sefillerle birlikte acı çekiyormuş gibi göğsü sıkışmaya başlıyordu. Eğer fazla dikkat ederse, acı onu almadan çok önce delirirdi.</p>

  <p class="calibre16">Ama aklı, dolaşmasına izin verdiğinde, değişmez bir şekilde dışarıdaki hayatına kayıyordu.</p>

  <p class="calibre16">Arkadaşları gizli buluşmalarına devam eder miydi? Kiin ve Roial grubu bir arada tutmayı başarabilir miydi? Peki ya en iyi dostu, Lukcl? Raoden Lukel’in yeni kaıısıvla tanışmıştı; ama ilk çocuklarını asla göremeyecekti.</p>

  <p class="calibre16">Kendi evliliğinin düşüncesi daha da kötüydü. Evlenecek olduğu kadınla, Se-ondan pek çok sefer konuşmuş olsa da hiç karşılaşmamıştı. Gerçekten de sandığı kadaı hazırcevap ve ilginç miydi? Asla bilemeyecekti. Iadon büyük ihtimalle Kaoden in dönüşümünü oğlunun öldüğünü iddia ederek örtbas etmişti. Sarene artık Arelon a hiç gelmezdi; haberi aldığında Teod’da kalıp başka bir koca arardı.</p>

  <p class="calibre16"><span class="calibre11">Keşke onunla karşılaşabilseydim, bir kere bile olsa.</span> Ama böyle düşünceler yararsızdı. O artık bir Elantriandı.</p>

  <p class="calibre16">Bunlar yerine, şehre odaklandı. Elantris’in bir zamanlar tüm Opelon’daki, hatta belki tüm dünyadaki en güzel şehir olduğuna inanmak zordu. Gördüğü pislikti; çürüme ve aşınma. Ama pisliğin altında Elantris’in eski büyüklüğünün kalıntıları vardı. Bir kule, narince oyulmuş bir duvar rölyefi, büyük kiliseler ve geniş malikâneler, sütun ve kemerler. On yıl önce şehir kendine ait saf beyaz ve altın rengi mistik bir ışıkla parlardı.</p>

  <p class="calibre16">Kimse Reod’a neyin sebep olduğunu bilmiyordu. Çoğu Derethi rahipleri olmak üzere, Elantris’in düşüşünün Tanrının işi olduğunu öne sürenler vardı. Reod’dan önceki Elantrianlar tanrılar olarak yaşar; Arelon’daki diğer dinlere, sahibinin bir köpeğin yere dökülen yemeği yalamasına izin vermesi gibi tahammül ederlerdi. Elantris’in güzelliği ve yaşayanlarının gücü, genel nüfusun Shu-Keseg’e dönmesini engellerdi. Önlerinde yaşayan tanrılar varken neden görünmeyen bir tanrıyı arayacaklardı ki?</p>

  <p class="calibre16">Lanet bir fırtınayla gelmişti, bunu Raoden bile hatırlıyordu. Toprağın kendisi çatlamış, tüm Arelon titrerken güneyde bir uçurum açılmıştı. Yıkımla birlikte Elantris görkemini yitirdi. Elantrianlar beyaz saçlı parlak varlıklardan lekeli derili ve çıplak kafalı yaratıklara dönüşmüşlerdi: Korkunç bir hastalığın ilerlemiş bir safhasındaki kurbanları gibi. Elantris parlamayı kesmiş ve kararmıştı.</p>

  <p class="calibre16">Ve bu sadece on yıl önce olmuştu. On yıl yeterli değildi. Taş sadece on yıllık bakımsızlıkla ufalanmamalıydı. Bu kadar az sayıda ve çoğu felçli olan yaşayanlar varken pislik bu kadar hızlı birikmemeliydi. Sanki Elantris intihar etmekte olan, ölmeye kararlı bir şehirdi.</p>

  <p class="calibre16">“ELANTRİS’İN pazar kısmı,” dedi Galladon. "Burası dünyanın en muhteşem pazarlarından biriydi. Tüm Opelon’dan tüccarlar, Elantrianlara egzotik mallar satmak için gelirdi. Ayrıca buraya lüks Elantrian büyüleri satın almaya gelenler de olurdu. <span class="calibre11">Her şeyi</span> de bedavaya vermezlerdi. Kolo?”</p>

  <p class="calibre16">Düz çatılı bir binanın tepesindeydiler; görünüşe göre bazı Elantrianlar, sivri veya kubbeli olanlar yerine teras olarak da kullanabilecekleri düz çatıları tercih etmişti. Şehrin önlerinde uzanan kısmı, Elantris’in kalanıyla aşağı yukarı aynı görünüyordu: Karanlıktı ve dökülmekteydi. Raoden, bir zamanlar bu sokakların satıcıların renkli yelken bezinden tenteleriyle süslenmiş olduğunu hayal edebiliyordu, ama şimdi geride sadece tek tük pislikle sıvanmış paçavralar kalmıştı.</p>

  <p class="calibre16">Çatının kenarından aşağıdaki pazar kısmına hakan Raoden, “Daha fazla yaklaşabilir miyiz?” diye sordu.</p>

  <p class="calibre16">"İstersen sen yaklaşabilirsin, sule," diyen Galladon düşünceliydi. “Ama ben burada kalıyorum. Shaor’un adamları insanları kovalamayı seviyor; hayatta kalan son birkaç zevklerinden biri bu olsa gerek."</p>

  <p class="calibre16">“Bana Shaor’un kendisinden bahset o zaman.”</p>

  <p class="calibre16">Galladon omzunu silkti. “Böyle bir yerde insanlar lider arar, karmaşanın birazını engelleyebilecek birini yani. Burada da yönetime gelenler, herhangi bir toplumda olduğu gibi, en güçliilerdir. Shaor diğerlerini kontrol etmeyi seven biri. Nedense en vahşi ve ahlakı bozuk Elantrianlar da onun tarafına geçiyor.”</p>

  <p class="calibre16">“Ve yeni gelenlerin üçte birinin adaklarını mı alıyorlar?" diye sordu Raoden.</p>

  <p class="calibre16">"Shaor’un kendisi böyle şeylerle nadiren ilgilenir; ama evet, takipçilerinin adakların üçte birini almaya hakları var.”</p>

  <p class="calibre16">“Bu uzlaşma neden?’’ diye sordu Raoden. “Eğer Shaor’un adamları ima ettiğin kadar kontrol edilemezlerse, onları böyle rastgele bir anlaşmaya uymaya iten nedir?”</p>

  <p class="calibre16">“Öbür çeteler de Shaor’unki kadar büyük, sule,” diye açıkladı Galladon. “Dışarıda insanlar ölümsüzlüklerinden emin olmaya meyillidir. Biz burada daha gerçekçiyiz. Nadiren bir kavga hiç yara almadan kazanılabilir ve burada bir çift ufak kesik bile hızlı bir idamdan daha acılı ve yıkıcı. Shaor’un adamları vahşi, ama o kadar da aptal değiller. Eğer kazanma şansları inanılmaz yüksek değilse veya çok büyük bir ödül yoksa kavga etmezler. Dün o adamların sana saldırmalarını engelleyenin kalıbın olduğunu mu sanmıştın?”</p>

  <p class="calibre16">“Emin değildim,” diye itiraf etti Raoden.</p>

  <p class="calibre16">“Karşılık vereceğine dair en ufak bir işaret bile bu adamları korkutup kaçırmaya yeter, sule,’’ dedi Galladon. “İşkence etmenin eğlencesi kazara bir darbe yeme riskine girmeye değmez. ”</p>

  <p class="calibre16">Raoden bu düşünceyle titredi. “Bana diğer çetelerin yaşadığı yerleri göster.”</p>

  <p class="calibre16">ÜNİVERSİTE ile saray yan yanaydı. Galladon’a göre, Karata ile Aanden’in ateşkesi epey huzursuzdu ve iki taraf da genelde kendi bölgelerine nöbetçiler dikerdi. Galladon bir kez daha, yoldaşı Raoden’i güvenilmez merdivenlerle düz çatısına çıkılan bir binaya yönlendirdi.</p>

  <p class="calibre16">Basamaklardan birine bastığında çatırdadığı için neredeyse düşecek gibi olsa da, Raoden manzaranın buna değdiğini kabul etmeliydi. Elantris sarayı, engelle-nemeyen bozulmaya rağmen, muhteşem olabilecek kadar büyüktü. Beş kanadının beşi de kubbeliydi, her birinin görkemli birer kulesi de vardı. Sadece tek hır kule, ortadaki, sağlam kalmıştı; ama o da yükseldikçe yükseliyordu. Bu Raoden’in gördüğü en yüksek binaydı.</p>

  <p class="calibre16">“Oranın Elantris’in tam merkezi olduğu söylenir,” dedi Galladon kuleyi işaret ederek. “Bir zamanlar, etrafını dolaşan merdivenden tırmanıp şehrin tamamını yukarıdan görebilirdin. Yerinde olsam bugünlerde buna güvenmem. Kolo?”</p>

  <p class="calibre16">Üniversite de büyüktü, ama daha az muhteşemdi. Beş veya altı uzun, düz bina ve bolea açık alandan oluşuyordu. Büyük ihtimalle açık alanları bir zamanlar çimenler veya çiçekler kaplıyordu ve bunlar uzun zaman önce Elantris’in aç sakinleri tarafından köklerine kadar yenmişti.</p>

  <p class="calibre16">"Karata hem en sert, hem de en hoşgörülü çete lideri," dedi Galladon aşağıdaki üniversiteye bakarak. Gözlerinde garip bir şey vardı, sanki Raoden’in göremediği bir şeyleri görüyordu. Konuşması, ağzı aklının başka yerde olduğunun farkında değilmiş gibi düzensiz tonunda devam ediyordu.</p>

  <p class="calibre16">“Çetesine pek yeni üye almaz ve bölgesini çok sahiplenir. Shaor’un adamları bölgelerine girerse biraz kovalayabilirler, ama ancak canları isterse. Karata davetsiz misafirlere izin vermez. Ama Karata’yı kendi haline bırakırsan, o da seni kendi haline bırakır ve yeni gelenleri yemeklerini alırken nadiren incitir. Bugün onu gördün, yiyecekleri hep bizzat kendisi alır. Belki yiyecek konusunda adamlarına yeterince güvenmiyordun”</p>

  <p class="calibre16">“Belki de...” dedi Raoden. "Karata hakkında başka neler biliyorsun?”</p>

  <p class="calibre16">“Pek az şey. Vahşi hırsız çetelerinin liderleri akşamlarını çene çalarak geçiren tipler değiller."</p>

  <p class="calibre16">Raoden gülümseyerek, “Peki şimdi kim işleri hafife alıyor?” diye sordu.</p>

  <p class="calibre16">“Sen kötü bir etkisin, sule. Ölülerin neşeli olmaması gerek. Her neyse, Karata hakkında bunun dışında söyleyebileceğim tek şey, Elantris’te olmayı sevmediği.”</p>

  <p class="calibre16">Raoden kaşlarını çattı. “Kim seviyor ki?”</p>

  <p class="calibre16">“Hepimiz buradan nefret ediyoruz, sule, ama çok azımızın kaçmayı denemeye cesareti var. Karata şimdiye kadar üç defa Kae’de yakalandı, her seferinde de kralın sarayının yakınlarında. Bir kere daha olursa rahipler onu yaktıracak.”</p>

  <p class="calibre16">"Saraydan ne istiyor?”</p>

  <p class="calibre16">"Bana anlatma nezaketini göstermedi,” diye cevap verdi Galladon. “Pek çok kişi Kral Iadon’a suikast yapmak istediğini düşünüyor.”</p>

  <p class="calibre16">“Krala mı? Bunun ne faydası olacak?”</p>

  <p class="calibre16">"İntikam, ihtilaf veya kana susamışlık; zaten lanetlenmişsen bunlar gayet iyi sebepler. Kolo?”</p>

  <p class="calibre16">Raoden yüzünü astı. Belki bir suikastçı tarafından öldürülme olasılığı hakkında tamamen paranoyak olan babasıyla yaşamak onu bu konuda duyarsızlaştırmıştı, ama kralı öldürmek ona olası bir hedef gibi gelmiyordu. "Peki ya öbür çete lideri?”</p>

  <p class="calibre16">“Aanden mi?" dedi Galladon tekrar şehirden tarafa bakarak. “Buraya atılmadan önce bir çeşit soylu olduğunu iddia ediyor; bir baron galiba. Kendini Elantris'in hükümdarı ilan etmeye kalktı. Ayrıca sarayın Karata'nın elinde olmasından fazlasıyla rahatsız. Bir ‘maiyeti’ var, ona katılanları besleyeceğini iddia ediyor. Gerçi şimdiye kadar birkaç kaynamış kitaptan başka bir şey sağlamış de değil ve Kae’ye saldırmak için plan yapıyor.</p>

  <p class="calibre16">“Ne?" dedi Raoden şaşırarak. “Saldırmak mı?”</p>

  <p class="calibre16">‘‘Ciddi değil,” dedi Galladon. “Ama propaganda yapmak konusunda <span class="calibre11">iyi.</span> Elantris’i özgürleştirmek için bir planı olduğunu söylüyor ve bu nedenle geniş bir</p>

  <p class="calibre16">takipçi kitlesi var. Ama Aandcn zalim. Karata sadece saraya sızmaya çalışanlara zarar veriyor, ama Aanden keyfine göre hüküm dağıtmakla meşhur. Bence, sule, Aanden’in aklı tam yerinde değil."</p>

  <p class="calibre16">Raoden kaşlarını çattı. Eğer bu Aanden gerçekten dışarıda bir baron idiyse, Raoden onu tanırdı. Ama isim tanıdık değildi, ya Aanden geçmişi hakkında yalan söylüyordu ya da Elantris’c girdikten sonra yeni bir isim seçmişti.</p>

  <p class="calibre16">Raoden sarayla üniversite arasındaki bölgeyi inceledi. Bir nesne dikkatini çekmişti. O kadar sıradan bir şeydi ki, eğer tüm Elantris’te gördüğü türünün ilk örneği olmasa ikinci bir kere bakmazdı bile.</p>

  <p class="calibre16">“O bir kuyu mu?” diye sordu şüpheyle.</p>

  <p class="calibre16">Galladon onayladı. “Şehirdeki tek kuyu.”</p>

  <p class="calibre16">“Bu nasıl mümkün olabilir?”</p>

  <p class="calibre16">“Dahili tesisat, sule, AonDor büyüsünün hediyesi. Kuyular gerekli değildi."</p>

  <p class="calibre16">“O zaman bunu neden yaptılar?”</p>

  <p class="calibre16">“Sanırım dini törenlerde kullanılıyordu. Birkaç Elantrian dini ayini, hareketli bir nehirden yeni çekilmiş su gerektiriyordu.”</p>

  <p class="calibre16">“O zaman Arendel Nehri gerçekten şehrin altından akıyor,” dedi Raoden. “Elbette. Başka nereye gidecekti ki, kolo?”</p>

  <p class="calibre16">Raoden’in kıstığı gözleri düşünceliydi, ama herhangi bir şey söylemedi. Dikildiği yerden şehri izledi; aşağıdaki sokakların birinde, uçan küçük bir ışık topunu fark etti. Seon hedefsiz bir şekilde dolanıyor, arada bir daireler çizerek uçuşuyordu. Merkezindeki Aon’u görebilmek için fazla uzaktaydı.</p>

  <p class="calibre16">Galladon Raoden’in dikkatini neyin çektiğini fark etti. “Bir Seon,” diye belirtti Dula. “Şehirde ender bulunan bir şey değil.”</p>

  <p class="calibre16">“Doğru o zaman?” diye sordu Raoden.</p>

  <p class="calibre16">Galladon onayladı. “Bir Seonun sahibini Shaod alırsa, Seonun kendisi deliriyor. Şehirde uçuşan birkaç tane var. Konuşmuyorlar, sadece hedefsizce etrafta uçuşuyorlar.”</p>

  <p class="calibre16">Raoden başını çevirdi. Elantris’e atıldığından beri kendi Seonu Ien’i düşünmekten kaçınmıştı. Raoden, sahipleri Elantriana dönüştüğünde Seonlara ne olduğunu duymuştu.</p>

  <p class="calibre16">Galladon gökyüzüne baktı. “Yakında yağmur yağacak."</p>

  <p class="calibre16">Raoden bulutsuz göğe bakıp bir kaşını kaldırdı. “Öyle diyorsan.”</p>

  <p class="calibre16">“Güven bana. Önümüzdeki birkaç günü nemli kıyafetlerle geçirmek istemiyorsak kapalı bir yer bulmalıyız. Elantris’te ateş yakmak zor, tahtalar yakmak için ya çok ıslak ya da çok çürük.”</p>

  <p class="calibre16">“Nereye gitmeliyiz?”</p>

  <p class="calibre16">Galladon omuz silkti. “Seç bir ev, sule. Büyük ihtimalle boş olacaktır”</p>

  <p class="calibre16">Önceki geceyi de terk edilmiş bir evde geçirmişlerdi; ama şimdi bir şey Raoden’in dikkatini çekti. “Sen nerede yaşıyorsun, Galladon?”</p>

  <p class="calibre16">“Duladel,” diye hemen cevap verdi Galladon.</p>

  <p class="calibre16">"Bugünlerde demek istiyorum.”</p>

  <p class="calibre16">Galladon bir an düşünürken Raoden’i şüpheyle süzdü. Sonra, bir omuz silkişle Raoden’e tekinsiz basamaklarda onu takip etmesi için işaret etti. “Gel."</p>

  <p class="calibre16">"KİTAPLAR<sup class="calibre17">1</sup>." dedi Raoden heyecanla.</p>

  <p class="calibre16">"Seni buraya asla getirmemeliydim,” diye mırıldandı Galladon. “Artık senden asla kurtulamayacağım.”</p>

  <p class="calibre16">Galladon Raoden’i, terk edilmiş bir şarap mahzeni gibi görünen, ama aslında oldukça farklı bir şey olduğu ortaya çıkan bir yere getirmişti. Yerin altında olmalarına rağmen, hava burada daha kuru ve epey serindi. Galladon, sanki ateş yakmakla ilgili biraz önceki sözlerini geri alır gibi duvardaki gizli bir oyuktan bir fener çıkardı ve bir parça çakmaktaşı ve çelikle yaktı. Işığın ortaya çıkardığı şey gerçekten şaşırtıcıydı.</p>

  <p class="calibre16">Eğitimli bir adamın çalışma odasına benziyordu. Tüm duvarlara Aonik alfabesinin de temelini oluşturan mistik ve antik semboller olan Aonlar çizilmişti ve birkaç raf dolusu kitap vardı.</p>

  <p class="calibre16">“Bu yeri nasıl bulabildin?” diye sordu Raoden merakla.</p>

  <p class="calibre16">“Denk geldim,” dedi Galladon omuz silkerek.</p>

  <p class="calibre16">“Tüm bu kitaplar,’’ dedi Raoden birini raftan alarak. Biraz küf tutmuştu, ama hâlâ okunabiliyordu. “Belki bunlar bize Aonların ardındaki sırrı öğretebilir, Galladon<sup class="calibre17">1</sup>. Bunu hiç düşündün mü?”</p>

  <p class="calibre16">“Aonlar mı?”</p>

  <p class="calibre16">“Elantris’in büyüsü,” dedi Raoden. “Derler ki Reod’dan önce Elantrianlar, sadece Aonlar çizerek güçlü büyüler yaratabilirmiş.”</p>

  <p class="calibre16">“Ha, böyle mi diyorsun?” diye sordu elini kaldıran koyu derili adam. Parmağı ardında beyaz, parlayan bir çizgi bırakarak havaya bir sembol çizdi: Aon Deo.</p>

  <p class="calibre16">Raoden’in gözleri ardına kadar açıldı ve şaşkınlıkla kitabı elinden düşürdü. Aonlar. Tarihte, sadece Elantrianlar Aonların içindeki gizli gücü çağırabilmişti. O gücün artık olmadığı varsayılıyordu, Elantris düştüğünde yok olduğu söylenirdi.</p>

  <p class="calibre16">Galladon, aralarında havada asılı duran parlak sembolün arkasından Raoden’e gülümsedi.</p>
</body>
</html>
