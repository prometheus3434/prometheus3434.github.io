<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_2"><b class="calibre6"><a class="calibre9" id="bookmark7"></a>3. BÖLÜM</b></h1>

  <p class="calibre16">GELDİĞİNDE, Arelon halkından hiç kimse kurtarıcılarını karşılamadı. Bu bir hakaretti elbette, ancak beklenmeyen bir hakaret değildi. Arelon halkı, özellikle rezil Elantris şehrinin yakınında yaşayanları, dinsiz hatta kâfir olmalarıyla tanınırdı. Hrathen bunu değiştirmeye gelmişti. Tüm Arelon Krallığı'nı imana getirmek için üç ayı vardı; yoksa Tüm Evrenin Hâkimi Kutsal Jaddeth tarafından yok edileceklerdi. Arelon’un Derethi dininin gerçekliklerini kabul etme zamanı gelmişti.</p>

  <p class="calibre16">Hrathen, iskeleden aşağı ilerledi. Sürekli bir yükleme ve boşaltma telaşının yaşandığı limanın ötesinde Kae şehri uzanıyordu. Hrathen, Kae’nin biraz ötesinde, eski Elantris şehrinin yükselen taş duvarını görebiliyordu. Kae’nin öbür tarafında, Hrathen'in solunda, arazi hızla dikleşerek yüksek bir tepeye varıyordu; Dathreki Dağları’nın eteklerinin başlangıcına işaret eden bir tepe. Arkasında ise okyanus vardı.</p>

  <p class="calibre16">Sonuç olarak, Hrathen etkilenmemişti. Eski zamanlarda, Elantris’i dört küçük şehir çevrelerdi, ama artık sadece Arelon’un yeni başkenti Kae’de yerleşim vardı. Kae çok düzensizdi, savunulabilir olmak için fazla genişti ve istihkâm namına sadece küçük, beş ayak yüksekliğinde duvarları vardı; duvardan çok sınır.</p>

  <p class="calibre16">Elantris’e çekilmek hem zor, hem de faydasız olurdu. Kae’nin binaları bir işgal kuvveti için harika bir siper oluşturuyordu, hatta şehrin kıyısındaki bazı binalar neredeyse Elantris duvarına dayanacak şekilde inşa edilmişti. Bu ülke savaşa hazırlıklı değildi. Ama yine de, Arellerin Opelon dediği Syclan kıtasında Fjorden İmparatorluğu’nun egemenliğinde olmayan tek krallıktı. Elbette bu da, Hrathen’in yakında değiştireceği bir şeydi.</p>

  <p class="calibre16">Hrathen, varlığı kalabalıkta epey etki yaratarak gemiden uzaklaştı. Geçerken işçiler çalışmayı bırakıp hayretle ona bakakaldılar. Gözler ondan tarafa çevrildiğinde konuşmalar kesildi. Hrathen kimse için yavaşlamıyordu; bu gerekli de değildi, çünkü zaten insanlar hızla yolundan çekiliyordu. Bunun nedeni gözlerindeki ifade&nbsp;<span style="text-indent: 1em; font-size: 1em;">olabilirdi, ama daha büyük olasılıkla neden zırhıydı. Güneşte kan kırmızı parlayan Derethi imparatorluk başrahibi zırhı, görüntüye alışkın olanlar için bile fazlasıyla azametliydi.</span></p>

  <p class="calibre16">Tam şehrin Derethi tapınağına giden yolunu kendi kendine bulmak zorunda kalacağını düşünmeye başlayacakken, kalabalıkta el sallayarak ilerleyen kırmızı bir lekeyi fark etti. Leke kısa sürede, kırmızı Derethi cüppesi giymiş bodur ve kelleşmekte olan bir adama dönüştü. ‘ Lord Hrathen<sup class="calibre17">1</sup>.” diye seslendi adam.</p>

  <p class="calibre16">Hrathen durup, Kae’nin Derethi baş artethı olan Fjon’un yaklaşmasını bekledi. Fjon puflayarak geldi ve alnını ipek bir mendille sildi. “Çok özür diliyorum. Haşmetlim. Kayıtlarda başka bir gemiyle geleceğiniz görünüyordu. Bu gemide olduğunuzu yük boşaltımı yarılanana kadar anlayamadım. Ne yazık ki, bu kalabalıktan geçiremeyeceğim için arabayı arkada bırakmak zorunda kaldım."</p>

  <p class="calibre16">Hrathen hoşnutsuzlukla gözlerini kıstı, ama bir şey demedi. Fjon biraz daha gevezelik yaptıktan sonra, sonunda tekrar arabanın yokluğundan dolayı özür dileyerek Hrathen'e Derethi tapınağının yolunu göstermeye başladı. Hrathen, canı sıkılarak tıknaz kılavuzunu ölçülü adımlarla takip etti. Fjon, dudaklarında bir gülümsemeyle, arada bir sokaktakilere el sallayıp selam vererek ilerliyordu. İnsanlar da aynı şekilde karşılık veriyordu; en azından, arkasında dalgalanan kan rengi pelerini ve sivri açılar ve sert çizgilere sahip abartılı zırhıyla Hrathen'i görene kadar.</p>

  <p class="calibre16">O zaman sessizleşiyor, selamları susuyordu ve Hrathen'i geçene kadar gözleriyle izliyorlardı. Yani olması gerektiği gibi...</p>

  <p class="calibre16">Tapınak taştan, parlak kırmızı goblenleri ve büyük kuleleriyle yüksek bir binaydı. Hiç değilse burada, Hrathen alışık olduğu görkemin bir kısmını bulabilmişti. Ancak içeride rahatsız edici bir görüntüyle karşılaştı: bir çeşit toplumsal etkinlik içinde olan bir kalabalık. İnsanlar, içinde durdukları kutsal binaya hürmet göstermeksizin geziniyor, konuşup şakalaşıyorlardı. Bu kadarı da fazlaydı. Hrathen raporları duymuş ve inanmıştı. Şimdi kanıtı da görmüştü.</p>

  <p class="calibre16">“Arteth Fjon, rahiplerini topla,” dedi Hrathen; bunlar Arel toprağına ayak bastığından beri ağzından çıkan ilk sözlerdi.</p>

  <p class="calibre16">Arteth, sanki sonunda seçkin misafirinden ses çıkmasına şaşırmış gibi, irkildi. "Evet, lordum,” dedi insanlara toplantıyı bitirmelerini işaret ederek.</p>

  <p class="calibre16">Can sıkıcı derecede uzun sürse de, Hrathen olanları donuk bir yüz ifadesiyle izledi. Sonunda kalabalık gittiğinde, zırhlı botları tapınağın taş zemininde tıkırdayarak rahiplere yaklaştı. Konuşmaya başladığında, sözleri Fjon içindi.</p>

  <p class="calibre16">“Arteth," diyerek adamın Derethi rütbesini kullandı, “beni buraya getirmiş olan gemi bir saat içinde Fjorden'e gitmek için demir alacak. Sen de o gemide olacaksın."</p>

  <p class="calibre16">Fjon’un ağzı korkuyla açıldı. “Ama..."</p>

  <p class="calibre16">“Fjorca konuş be adanıl" diye gürledi Hrathen. “Arel kâfirler arasında geçirdiğin on yıl seni ana dilini unutacak kadar bozmamıştır herhalde?'</p>

  <p class="calibre16">“Hayır, hayır, Haşmetlim," diye Aonik’ten Fjorcaya geçerek cevapladı Fjon "Ama ben...”</p>

  <p class="calibre16">Yeter," diye kesti Hrathen. “Wyrn’in kendisinden emirlerim var. Arel kültürü içinde çok uzun zaman geçirmişsin, kutsal görevini unutmuş ve Jaddeth’in imparatorluğunun ilerlemesine katkıda bulunmaktan aciz hale gelmişsin. Bu insanların arkadaşa değil, rahibe ihtiyacı var. Bir Derethi rahibine. Seni gören Korathi sanır. İnsanlara sevgi göstermek için değil, yardım etmek için buradayız. Gideceksin.”</p>

  <p class="calibre16">Fjon, gözleri kocaman açık, mecalsizce odanın sütunlarından birine yaslandı. "Ama ben yokken tapınağın baş artethi kim olacak, lordum? Diğer artethler fazlasıyla tecrübesiz."</p>

  <p class="calibre16">“Bu önemli bir zaman, Arteth,” dedi Hrathen. “Buradaki işi bizzat yönetmek için .Arelon’da kalacağım. Jaddeth bana zafer bahşetsin.”</p>

  <p class="calibre16">DAHA iyi manzarası olan bir oda ummuştu; ama tapınak, görkemli de olsa tek katlıydı. En azından, etraf bakımlıydı ve Fjon’un eski odası olan makam odası güzelce budanmış çalılar ve dikkatlice dizilmiş çiçek tarhlarının olduğu bahçeye bakıyordu.</p>

  <p class="calibre16">Şimdi duvarlardaki çoğunluğu kırsal manzara resimleri olan tablolar indirildiği ve Fjon’un çeşitli kişisel eşyaları atıldığı için, oda bir Derethi gyornuna yakışır ağırbaşlılık ve düzenlilik seviyesine yaklaşmaktaydı. Tek gereken birkaç goblen ve belki bir iki kalkandı.</p>

  <p class="calibre16">Kendi kendine başını sallayarak, Hrathen dikkatini tekrar masasındaki parşömene verdi. Emirleri. Onlara değersiz elleriyle dokunmaya zor cesaret edebiliyordu. Kelimeleri hem fiziksel görüntülerini, hem de ilahi anlamlarını ruhuna kazıyarak tekrar tekrar içinden okudu.</p>

  <p class="calibre16">“Lordum... Haşmetlim?” diye odanın dışından gelen Fjorca bir soru duydu.</p>

  <p class="calibre16">Hrathen başını kaldırdı. Fjon odaya girdi ve itaatkâr bir yığın halinde, alnı yere sürtecek şekilde eğildi. Hrathen, tövbekâr artethin yüzünü göremeyeceğini bildiğinden kendine gülümseme izni verdi. Belki de Fjon için hâlâ umut vardı.</p>

  <p class="calibre16">“Konuş,” dedi Hrathen.</p>

  <p class="calibre16">“Yanlış yaptım, lordum. Efendimiz Jaddeth’in planlarına aykırı hareket ettim."</p>

  <p class="calibre16">“Senin günahın rahatlıktı, Arteth. Gevşeklik tüm ordulardan daha fazla devlet yıkmış, Elantris'in kâfirlerinden bile daha fazla adamın ruhunu ele geçirmiştir.”</p>

  <p class="calibre16">"Evet, lordum.”</p>

  <p class="calibre16">“Yine de gitmelisin, Arteth,” dedi Hrathen.</p>

  <p class="calibre16">Adamın omuzları biraz daha çöktü. “Benim için hiç umut yok mu o zaman, lordum?”</p>

  <p class="calibre16">“Bu konuşan Arel sersemliği Arteth, Fjor gururu değil.” Hrathen uzanıp adamın omzunu kavradı. “Kalk, kardeşim!” diye emretti. Fjon, gözlerinde umutla yukarı baktı.</p>

  <p class="calibre16">“ Zihnin Arel düşünceleriyle kirlenmiş olabilir, ama ruhun hâlâ Fjor. Sen Jaddeth’in seçilmiş halkındansm, her Fjorun O’nun imparatorluğunda hizmet edebileceği bir yer vardır. Memleketimize dön, bir manastıra katılıp kendini unuttuğun şeylerle tekrar tanıştır. Sana imparatorluğa hizmet etmek için başka bir yol verilecek.”</p>

  <p class="calibre16">“Evet, lordum."</p>

  <p class="calibre16">Hrathen in kavrayışı sertleşti. "Gitmeden önce şunu anla, Arteth. Benim gelişim, senin anlayabileceğinden çok daha büyük bir lütuf. Jaddeth’in her işi sana açık değil; Tanrımızın arkasından fikir yürütmeye çalışma." Sonraki hamlesini düşünerek durakladı. Bir an sonra karar verdi: Bu adamda hâlâ biraz değer vardı. Hrathen’in, Arelon’un bu adamın ruhunda yarattığı çürümenin çoğunu bir hareketle tersine çevirebilme şansı vardı. "Masaya bak, Arteth. O parşömeni oku.”</p>

  <p class="calibre16">Fjon masadan tarafa bakarak, masanın üstünde duran parşömeni gördü. Hrathen, omzunu bırakarak adamın masaya gidip okumasına izin verdi.</p>

  <p class="calibre16">“Bu Wyrn’in kişisel resmi mührü!’’ dedi Fjon parşömeni alarak.</p>

  <p class="calibre16">"Sadece mühür değil, Arteth,” dedi Hrathen. “İmza da onun. Elindeki belge bizzat Efendimizin kendisi tarafından yazıldı. O alelade bir mektup değil; o bir hadis.”</p>

  <p class="calibre16">Fjon’un gözleri kocaman açıldı ve elleri titremeye başladı. “VVyrn’in bizzat..."</p>

  <p class="calibre16">Sonra değersiz elinde tutmakta olduğu şeyin ne olduğunu tam olarak anlayıp sessiz bir çığlıkla parşömeni masaya bıraktı. Ama gözleri kâğıttan ayrılmamıştı. Gözleri mektuba kilitli, açlıktan ölmekte olan bir adamın bir parça pirzolayı yemesi gibi kelimeleri yalayıp yutuyordu. Çok az insanın Jaddeth’in peygamberi ve Kutsal İmparator’un eliyle yazılmış kelimeleri okuma şansı olurdu.</p>

  <p class="calibre16">Hrathen rahibe parşömeni okuması, tekrar okuması ve bir kere daha okuması için zaman verdi. Sonunda Fjon başını kaldırdığında yüzünde hem anlayış, hem de teşekkür vardı. Adam yeterince zekiydi. Emirlerin, Kae’de sorumlu kişi olarak kalması halinde ondan ne yapmasını istediğini biliyordu.</p>

  <p class="calibre16">"Teşekkür ederim,” diye mırıldandı Fjon.</p>

  <p class="calibre16">Hrathen lütufkârca başını salladı. “Yapabilir miydin? Wyrn’in emirlerini uygulayabilir miydin?”</p>

  <p class="calibre16">Fjon gözleri tekrar parşömene kayarak başını iki yana salladı. “Hayır, Haşmetlim. Yapamazdım. Vicdanımda öyle bir şeyle hareket edemezdim; düşünemezdim bile. Yerinizi kıskanmıyorum, lordum. Artık değil.’’</p>

  <p class="calibre16">“Fjorden’e kutsamamla dön, kardeşim,” dedi Hrathen masadaki bir torbadan küçük bir zarf alarak. "Bunu oradaki rahiplere ver. Bu benden onlara, senin tayinini Jaddeth’in hizmetkârına yakışır bir faziletle kabul ettiğini söyleyen bir mektup. Onlar senin bir manastıra yerleştirildiğinden emin olacaklar. Belki bir gün, yeniden bir tapınağı yönetmene izin verilir. Fjorden sınırlarının oldukça içlerinde bir tanesine.”</p>

  <p class="calibre16">“Evet, lordum. Teşekkür ederim, lordum."</p>

  <p class="calibre16">Fjon, yanından kapıyı kapatarak çekildi. Hrathen masasına yürüyüp, torbadan Fjon’a verdiğinin bir eşi olan başka bir mektubu aldı. Birkaç saniye elinde beklettikten sonra masadaki mumlardan birinin üzerine tuttu. İçindeki Arteth Fjon'u bir hain ve dönek olarak suçlu bulan sözler, asla okunmayacak ve cana yakın arteth ne büyük bir tehlike atlattığını asla bilmeyecekti.</p>

  <p class="calibre16">' İZNİNİZLE, lordum gyorn,” dedi eğilen rahip; Fjon'un altında on yıldan fazladır çalışmakta olan önemsiz; bir dorvendi. Hrathen elini sallayarak adama gitmesini emretti. Rahip odadan geri geri çıkarken kapıyı sessizce kapattı. Fjon emri altındakilere ciddi zararlar vermişti. Küçücük bir zayıflık bile yirmi yılda çok büyük kusurlara yol açardı ve Fjon’un zaafları küçücükten başka her şeydi. Adam göze batacak derecede hoşgörülüydü. İnsanlara güç ve disiplin getirmek yerine, Arel kültürü önünde eğilerek düzensiz bir tapınak yönetmişti. Kae’de görevli rahiplerin varisi, şehirde yalnızca altı aydır bulunanlar bile, umutsuzca yozlaşmıştı. Sonraki birkaç haftada Hrathen, Fjorden’e tam anlamıyla bir filo dolusu rahibi gönderecekti. Kalanlardan, her ne kadar azalmış olsalar da, yeni bir baş arteth seçmesi de gerekecekti.</p>

  <p class="calibre16">Kapı çaldı. "Gel,” dedi Hrathen. Rahipleri teker teker görüyor, ne derece bozulmuş olduklarını anlamaya çalışıyordu. Şimdiye dek onlardan fazlaca etkilenmemişti.</p>

  <p class="calibre16">İçeri giren rahip, “Arteth Dilaf,” diye kendini tanıttı.</p>

  <p class="calibre16">Hrathen kafasını kaldırdı. İsim ve sözler Fjorcaydı, ama şive biraz hatalıydı. Sanki... “Arel misin?” diye sordu Hrathen şaşkınlıkla.</p>

  <p class="calibre16">Rahip itaatkâr şekilde eğildi; ancak gözleri cüretkârdı.</p>

  <p class="calibre16">“Nasıl bir Derethi rahibi olabildin?” diye sordu Hrathen.</p>

  <p class="calibre16">“İmparatorluğa hizmet etmek istedim,” dedi adam, sesi heyecanlıydı. “Jaddeth bir yol gösterdi. ”</p>

  <p class="calibre16"><span class="calibre11">Hayır,</span> diye düşündü Hrathen. <span class="calibre11">Bu adamın gözlerindeki cüret değil, dini şevk.</span> Derethi dininde genelde fanatik olmazdı, öyle insanlar çoğunlukla Shu-Dereth dininin askeri organizasyonunun değil; Jesker Gizemlerinin çılgın kanunsuzluğunun çekimine kapılırdı. Ama bu adamın yüzü, din tutkusuyla yanıyordu. Bu ise kötü bir şey değildi; kendisi bu derece kontrol eksikliğini geri çevirse de, fanatiklerin çoğunlukla faydalı araçlar olduğunu biliyordu.</p>

  <p class="calibre16">“Jaddeth daima bir yol gösterir, Arteth,” dedi Hrathen dikkatle. “Daha kesin konuş.”</p>

  <p class="calibre16">“Yirmi yıl önce Duladel’de bir Derethi rahibiyle karşılaştım. Bana vaaz etti, ben de inandım. Bana <span class="calibre11">Do-Keseg</span> ve <span class="calibre11">Do-Dereth’in</span> kopyalarını verdi ve ben ikisini de bir gecede okudum. Kutsal arteth beni memleketimdekileri imana getirmem için yolladı, ben de Rain’e yerleştim. Orada Kae’de bir Derethi tapmağı inşa edildiğini öğrenene kadar yedi yıl öğrettim. Kutsal Jaddeth’in onları sonsuz bir lanetle yıktığını bilerek Elantrianlara olan nefretimi yendim ve Fjor kardeşlerimle birlikte olmak için buraya geldim. Buraya imana getirdiklerimle beraber geldim: Kae’deki inananların tam olarak yarısı benimle birlikte Rain’den geldi. Fjon gayretlerimden etkilendi. Bana arteth unvanını verip öğretmeye devam etmeme izin verdi.”</p>

  <p class="calibre16">Hrathen Arel rahibi inceleyerek çenesini ovuşturdu. “Arteth Fjon'un yaptığının yanlış olduğunu biliyordun.”</p>

  <p class="calibre16">“Evet, lordum. Bir arteth, başkasını kendi konumuna yükseltemez. İnsanlarla konuştuğumda kendimden asla bir Derethi rahibi olarak bahsetmiyorum, sadece bir öğretmen olarak konuşuyorum.”</p>

  <p class="calibre16"><span class="calibre11">Çok iyi bir öğretmen,</span> diye ima etti Dilaf’ın ses tonu. “Arteth Fjon hakkında ne düşünüyordun?" diye sordu Hrathen.</p>

  <p class="calibre16">“Disiplinsiz bir aptaldı, lordum. Gevşekliği Arelon’da Jaddeth’in hükmünün büyümesini engelledi ve dinimizi küçük düşürdü.”</p>

  <p class="calibre16">Hrathen gülümsedi: Dilal, seçilmiş ırktan olmamakla birlikte, belli ki dininin kültür ve öğretilerini anlıyordu. Ama hevesi tehlikeli olabilirdi. Dilaf’m gözlerindeki vahşi yoğunluğun zar zor kontrol altında olduğu açıktı. Ya onu çok dikkatle ve yakından izlemeli ya da ondan kurtulmalıydı.</p>

  <p class="calibre16">“Görünüşe göre Arteth Fjon, yetkisi olmasa da bir şeyi doğru yapmış." dedi Hrathen. Dilaf’ın gözleri bu sözlerle daha da yandı. “Ben seni tam bir arteth ilan ediyorum, Dilaf.”</p>

  <p class="calibre16">Dilaf alnı yere değecek kadar eğildi. Hareketleri tamamen Fjordu ve Hrathen başka hiçbir yabancının Kutsal Dil’i bu derece iyi konuştuğunu görmemişti. Bu adam gerçekten de yararlı olabilirdi; Shu-Dereth’e karşı sık yapılan eleştirilerden biri Fjorları kayırdığıydı. Arel bir rahip, Jaddeth’in imparatorluğunun (en çok Fjorlara açık olmakla birlikte) herkese açık olduğunun kanıtı olabilirdi.</p>

  <p class="calibre16">Hrathen, Dilaf’ın kafasını yerden kaldırdığı ana kadar tamamen kendinden memnun bir şekilde böyle kullanışlı bir araç yaratmış olduğu için kendini kutlamaktaydı. Dilaf’ın gözlerindeki şevk hâlâ duruyordu, ama şimdi başka bir şev daha belli oluyordu: Hırs. Hrathen, az önce oyuna getirilip getirilmediğini merak ederek hafifçe kaşlarını çattı.</p>

  <p class="calibre16">Yapacak tek bir şey vardı. "Arteth, herhangi bir adamın odivi olarak yeminli misin?”</p>

  <p class="calibre16">Sürpriz. Dilaf, açılan gözlerinde kararsızlık belirerek yukarı Hrathen’e baktı. “Hayır, lordum.”</p>

  <p class="calibre16">“İyi. Seni odivim yapacağım.”</p>

  <p class="calibre16">“Lordum... Elbette sizin acizuşağınızım.”</p>

  <p class="calibre16">“Bundan fazlası olacaksın, Arteth,” dedi Hrathen. “Odivim olursan, hrodenin olurum. Kalben ve ruhen bana ait olursun. Jaddeth’e hizmet edeceksen, <span class="calibre11">benim aracılığımla</span> edeceksin. İmparatorluğa hizmet edeceksen, benim emrimde edeceksin. Ne düşünür, yapar veya söylersen benim yönetimimde olacak. Anlaşıldı <span class="calibre3">mı?"</span></p>

  <p class="calibre16">Dilaf’ın gözlerindeki ateş tekrar yandı. “Evet,” diye tısladı. Adamın hevesi böyle bir öneriyi reddetmesine izin vermezdi. Düşük olan arteth rütbesi değişmese de, bir gvorna odiv olmak Dilaf’ın güç ve saygınlığını fazlasıyla artırırdı. Eğer kölelik onu yükseltecekse, Hrathen’e köle <span class="calibre11">olacaktı.</span> Bu gayet Fjor tarzı bir hareketti; hırs Jaddeth’in iman kadar kolaylıkla kabul ettiği bir duyguydu.</p>

  <p class="calibre16">“İyi,” dedi Hrathen. “O zaman ilk görevin, Rahip Fjon’u takip etmek, l am şu anda Fjorden’e gidecek olan bir gemiye biniyor olmalı. Bunu yaptığından emin olmanı istiyorum. Eğer Fjon, her ne sebeple olursa olsun gemiden inerse, onu öldür."</p>

  <p class="calibre16">"Evet, gyornum.” Dilaf hızla odayı terk etti. Sonunda coşkusu için bir çıkış bulabilmişti. Artık Hrathen’in tek yapması gereken, bu coşkunun doğru yöne odaklandığından omin olmaktı.</p>

  <p class="calibre16">Arel rahip gittikten sonra Hrathen bir an ayakta durdu, sonra başını sallayıp masasına döndü. Parşömen, hâlâ Fjon’un değersiz parmaklarından düştüğü yerde duruyordu. Hrathen gülümseyerek, saygıyla parşömeni aldı. Maddi şeylere sahip olmaktan özel bir zevk duymazdı; değersiz süslerin edinilmesinden çok daha büyük başarılarda gözü vardı. Ancak arada bir, o kadar benzersiz bir nesne çıkardı ki, Hrathen sadece onun kendine ait olduğunu bilerek mutlu olurdu. Öyle bir nesneye, kullanmak veya başkalarını etkilemek için değil de, ona sahip olmak bir ayrıcalık olduğu için sahip olunurdu. İşte parşömen öyle bir nesneydi.</p>

  <p class="calibre16">Bu nesne Hrathen’in gözleri önünde, bizzat Wyrn’in eliyle yazılmıştı. Doğrudan Jaddeth’ten gelen bir vahiydi; tek bir kişi için amaçlanmış bir hadis. Çok az insan Jaddeth’in seçilmişini görebilirdi ve gvornlar arasında bile, kişisel bir görüşme nadirdi. Bizzat Wyrn’in elinden çıkmış emirler almak... tecrübelerin en güzeliydi.</p>

  <p class="calibre16">Hrathen, uzun zaman önceden her detayını ezberlemiş olsa da gözlerini kutsal kelimeler üstünde tekrar gezdirdi.</p>

  <p class="calibre16"><span class="calibre11">Hizmetkârı, İmparator ve Kral Dördüncü Wym Wulfden’in aracılığıyla gelen Jaddeth in sözlerine kulak ver.</span></p>

  <p class="calibre16"><span class="calibre11">Yüksek rahip ve oğul, dileğin bahşedildi. Batının kâfir insanlarına git ve onlara son uyarımı ilan et, çünkü İmparatorluğum sonsuz oba da, sabrım yakında tükenecek. Taştan bir mezarda uzun süre daha uyumayacağım. İmparatorluğumun günü yakın ve ihtişamım yakında Fjorden’den ikinci bir güneş gibi parlayarak yayılacak.</span></p>

  <p class="calibre16"><span class="calibre11">Kâfir Arelon ve Teod ülkeleri, topraklarım üzerinde iltihaplı yaralar gibi yeterince durdular. Üç yüzyıl boyunca rahiplerim Elantris'in kirlettikleri arasında hizmet verdi, lâkin pek azı onların çağrısını duydu. Bil şunu ey Yüksek Rahip: İmaıdı savaşçılarını hazırlar ve sadece Wym'imin sözünü bekliyorlar. Arelon halkına kehanetimi bildirmek için üç ayın var. Bu sürenin sonunda, Fjorden'in kutsal askerleri ülkelerinin üstüne avcı hayı&gt;anlar gibi çökecek ve sözlerimi dinlemeyenlerin değersiz hayatlarını sökerek alacaklar. İmparatorluğuma karşı olan herkesin yok edilmesinden önce sadece üç ay geçecek.</span></p>

  <p class="calibre16"><span class="calibre11">Yükselişimin zamanı yaklaşıyor, oğlum. Cesur ve gayretli ol.</span></p>

  <p class="calibre16"><span class="calibre11">Hizmetkârı; Dördüncü Wym Wulfden, Fjorden İmparatoru, Shu-Dereth Peygamberi, Jaddeth'in Kutsal Krallığının Yöneticisi ve Yaratımın Vekili aracılığıyla gelen Tüm Evrenin Efendisi Jaddeth’in sözleri bunlar.</span></p>

  <p class="calibre16">Sonunda zaman gelmişti. Yalnızca iki devlet hâlâ direniyordu. Fjorden, yüzyıllar önce ilk imparatorluk çöktüğünde kaybettiği eski görkemini geri kazanmıştı. Bir kez daha, Fjor hükmüne direnen sadece Arelon ve Teod devletleriydi. Bu sefer, ulu Jaddeth’in güçlü çağrısı arkasındayken, Fjorden başarılı olacaktı. İşte o zaman,&nbsp;<span style="text-indent: 1em; font-size: 1em;">tüm insanlık Wyrn’in buyruğu altında birleşmişken, Jaddeth yerin altındaki tahtından yükselecek ve tüm görkemiyle hükmedecekti.</span></p>

  <p class="calibre16">Bunun sorumlusu da Hrathen olacaktı. Arelon ve Teod’un döndürülmesi onun acil göreviydi. Tüm bir kültürün dini mizacını değiştirmek için üç ayı vardı: Devasa bir görevdi, ama başarılı olması hayati önem taşıyordu. Eğer başarılı olamazsa, Fjorden'in orduları Arelon’daki her canlıyı katledecek ve Teod da kısa sürede bunu takip edecekti. İki ülke, suyla ayrılmış olsalar da ırk, din ve inatçılıkta aynıydı.</p>

  <p class="calibre16">İki ülkenin halkları bunu bilmiyordu; ama Hrathen onlarla mutlak yok oluş arasında duran tek şeydi. Jaddeth’e ve O’nun seçilmiş halkına çok uzun süre kendini beğenmişlikle karşı durmuşlardı. Hrathen onların son şansıydı. Bir gün ona <span class="calibre11">kurtarıcımız</span> diyeceklerdi.</p>
</body>
</html>
