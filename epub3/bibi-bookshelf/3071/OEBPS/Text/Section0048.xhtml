<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_33"><a class="calibre9" id="bookmark6"></a>46. BÖLÜM</h1>

  <p class="calibre16">RAODEN’İN babasının ölmüş olmasını istediği zamanlar olmuştu. Raoden halkın çektiği acıları görmüştü ve bunun suçlusunun babası olduğunu biliyordu. Iadon hem başarısını dolandırıcılığa borçlu olduğunu hem de diğerlerini ezmekte acımasızca kararlar aldığı kanıtlamıştı. Krallığı çökerken o asillerinin birbirini yemesini izlemekten zevk almıştı. Kral Iadon olmadan Arelon daha iyi durumda olacaktı.</p>

  <p class="calibre16">Yine de, babasının ölüm haberi geldiğinde, doğrusu Raoden duygularının hain bir şekilde kederli olduğunu görmüştü. Kalbi son beş yılın Iadon’unu unutmak, bunun yerine Raoden’in çocukluğundaki Iadon’u hatırlamak istiyordu. Babası tüm Arelon’daki en başarılı iş adamıydı, vatandaşları tarafından sayılır ve oğlu tarafından sevilirdi. Onurlu ve güçlü bir adam olarak görülürdü. Raoden’in bir kısmı, her zaman babasını kahramanların en büyüğü olarak gören çocuk olarak kalacaktı.</p>

  <p class="calibre16">İki şey onun kaybının acısını unutmasına yardımcı oluyordu: Sarene ve Aonlar. Biriyle değilken, diğeriyle idi. Artık Yeni Elantris neredeyse kendi kendine işliyordu, insanlar kendilerini meşgul etmek için yeni projeler üretiyorlardı ve onun dikkatini gerektiren tartışmalar nadir görülüyordu. Böylece o da, sık sık kütüphaneye gelerek Sarene okurken Aonlar çiziyordu.</p>

  <p class="calibre16">“Burada çağdaş Fjorden’le ilgili şaşırtıcı derecede az bilgi var,” dedi Sarene, neredeyse kaldırmak için Raoden’in yardımına ihtiyaç duyacağı kadar büyük bir kitabı kurcalarken.</p>

  <p class="calibre16">"Belki de sadece henüz doğru kitabı bulamamışsındır,” dedi Raoden, Aon Ehe’yi çizerken. Sarene sandalyesinin yanında yeni bir kitap yığınıyla her zamanki masasında oturuyordu ve Raoden ise duvara sırtını vermiş, yeni bir grup Aon işaretiyle pratik yapıyordu.</p>

  <p class="calibre16">"Belki,” dedi Sarene ikna olmadığı halde. “Buradaki her şey Eski İmparatorlukla ilgili gibi görünüyor, son yüz yılın Fjorden'inin adının geçtiği tek kitap, o tarihin yeniden yazılmasıyla ilgili olanı. Elantrianların diğer dinleri dikkatle incelemiş olacağını varsaymıştım, sadece neyle karşı karşıya olduklarını bilmek için bile olsa."</p>

  <p class="calibre16">‘‘Benim anladığım kadarıyla, Elantrianlar rekabeti pek umursamıyordu,” dedi Raoden. Konuşurken parmağı hafifçe kayarak çizgisini bozdu. Aon bir an havada asılı kaldı ve sonra hatası tüm çizimi geçersiz hale getirerek solup gitti. Raoden açıklamasına devam etmeden önce içini çekti. “Elantrianlar kendilerinin diğer varlıklardan o kadar üstün oldukları sonucuna varmışlardı ki diğer dinler hakkında endişelenmeye gerek görmüyorlardı. Pek çoğu tapınılıp tapınılmadıklarını bile umursamıyordu.”</p>

  <p class="calibre16">Sarene onun bu yorumunu düşündü, sonra bu öğleden sonranın yemeğinden kalan boş tabağı kenara iterek tekrar kitabına baktı. Raoden, Sarene’ye onun yiyecek payını her yeni gelene ilk haftasında yaptıkları gibi artırmış olduklarını söylememişti. Alınan yemek miktarının yavaş yavaş azalmasının aklın açlığa daha kolay uyum sağlamasına yardımcı olduğunu tecrübeyle öğrenmişti.</p>

  <p class="calibre16">Raoden tekrar çizmeye başladı, ama birkaç saniye sonra kütüphane kapısı açıldı.</p>

  <p class="calibre16">“Hâlâ yukarıda mı?” diye sordu Raoden, Galladon içeri girerken.</p>

  <p class="calibre16">“Kolo,” diye cevap verdi Dula. “Hâlâ tanrısına çığlık atıyor.”</p>

  <p class="calibre16">‘“Dua ediyor’ demek istiyorsun."</p>

  <p class="calibre16">Galladon, Sarene’nin yanında bir yere oturmak için ilerlerken omzunu silkti. “Bir Tanrının, ne kadar alçak sesle konuşursa konuşsun, onu duymasını beklersin.”</p>

  <p class="calibre16">Sarene kitabından başını kaldırdı. “Gyorndan mı bahsediyorsunuz?”</p>

  <p class="calibre16">Raoden başını sallayarak onayladı. “Bu sabah erken saatlerden beri kapının yukarısında ayakta duruyor. Görünüşe göre, tanrısına bizi iyileştirmesi için yalvarıyor.”</p>

  <p class="calibre16">Sarene irkildi. <span class="calibre18">“İyileştirmek</span> mi?”</p>

  <p class="calibre16">“Onun gibi bir şey," dedi Raoden. "Onu çok iyi duyamıyoruz.”</p>

  <p class="calibre16">"Elantris’i iyileştirmek, öyle mi? Bunda bir iş var.” Gözleri şüpheliydi.</p>

  <p class="calibre16">Raoden omzunu silkerek çizimine devam etti. Galladon çiftçilikle ilgili bir kitap seçerek karıştırmaya başladı. Son birkaç gündür, içinde bulundukları özel koşullar altında çalışacak bir sulama sistemi tasarlamaya çalışıyordu.</p>

  <p class="calibre16">Birkaç dakika sonra, Raoden neredeyse Aon’u ve belirteçlerini tamamlamışken Sarene’nin kitabını bırakmış, ilgili gözlerle onu izlemekte olduğunun farkına vardı. İncelenmek onun yine parmağının kaymasına sebep oldu ve Aon o daha ne vapmış olduğunun farkına varamadan solup kayboldu. Tekrar Aon Eshe’ye başlamak için elini kaldırırken, Sarene hâlâ dikkatle ona bakıyordu.</p>

  <p class="calibre16">“Ne var?” diye sordu Raoden en sonunda. Parmakları ilk üç hareketi içgüdüsel olarak yaptı: Her Aon’un başlangıcı olan yukarıda bir çizgi, yandan aşağı doğru bir çizgi ve ortada bir nokta.</p>

  <p class="calibre16">“Hemen hemen son bir saattir aynı şeyi çiziyorsun," diye belirtti Sarone.</p>

  <p class="calibre16">“Doğru yapmak istiyorum."</p>

  <p class="calibre16">“Ama yaptın, hem de en azından on kez üst üste."</p>

  <p class="calibre16">Raoden omzunu silkti. "Düşünmeme yardımcı oluyor.</p>

  <p class="calibre16">"Ne hakkında?” diye sordu merakla, görünüşe göre şu an için Eski imparatorluksan sıkılmıştı.</p>

  <p class="calibre16">"Son zamanlarda AonDor’un kendisi hakkında. Artık teorinin çoğunu anlıyorum, ama hâlâ Doru neyin engellemekte olduğunu keşfetmeye yaklaşmış değilim. Aonlarin değişmiş olduğunu, eski sembollerin biraz yanlış olduğunu hissediyorum, ama bunun neden olduğu üzerine tahmin bile yürütemiyorum."</p>

  <p class="calibre16">"Belki ülkeyle ilgili bir şey yanlıştır,” dedi Sarene öylesine, sandalyesinin iki ön ayağı havaya kalkacak şekilde arkasına yaslanarak.</p>

  <p class="calibre16">"Ne demek istiyorsun?"</p>

  <p class="calibre16">“Eh, Aonlarla ülkenin arasında bir bağ olduğunu söylüyorsun,’’ dedi Sarene şüpheyle. “Gerçi bunu sana ben de söyleyebilirdim."</p>

  <p class="calibre16">“Öyle mi?" diye sordu Raoden çizerken gülümseyerek. “Bir prenses olarak eğitimin Elantrian büyüsüyle ilgili birkaç gizli ders de mi içeriyordu?”</p>

  <p class="calibre16">“Hayır," dedi Sarene dramatik bir hareketle başını arkaya atarak. “Ama Aonlar hakkında eğitim içeriyordu. Her Aon’a başlamak için Arelon’un bir resmini çizersin. Bunu küçük bir kızken öğrendim."</p>

  <p class="calibre16">Raoden parmağı çizginin ortasında durarak dondu. “Bunu bir daha söyle.” “Hım?" diye sordu Sarene. “Ha, o öğretmenimin benim dikkat etmemi sağlamak için kullandığı aptal bir numaraydı. Bak? Her Aon aynı şekilde başlar: Yukarıda deniz kıyısı için bir çizgi, yan tarafta Atad Dağları gibi görünen bir çizgi ve ortada da Alonoe Gölü için bir nokta."</p>

  <p class="calibre16">Galladon ayağa kalkarak Raoden’in hâlâ parlayan Aon’una bakmak için geldi. “Haklı, sule. Biraz olsun Arelon’a <span class="calibre18">benziyor.</span> Kitapların bunun hakkında hiçbir şey söylemiyor mu?”</p>

  <p class="calibre16">“Hayır," dedi Raoden hayretle. “Tamam, Aonlarla Arelon arasında bir bağlantı olduğunu iddia ediyorlar, ama asla sembollerin gerçekten de ülkeyi <span class="calibre18">temsil ettiklerinden</span> bahsetmiyorlar. Belki de bu kavram fazlasıyla temeldi.”</p>

  <p class="calibre16">Galladon kitabını alarak arkasından bir şeyi kıvırarak çıkardı: Bir Arelon haritası. “Çizmeye devam et, sule, yoksa o Aon kaybolup gidecek.”</p>

  <p class="calibre16">Raoden tekrar parmağını hareket ettirmeye başlayarak onun dediğini yaptı. Galladon haritayı kaldırdı ve Sarene de Dula’nın yanında durmak için ilerledi. İnce kâğıdın içinden parlayan Aon’a baktılar.</p>

  <p class="calibre16">“Doloken!” diye küfretti Galladon. “Sule, orantılar tamamen aynı. Eğimleri bile aynı şekilde.”</p>

  <p class="calibre16">Raoden son bir çizgiyle Aon’u bitirdi. Diğer ikisine katılarak haritaya göz attı, sonra ise Sarene’den tarafa baktı. “Peki ama, o zaman yanlış olan ne? Dağlar hâlâ orada, tıpkı deniz kıyısı ve göl gibi.”</p>

  <p class="calibre16">Sarene omzunu silkti. “Bana bakma. Uzman sensin, ben daha ilk çizgiyi bile</p>

  <p class="calibre16">düzgün çizemiyorum.”</p>

  <p class="calibre16">Raoden tekrar Aon’a döndü. Birkaç saniye sonra kısaca parlayarak kayboldu, potansiyeli açıklanamaz bir sebep yüzünden engellenmişti. Eğer Sarene’nın hipotezi doğruysa, o zaman Aonlar Arelon’la onun varsaymış olduğundan bile daha ya-</p>

  <p class="calibre16">kından ilişkiliydiler. AonDor’u her ne durdurduysa ülkeyi de etkilemiş olmalıydı.</p>

  <p class="calibre16">Sarene’y» ipucundan dolayı övmek üzere döndü. Ancak sözleri boğazında takıldı. Bir şey yanlıştı. Prensesin derisindeki koyu lekeler yanlış renkteydi, çürükler gibi mavi ve morların bir karışımıydı. Raoden'in gözlerinin önünde soluyor gibi görünüyorlardı.</p>

  <p class="calibre16">“Merhametli Domi!” diye haykırdı Raoden. “Galladon, ona baki"</p>

  <p class="calibre16">Dula telaşla Sarene’ye döndü, sonra yüzü endişeden huşuya döndü.</p>

  <p class="calibre16">“Ne var?” diye sordu prenses ikisine tedirgin bakışlar atarak.</p>

  <p class="calibre16">“Ne yaptın, sule?’’ diye sordu Galladon.</p>

  <p class="calibre16">“Hiçbir şey!” diye ısrar etti Raoden, Aon unun durmuş olduğu yere bakarak. "Başka bir şey onu iyileştiriyor olmalı.”</p>

  <p class="calibre16">Sonra bağlantıyı kurdu. Sarene, Aonları çizmeyi hiç başaramamıştı. Üşüdüğünden şikâyet etmiş ve yaralarının acımadığını iddia etmişti. Raoden uzanarak Sarene’nin yüzüne dokundu. Eti sıcaktı; fazlasıyla sıcak, vücudu henüz tamamen soğumamış yeni bir Elantrian için bile. Titreyen parmaklarla Sarene’nin başındaki eşarbı çekip çıkararak kafa derisindeki neredeyse görünmez olan yeni san saçları hissetti.</p>

  <p class="calibre16">“Idos Domi,” diye fısıldadı. Sonra Sarene’nin elini kaptı ve onu çekiştirerek kütüphaneden çıkardı.</p>

  <p class="calibre16">“RUH, anlamıyorum,” diye itiraz etti Sarene, Elantris kapılarının önündeki avluya girerlerken.</p>

  <p class="calibre16">“Sen hiç Elantrian olmadın, Sarene,” dedi Raoden. “Bu bir numara, o gyornun kendisini bir Elantrianmış gibi göstermek için kullandığının aynısı. Bir şekilde Hrathen, senin öyle olmadığı halde Shaod tarafından alınmış gibi görünmeni sağlayabiliyor.</p>

  <p class="calibre16">"Ama...” diye itiraz etti.</p>

  <p class="calibre16">“Düşün, Sarene!” dedi Raoden onu gözlerine bakması için çevirerek. Gyorn yüksek sesi mesafe tarafından çarpıtılarak tepelerindeki duvarda konuşuyordu. “Senin Roial’la olan evliliğin tahta Shu-Dereth’in bir düşmanını oturtacaktı. Hrathen o evliliği durdurmak zorundaydı ve bunu da akıl edebildiği en utanç verici şekilde yaptı. Sen buraya ait değilsin."</p>

  <p class="calibre16">Onu kapılara doğru götürmeye çalışarak tekrar kolundan tutup çekti. Sarene eşit güçle asılarak direndi. “Gitmiyorum."</p>

  <p class="calibre16">Raoden şaşırarak döndü. “Ama gitmelisin. Burası <span class="calibre18">Elantris,</span> Sarene. Hiç kimse burada olmak <span class="calibre18">istemez."</span></p>

  <p class="calibre16">"Benim umurumda değil,” diye itiraz etti, sesi meydan okur şekilde kararlıydı. “Kalacağım.”</p>

  <p class="calibre16">"Arelon’un sana ihtiyacı var.”</p>

  <p class="calibre16">“Arelon ben olmadan daha iyi durumda olacak. Eğer ben burnumu sokmasav-dım, Iadon hâlâ hayatta olurdu ve Telrii tahtı alamazdı.”</p>

  <p class="calibre16">Raoden sessizleşti. Sarene'nin kalmasını istiyor, kalmasını arzuluyordu. Ama</p>

  <p class="calibre16">onu Elantris'ten çıkarmak için elinden ne gelirse yapardı. Şehir ölümdü. Kapılar açılıyordu, gyorn avını fark etmişti.</p>

  <p class="calibre16">Sarene büyük gözlerle Raoden’e bakıyordu, elini kaldırarak ona doğru uzandı. Lekeler şimdi neredeyse tamamen kaybolmuştu. O çok güzeldi.</p>

  <p class="calibre16">“Seni beslemeye gücümüz yeter mi sanıyorsun, Prenses?” dedi Raoden sesine acımasızlık katmaya çalışarak. “Bizden olmayan bir kadın için yemeği boşa harcayacağımızı mı zannediyorsun?”</p>

  <p class="calibre16">“Bu işe yaramayacak, Ruh,” diye hemen karşılık verdi Sarene. "Gerçeği gözlerinden okuyabiliyorum.”</p>

  <p class="calibre16">“O zaman bu gerçeğe inan,” dedi Raoden. “En cimri paylaşımla bile, Yeni Elantris’in sadece birkaç hafta daha dayanacak yemeği var. Ekin yetiştiriyoruz, ama hasadı elde edebilmemizden önce aylar geçecek. Bu zaman zarfında aç kalacağız. Hepimiz; erkekler, kadınlar ve çocuklar. Eğer dışarıda bize daha fazla yiyecek gönderebilecek biri olmazsa, hepimiz aç kalacağız.”</p>

  <p class="calibre16">Sarene tereddüt etti, sonra kollarına atılarak ona sıkıca sarıldı. “Lanet olsun sana," diye tısladı. “Domi belanı versin.”</p>

  <p class="calibre16">“Arelon’un gerçekten sana ihtiyacı var, Sarene," diye fısıldadı Raoden. “Eğer dediğin doğruysa ve tahtta bir Fjor yandaşı varsa, Elantris için fazla zaman kalmamış olabilir. Eğer Derethi rahiplerinin istediği olursa, bize ne yapacaklarını biliyorsun. Arelon'da işler fazlasıyla yanlış gitmiş, Sarene. Sen onları düzeltmesi için güvenebileceğim tek kişisin.”</p>

  <p class="calibre16">Sarene onun gözJerine baktı. “Geri döneceğim.”</p>

  <p class="calibre16">Sarı ve kahverengiler içindeki adamlar ikisini ayırarak etraflarına üşüştü. Raoden’i bir kenara ittiler ve adamlar Sarene’yi çekip götürürken o kaygan kaldırım taşlarında sırtüstü yatarak kalakaldı. Altında vıcık vıcık çamuru hissederken, kan kırmızı zırhıyla yukarıda duran adama baktı. Gyorn bir an sessizce dikildi, sonra dönerek Sarene’yi şehrin dışına doğru takip etti. Kapılar onun arkasından bir gümlemeyle kapandı.</p>
</body>
</html>
