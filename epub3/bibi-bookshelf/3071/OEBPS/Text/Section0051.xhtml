<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_35"><a class="calibre9" id="bookmark2"></a>49. BÖLÜM</h1>

  <p class="calibre16">İLK önceleri Raoden kütüphaneden uzak durdu, çünkü orası ona onu hatırlatıyordu. Sonra, kendisini kütüphaneye çekilirken buldu, çünkü orası ona onu hatırlatıyordu.</p>

  <p class="calibre16">Kaybını düşünmek yerine, Raoden, Sarene’nin kurmuş olduğu bağlantıya odaklandı. Şekillerinde ülkenin diğer özelliklerini de fark ederek Aon üstüne Aon inceledi. Su anlamındaki şekil olan Aon Eno, Aredel Nehri’nin yatağı gibi kıvrıla kıvrıla giden bir çizgi içeriyordu. Tahta anlamındaki Aon Dii ise güney ormanlarını temsil eden birkaç halka içeriyordu.</p>

  <p class="calibre16">Aonlar ülkenin haritalarıydı, her biri aynı genel resmin birazcık değişik yorumlarıydı. Hepsi üç temel parçayı içeriyordu: Deniz kıyısı çizgisi, dağ çizgisi ve Alonoe Gölü noktası. Çoğunun alt kısmında Arelon’u Duladen’den ayıran Kalomo Nehri’ni temsil eden bir çizgisi de vardı.</p>

  <p class="calibre16">Ancak bazı özellikler onu tamamen aşıyordu. Neden düşüncelilik anlamına gelen Aon Mea’da Eon Kontluğu’nun ortalarında bir yerde bir X işareti vardı? Neden Aon Rii’ye görünüşe göre rastgele olarak bir düzine nokta serpiştirilmişti? Cevaplar kütüphanenin ciltlerinden birinin içinde olabilirdi, ama şimdiye kadar Raoden açıklama namına hiçbir şey bulamamıştı.</p>

  <p class="calibre16">Artık Dor ona neredeyse her gün iki defa saldırıyordu. Her savaş sonuncusu olacakmış gibi görünüyordu ve her defasında, savaş bittiğinde kendisini biraz daha zayıflamış hissediyordu; sanki onun dayanıklılığı sınırlı suyu olan bir kuyuydu ve her yüzleşmede suyun birazı daha gidiyordu. Soru yenilip yenilmeyeceği değil, yenilmeden önce sırrı keşfedip edemeyeceğiydi.</p>

  <p class="calibre16">RAODEN kızgınlıkla haritaya vurdu. Sarene'nin gidişinden beri beş gün geçmişti ve o hâlâ cevabı bulamamıştı. Sonsuza kadar böyle devam edeceğini. AonDor’un sırrını işkence etmek istercesine yaklaştırıp da asla vermeyeceğini düşünmeye başlıyordu.</p>

  <div class="calibre4">
    <p class="calibre16">Artık masasının yakınında asılı olan büyük harita, o çizgilerini incelerken düzleştirmek için eliyle bastırdığında dalgalandı. Kenarları zamanla aşınmıştı ve mürekkebi solmaya başlıyordu. Harita Elantris’in görkemi ve çöküşü boyunca var olmuştu; Raoden haritanın konuşabilmesini, bildiği gizemleri ona fısıldayabilmesini nasıl da istiyordu.<br class="calibre4" /></p>
  </div>

  <p class="calibre16">Kafasını sallayarak Sarene’nin sandalyesine otururken ayağı onun kitap yığınlarından birini devirdi. İçini çekerek sandalyede arkasına yaslandı ve Aonlarda teselli arayarak çizmeye başladı.</p>

  <p class="calibre16">Yakın zamanda yeni, daha gelişmiş bir AonDor tekniğine geçmişti. Metinler, Aonların sadece çizgi uzunluk ve eğimlerine değil, çizgilerin kalınlıklarına da dikkat edilerek çizildiğinde daha güçlü olduğunu açıklıyordu. Tüm çizgiler aynı kalınlıkta olduğunda da çalışıyorlardı, ancak uygun yerlerde kalınlıkta değişiklik yapılması fazladan kontrol ve güç ekliyordu.</p>

  <p class="calibre16">Böylece Raoden kitapların yazdığı gibi küçük çizgileri çekmek için serçe, daha büyükler için ise başparmağını kullanarak çalıştı. Çizgileri çizmek için bir sopa veya tüy kalem gibi aletler de kullanabilirdi. Parmaklar âdettendi, ama şekil, çizmek için kullanılan malzemelerden çok daha önemliydi. Ne de olsa Elantrianlar AonDor için kayalara ve taşlara kalıcı semboller oymuşlardı ve hatta tel, tahta parçaları ve bir sürü başka malzemeden de Aonlar oluşturmuşlardı. Görünüşe göre fiziksel malzemelerle AonDor şekillerini yaratmak zordu; ama Aonlar havaya da çizilse, çelikten de dövülse aynı etkiye sahip oluyordu.</p>

  <p class="calibre16">Çalışmaları boşunaydı. Aonlarının ne kadar verimli olduğu önemli değildi, hiçbiri çalışmıyordu. Neredeyse görünmeyecek kadar narin çizgiler çekmek için tırnaklarını kullandı, diğerlerini ise tam olarak metinlerde anlatıldığı gibi, üç parmağını yan yana tutarak çizdi. Ama hepsi anlamsızdı. Tüm ezberleme egzersizleri, tüm çalışması. Neden zahmet ediyordu ki?</p>

  <p class="calibre16">Koridordan ayak sesleri geldi. Mareshe'nin en son geliştirdiği teknikle yaptığı ayakkabılar kalın deri tabanlıydı ve çivi çakılarak desteklenmişti. Raoden şeffaf Aon’unun içinden kapının açılıp Galladon’un içeri girişini izledi.</p>

  <p class="calibre16">“Seonu az önce yine uğradı, sule,” dedi Dula.</p>

  <p class="calibre16">“Hâlâ burada mı?”</p>

  <p class="calibre16">Galladon kafasını salladı. “Geldi ve hemen döndü. Sana, Sarene’nin en sonunda lordları Kral Telrii'ye karşı ayaklanmaya ikna etmiş olduğunu söylememi istedi."</p>

  <p class="calibre16">Sarene, Seonunu günlük olarak yaptıklarını Raoden’e bildirmek için gönderiyordu; bu hem iyi, hem de kötü bir gelişmeydi. Raoden dışarıda ne olup bittiğini öğrenmesi gerektiğini biliyordu, ama öncenin göreceli stressiz cehaletini de özlü-yordu. O zamanlar, sadece Elantris hakkında endişelenmesi gerekirdi. Şimdi ise tüm bir krallık için kaygılanması gerekiyordu; yapabileceği hiçbir şey olmadığının farkındaydı, bu da katlanması gereken acı gerçeklerden başka biriydi.</p>

  <p class="calibre16">“Ashe bir sonraki yiyecek sevkiyatının ne zaman olacağını söyledi mi?”</p>

  <p class="calibre16">“Bu gece.”</p>

  <p class="calibre16">"İyi,” dedi Raoden. “Sarene’nin kendisinin de gelip gelmeyeceğini söyledi mi?</p>

  <p class="calibre16">“Aynı öncekiler gibi, sule,” dedi Galladon başını sallayarak.</p>

  <p class="calibre16">Raoden üzüntüyü yüzünden uzak tutmaya çalışırken başını sallayarak onayladı. Sarene’nin yiyecekleri göndermek için nasıl bir yol kullandığını bilmiyordu, ama her nedense Raoden ve diğerlerinin getirenler gidene kadar kutulan almalanna izin yoktu.</p>

  <p class="calibre16">"Surat asmayı kes, sule,” dedi Galladon homurdanarak. “Sana yakışmıyor. Hakkını vererek adam gibi surat asabilmek için hassas bir karamsarlık hissine sahip olman gerekir.”</p>

  <p class="calibre16">Raoden gülümsemeden edemedi. “Üzgünüm. Sadece, görünüşe göre sorunlarımıza ne kadar şiddetle saldırırsam saldırayım, onlar da aynı güçle karşılık veriyorlar.”</p>

  <p class="calibre16">"Hâlâ AonDor konusunda bir gelişme yok mu?”</p>

  <p class="calibre16">“Hayır,” dedi Raoden. “Eski haritaları deniz kıyısında veya dağlarda değişiklikler arayarak yenilerle kıyasladım, ama hiçbir şey değişmiş gibi görünmüyor. Temel çizgileri azıcık farklı eğimlerle çizmeyi denedim, ama bu da boşuna. Tam olarak doğru eğimle çizmezsem çizgiler belirmiyor, her zamankinin aynı olan eğim. Göl bile aynı yerde, bir değişiklik yok. Neyin farklı olduğunu göremiyorum.’’</p>

  <p class="calibre16">“Belki de temel çizgilerin hiçbiri değişmemiştir, sule,” dedi Galladon. “Belki bir şeyin eklenmesi gerekiyordun”</p>

  <p class="calibre16">“Onu da düşündüm, ama ne? Yeni göl veya nehirlerden haberim yok ve Arelon’da kesinlikle yeni bir dağ da yok.” Raoden başparmağının mutsuz bir hareketiyle Aon’unu bitirdi: Aon Ehe. Arelon’u ve özelliklerini temsil eden kısım olan Aon’un merkezine baktı. Hiçbir şey değişmemişti.</p>

  <p class="calibre16">Bir tek... <span class="calibre18">Reod geldiğinde toprak çatladı.</span> “Yarık!” diye haykırdı Raoden.</p>

  <p class="calibre16">“Yarık mı?” diye sordu Galladon kuşkuyla. “O Reod yüzünden oldu, sule, öbür türlü değil.”</p>

  <p class="calibre16">“Peki ya öyle değilse?” dedi Raoden heyecanla. “Ya deprem Reod’dan <span class="calibre18">hemen önce</span> olduysa? Belki de deprem güneyde toprağın yarılmasına sebep oldu ve bir anda tüm Aonlar çalışmaları için fazladan bir çizgiye ihtiyaçları olduğu için geçersiz hale geldi. Tüm AonDor ve dolayısıyla da Elantris, anında çöktü.”</p>

  <p class="calibre16">Raoden, tam önünde asılı duran Aon’a yoğunlaştı. Tereddütlü bir hareketle, parlayan şekil üzerinde yarığın yaklaşık olarak bulunması gereken yerden parmağını geçirdi. Hiçbir şey olmadı, bir çizgi belirmedi. Aon yanıp söndü ve kayboldu.</p>

  <p class="calibre16">“Sanırım bu da buraya kadar, sule,” dedi Galladon.</p>

  <p class="calibre16">“Hayır,” dedi Raoden Aon’a tekrar başlayarak. Parmaklan hızla savruldu ve döndü. Kendisinin bile ulaşmış olduğunun farkına varmadığı bir hızla hareket ederek saniyeler içinde Aon’u tekrar yarattı. En sonunda eli şeklin alt kısmında, üç temel bileşenin aşağısında asılı kalarak durakladı. Neredeyse hissedebiliyordu...</p>

  <p class="calibre16">Parmağını Aon’a sapladı ve havada bir kesme işareti yaptı. Parmağının arkasından küçük bir çizgi, Aon boyunca belirdi.</p>

  <p class="calibre16">Sonra Dor Raoden’e çarptı. Kükreyen bir güç dalgasıyla atıldı ve bu defa hiçbir engele toslamadı. Patlayarak Raoden’in içinden bir nehir gibi aktı. Raoden sadece bir an için Dor'un gücüyle ısınırken nefesi kesildi. Dor, çok uzun bir süre boyunca küçük bir alanda kısılı kalmış bir yaratık gibi fırlayarak serbest kaldı. Neredeyse... neşeli gibiydi.</p>

  <p class="calibre16">Sonrasında gitmişti ve Raoden sendeleyerek dizlerinin üstüne düştü.</p>

  <p class="calibre16">“Sule?” diye sordu Galladon endişeyle.</p>

  <p class="calibre16">Raoden açıklayamadı, ama başını salladı. Ayak parmağı hâlâ yanıyordu ve hâlâ bir Elantriandı, ancak Dor serbest kalmıştı. O bir şeyleri... tamir etmişti. Dor artık daha fazla onun üstüne gelmeyecekti.</p>

  <p class="calibre16">Sonra bir ses duydu, yanan bir ateş gibi bir ses. Önünde asılı duran Aon’u ışıl ışıl parlıyordu. Raoden cıyaklayarak Aon kendi çevresinde eğilirken ve şeklin çizgileri bulanıklaşıp dönerek havada bir disk haline gelirken Galladon'a da çökmesini işaret etti. Diskin merkezindeki delikten ince bir kırmızı ışık demeti belirdi ve sonra ateş sesi bir feryada dönüşürken genişledi. Aon, dönen ateşten bir girdap haline geldi, Raoden geriye doğru sendelerken ısıyı hissedebiliyordu.</p>

  <p class="calibre16">Aon patlayarak Galladon'un kafasının tam üzerinden geçen yatay bir alev sütunu fırlattı. Alevler bir kitaplığa gürültüyle çarparak devasa bir patlamayla rafı tutuşturdu. Kitaplar ve yanan sayfalar havaya savrularak duvarlara ve diğer kitaplıklara çarptılar.</p>

  <p class="calibre16">Ateş sütunu kayboldu; ısı birden gitmişti ve Raoden derisinde beklediğinin aksine nem hissediyordu. Birkaç yanan kâğıt parçası çırpınarak yere indi. Kitaplıktan geriye tek kalan şey için için yanan bir kömür yığınıydı.</p>

  <p class="calibre16">“Bu da neydi böyle?” diye sordu Galladon.</p>

  <p class="calibre16">“Sanırım demin biyoloji bölümünü yok ettim,” diye cevap verdi Raoden hayretler içinde.</p>

  <p class="calibre16">“BİR dahaki sefere, sule, teorilerini Aon Ehe’yle test <span class="calibre18">etmemeni</span> öneririm. Kolo?” Galladon birçoğu yanmış olan kitap yığınını yere koydu. Son bir saatlerini kütüphaneyi temizlemekle ve tüm için için yanan alevleri söndürdüklerinden emin olmakla geçirmişlerdi.</p>

  <p class="calibre16">“Katılıyorum,” dedi, savunmaya geçmeye hazır olan Raoden. “Bu sadece o an pratik yapmakta olduğum Aon olduğu içindi. Üstüne o kadar çok belirteç koymamış olsam bu kadar dramatik olmazdı.”</p>

  <p class="calibre16">Galladon tekrar kütüphaneyi gözden geçirdi. Kara bir leke hâlâ yanıp kül olmuş olan kitaplığın yerini işaretliyordu ve birkaç yarı kömürleşmiş kitap yığını da odanın etrafına saçılmış olarak durmaktaydı.</p>

  <p class="calibre16">“Başka bir tane deneyelim mi?” diye sordu Raoden.</p>

  <p class="calibre16">Galladon homurdandı. "Hiç ateş içermediği sürece olur."</p>

  <p class="calibre16">Raoden başını sallayarak onayladı ve Aon Ashe’ye başlamak için elini kaldırdı. Şeklin çift kutusunu bitirdi ve yarık çizgisini ekledi. Endişeyle bekleyerek geri çekildi.</p>

  <p class="calibre16">Aon parlamaya başladı. Işık deniz kıyısı çizgisinin tepesinden başladı ve sonra</p>

  <p class="calibre16">bir yağ havuzunun üzerinde yayılan alevler gibi tüm Aon boyunca yanarak ilerledi. Çizgiler önce kırmızıya dönüştü, sonra ise tıpkı bir demirci ocağındaki metal gibi parlak bir beyaza döndü. Renk sabitlendi ve bölgeyi yumuşak bir aydınlıkla yıkadı.</p>

  <p class="calibre16">“İşe yarıyor, sule," diye fısıldadı Galladon. “Doloken adına! Gerçekten de başardın!”</p>

  <p class="calibre16">Raoden heyecanla başını salladı. Tereddütle Aon'a yaklaşarak elini yakınına uzattı. Isı yoktu, aynı kitapların söylediği gibiydi. Ancak bir şey yanlıştı.</p>

  <p class="calibre16">“Olması gerektiği kadar parlak değil,” dedi.</p>

  <p class="calibre16">"Bundan nasıl emin olabiliyorsun?” diye sordu Galladon. “Çalıştığını gördüğün ilk Aon bu.”</p>

  <p class="calibre16">Raoden başını salladı. “Bilecek kadar okudum. Bu kadar büyük bir Aon Ashe’nin tüm kütüphaneyi aydınlatacak kadar güçlü olması gerekir, bu ancak bir fener kadar parlak.”</p>

  <p class="calibre16">Uzanarak Aon’un merkezine hafifçe dokundu. Parlaklık anında soldu ve sanki görünmez bir parmak tarafından siliniyormuş gibi Aon’un çizgileri birer birer kayboldu. Sonra Raoden bir Aon Ashe daha çizdi, bu defa bildiği tüm güç artırıcı belirteçleri ekleyerek. Bu Aon tamamlandığında ilkinden biraz daha parlak göründü, ama hiçbir şekilde olması gerektiği kadar güçlü değildi.</p>

  <p class="calibre16">“Bir şeyler hâlâ yanlış,” dedi Raoden. “Bu Aon'un bizim bakamayacağımız kadar parlak olması gerekirdi."</p>

  <p class="calibre16">“Yarık çizgisinin yanlış olduğunu mu düşünüyorsun?” diye sordu Galladon.</p>

  <p class="calibre16">“Hayır, o belli ki sorunun büyük bir parçasıydı. Artık AonDor çalışıyor, ama hâlâ tüm gücüyle değil. Başka bir şey daha olmalı, belki de eklememiz gereken bir çizgi daha.”</p>

  <p class="calibre16">Galladon gözlerini indirerek kollarına baktı. Koyu kahverengi Dula derisine rağmen hastalıklı Elantrian lekelerini seçmek kolaydı. “Bir iyileştirme Aon’u dene, sule.”</p>

  <p class="calibre16">Raoden başını sallayarak onayladı ve havaya Aon Ien’i çizdi. Hedef olarak Galladon’un vücudunu belirleyen belirteçleri ve tüm üç güç artırıcı işareti de ekledi. Küçük bir yarık çizgisiyle bitirdi. Aon bir an için yanıp söndü ve sonra kayboldu.</p>

  <p class="calibre16">“Hiçbir şey hissediyor musun?” diye sordu Raoden.</p>

  <p class="calibre16">Dula kafasını salladı. Sonra kolunu kaldırarak daha geçen gün tarlalarda kaydığı için oluşmuş dirseğindeki kesiği inceledi. Değişmemişti.</p>

  <p class="calibre16">“Acı hâlâ orada, sule,” dedi Galladon hayal kırıklığıyla. “Ve kalbim atmıyor.”</p>

  <p class="calibre16">“O Aon düzgün davranmadı,” dedi Raoden. "Önceden, yarık çizgisinden haberimiz yokken olanlar gibi kayboldu. Dor gücü için bir hedef bulamadı.”</p>

  <p class="calibre16">“O zaman bu ne işe yarayacak, sule?” Galladon’un sesinde hüsrana uğramanın acısı vardı. “Bu şehirde çürümeye devam edeceğiz."</p>

  <p class="calibre16">Raoden, Dulayı rahatlatmak için omzuna elini koydu. “İşe yaramaz değil. Galladon. Elantrianların gücüne sahibiz; bir kısmı çalışmıyor olabilir, ama bu sadece yeterince deney yapmadığımız için de olabilir. Bunu düşün! Bu Elantris'e güzelliğini vermiş, tüm Arelon'u beslemiş olan güç. Bu kadar yaklaşmışken umut etmekten vazgeçme."</p>

  <p class="calibre16">Galladon ona baktı, sonra hüzünle gülümsedi. “Sen etraftayken kimse vazgeçemez, sule. Adamın çaresizliğe kapılmasına izin vermemek için sonuna kadar direniyorsun.”</p>

  <p class="calibre16">DAHA çok Aon’u denedikçe bir şeyin hâlâ Dor’u engellemekte olduğu daha da belirginleşti. Bir kâğıt destesini havalandırabildiler, ama tüm bir kitabı değil. Duvarlardan birini maviye çevirdiler, sonra da eski haline getirdiler ve Raoden küçük bir kömür yığınını birkaç mısır tanesine dönüştürmeyi başardı. Sonuçlar cesaret vericiydi, ama pek çok Aon tamamen başarısız oluyordu.</p>

  <p class="calibre16">Örnek olarak, ikisinden birini hedefleyen her Aon etkisizce solup gidiyordu. Giysileri geçerli bir hedefti, ama vücutları değildi. Raoden başparmak tırnağının ucunu kırarak onu havalandırmaya çalıştı ve tamamıyla başarısız oldu. Raoden’in tek önerebildiği teori, önceden de açıklamış olduğuydu.</p>

  <p class="calibre16">“Vücutlarımız değişimlerinin ortasında dondular, Galladon,” diye açıkladı bir kâğıt parçasının önünde havada asılı durarak sonra da alevlere boğulmasını izlerken. Sıralı Aonlar görünüşe göre çalışıyordu. “Shaod’un bizimle işi bitmedi, Aon-ların tam potansiyellerine ulaşmasını engelleyen her neyse, bizi de gerçek Elant-rianlara dönüşmekten alıkoyan şey o. Görünen o ki, dönüşümümüz bitene kadar hiçbir Aon bizi etkileyemez.”</p>

  <p class="calibre16">“Ben hâlâ o ilk patlamayı anlamıyorum, sule,” dedi Galladon, kendi önündeki Aon Ashe üstünde pratik yaparken. Dula sadece birkaç Aon biliyordu ve kalın parmaklı elleri onları hassasiyetle çizmekte zorlanıyordu. Konuşurken bile ufak bir hata yaptı ve şekil solarak kayboldu. Yüzünü astı, sonra sorusuna devam etti. “O kadar güçlü görünmüştü. Neden başka hiçbir şey onun kadar iyi çalışmadı?”</p>

  <p class="calibre16">“Emin değilim," dedi Raoden. Birkaç saniye önce kuşku içinde Aon Ehe’yi aynı belirteçlerle bir kere daha çizdi. Karmaşık runun yine alevden bir sütun yaratması gerekirdi. Bunun yerine Aon’dan, bir bardak çayı bile ısıtmaya zar zor yetecek kadar ateş ancak saçılmıştı. Raoden ilk patlamanın onun içinden fışkıran Dor’la bir ilgisi olduğundan şüpheleniyordu... Uzun zamandır beklediği özgürlüğün bir ifadesi.</p>

  <p class="calibre16">"Belki de Dor’da bir çeşit birikim olmuştu," dedi Raoden. “Bir mağaranın tepesinde biriken bir gaz kabarcığı gibi. İlk çizdiğim Aon bu hazneyi tüketmiştir.”</p>

  <p class="calibre16">Galladon omzunu silkti. Anlamadıkları o kadar çok şey vardı ki. Raoden bir an için oturduğunda, gözleri kitaplarından birinin üstüne düştü ve aklına bir fikir geldi.</p>

  <p class="calibre16">Koşturarak AonDor kitapları yığınına gitti ve sayfalar dolusu Aon diyagramlarından başka hiçbir şey içermeyen geniş bir cildi seçti. Cümlenin ortasında kalkarak geride bırakmış olduğu Galladon huysuz bir ifadeyle onu takip etti ve omzunun üstünden Raoden’in seçmiş olduğu sayfaya göz attı.</p>

  <p class="calibre16">Aon geniş ve karmaşıktı. Belirteç ve şartlar merkezi Aon’dan çok ötelere taştığı için Raoden’in onu çizerken yan tarafa birkaç adım atması gerekmişti. Bitirdiğinde kolu ağnmıştı ve çizimi havada bir duvar dolusu parlak çizgi gibi asılı duruyordu. Sonra çizgilerden oluşan bir çarşaf gibi olan run parıldamaya başladı; kıvrıldı, büküldü ve dönerek Raoden’in etrafına sarıldı. Galladon ani parlak ışıkla şaşırarak cıyakladı.</p>

  <p class="calibre16">Birkaç saniye içinde ışık kayboldu. Raoden, Galladon’un yüzündeki irkilmiş ifadeden başarılı olduğunu anladı.</p>

  <p class="calibre16">“Sule... Başardın! Kendini iyileştirdin!"</p>

  <p class="calibre16">“Korkarım ki hayır,” dedi Raoden başını sallayarak “Bu sadece bir illüzyon. Bak.” Hâlâ gri ve kara lekelerle kaplı olan ellerini kaldırdı. Ancak yüzü farklıydı. Bir kitaplığın üstündeki parlatılmış küçük bir plaketteki yansımasına bakmak için ilerledi.</p>

  <p class="calibre16">Çarpılmış görüntü tanıdık olmayan bir yüzü gösteriyordu. Evet, lekelerden arınmıştı, ama Shaod’un onu almasından önce sahip olduğu gerçek yüze hiç de benzemiyordu.</p>

  <p class="calibre16">“Bir illüzyon mu?” diye sordu Galladon.</p>

  <p class="calibre16">Raoden başını sallayarak onayladı. “Temelinde Aon Shao var, ama içine karışmış o kadar çok şey var ki, temel Aon’un neredeyse hiç önemi yok.”</p>

  <p class="calibre16">“Ama senin üstünde işe yaramamak,’’ dedi Galladon. “Ben Aonların Elantrian-ları hedefleyemeyeceğine karar verdiğimizi sanıyordum.”</p>

  <p class="calibre16">“Hedeflemiyor,” dedi Raoden dönerek. “Gömleğimi hedefliyor. Ilüzyon da bir giyim eşyası gibi; sadece derimi kaplıyor, herhangi bir şeyi değiştirmiyor.”</p>

  <p class="calibre16">“O zaman ne faydası olacak?”</p>

  <p class="calibre16">Raoden gülümsedi. “Bu bizi Elantris’ten çıkaracak, dostum.”</p>
</body>
</html>
