<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_42"><a class="calibre9" id="bookmark5"></a><span class="calibre6">58. BÖLÜM</span></h1>

  <p class="calibre16">RAODEN garip seslere uyandı. Roial’ın köşkündeydi, bir an için aklı karışmış olarak yattı. Düğünü ertesi gün öğleden sonra yapmayı kararlaştırmışlardı ve bu yüzden Raoden, Sarene’nin zaten misafir yatak odasını almış olduğu Kiin’in evinde kalmak yerine, Roial’m köşkündeki Kaloo’nun odasında uyumayı seçmişti.</p>

  <p class="calibre16">Sesler tekrar geldi: Savaş sesleri.</p>

  <p class="calibre16">Raoden yatağından fırlayıp savurarak balkon kapısını açtı ve bahçelerin ötesinden Kae’ye doğru baktı. Şehir boyunca ateşler parlıyor, duman gece göğünü dolduruyordu. Karanlığın içinden lanetlilerin haykırışları gibi yükselen çığlıklar duyu-labiliyordu ve yakında bir yerlerden metallerin birbirine çarpma sesleri geliyordu.</p>

  <p class="calibre16">Aceleyle üstüne bir ceket alan Raoden, koşturarak köşk boyunca ilerledi. Bir köşeyi döndüğünde ise bir bölük muhafızın bir grup... iblise karşı hayatları için savaşmakta olduğunu gördü.</p>

  <p class="calibre16">Üzerleri çıplaktı ve gözleri ateş saçar gibi görünüyordu. İnsana benziyorlardı, ama vücutları çıkıntılıydı ve biçimi bozulmuştu; sanki bir şekilde derilerinin altına metal parçaları sokulmuş gibiydi. Raoden’in askerlerinden biri bir darbe indirdi, ama silah kesmesi gereken yerde sadece bir sıyrık, bir iz anca bırakabildi. Bir düzine ölü asker ayaklarının altında yatmaktaydı, ama beş iblis zarar görmemiş gibi görünüyordu. Geride kalan askerler dehşet içinde, silahları etkisiz, birer birer ölerek savaşıyorlardı.</p>

  <p class="calibre16">Raoden dehşet içinde sendeleyerek geriledi. Baş iblis darbesinden insanlık dışı bir hızla kaçınarak bir askerin üstüne atıldı ve sonra kötü görünüşlü bir kılıçla adamı deşti.</p>

  <p class="calibre16">Raoden donakaldı. Bu iblisi tanımıştı. Bu Fjor rahip Dilaf’tı.</p>

  <p class="calibre16">Dilaf, Raoden’e göz atarken gülümsedi. Raoden yerdeki askerlerden birinin silahım almak için atıldı, ama çok geç kalmıştı. Dilaf rüzgâr gibi hareket ederek odanın karşı tarafından fırladı ve yumruğunu Raoden’in midesine gömdü. Raoden acıyla nefesi kesilerek yere yığıldı.</p>

  <p class="calibre16">"Bunu getirin,’’ diye emir verdi yaratık.</p>

  <p class="calibre16">“BUNLARI bu gece teslim ettiğinizden emin olun,” dedi Sarene, son erzak kutusunun kapağını kapatırken.</p>

  <p class="calibre16">Dilenci sadece birkaç ayak ötelerinde yükselen Elantris duvarına endişeli bir bakış atarken başını sallayarak onayladı.</p>

  <p class="calibre16">“Bu kadar korkmana gerek yok, Hoid,” dedi Sarene. “Artık yeni bir kralınız var. Arelon'da işler değişecek.”</p>

  <p class="calibre16">Hoid omzunu silkti. Telrii’nin ölümüne rağmen, dilenci Sarene’yle gün içinde buluşmayı reddediyordu. Hoid’in insanlan Iadon ve çiftliklerinden korkarak on yıl geçirmişlerdi ve amaçları ne kadar kanuni olsa da gecenin koruyucu örtüsü olmadan hareket etmeye alışkın değillerdi. Sarene teslimatı yapmaları için başka binlerini bulurdu, ama Hoid ve adamları zaten kutulan nasıl ve nereye götüreceklerini biliyordu. Aynca, Sarene, Arelon nüfusunun bu defaki teslimatta ne olduğunu keşfetmemesini tercih ederdi.</p>

  <p class="calibre16">“Bu kutular öncekilerden daha ağır, leydim,” diye belirtti Hoid kurnazca. Kae sokaklarında yakalanmadan on yıl geçirebilmiş olmasının bir sebebi vardı.</p>

  <p class="calibre16">“Kutuların içeriğinin ne olduğu sizi hiç ilgilendirmez,” diye cevap verdi Sarene, ona bir kese para vererek.</p>

  <p class="calibre16">Yüzünü kapüşonunun karanlığında gizleyen Hoid, başını sallayarak onayladı. Sarene onun yüzünü hiç görmemişti, ama sesinden yaşlıca bir adam olduğunu varsayıyordu.</p>

  <p class="calibre16">Gecenin ayazında titreyen Sarene, Kiin’in evine geri dönmek için sabırsızlanıyordu. Düğünün ertesi gün yapılması planlanmıştı ve Sarene heyecanını dizginlemekte zorlanıyordu.</p>

  <p class="calibre16">Tüm dertlere, sorunlara ve tersliklere rağmen, en sonunda Arelon tahtında onurlu bir kral vardı. Ve yıllarca bekledikten sonra, En sonunda Sarene, aklı kadar kalbiyle de evlenmek istediğine emin olduğu bir erkek bulmuştu.</p>

  <p class="calibre16">“O zaman iyi geceler, leydim,” dedi Hoid yavaşça Elantris duvanna tırmanmakta olan dilenci sırasını takip ederek.</p>

  <p class="calibre16">Sarene, Ashe’ye başıyla işaret etti. “Gidip onlara teslimatın yolda olduğunu söyle, Ashe.”</p>

  <p class="calibre16">“Evet, leydim,” dedi Ashe havada aşağı vukan salınarak ve Hoid’in dilencilerini takip etmek üzere süzülerek uzaklaştı.</p>

  <p class="calibre16">Şalına sıkıca sannan Sarene, at arabasına tırmandı ve arabacıya eve gitme emri verdi. Galladon ve Karata’nm kılıç ve yaylarla dolu kasalar göndermesinin nedenini anlamasını umuyordu. Raoden’in erken saatlerdeki endişeli uyarısı Sarene’yi fazlasıyla rahatsız etmişti. Yeni Elantris ve neşeli, kabullenici insanlan hakkında endişelenip dunıyordu ve bu yüzden sonunda bir şeyler yapmaya karar vennışti.</p>

  <p class="calibre16">Sarene, at arabası sessiz sokaktan aşağı doğru ilerlerken içini çekti. Silahlar büyük ihtimalle pek bir işe yaramayacaktı, Yeni Elantris insanları asker değillerdi. Ama Sarene’nin tek yapabileceği şey buydu.</p>

  <p class="calibre16">Araba bir anda yavaşlayarak durdu. Sarene kaşlarını çatarak arabacıya soru sormak için ağzını açtı. Sonra durakladı. Arabanın gürültüsü kesildikten sonra bir şeyler duymaya başlamıştı. Sanki neredeyse... çığlık seslerine benziyordu. Bir saniye sonra duman kokusu aldı. Sarene arabanın perdesini çekerek kafasını pencereden dışarı uzattı. Sanki karşısında cehennemden bir görüntü duruyordu.</p>

  <p class="calibre16">Araba bir yol ayrımında duruyordu. Üç sokak sakindi, ama tam önlerindeki sokak kırmızı alevlerle cayır cayır yanıyordu. Evlerden alevler püsküriiyordu ve kaldırım taşlarına yayılmış cesetler vardı. Kadınlar ve erkekler çığlıklar atarak sokaklarda koşuyordu, bazıları ise sadece şaşkınlıktan sersemlemiş dikiliyorlardı. Aralarında gezinen gömleksiz savaşçılar vardı, derileri ateş ışığında terle parlıyordu.</p>

  <p class="calibre16">Bir katliam yapılıyordu. Garip savaşçılar duygusuzca öldürüyor; erkek, kadın veya çocuk demeden kılıçlarını rastgele savurarak önlerine çıkan herkesi kesiyorlardı. Sarene arabacıya geri dönmeleri için çığlık atmadan önce, bir an afallayıp ka-lakalmıştı. Adam kendini silkeleyerek sersemliğinden kurtardı ve dönmeleri için atları kamçılamaya başladı.</p>

  <p class="calibre16">Sarene’nin çığlığı gömleksiz savaşçılardan biri arabayı fark ederken boğazına takıldı. Araba dönmeye çalışırken asker onlara doğru fırladı. Sarene arabacıyı uyarmakta çok geç kalmıştı. Garip savaşçı sıçradı ve inanılmaz bir mesafeyi aşarak arabaya koşulu olan atın sırtına ulaştı. Asker hayvanın sırtında kıvrak bir hareketle çömeldi ve ilk defa Sarene vücudunun insanlık dışı çarpıklığını ve gözlerindeki dondurucu ateşi görebildi.</p>

  <p class="calibre16">Kısa bir atlayış daha yapan asker arabanın çatısına çıktı. Araba hafifçe sallandı ve arabacı çığlık attı.</p>

  <p class="calibre16">Sarene kapısını savurarak açtı ve tökezleyerek dışarı çıktı. Aceleyle ayakkabıları ayaklarından fırlatılmış olarak kaldırım taşlarının üstünde koşturdu. Hemen sokağın yukarısında, ateşlerin uzağında, Kiin’in evi duruyordu. Eğer sadece...</p>

  <p class="calibre16">Arabacının vücudu yan tarafındaki bir binaya çarptı ve sonra yere yığıldı. Sarene çığlık atarak geriye doğru sendeledi, neredeyse düşüyordu. Karşı tarafta, şeytani yaratığın karanlık silüeti alev ışığında arabanın çatısından aşağı atlayarak sokak boyunca yavaşça ve sessizce ona doğru yaklaşmaktaydı. Her ne kadar hareketleri rahat görünse de, kıvrak bir dikkatle hareket ediyordu. Sarene derisinin altındaki doğal olmayan gölge ve girintileri görebiliyordu, sanki iskeleti çarpıtılmış ve oyulmuş gibiydi.</p>

  <p class="calibre16">Tekrar çığlık atmaya başlayan Sarene, tepeden yukarıya amcasının evine doğru koşarak kaçmaya başladı. Yeterince hızlı değildi. Onu yakalamak bu canavar için sadece bir oyun olabilirdi, arkasından gelen ayak seslerini duyabiliyordu. Yaklaşıyordu. Daha hızlı ve daha hızlı. Sarene ilerideki ışıkları görebiliyordu ama...</p>

  <p class="calibre16">Bir şey bileğini kavradı. Yaratık inanılmaz bir güçle bacağını kıvırarak ani bir hareketle onu savurdu ve Sarene yan tarafı üstüne devrilerek yere çarptı. Acıyla nefesi kesilirken yuvarlanarak sırtüstü döndü.</p>

  <p class="calibre16">Çarpık şekil tepesinde yükseldi. Yabancı bir dilde fısıldadığını duyabiliyordu: Fjorca.</p>

  <p class="calibre16">Karanlık ve devasa bir şey yaratığa çarparak onu geriye fırlattı. İki şekil karanlıkta mücadele etti. Yaratık uludu, ama yeni gelen daha da yüksek sesle kükredi. Başı dönen Sarene, zorla ayağa kalkarak karanlıktaki silüetleri izledi. Yaklaşan bir ışık kısa süre içinde onları açığa çıkardı. Biri gömleksiz savaşçıydı, onu biliyordu. Diğerini ise tahmin edemezdi.</p>

  <p class="calibre16"><span class="calibre18">“Kim?"</span> diye sordu Sarene.</p>

  <p class="calibre16">Amcasının elinde bir adamın göğsü kadar büyük devasa bir balta vardı. Bunu taşlar üstünde sürünerek kılıcına uzanmakta olan yaratığın sırtına indirdi. Yaratık acı içinde lanet yağdırdı, ama balta fazla içeri girmemişti. Kiin silahını çekerek kurtardı, sonra muazzam bir savuruşla kaldırıp doğrudan yaratığın suratına vurdu.</p>

  <p class="calibre16">Yaratık homurdandı, ama kımıldamayı kesmedi. Kiin de öyle. Cızırtılı sesiyle Teo savaş çığlıkları uluyarak tekrar ve tekrar yaratığın kafasına inen darbelerle baltayı savurdu. Kemikler çatırdadı ve en sonunda yaratık hareket etmeyi kesti.</p>

  <p class="calibre16">Bir şey koluna dokundu ve Sarene ciyakladı. Yanında eğilmiş olan Lukel, fenerini kaldırdı. “Gel!” diye zorladı, elini yakalayıp onu ayağa kaldırarak.</p>

  <p class="calibre16">Amcası arkalarından hantal hantal gelirken, Kiin’in köşküne olan kısa mesafeyi koşarak aştılar. Kapıları iterek geçtiler ve mutfağa, dehşet içinde onlann dönmesini bekleyenlerin yanına tökezleyerek girdiler. Lukel kapıyı kapatırken, Daora kocasının yanına koştu.</p>

  <p class="calibre16">“Lukel, girişi çökert,” diye emretti Kiin.</p>

  <p class="calibre16">Lukel itaat ederek Sarene’nin her zaman bir meşale tutacağı olduğunu sandığı kolu çekti. Bir an sonra giriş holünden muazzam bir gümbürtü geldi ve mutfak kapısından içeriye bir toz bulutu yayıldı.</p>

  <p class="calibre16">Sarene bir sandalyeye lap diye çökerek sessiz odaya baktı. Shuden oradaydı ve sonunda bulmayı başardığı Torena da kollannda sessizce hıçkırıyordu. Daom, Kaise ve Adien, Lukel’in karısıyla birlikte bir köşeye sokulmuşlardı. Raoden orada değildi.</p>

  <p class="calibre16">“Bu... bu <span class="calibre18">şeyler</span> ne?" diye sordu Sarene başını kaldırıp LukePe bakarak.</p>

  <p class="calibre16">Kuzeni başını salladı. “Bilmiyorum. Saldırı sadece kısa bir süre önce başladı, biz sana bir şey olduğundan endişelenmiştik. Dışarıda bekliyorduk, babamın arabanı tepenin aşağısındayken fark etmiş olması iyi oldu.”</p>

  <p class="calibre16">Sarene hâlâ biraz uyuşmuş olarak başını salladı.</p>

  <p class="calibre16">Kiin karısı bir kolunda, diğer elindeki kanlı baltaya bakarak duruyordu. “Bu lanetli silahı bir daha asla kaldırmayacağıma yemin etmiştim," diye fısıldadı.</p>

  <p class="calibre16">Daora kocasının omzunu sıvazladı. Şoka rağmen, Sarene baltayı tanıdığını fark etti. Kiin’in seyahatlerinin diğer andaçlarıyla birlikte mutfak duvarında asılı dururdu. Ama silahı beceriyle kullanıyor olduğu belliydi.</p>

  <p class="calibre16">Balta onun sandığı gibi sıradan bir süs eşyası değildi. Yakından bakınca ağzındaki çentik ve sıyrıkları görebiliyordu. Çeliğe dağlanmış bir hanedan Aon’u vardı: Aon Reo. “Ceza" anlamına gelen işaret.</p>

  <p class="calibre16">“Neden bir tüccarın bunlardan birini nasıl kullanacağını bilmesi gereksin?” diye sordu Sarene, neredeyse kendi kendine.</p>

  <p class="calibre16">Kiin başını salladı. “Bir tüccarın bilmesi gerekmez.”</p>

  <p class="calibre16">Sarene, Aon Reo’yu kullanmış olan tek bir kişi biliyordu, gerçi o da bir kişiden çok bir efsaneydi. “Ona Dreok derlerdi," diye fısıldadı. “Korsan Crushthroat.”</p>

  <p class="calibre16">“O hep yanlış söyleniyordu,” dedi Kiin cızırtılı sesiyle. “Gerçek isim Dreok <span class="calibre18">Crushedthroat*</span> idi.”</p>

  <p class="calibre16">“Teod tahtını babamdan çalmaya çalışmıştı,” dedi Sarene kafasını kaldırıp Kiin’in gözlerine bakarak.</p>

  <p class="calibre16">“Hayır,” dedi Kiin, ona sırtını dönerek. “Dreok ona ait olanı istiyordu. Küçük kardeşi Eventeo’nun ondan çalmış olduğu, o hayatını aptalca eğlence gezilerinde harcarken burnunun dibinden çalmış olduğu, tahtı geri almaya çalıştı.”</p>

  <p class="calibre16">DİLAF, yüzü tatminle parlayarak canlı adımlarla tapınağa girdi. Keşişlerinden biri, uzak duvarın yakınına kendinden geçmiş olan Raoden'i attı.</p>

  <p class="calibre16">“Kâfirlerle baş etmenin yolu, sevgili Hrathen'im, işte budur,” dedi Dilaf.</p>

  <p class="calibre16">Dehşete düşmüş olan Hrathen, pencereye sırtını döndü. “Bütün şehri katlediyorsun, Dilaf! Ne gereği var? Bunun neresinde Jaddeth için görkem var?”</p>

  <p class="calibre16">“Beni sorgulama!” diye çığlık attı Dilaf, gözleri yanıyordu. Nefret dolu fanatizmi en sonunda serbest bırakılmıştı.</p>

  <p class="calibre16">Hrathen arkasına döndü. Derethi kilise hiyerarşisinin tüm unvanları içinde sadece iki tanesi gyorndan üstündü: Wym ve gragdet, bir manastırın lideri. Çoğunlukla gragdetler sayılmazdı, çünkü genellikle onların manastırlarının dışındaki dünyayla pek ilgileri olmazdı. Görünüşe göre, bu değişmişti.</p>

  <p class="calibre16">Hrathen gözlerini Dilaf’ın çıplak göğsünde gezdirerek, her zaman artethin cüppesinin altında saklanmakta olan çarpık desenleri inceledi. Adamın derisinin altından şişmiş damarlar gibi uzayıp kıvrılan çizgiler Hrathen’in midesini kaldırıyordu. Kemiktendiler, Hrathen biliyordu: Sert, eğilmez kemik. Dilaf sadece bir keşiş değildi ve sadece bir gragdet de değildi. O Fjorden’deki en namlı manastınnın keşişi ve gragdetiydi: Dakhor, Kemik Tarikatı.</p>

  <p class="calibre16">Dakhor rahiplerini yaratmak için kullanılan dualar ve ilahiler sırdı, gyornlar tarafından bile bilinmezdi. Bir oğlanın Dakhor tarikatına kabul edilmesinden birkaç ay sonra kemikleri büyüyüp çarpılmaya başlar, Dilaf’m derisinin altında görünenler gibi acayip desenler oluştururdu. Bir şekilde, o desenlerin her biri, taşıyanına fazladan hız ve güç gibi beceriler kazandırırdı.</p>

  <p class="calibre16">Hrathen’in aklından korkunç görüntüler geçti. Tepesinde ilahiler söyleyen rahiplerin görüntüleri; içinden yükselen dehşetli acı, yeniden şekillenen kemiklerinin ıstırabı. Çok fazlaydı; karanlık, çığlıklar, işkence. Hrathen sadece birkaç ay</p>

  <p class="calibre16">Ezik boğaz (çn).</p>

  <p class="calibre16">geçirdikten sonra başka bir manastıra katılmak için oradan ayrılmıştı.</p>

  <p class="calibre16">Ancak kâbusları ve hatıraları geride bırakamamıştı. İnsan Dakhor’u kolay kolay unutamazdı.</p>

  <p class="calibre16">“Yani tüm bu zaman boyunca Fjor muydun?" diye fısıldadı Hrathen.</p>

  <p class="calibre16">“Hiç şüphe etmedin, değil mi?” diye sordu Dilaf gülümseyerek. “Fark etmiş olmalıydın. Fjorca konuşan bir Areli taklit etmek, gerçekten de ArelonTu olan bir adamın Kutsal Dil’i bu kadar kusursuz konuşmayı öğrenmesinden çok daha kolay.”</p>

  <p class="calibre16">Hrathen başını eğdi. Görevi açıktı, Dilaf onun üstüydü. Dilaf’m ne kadardır Arelon’da olduğunu bilmiyordu, Dakhorlar olağanüstü uzun yaşarlardı. Gerçi Dilaf’ın Kae’nin yok oluşunu çok uzun bir zamandır planlıyor olduğu belliydi.</p>

  <p class="calibre16">"Ah, Hrathen,” dedi Dilaf kahkaha atarak. “Yerini hiç anlamadın, değil mi? Wyrn seni Arelon’u imana getirmen için göndermedi.”</p>

  <p class="calibre16">Hrathen şaşkınlıkla kafasını kaldırdı. Onda bunun aksini söyleyen Wyrn’den bir mektup vardı.</p>

  <p class="calibre16">“Evet, emirlerinden haberim var, Gyorn,” dedi Dilaf. "O mektubu bir ara yeniden oku. Wyrn seni Arelon’u imana getirmen için göndermedi, seni insanları yaklaşmakta olan yok oluşları hakkında bilgilendirmen için gönderdi. Sen bir oyalama taktiğiydin; ben şehrin işgali için hazırlanırken, Eventeo gibi kişilerin dikkatlerini yanlış yere çekmek için gönderildin. Görevini de kusursuz olarak yerine getirdin.” “Oyalama mı?...” diye sordu Hrathen. “Ama ya halk...”</p>

  <p class="calibre16">“...kurtarılmaları hiç hedeflenmemişti, Hrathen,” dedi Dilaf. “VVym’in her zaman Arelon’u yok etme niyeti vardı. Diğer ülkeler üstündeki gücünü sağlamlaştırmak için böyle bir zafere ihtiyacı var. Senin çabalarına rağmen, Duladen üstündeki kontrolümüz yüzeysel. Dünyanın Jaddeth'e küfredenlere ne olacağını görmeye ihtiyacı var.”</p>

  <p class="calibre16">“Bu insanlar küfretmiyor,” dedi Hrathen, kızgınlığı yükselirken. “Onların Jaddeth’ten haberleri bile yok! Eğer onlara imana gelmeleri için bir şans vermezsek, nasıl erdemli olmalarını bekleyebiliriz<sup class="calibre17">1</sup>.’’</p>

  <p class="calibre16">Dilaf elini savurarak tersiyle Hrathen’in yüzünü tokatladı. Yanağı, fazladan kemiklerle sertleşmiş ve doğaüstü bir güçle savrulan el tarafından indirilen darbenin acısıyla yanarken Hrathen geriye doğru sendeledi.</p>

  <p class="calibre16">"Kiminle konuşmakta olduğunu unutuyorsun, Gyorn," diye kükredi Dilaf. "Bu insanlar lanetli. Sadece Areller ve Teolar Elantrian olabiliyor. Eğer onları yok edersek, o zaman Elantris’in kâfirliğini sonsuza kadar bitiririz!”</p>

  <p class="calibre16">Hrathen zonklayan yanağını görmezden geldi. Artan bir uyuşukluk hissiyle sonunda Dilaf ın nefretinin ne kadar derine gittiğini anlamıştı. “Hepsini mi öldüreceksin? Bütün bir ülke dolusu insanı mı katledeceksin?”</p>

  <p class="calibre16">“Emin olmanın tek yolu bu," dedi Dilaf gülümseyerek.</p>
</body>
</html>
