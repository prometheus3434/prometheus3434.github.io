<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15"><b class="calibre6"><a class="calibre9" id="bookmark0"></a>12. BÖLÜM</b></h1>

  <p class="calibre16">KARİYERİNİN başlangıcında Hrathen, diğer dilleri kabullenmekte zorlanmıştı. Fjorca Jaddeth’in kendi seçilmiş diliydi, kutsaldı; öte yandan diğer diller kâfir dilleriydi. Peki o zaman, insan Fjorca konuşamayanları nasıl imana getirirdi? Onlarla kendi dillerinde mi konuşmalıydı, yoksa tüm gerçek yakanşçıları önce Fjorca öğrenmeye mi zorlamalıydı? Jaddeth’in imparatorluğunu duymalarına izin vermeden önce bütün bir milletin yeni bir dil öğrenmesini beklemek aptalca görünüyordu.</p>

  <p class="calibre16">Böylece sonsuz gecikme ile küfür arasında seçim yapması gerektiğinde, Hrathen küfrü seçti. Aonik ve Dulaca konuşmayı öğrenmişti, hatta biraz Jindoca bile öğrenmişti. Vaaz verdiğinde, insanlarla kendi dillerinde konuşuyordu; ancak bundan hâlâ rahatsızlık duymaktaydı. Ya hiç öğrenmiyorlarsa? Ya onun bu davranışı, insanlara Jaddeth’i kendi ana dillerinde öğrenebilecekleri için Fjorcaya ihtiyaçları olmadığını düşündürüyorsa?</p>

  <p class="calibre16">Kae halkına vaaz verdiği sırada Hrathen’in aklından bunlar ve benzeri düşünceler geçti. Kararlılığında veya dikkatinde eksiklik olduğundan değil, sadece aynı konuşmaları o kadar çok defa tekrarlamıştı ki artık ezberlemişti. Neredeyse farkında olmadan konuşuyor, sesini vaazın ritmine göre yükseltip alçaltarak dua ve tiyatronun bileşimi olan antik bir sanatı icra ediyordu.</p>

  <p class="calibre16">O teşvik ettiğinde alkışlıyorlardı. O kınadığında birbirlerine utançla bakıyorlardı. Sesini yükselttiğinde dikkat kesiliyor, fısıltıyla konuştuğunda daha da büyüleniyorlardı. Duygular kalabalıkta köpükle taçlanmış dalgalar gibi kabarıyordu, Hrathen her seferinde okyanus dalgalarını kontrol ettiği hissine kapılıyordu.</p>

  <p class="calibre16">Konuşmasını Jaddeth’in imparatorluğuna hizmet etmeleri, Kae'deki rahiplerden birine kendilerini odiv veya krondet olarak adayarak onları doğrudan Yüce Jaddeth’e bağlayacak zincirin bir parçası olmaları için afallatıcı bir ihtarla bitirdi. Sıradan insanlar arteth ve dorvenlere hizmet ederdi; arteth ve donenler gra-dorlara, gradorlar ragnatlara, ragnatlar gyornlara ve gyornlar da NVym'e, VVyrn ise</p>

  <p class="calibre16">Jaddeth’e hizmet ederdi. Sadece manastırların yöneticileri olan gragdetler doğrudan zincire dahil değillerdi. Mükemmelen düzenlenmiş bir sistemdi. Herkes kime ve neye hizmet etmek zorunda olduğunu bilirdi; çoğunluğun, zaten genelde onların anlayışının ötesinde olan Jaddeth’in komutları hakkında endişelenmesi gerekmezdi. Tek yapmaları gereken artethlerini takip edip, becerebildikleri kadar iyi hizmet etmekti, böylece Jaddeth onlardan memnun olurdu.</p>

  <p class="calibre16">Hrathen tatmin olmuş bir şekilde kürsüden indi. Kae’de sadece birkaç gündür vaaz vermekteydi, ancak tapmak şimdiden o kadar kalabalıktı ki insanlar koltuklar dolduğu için arka tarafa yığılmak zorunda kalıyordu. Yeni gelmeye başlayanların çok azı gerçekten imana gelmekle ilgiliydi, çoğu Hrathen’in kendisi bir yenilik olduğu için gelmişlerdi. Ancak tekrar geleceklerdi. Kendilerine sadece merak ettiklerinden gittiklerini, meraklarının dinle hiç alakası olmadığını söyleyebilirlerdi; ama <span class="calibre18">tekrar</span> geleceklerdi.</p>

  <p class="calibre16">Shu-Dereth Kae’de yandaş kazandıkça, bu ilk toplantılardaki insanlar sırf önceden geldikleri için önemli olacaklardı. Shu-Dereth’i komşularından çok önce keşfettikleriyle övünecek ve bunun sonucunda gelmeye devam etmek zorunda kalacaklardı. Kibirleri, Hrathen’in güçlü vaazlarıyla birleştiğinde şüphelerinin üstesinden gelecek ve kısa zamanda kendilerini artethlerden birine hizmet sözü verirken bulacaklardı.</p>

  <p class="calibre16">Hrathen yakında yeni bir baş arteth atamak zorunda kalacaktı. Bu kararı, tapınakta kalan rahiplerin görevleriyle nasıl ilgilendiklerini görmek için bir süreliğine ertelemişti. Ancak zaman azalıyordu ve yakında yerel üye sayısı Hrathen’in kendi başına takip ve organize edebileceğinden fazla hale gelecekti, özellikle de yapması gereken planlar ve vermesi gereken vaazlar göz önüne alınınca.</p>

  <p class="calibre16">Arkadaki insanlar tapmağı terk etmeye başlamıştı. Ancak ani bir ses onları durdurdu. Hrathen şaşkınlıkla kürsüye baktı. Toplantının onun vaazından sonra bitmesi gerekiyordu, ancak biri aksini düşünmüştü. Dilaf, konuşmaya karar vermişti.</p>

  <p class="calibre16">Kısa boylu Arel, ateşli ve enerjik bir şekilde bağırarak konuşuyordu. Birkaç saniyede kalabalık sessizleşti, çoğu kişi tekrar sıralarına geri döndü. Dilaf’ı Hrathen’i takip ederken görmüşlerdi ve çoğunluğu büyük ihtimalle bir arteth olduğunu biliyordu, ancak Dilaf daha önce hiç onlara hitap etmemişti. Fakat işte şimdi, kendisini görmezden gelmeyi imkânsız hale getirmişti.</p>

  <p class="calibre16">Tüm topluluk önünde konuşma kurallarını çiğnedi. Sesinin yüksekliğini değiştirmedi, izleyicilerin gözlerine de bakmadı. Kontrolün onda olduğunu gösterecek şekilde ciddi ve dik de durmadı; bunun yerine, bütün enerjisiyle vahşi el kol hareketleri yaparak kürsüde hoplayıp zıpladı. Yüzü ter içindeydi, alev alev yanan gözleri kocaman açılmıştı.</p>

  <p class="calibre16">Yine de onu dinlediler.</p>

  <p class="calibre16">Hrathen’i dinlerken olduğundan daha dikkatliydiler. Her alışılmamış hareketiyle büyülenerek, Dilaf’ın çılgın zıplamalarını gözleriyle takip ettiler. Dilaf’ın konuşmasının tek bir konusu vardı: Elantris’e karşı nefret. Hrathen izleyicilerin şevkinin artışını hissedebiliyordu. Dilaf’ın tutkusu bir katalizör, büyüyecek nemli</p>

  <p class="calibre16">bir yer bulduğunda durdurulamaz şekilde yayılan bir parça küf gibiydi. Kısa zamanda tüm kalabalık onun tiksintisini paylaşıyor ve ithamlarında onunla birlikte bağırıyordu.</p>

  <p class="calibre16">Hrathen sıkıntı ve itiraf etmesi gerekirse kıskançlıkla izliyordu. Hrathen’in aksine, Dilaf Doğu’nun en iyi okullarında eğitim görmemişti. Ancak bu kısa adamda Hrathen’de olmayan bir şey vardı. Tutku.</p>

  <p class="calibre16">Hrathen her zaman hesapçı bir adam olmuştu. Düzenli ve dikkatliydi, ayrıntılara önem verirdi. Shu-Dereth’in mantıklı felsefesi ve standartlaşmış yönetim şekli gibi, kendisine benzeyen özellikleri onu rahipliğe çeken ilk şey olmuştu. Asla kiliseden şüphe etmemişti. Bu kadar mükemmel ve düzenli olan bir şeyin doğru olmaması mümkün değildi.</p>

  <p class="calibre16">Bu sadakate rağmen, Hrathen asla Dilaf’ın şu anda gösterdiği şeyi hissetmemişti. Hrathen’in onu ağlatacak kadar acı nefretleri, her şeyini onun adına riske atacağı derin aşkları yoktu. Her zaman Jaddeth’in kusursuz kulu olduğuna; Tanrı’sının ağırbaşlılığa, gem vurulmamış şevkten daha fazla ihtiyacı olduğuna inanmıştı. Ancak şimdi merak ediyordu.</p>

  <p class="calibre16">Dilaf’ın izleyicisi üzerinde Hrathen’in asla sahip olmadığı kadar gücü vardı. Dilaf’ın Elantris’e olan nefreti mantıksızdı, akıl dışı ve vahşiydi; ama onların umurunda değildi. Hrathen yıllarını onlara Shu-Dereth’in faydalarını anlatarak geçirse bile halktan şu anda göstermekte oldukları tepkiyi alamazdı. Bir parçası bunu küçümsüyor, kendini Dilaf’ın sözlerinin kalıcı olmayacağına, gündelik hayatın sıra-danlığında kaybolacağına inandırmaya çalışıyordu; ancak başka, daha dürüst bir parçası basitçe kıskanıyordu. Hrathen’de yanlış olan neydi de, Jaddeth’in imparatorluğuna olan otuz yıllık hizmeti boyunca bir kez olsun Dilaf ın her an hissetmekteymiş gibi göründüğü şeyi hissetmemişti?</p>

  <p class="calibre16">Sonunda arteth sessizleşti. Dilaf ın konuşmasından sonra oda uzunca bir an tamamen sessiz kaldı. Sonra kalabalık birden konuşmalarla patladı, tapınaktan çıkmaya başlarken heyecanla aralarında konuşuyorlardı. Dilaf sendeleyerek kürsüden indi ve odanın önüne yakın sıralardan birine çöktü.</p>

  <p class="calibre16">“Bu çok ustacaydı,” dedi Hrathen’in yanından bir ses. Dük Telrii vaazları odanın yan tarafındaki özel bir kabinden izlemişti. “Kendinden sonra kısa adamı konuşturman harika bir hareketti, Hrathen. İnsanların sıkıldığını gördüğümde endi-şelenmiştim. Genç rahip herkesin dikkatini tekrar yoğunlaştırdı.”</p>

  <p class="calibre16">Hrathen, Telrii’nin, konumu yerine adını kullanmasından duyduğu kızgınlığı gizledi, bu saygısızlığı değiştirmenin zamanı da gelecekti. Ayrıca izleyicinin onun vaazı sırasında ‘sözde’ sıkılması hakkındaki yorumu üzerine konuşmaktan da kaçındı.</p>

  <p class="calibre16">“Dilaf ender bulunan bir genç adam,” dedi Hrathen bunun yerine. "Her tartışmanın iki tarafı vardır, Lord Telrii: mantıklı ve tutkulu. Eğer başarılı olmak istiyorsak iki taraftan da saldırmalıyız.”</p>

  <p class="calibre16">Telrii başıyla onayladı.</p>

  <p class="calibre16">"Peki, lordum, teklifimi düşündünüz mü?”</p>

  <p class="calibre16">Telrii bir an kararsız kaldı, sonra tekrar başıyla onayladı. “Cezbedici, Hrathen. Çok cezbedici. Beni bırak, Arelon’da bu teklifi reddedebilecek herhangi bir adam olduğunu sanmıyorum.”</p>

  <p class="calibre16">“Güzel. Fjorden’e haber göndereceğim. Bu hafta içerisinde başlamamız gerek.” Telrii başını salladı, boynundaki doğum lekesi karanlıkta büyük bir morluk gibi görünüyordu. Sonra dük, çok sayıdaki yardımcılarına bir işaret yaparak tapınağın yan kapısından çıktı ve alacakaranlıkta kayboldu. Hrathen kapının kapanmasını izledi, sonra hâlâ sıranın üstünde yayılan Dilaf a doğru yürüdü.</p>

  <p class="calibre16">“Bu beklenmedikti, arteth,” dedi. "Önce benimle konuşmalıydın.” “Planlanmamıştı, Haşmetlim,” diye açıkladı Dilaf. “Birden konuşma ihtiyacı hissettim. Bunu sadece size hizmet etmek için yaptım, hrodenim.”</p>

  <p class="calibre16">“Elbette,” dedi Hrathen tatminsizlikle. Telrii haklıydı, Dilaf’ın katkısı değerli olmuştu. Her ne kadar Hrathen artethi kınamak istese de yapamazdı. Eğer emrindeki her aracı Arelon halkını imana getirmek için kullanmazsa, Wyrn’e olan hizmetinde ihmalkârlık yapmış olurdu ve Dilaf, gayet yararlı bir araç olduğunu kanıtlamıştı. Hrathen’in artethinin gelecekteki toplantılarda da konuşturması gerekecekti. Bir kez daha Dilaf ona fazla seçenek bırakmamıştı.</p>

  <p class="calibre16">“Neyse, olan oldu,” dedi Hrathen hesaplanmış bir kayıtsızlıkla. “Halk bundan etkilenmiş görünüyordu. Belki ileride tekrar seni konuşturabilirim. Ancak yerini bilmelisin, arteth. Sen benim odivimsin, ben sana özellikle söylemeden hareket etmezsin. Bu anlaşıldı mı?”</p>

  <p class="calibre16">“Kesinlikle, Haşmetlim.”</p>

  <p class="calibre16">HRATHEN sessizce özel odasının kapısını kapattı. Dilaf orada değildi, Hrathen asla onun birazdan olacak şeyi görmesine izin veremezdi. Bu konuda Hrathen hâlâ kendini genç Arel rahipten üstün hissedebilirdi. Dilaf asla rahipliğin en yüksek makamlarına yükselmeyecekti, çünkü o asla Hrathen’in yapmak üzere olduğu şeyi yapamazdı. Sadece gyornlar ve Wyrn tarafından bilinen bir şey.</p>

  <p class="calibre16">Hrathen sessizce kendini hazırlayarak sandalyesinde oturdu. Sadece yarım saat tefekküre daldıktan sonra kendini hareket edebilecek kadar kontrollü hissetti. Hrathen, ölçülü bir nefes alarak sandalyesinden kalktı ve odasının köşesindeki büyük sandığa gitti. Sandığın üstünde, onu gizleyecek şekilde dikkatle katlanarak yerleştirilmiş goblenler vardı. Hrathen goblenleri özenle kenara koydu, sonra gömleğinin altına uzanıp boynunu çevreleyen altın zinciri çekerek çıkardı. Zincirin ucunda küçük bir anahtar vardı. Bununla sandığı açarak içinden küçük metal bir kutu çıkardı:.</p>

  <p class="calibre16">Kutu yaklaşık olarak üst üste koyulmuş dört kitap boyutundaydı. Kutuyu sandıktan çıkarırken Hrathen, ağırlığını ellerinde hissetti. Kutunun yanları en iyi çelikten yapılmıştı ve ön yüzünde küçük bir kadran ve birkaç hassas manivela vardı. Mekanizma Svorden’in en iyi anahtarcıları tarafından tasarlanmıştı. Sadece Hrathen ve Wym anahtarın nasıl kullanılacağını biliyordu.</p>

  <p class="calibre16">Hrathen gyorn rütbesine eriştikten kısa bir süre sonra ezberlediği şekilde kad-</p>

  <p class="calibre16">ram çevirip manivelaları belli bir konuma getirdi. Bu kombinasyon asla yazılmamıştı. Eğer iç rahiplik halkasının dışında bir kişi kutunun içinde ne olduğunu görürse, Shu-Dereth için çok korkunç bir utanç kaynağı olurdu.</p>

  <p class="calibre16">Kilitten bir tıkırtı geldi ve Hrathen kutuyu tepesini sertçe çekerek açtı. İçeride küçük parlak bir top sabırla duruyordu.</p>

  <p class="calibre16">"Bana ihtiyacınız mı var, lordum?" diye sordu Seon yumuşak ve dişi bir sesle.</p>

  <p class="calibre16">“Sessiz ol!" diye emretti Hrathen. "Konuşmaman gerektiğini biliyorsun."</p>

  <p class="calibre16">Işık topu itaatkârca sallandı. Hrathen’in kutuyu son açışının üzerinden aylar geçmişti; ancak Seonda hiçbir isyankârlık belirtisi yoktu. Yaratıkların (veya her ne iseler) sadakati sonsuz gibi görünüyordu.</p>

  <p class="calibre16">Seonlar, Hrathen’in gyorn rütbesine eriştikten sonra yaşadığı en büyük şoktu. Nedeni yaratıkların gerçek olduğunu öğrenmesi değildi. Her ne kadar Doğu’da pek çok kişi Seonları Aon efsaneleri olarak kabul etse de Hrathen, o zamana kadar bu dünyada... sıradan insanların anlamadığı şeylerin olduğunu öğrenmişti. Dak-hor’daki gençlik yıllarının hatıraları hâlâ korkuyla titremesine sebep oluyordu.</p>

  <p class="calibre16">Hayır, Hrathen’in şaşkınlığı, Wyrn’in Jaddeth’in imparatorluğunu ilerletmek için kâfir büyüleri kullanmaya rıza göstermesindendi. Seonlan kullanmanın gerekliliğini Wyrn’in kendisi ona açıklamıştı, ama Hrathen’in fikri kabullenebilmesi yıllar sürmüştü. Sonunda mantık onu ikna etmişti. Tıpkı bazen kâfir dillerde konuşmanın gerekli olması gibi, düşmanın işlerinin değerli olduğu durumlar vardı.</p>

  <p class="calibre16">Elbette, sadece en sıkı irade ve kutsallığa sahip kişiler yozlaşmadan Seonlan kullanabilirdi. Gyornlar onlan uzak ülkelerden Wyrn’le bağlantı kurmak için kullanıyor, bunu da ender yapıyorlardı. Bu uzaklıktan anında iletişim kurabilmek, ödenen bedele değerdi.</p>

  <p class="calibre16">“Bana Wyrn’i getir,” diye emretti Hrathen. Seon itaat etti; biraz yükselip yeteneklerini, tek kutsal görevi yaratığı izlemek olan dilsiz bir hizmetkâr tarafından sürekli olarak gözlenen, Wyrn’in kendi gizli Seonuna ulaşmak için kullandı.</p>

  <p class="calibre16">Hrathen beklerken Seonu gözledi. Seon sabırla havada duruyordu. Daima itaatkâr <span class="calibre18">görünüyordu;</span> doğrusu diğer gyornlar yaratıkların sadakatini asla sorgulamıyor gibiydiler. Sahipleri onlardan tiksindiğinde bile itaat etmelerinin, Seon büyüsünün bir parçası olduğunu iddia ediyorlardı.</p>

  <p class="calibre16">Hrathen o kadar emin değildi. Seonlar türlerinin diğer örnekleriyle iletişim kurabiliyorlardı ve insanın yarısı kadar bile uykuya ihtiyaçları yok gibiydi. Sahipleri uyurken Seonlar ne yapıyordu? Hangi sırları tartışıyorlardı? Bir zamanlar Duladen, Arelon, Teod ve hatta Jindo asil sınıflarının çoğu Seon sahibi olmuştu. O günlerde kaç devlet sırrına göze çarpmayan ışık topları tarafından şahit olunmuş, hatta belki de dedikodusu yapılmıştı?</p>

  <p class="calibre16">Kafasını salladı. O günlerin geçmişte kalması iyiydi. Düşmüş Elantris’le olan bağlantıları nedeniyle gözden düştükleri ve Elantrian büyüsünün yokluğu yenilerinin üretimini engellediği için Seonlar gitgide daha da azalıyordu. Fjorden sonunda Batıyı fethettikten sonra Hrathen bir daha serbestçe uçuşan Seonların görüleceğinden şüpheliydi.</p>

  <p class="calibre16">Seonu su gibi damlamaya başladı ve sonra Wyrn‘in mağrur yüzüne dönüştü. Soylu, köşeli yüz hatları Hrathen’i inceledi.</p>

  <p class="calibre16">"Buradayım, oğlum,” Wvrn’in sesi Seondan geldi.</p>

  <p class="calibre16">“Ey büyük ve kudretli Efendimiz, Jaddeth’in seçilmişi ve O’nun kutsayan ışığıyla imparator olan,” dedi Hrathen başını eğerek.</p>

  <p class="calibre16">“Konuş, odivim.”</p>

  <p class="calibre16">“Arelon’un lordlanndan biriyle ilgili bir teklifim var, Ulu Kişi..."</p>
</body>
</html>
