<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_13"><a class="calibre9" id="bookmark2"></a>19. BÖLÜM</h1>

  <p class="calibre16">ELANTRİS şehri ışıl ışıl parlıyordu. Taşların kendileri sanki içlerinde hir ateş yanıyormuş gibi ışıldıyordu. Yıkılmış kubbeler onarılmıştı; pürüzsüz, yumurtaya benzeyen yüzeyleri açmış çiçekler gibi göz alabildiğince uzanıyordu. İnce kuleler havayı ışıktan çizgiler gibi yarıyordu. Duvar artık bir engel değildi, çünkü kapıları kalıcı olarak açık bırakılmıştı; korunma değil, uyum içindi. Duvar bir şekilde şehrin bir parçasıydı, o olmadan Elantris’in tam olamayacağı bütünün hayati önem taşıyan bir elemanı.</p>

  <p class="calibre16">Ve güzellik ile görkemin içinde Elantrianlar vardı. Vücutları aynı şehir gibi içsel bir ışıkla parlıyordu, derileri gümüşün parlak ve solgun bir tonundaydı. Metal gibi değil, daha çok... saf. Saçları beyazdı, ama yaşlıların yıpranmış, soluk grisi veya sarısı değildi. Bu çok yüksek bir sıcaklıkta ısıtılmış çeliğin alevli beyazıydı. Pislikten arınmış, güçlü, odaklanmış bir beyaz renk.</p>

  <p class="calibre16">Tavırları da eşit derecede göz alıcıydı. Elantrianlar şehirlerinin içinde mutlak bir kontrol havasıyla hareket ediyorlardı. Erkekler yakışıklı ve uzundu, kısa olanları bile ve kadınlar da yadsınamayacak kadar güzeldi, sade olanları bile. Aceleleri yoktu, yürümekten çok geziniyorlardı ve karşılaştıklarına selam vermekte hızlıydılar. Ancak içlerinde bir güç vardı. Gözlerinden yayılıyor ve hareketlerinin içinde belli oluyordu. Bu varlıklara neden tanrı olarak tapınıldığını anlamak kolaydı.</p>

  <p class="calibre16">Elantrianlar kadar belirgin olan Aoıılar vardı. Antik runlar şehri kaplıyordu; duvarlara kazınmış, kapılara çizilmiş ve tabelalara yazılmışlardı. Çoğunluğu etkisizdi, büyülü bir amaçları olmayan basit işaretler. Ancak diğerlerinin enerji taşıdığı belliydi. Şehir boyunca üzerlerine Aon Tia oyulmuş büyük metal plakalar duruyordu ve arada bir Elantrianın biri yaklaşıp elini şeklin merkezine yerleştiriyordu. Elantrianın vücudu birden yanıp sönüyor ve şehrin başka bir bölgesine anımla nakil olurken dairesel bir ışık patlamasıyla kayboluyordu.</p>

  <p class="calibre16">Görkemin ortasında Kac halkından küçük hir aile vardı. Kıyafetleri /en^ın vo güzel, konuşmaları eğitimliydi, ama derileri parlamıyordu. Şehirde başka şuadan insanlar da vardı, Elantrianlar kadar çok olmasalar da sayıları epey fazlaydı. Bu, oğlana tanıdık bir referans vererek onu rahatlatıyordu.</p>

  <p class="calibre16">Baba etrafına güvensiz bakışlar atarak genç oğlunu sıkıca tutmuş, kucağında taşıyordu. Herkes Elantrianlara tapınmazdı, bazıları şüpheciydi. Oğlanın annesi kocasının kolunu gergin parmaklarla kavradı. On yıldan uzun zamandır Kae’de vaşannş olduğu halde Elantris’in içine hiç girmemişti. Oğlanın babasının aksine, güvensizden çok endişeliydi. Oğlunun yarası için endişeleniyordu, oğlu ölümün eşiğinde olan her anne gibi kaygılıydı.</p>

  <p class="calibre16">Birden oğlan bacağında bir acı hissetti. Yoğun ve kör ediciydi, uyluğundaki parçalanmış kemik ve iltihaplı yaradan kaynaklanıyordu. Yüksek bir yerden düşmüştü ve bacağı o kadar berbat kırılmıştı ki kırılan kemikler deriyi yararak dışarı çıkmıştı.</p>

  <p class="calibre16">Babası en iyi doktor ve cerrahları kiralamıştı, ama enfeksiyonu durdurmayı başaramamışlardı. Kemik, en azından on iki yerden kırılmış olduğu göz önüne alındığında, olabildiğince iyi yerleştirilmişti. İltihaplanma olmasaydı bile oğlan hayatının geri kalanında topallayacaktı. İltihaplanma varken... bacağın kesilmesi tek yol gibi görünüyordu. Doktorlar gizlice bu çözüm için bile çok geç olduğundan korkmuşlardı; yara bacağın üst kısırımdaydı ve iltihap büyük ihtimalle gövdeye de yayılmıştı. Baba gerçeği söylemelerini istemişti. Oğlunun ölmekte olduğunu biliyordu. Ve bu yüzden, bir ömür boyu tanrılarına duyduğu güvensizliğe rağmen Elantris’e gelmişti.</p>

  <p class="calibre16">Onu kubbeli bir binaya götürdüler. Kapı hiç ses çıkarmadan kendi kendine içeri doğru kayarak açılırken, oğlan neredeyse acısını unuttu. Babası aniden tekrar fikrini değiştirecekmiş gibi kapının önünde durdu, ama annesi ısrarla adamın koluna asılıyordu. Babası başını sallayarak onayladı, kafasını eğdi ve binaya girdi.</p>

  <p class="calibre16">Duvarlarda parlayan Aonlardan ışık saçılıyordu. Beyaz saçları uzun ve gür olan bir kadın yaklaştı, gümüşsü yüzünde cesaret verici bir gülümseme vardı. Babasının güvensizliğini görmezden geldi, çocuğu tereddüt içindeki kollarından alırken gözleri sevgi doluydu. Oğlanı dikkatle yumuşak bir hasıra yatırdı ve uzun ince işaret parmağını boşluğa doğrultmuş olarak elini oğlanın üstünde havada tuttu.</p>

  <p class="calibre16">Elantrian elini yavaşça hareket ettirdi ve hava parlamaya başladı. Işıktan bir çizgi parmağını takip etti. Havada bir yırtık gibiydi, yoğun bir enerji yayan bir hat. Sanki küçük bir çatlaktan, ışıktan bir nehir zorla çıkmaya çalışır gibiydi. Oğlan gücü hissedebiliyor, özgür kalmak için şiddetle kabardığını algılayabiliyordu; ancak bu kadar küçük bir kısmının kaçmasına izin veriliyordu. Bu küçük kısım bile o kadar parlaktı ki ışık yüzünden zor görebiliyordu.</p>

  <p class="calibre16">Kadın dikkatle çizerek Aon Ien’i tamamladı; ama bu sadece Aon Ien değildi, daha karmaşıktı. Temeli tanıdık iyileştirme Aon’uydu, ama kenarlarında düzinelerce çizgi ve eğriler vardı. Oğlanın alnı kırıştı. Öğretmenleri ona Aonları öğretmişti ve kadının bunu bu kadar büyük ölçüde değiştirmiş olması garip görünüyordu.</p>

  <p class="calibre16">Güzel Elantrian karmaşık yapının yan tarafına son bir işaret koydu ve Aon daha da yoğun parlamaya başladı. Oğlan önce bacağında bir yanma hissetti, sonra yanma vücuduna yayıldı. Bağırmaya başladı, ama ışık birden kayboldu. Oğlan</p>

  <p class="calibre16">şaşkınlıkla gözlerini açtı, Aon len’in izi hâlâ gözlerinin önünde yanıyordu. Aşağı bakarak gözlerini kırptı.</p>

  <p class="calibre16">Yara gitmişti. İzi hile kalmamıştı.</p>

  <p class="calibre16">Ama hâlâ acıyı hissedebiliyordu. Acı onu yakıyor, kesiyor, ruhunu titretiyordu. Gitmiş olmalıydı, ama gitmemişti.</p>

  <p class="calibre16">"Şimdi dinlen, küçüğüm,” dedi Elantrian sıcak bir sesle onu geri yatırarak. Annesi mutluluktan ağlıyordu ve babası bile tatmin olmuş gibi görünüyordu. Oğlan onlara çığlık atmak, bir şeylerin yanlış olduğunu bağırmak istedi. Bacağı iyileşme-mişti. Yara hâlâ oradaydı.</p>

  <p class="calibre16"><span class="calibre18">Hayır! Bir yanlışlık var<sup class="calibre17">1</sup>,</span> demeye çalıştı, ama söyleyemedi. Konuşamıyordu...</p>

  <p class="calibre16">“HAYIR!” diye bağırdı Raoden, ani bir hareketle doğrulup oturarak. Karanlıkta kafası karışmış bir şekilde birkaç kez gözlerini kırptı. Sonunda elini başına koyarak birkaç derin nefes aldı. Acı değişmeden duruyordu, o kadar güçleniyordu ki artık rüyalarını bile bozmaya başlamıştı. Sadece üç haftadır Elantris’te olmasına rağmen, şimdi düzinelerce minik yarası ve beresi vardı. Her birini keskin bir şekilde hissedebiliyordu ve hepsi birden birleşerek akıl sağlığına karşı amansız bir saldırıya dönüşüyorlardı.</p>

  <p class="calibre16">Raoden inledi, öne uzanarak acıyla savaşırken bacaklarına sarıldı. Vücudu artık terleyemiyordu, ama titrediğini hissedebiliyordu. Dişlerini kenetleyip kapatarak acı dalgasına karşı gıcırdattı. Yavaşça, zahmetli bir şekilde kontrolünü tekrar kazandı. En sonunda bacaklarını bırakıp ayağa kalkabilene kadar, işkence içindeki vücudunu yatıştırarak acıyı geri püskürtmeye devam etti.</p>

  <p class="calibre16">Gittikçe kötüye gidiyordu. Henüz bu kadar kötü olmaması gerektiğini biliyordu, daha Elantris’e geleli bir ay bile olmamıştı. Ayrıca acının sürekli olması gerektiğini de biliyordu veya en azından herkesin ona söylediği buydu. Ama onun için dalgalar halinde geliyormuş gibi görünüyordu. Hep oradaydı, bir zayıflık anında üstüne atlamaya hep hazırdı.</p>

  <p class="calibre16">İçini çekerek Raoden odasının kapısını itip açtı. Elantrianlarm uyumasını hâlâ garip buluyordu. Kalpleri atmıyor, nefes alma ihtiyacı hissetmiyorlardı. Neden uykuya gereksinimleri vardı ki? Ancak diğerleri ona hiçbir cevap veremiyordu. Tüm gerçek uzmanlar, on yıl önce ölmüştü.</p>

  <p class="calibre16">Böylece, Raoden uyudu ve uykuyla birlikte de rüyalar geldi. Bacağını kırdığında sekiz yaşındaydı. Babası onu şehre getirmekte gönülsüzdü, Reod öncesinde bile Iadon Elantris’ten şüphe duyardı. Yaklaşık on iki yıldır ölü olan Raoden’in annesi ısrar etmişti.</p>

  <p class="calibre16">Çocuk Raoden ölüme ne kadar yaklaştığını anlamamıştı. Ancak acıyı hissetmiş ve acının gidişinin huzurunu tatmıştı. Hem şehrin, hem de sakinlerinin güzelliğini hatırlıyordu. Iadon ayrılırlarken Elantris hakkında sert konuşmuştu ve Raoden hararetle sözlerine karşı çıkmıştı. Bu Raoden'in hatırlayabildiği kadarıyla bahasına karşı ilk tavır alışıydı. Ondan sonra ise birçok defa daha olmuştu.</p>

  <p class="calibre16">Raoden ana kilise odasına girerken, Raoden’in odasının yanındaki eşlikçi konumundan aynlan Saolin, Raoden’in yanında yürümeye başladı. Son hafta içinde, asker bir grup gönüllü adamı toplayarak onlardan bir muhafız ekibi oluşturmuştu.</p>

  <p class="calibre16">“Dikkatinden dolayı gururumun okşandığını biliyorsun, Saolin," dedi Raoden. “Ama bu gerçekten gerekli mi?"</p>

  <p class="calibre16">“Bir lordun onur muhafızına ihtiyacı vardır, Efendi Ruh," diye açıklama yaptı Saolin. “Sizin yalnız başınıza dolaşmanız doğru olmaz.”</p>

  <p class="calibre16">“Ben bir lord değilim, Saolin,” dedi Raoden. "Ben sadece bir liderim. Elantris’te bir asil sınıfı olmayacak.”</p>

  <p class="calibre16">“Anlıyorum, lordum,” dedi Saolin başıyla onaylayarak, belli ki sözlerindeki çelişkiyi görmüyordu. “Ancak şehir hâlâ tehlikeli bir yer.”</p>

  <p class="calibre16">“Nasıl istersen, Saolin,” dedi Raoden. “Ekim nasıl gidiyor?”</p>

  <p class="calibre16">"Galladon toprağı sürmeyi bitirdi,” dedi Saolin. “Ekici gruplarını zaten düzenlemişti.”</p>

  <p class="calibre16">“Bu kadar uzun uyumamalıydım,” dedi Raoden kilise penceresinden bakıp güneşin ne kadar yükseldiğini fark ederek. Saolin arkasında, binadan çıkarak bahçelere giden taştan düzgün bir yol boyunca yürüdü. Kahar ve ekibi taşları temizlemişti ve sonra Taan’ın takipçilerinden biri olan Dahad, taş işçiliğindeki becerilerini kullanarak taşları yeniden dizmişti.</p>

  <p class="calibre16">Ekim çoktan başlamıştı. Galladon dikkatli bir gözle işi idare ediyordu, huysuz sesi herhangi bir hatayı göstermekten çekinmezdi. Ancak Dulada bir huzur havası vardı. Bazı insanlar başka seçenekleri olmadığı için çiftçi olurdu, ama Galladon işten gerçekten zevk alır gibi görünüyordu.</p>

  <p class="calibre16">Raoden ilk gün Galladon’u kurumuş et parçasıyla nasıl cezbettiğini net olarak hatırladı. O zaman arkadaşının acısı zar zor kontrol altındaydı. Raoden o ilk günlerde birkaç sefer Duladan korkmuştu. Şimdi bu korkudan geriye hiçbir şey kalmamıştı. Raoden bunu, Galladon’un gözlerinde ve tavırlarında görebiliyordu. Kahar’ın dediği şekliyle “sim” bulmuştu. Şimdi Raoden için tek korkması gerektiği kişi kendisiydi.</p>

  <p class="calibre16">Teorileri onun beklediğinden bile fazla işe yarıyordu, ama kendinden başka herkes üstünde. Onu takip eden düzinelerce kişiye amaç ve huzur getirmişti, ama kendisi için aynı şeyi yapamıyordu. Acı hâlâ onu yakıyordu. Her sabah uyandığında onu tehdit ediyor ve bilincinin yerinde olduğu her saniye onunla kalıyordu. O diğerlerinin hepsinden daha azimliydi, Elantris’in başarılı olduğunu görmekte en kararlı olan oydu. Günlerini dolduruyor, acısını düşünmemek için bir anını bile boş bırakmıyordu. Ama hiçbir şey işe yaramıyordu. Acı artmaya devam etti.</p>

  <p class="calibre16">“Lordum! Dikkat edin!” diye bağırdı Saolin.</p>

  <p class="calibre16">Raoden, karanlık bir geçitten hırlayarak fırlamış çıplak göğüslü bir Elantrian ona doğru koşarken sıçradı. Raoden’in vahşi adam paslı demir bir çubuğu kaldırıp doğrudan onun yüzüne savururken geriye adım atacak vakti anca oldu.</p>

  <p class="calibre16">Bir anda çıplak çelik belirdi ve Saolin’in kılıcı darbeyi engelledi. Hayvani saldırgan durarak, yeni düşmanı görmek için döndü. Ama çok yavaş hareket etmişti. Saolin’in usta eli doğrudan vahşi adamın karnını deşen bir saplamayla öne atıldı.</p>

  <p class="calibre16">Sonra böyle bir darbenin bir Elantrianı durdurmaya yetmeyeceğini bilen Saolin, güçlü bir ters vuruşla deli adamın kafasını gövdesinden ayırdı. Hiç kan yoktu.</p>

  <p class="calibre16">Ceset yere devrildi ve Saolin güven verici, dişleri eksik bir gülümseme göndererek kılıcıyla Raoden'i selamladı. Sonra yakındaki bir sokaktan onlara doğru saldırıya geçmekte olan bir grup vahşiyle yüzleşmek için döndü.</p>

  <p class="calibre16">Serseme dönmüş olan Raoden geriye doğru tökezledi. “Saolin, dur! Çok fazlalar!”</p>

  <p class="calibre16">Neyse ki Saolin’in adamları gürültüyü duymuştu. Saniyeler içinde beş kişi, Saolin, Dashe ve diğer üç asker, saldırıyı karşılamak için oradaydılar. Düşmanın bahçelerin kalan kısmına giden yolunu kapatacak şekilde etkili bir hat oluşturarak, eğitimli askerlerin koordinasyonuyla dövüştüler.</p>

  <p class="calibre16">Shaor’un adamlarının sayısı daha fazlaydı, ama onların öfkesi askeri etkinliğe denk olamazdı. Hararetleri onları aptallaştırıyordu, bireysel olarak saldırıyorlardı. Saniyeler içinde savaş bitmişti, geri kalan birkaç saldırgan hızla koşarak kaçtı.</p>

  <p class="calibre16">Saolin düzgünce kılıcını temizledi ve sonra diğerleriyle birlikte döndü. Eşgüdümlü bir şekilde Raoden’i selamladılar.</p>

  <p class="calibre16">Tüm savaş neredeyse Raoden’in takip edebileceğinden daha hızlı olup bitmişti. “İyi iş çıkardınız," diyebildi sonunda.</p>

  <p class="calibre16">Yan tarafından Galladon’un ilk saldırganın başsız cesedi yanında çömeldiği yerden bir homurdanma geldi. “Burada mısırımızın olduğunu duymuş olmalılar,” diye mırıldandı Dula. “Zavallı rulolar.”</p>

  <p class="calibre16">Raoden yerdeki düşmüş çılgınlan incelerken ciddiyetle başını salladı. Dört tanesi, eğer Elantrian olmasalar hepsi öldürücü olan çeşitli yaralannı tutarak yerde yatıyordu. Şu durumlannda, sadece acı içinde inleyebiliyorlardı. Raoden bir tanı-dıklık sızısı hissetti. Acının neye benzediğini biliyordu.</p>

  <p class="calibre16">“Bu devam edemez,” dedi sessizce.</p>

  <p class="calibre16">“Bunu nasıl durdurabileceğini bilmiyorum, sule," diye cevap verdi Galladon yanından. “Bunlar Shaor’un adamlan, kendisinin bile üzerlerinde fazla kontrolü yok.”</p>

  <p class="calibre16">Raoden başını salladı. "Elantris halkını kurtarıp da hayatlannm her gününde sa-vaşmalan için <span class="calibre18">bırakmayacağım.</span> Ölüm üzerine kurulu bir toplum yaratmayacağım. Shaor’un takipçileri insan olduklannı unutmuş olabilirler, ama ben unutmadım.”</p>

  <p class="calibre16">Galladon yüzünü astı. "Karata ve Aanden için, uzak olmakla birlikte anlaşma olasılığı vardı. Shaor başka bir hikâye, sule. Bu adamlarda bir insanlık kınntısı bile kalmamış. Onlarla anlaşamazsın.”</p>

  <p class="calibre16">"O zaman onlara insanlıklannı geri vermem gerekecek,” dedi Raoden.</p>

  <p class="calibre16">“Peki, sule, bunu nasıl yapmayı düşünüyorsun?”</p>

  <p class="calibre16">“Bir yol bulacağım.” Raoden, düşmüş bir vahşinin yanına çömeldi. Aklının arka tarafındaki bir kıpırtı, onu yakın bir zamanda bu adamı tanıdığı konusunda uyardı. Raoden emin <span class="calibre3">olamıyordu;</span> ama bu adamın, Dashe’nin baskın teşebbüsü sırasında gördüğü Taan’ın takipçilerinden biri olabileceğini düşünüyordu.</p>

  <p class="calibre16"><span class="calibre18">Demek doğru,</span> diye düşündü Raoden, midesinde bir düğümle. Taan’ın tikip-çilerinin pek çoğu Raoden’e katılmak için gelmişti, ama büyük bir kısmı yoktu. İçinden bir ses katılmayanların çoğunun yollarının Elantris’in pazar kısmına düştüğünü ve Shaor’un vahşilerine katıldıklarını fısıldanıyordu. Raoden, bunun o kadar da olanaksız olmadığını fark etti. Ne de olsa bu adamlar alenen dengesiz olan Aanden’i takip etmeye istekliydiler. Shaor’un tayfası bundan sadece kısa bir adım ötedeydi.</p>

  <p class="calibre16">“Efendi Ruh?” diye sordu Saolin tereddüt içinde. “Bunlarla ne yapmalıyız?”</p>

  <p class="calibre16">Raoden acıyan gözlerini yerdekilere çevirdi. “Artık bizim için bir tehlike değiller, Saolin. Onları diğerlerinin yanına koyalım.”</p>

  <p class="calibre16">AANDEN’İN çetesiyle olan başarısı ve bunu izleyen grubunun sayısındaki artıştan kısa süre sonra, Raoden en baştan beri yapmak istediği bir şeyi yaptı.</p>

  <p class="calibre16">Elantris’in düşenlerini toplamaya başladı.</p>

  <p class="calibre16">Onları sokaklardan ve hendeklerden topladı; hem yıkılmış, hem de sağlam binaları araştırdı ve Elantris’te acısına teslim olmuş her kadın, erkek ve çocuğu bulmaya çalıştı. Şehir büyüktü ve Raoden’in iş gücü kısıtlıydı, ama şimdiden yüzlerce kişi toplamışlardı. Raoden, başlangıçta bir buluşma yeri olmasını planlamış olduğu geniş ve açık bir yapı olan ve Kahar’ın temizlediği ikinci binaya yerleştirilmelerini emretti. Yitikler hâlâ acı çekecekti, ama en azından bunu biraz haysiyetleriyle yapabilirlerdi.</p>

  <p class="calibre16">Ve bunu yalnız yapmak zorunda da kalmayacaklardı. Raoden grubunun üyelerinden Yitikleri ziyaret etmelerini rica etmişti. Çoğunlukla aralarında gezinen, yatıştırıcı bir şekilde onlarla konuşan ve bu şartlar altında onları ellerinden geldiğince rahat ettirmeye çalışan bir çift Elantrian oluyordu. Bu çok fazla bir şey değildi, ama hiç kimse Yitiklerin arasında uzun zaman kalmaya katlanamıyordu; ancak Raoden bunun faydası olduğuna kendini ikna etmişti. Kendi önerisine uyarak Düşmüşler Salonu’nu günde en az bir defa ziyaret ediyordu ve ona durumları iyiye gidiyor gibi görünüyordu. Yitikler hâlâ inliyor, mırıldanıyor veya boş boş bakıyorlardı; ama eskiden daha sesli olanları sessizleşmiş gibi duruyordu. Salon bir zamanlar korku dolu çığlıklar ve yankıların yeriyken, artık sessiz mırıldanmalar ve çaresizliğin durgun mekânıydı.</p>

  <p class="calibre16">Raoden, düşmüş deli adamlardan birini taşımalarına yardım ederken, Yitiklerin arasından ciddiyetle geçti. Yerleştirilecek sadece dört tane vardı, Saolin’in kafasını uçurmuş olduğu beşinci adamın gömülmesini emretmişti. Onların görebildiği kadarıyla bir Elantrian kafası gövdesinden tamamen ayrıldığında ölüyordu. En azından kafası kopmuş olanların ne gözleri hareket ediyor, ne de dudakları konuşmaya çalışıyordu.</p>

  <p class="calibre16">Yitiklerin arasında yürürken Raoden sessiz mırıldanmalarını dinledi.</p>

  <p class="calibre16">"Ne güzel, eskiden ne güzel...”</p>

  <p class="calibre16">“Hayat, hayat, hayat, hayat, hayat...”</p>

  <p class="calibre16">“Ah Domi, neredesin? Ne zaman bitecek? Ah Domi...</p>

  <p class="calibre16">Çoğunlukla bir süre sonra sözleri, onu da delirtmesin veya daha kötüsü kendi</p>

  <p class="calibre16">vücudundaki acıyı uyandırmasınlar diye duymazdan gelmek zorunda kalıyordu. Ien de oradaydı, görmeyen kafaların etrafında uçuşup, düşmüş bedenlerin arasında mekik dokuyordu. Seon odada çok fazla zaman geçiriyordu. Bu ilginç bir şekilde uygundu.</p>

  <p class="calibre16">Ciddi ve düşüncelerini kendine saklamaktan memnun, sessiz bir grup olarak salonu terk ettiler. Raoden sadece Saolin’in kefenindeki yırtığı fark ettiğinde konuştu.</p>

  <p class="calibre16">"Yaralanmışsın!’’ dedi Raoden şaşırarak.</p>

  <p class="calibre16">“Hiç önemli değil, lordum,” dedi Saolin aldırmazlıkla.</p>

  <p class="calibre16">"Bu tür bir tevazu dışarıda normal olabilir, Saolin ama burada değil. Özrümü kabul etmelisin."</p>

  <p class="calibre16">“Efendim,” dedi Saolin ciddiyetle. “Bir Elantrian olmak, sadece benim bu yarayı taşıdığım için daha fazla şeref duymamı sağlıyor. Bu yarayı insanlarımızı korurken aldım.”</p>

  <p class="calibre16">Raoden dönerek salona azap dolu bir bakış attı. “Sadece seni buna bir adım daha yaklaştırıyor...”</p>

  <p class="calibre16">“Hayır, efendim. Öyle olduğunu sanmıyorum. Bu insanlar bir amaç bulamadıkları için acılarına teslim oldular. Çektikleri işkence anlamsızdı ve hayatta bir amaç bulamayınca insan hayattan vazgeçmeye meyillidir. Bu yara acıtabilir, ancak çektiğim her acı bana onları şerefle kazandığımı hatırlatacak. Bu o kadar da kötü bir şey değil, sanırım.”</p>

  <p class="calibre16">Raoden yaşlı askeri saygılıyla süzdü. Dışarıda büyük ihtimalle emekliliği yakındı. Shaod’un bir eşitleyici olduğu Elantris’te ise herhangi biri gibi görünüyordu, însan görünüşten yaşı anlayamıyordu, ama bilgelikten anlayabilirdi.</p>

  <p class="calibre16">“Bilgece konuşuyorsun, dostum," dedi Raoden. “Fedakârlığını alçakgönüllülükle kabul ediyorum.’’</p>

  <p class="calibre16">Konuşma kaldırım taşlarına çarpan ayakların sesiyle bölündü. Bir an sonra Karata koşarak görünür oldu, ayaklan kilise bölgesinin dışından taze pislikle kaplıydı. Kahar küplere binecekti: Karata ayaklannı temizlemeyi unutmuştu ve Kahar’m temiz kaldırım taşlarına çamur bulaştırıyordu. Karata’nın şu anda pisliği umursamadığı belliydi. Kimsenin eksik olmadığından emin olmak için grubu inceledi. "Shaor’un saldırdığını duydum. Hiç kayıp var mı?”</p>

  <p class="calibre16">“Beş. Hepsi onların tarafında,” dedi Raoden.</p>

  <p class="calibre16">"Burada olmalıydım,” dedi bir küfürle Karata. Son birkaç gündür, azimli kadın, kendi insanlarının kilise bölgesine taşınmasını idare etmekteydi. Merkezi, birleşmiş bir grubun daha etkili olacağına katılıyordu ve kilise bölgesi daha temizdi. Gariptir ki, sarayı temizleme fikri onun aklına asla gelmemişti. Elantrianlann pek çoğu için pislik hayatın değişmez bir parçasıydı.</p>

  <p class="calibre16">“Yapacak önemli işlerin var,” dedi Raoden. “Shaor’un saldıracağını önceden tahmin edemezdin."</p>

  <p class="calibre16">Karata cevabı beğenmedi, ama daha fazla şikâyet etmeden Raoden’in yanında yürümeye başladı.</p>

  <p class="calibre16">"Şuna hak, sule,” dedi diğer yanındaki Galladon, hafifçe gülümseyerek. "Bunun mümkün olabileceğini asla düşünemezdim."</p>

  <p class="calibre16">Raoden başını kaldırarak Dulanın bakışını izledi. Taan yolun kenarına çömel-mi§, kısa bir duvardaki oymaları çocuksu bir hayranlıkla incelemekteydi. Bodur gövdeli eski baron, tüm haftayı kilise bölgesindeki her oymayı, heykeli ve rölyefi listeleyerek geçirmişti. Kendi sözleriyle şimdiden “en azından bir düzine yeni teknik ' keşfetmişti. Taan’daki değişiklik ve liderlik konusundaki ani ilgisizliği dikkate değerdi. Karata, Raoden’inki son söz olmakla birlikte, hâlâ grupta etki sahibiydi ve yetkisinin çoğunu elinde tutmuştu. Ancak Taan artık emir verme zahmetine girmiyordu, çalışmalarıyla fazla meşguldü.</p>

  <p class="calibre16">Raoden’e katılmaya karar vermiş olan takipçileri bunu umursuyor gibi görünmüyordu. Taan şimdi “maiyetinin" yaklaşık yüzde otuzunun, küçük gruplar halinde azar azar gelerek Raoden’in ekibine katılmış olduğunu tahmin ediyordu. Raoden ötekilerin çoğunun yalnızlığı seçmiş olmasını umuyordu, Taan’ın geniş grubunun yüzde yetmişinin Shaor’a katılması fikrini çok rahatsız edici buluyordu. Karata’nın tüm grubu Raoden’e katılmıştı, ama onun çetesi üçü içinde en etkili olsa da hep en küçük olandı. Shaor’un çetesi hep en büyük çete olmuştu, sadece üyeleri diğer çetelere saldırmak için gereken birlik ve hevesten yoksundu. Arada bir onlara verilen yeni gelenler, Shaor’un adamlarının kana susamışlığını dindirmeye yetiyordu.</p>

  <p class="calibre16">Artık değil. Raoden deli adamlara müsamaha göstermeyecek, masum yeni gelenlere işkence etmelerine izin vermeyecekti. Karata ve Saolin, şimdi şehre atılan herkesi alarak onları güven içinde Raoden’in grubuna getiriyordu. Şimdiye dek Shaor’un adamlarının tepkisi iyi olmamıştı ve Raoden sadece daha da kötüye gideceğinden korkuyordu.</p>

  <p class="calibre16"><span class="calibre18">Onlar hakkında bir şey yapmam gerekecek,</span> diye düşündü. Ancak bu, başka bir günün sorunuydu. Şu anda ilgilenmesi gereken çalışmalar vardı.</p>

  <p class="calibre16">Kiliseye vardıklarında Galladon tekrar ekim işine döndü; Saolin’in adamları nöbet yerlerine dağıldı ve Karata, önceki itirazlarına rağmen, saraya geri dönmesi gerektiğine karar verdi. Kısa bir süre sonra sadece Raoden’le Saolin kalmıştı.</p>

  <p class="calibre16">Savaş ve geç saate kadar uyumaktan dolayı gün ışığının yarısı boşa gitmişti bile ve Raoden çalışmalarına kararlılıkla saldırdı. Galladon ekim yapar ve Karata sarayı tahliye ederken, Raoden, AonDor hakkında elinden geldiğince çok şeyi ortaya çıkarmayı kendine görev edinmişti. Şekillerin antik büyüsünün Elantris’in düşüşünün sırrını sakladığına gittikçe daha fazla ikna oluyordu.</p>

  <p class="calibre16">Kilisenin pencerelerinin birinden içeri uzanarak, masanın üstünde duran kalın AonDor kitabını çekerek aldı. Kitap şimdiye kadar onun umduğu kadar yararlı olmamıştı. Bir kılavuz kitabı değil, AonDor’la ilgili garip veya ilgi çekici bir dizi olayın incelemesiydi. Ne yazık ki, aşırı ileri düzeydeydi. Kitabın çoğu olmaması gereken şeyler hakkında örnekler veriyordu ve bu nedenle Raoden AonDor’un çalışmasını çözebilmek için tersten mantık yürütmek zorunda kalıyordu.</p>

  <p class="calibre16">Şimdiye kadar çok az şey belirleyebilmişti. Aonların sadece başlangıç noktası, yani çizildiğinde bir etki oluşturabilecek en basit şekiller oldukları gittikçe daha</p>

  <p class="calibre16">da belirgin hale geliyordu. İleri düzeyde AonDor, merkeze temel bir Aon çizerek başlıyor ve etrafına bazen sadece çizgiler ve noktalardan ibaret olan başka şekillerin eklenmesiyle devam ediyordu; aynı rüyasındaki genişletilmiş iyileştirme Aon'u gibi. Nokta ve çizgiler koşullardı, gücün odaklanmasını daraltıyor veya genişletiyorlardı. Örneğin bir şifacı, dikkatlice çizerek hangi organın iyileştirileceğini, organa tam olarak ne yapılması gerektiğini ve bir iltihabın nasıl temizleneceğini belirleyebiliyordu.</p>

  <p class="calibre16">Raoden okudukça Aonları daha az mistik semboller olarak görüyordu. Daha çok matematiksel hesaplamalar gibi görünüyorlardı. Tek gerekenler titremeyen bir el ve şekillerin nasıl yazıldığının bilgisi olduğundan, hemen her Elantrian Aonları çizebilirdi; ancak AonDor ustaları merkezi Aon’un etrafına hızla ve doğru şekilde düzinelerce küçük değişiklik ekleyebilen kişilerdi. Ne yazık ki, kitap okuyucusunun kapsamlı bir AonDor bilgisine sahip olduğunu varsayıyor ve en temel kavramları atlıyordu. İçindeki birkaç şekil o kadar inanılmaz derecede karmaşıktı ki Raoden çoğunlukla metne danışmadan temel Aon’un hangisi olduğunu bile söyleyemiyordu.</p>

  <p class="calibre16">“Eğer 'Doru kanalize etmenin' ne demek olduğunu bir açıklasaydı!” diye haykırdı Raoden, terimi tekrar tekrar kullanan özellikle sinir bozucu bir kısmı yeniden okurken.</p>

  <p class="calibre16">“Dor mu, sule?” diye sordu Galladon, ekim işlerine sırtını dönerek. "Bu Dula-ca bir terime benziyor.”</p>

  <p class="calibre16">Raoden oturduğu yerde doğruldu. Kitapta “Dor” anlamında kullanılan işaret, sık kullanılanlardan biri değildi; gerçekten Aon bile değil, sadece fonetik bir gösterimdi. Sanki kelime başka bir dilden çevrilmiş gibiydi.</p>

  <p class="calibre16">"Galladon, haklısın!” dedi Raoden. “Bu kesinlikle Aonik bir kelime değil.” “Elbette değil. İçinde bir tek sesli harf var, Aon olamaz.”</p>

  <p class="calibre16">“Bu basite indirgeyen bir söyleyiş tarzı, dostum."</p>

  <p class="calibre16">“Ama doğru. Kolo?”</p>

  <p class="calibre16">“Evet, sanırım öyle,” dedi Raoden. “Şimdi bunun önemi yok, önemli olan Dor. Ne demek olduğunu biliyor musun?”</p>

  <p class="calibre16">“Eh, eğer aynı kelimeyse Jesker’deki bir şeye atıfta bulunuyordur.” “Gizemlerin bununla ne ilgisi var?” diye sordu Raoden şüpheyle.</p>

  <p class="calibre16">“Doloken, sule!” diye kızdı Galladon. “Sana söyledim, Jesker ve Gizemler aynı şey değil! Opelon’da ‘Jesker Gizemleri’ denilen şey, Duladel diniyle Shu-Keseg’le olduğundan daha fazla akraba değil.”</p>

  <p class="calibre16">“Tamam, anladım,” dedi Raoden ellerini kaldırarak. “Şimdi bana Dor’dan bahset.”</p>

  <p class="calibre16">“Anlatması zor, sule,” dedi Galladon bir sırık ve birkaç taştan yaptığı eğreti çapaya dayanarak. “Dor görülmeyen güçtür; her şeyin içindedir, ama dokunulamaz. Hiçbir şeyi etkilemez, ama her şeyi kontrol eder. Nehirler neden akar?”</p>

  <p class="calibre16">“Çünkü su diğer her şey gibi aşağı doğru çekilir. Dağlardaki buzlar erir ve suyun gidecek bir yeri olması gerekir."</p>

  <p class="calibre16">Doğru, dedi Galladon. "Şimdi başka bir soru. Suyun akmayı <span class="calibre18">istemesini</span> sağlayan şey nedir?”</p>

  <p class="calibre16">“İstemesi gerektiğinden haberim yoktu.”</p>

  <p class="calibre16">“Gerekir ve sebebi Dor’dur,” dedi Galladon. "Jesker sadece insanların Dor’u hissedememe yeteneğinin veya lanetinin, olduğunu öğretir. Eğer bir kuşu ebeveynlerinden ayırır ve evinde büyütürsen yine de uçmayı öğreneceğini biliyor musun?”</p>

  <p class="calibre16">Raoden omuz silkti.</p>

  <p class="calibre16">“Nasıl öğrendi, sule? Ona uçmayı kim öğretti?”</p>

  <p class="calibre16">“Dor mu?" diye sordu Raoden şüpheyle.</p>

  <p class="calibre16">"Evet, doğru.”</p>

  <p class="calibre16">Raoden gülümsedi, açıklama işe yarar olmak için fazlasıyla dinsel gizem içeriyordu. Ama sonra rüyasını, o kadar uzun zaman önceki olayın hatıralarını düşündü. Elantrian şifacı Aon’unu çizdiğinde sanki parmağının ötesinde havada bir yırtık açılıyor gibiydi. Raoden hâlâ o yırtığın arkasındaki kükreyen düzensiz gücü, Aon'dan fışkırıp çıkarak ona ulaşmaya çalışan devasa kuvveti hissedebiliyordu. Raoden’i boğmak, kendisinin bir parçası haline getirene kadar ezmek istiyordu. Ama şifacının dikkatle inşa edilmiş Aon’u gücü kullanılabilir bir şekilde kanalize etmişti ve güç onu yok etmek yerine Raoden’in bacağını iyileştirmişti.</p>

  <p class="calibre16">O güç, her ne idiyse, gerçekti. Zayıf da olsa kendi çizdiği Aonların da arkasında, oradaydı. “Cevap bu olmalı... Galladon, işte biz bu yüzden hâlâ hayattayız!”</p>

  <p class="calibre16">“Ne saçmalıyorsun, sule?” dedi Galladon işinden hoşgörüyle başını kaldırarak"İşte bu yüzden vücutlarımız çalışmadığı halde yaşamaya devam ediyoruz!” dedi Raoden heyecanla. "Görmüyor musun? Yemek yemiyoruz, ama hareket etmeye devam edecek enerjiyi buluyoruz. Elantrianlarla Dor arasında bir bağlantı olmalı; vücutlarımızı besliyor, hayatta kalmamız için gereken enerjiyi bize veriyor.”</p>

  <p class="calibre16">“Peki, neden kalplerimizi hareket ettirecek ve derimizin griye dönmesini engellemeye yetecek kadar vermiyor?”</p>

  <p class="calibre16">“Çünkü güç bela yetiyor," diye açıklama yaptı Raoden. “AonDor artık çalışmıyor, bir zamanlar şehri yürütmüş olan güç minik bir sızıntıya indirgenmiş. Önemli olan şey, tamamen <span class="calibre18">yok olmuş</span> değil. Zayıf olsalar ve bir şey yapmasalar da hâlâ Aon çizebiliyoruz ve vücutlarımız vazgeçmişken akıllarımız yaşamaya devam ediyor. Sadece AonDor’u onararak tekrar tam gücüne kavuşmasını sağlamanın bir yolunu bulmalıyız.”</p>

  <p class="calibre16">“Ha, o kadar mı?” diye sordu Galladon. “Yani bozulmuş olan şeyi mi düzeltmemiz gerekiyor?”</p>

  <p class="calibre16">“Sanırım öyle,” dedi Raoden. “Önemli olan şey, bizimle Dor arasında bir bağlantı olduğunu fark etmek, Galladon. Sadece o kadar da değil, bu ülkeyle Dor arasında da bir çeşit bağlantı olmalı.”</p>

  <p class="calibre16">Galladon kaşlarını çattı. “Bunu nasıl söylüyorsun?”</p>

  <p class="calibre16">"Çünkü AonDor sadece Arelon'da geliştirildi, başka hiçbir yerde değil, dedi Raoden. "Metinde, kişi Elantris’ten uzağa gittikçe AonDor güçlerinin zayıfladığı</p>

  <p class="calibre16">söyleniyor. Ayrıca, Shaod sadece Arelon da yaşayan insanları alıyor. Teoları da alabiliyor, ama sadece o an Arelon'da yaşıyorlarsa. Bir de arada bir Dula alıyor.” “Bak bunu fark etmemiştim.”</p>

  <p class="calibre16">"Bu ülke, Arel halkı ve Dor arasında bir çeşit bağlantı var, Galladon,” dedi Raoden. "Arelon’da ne kadar yaşarsa yaşasın, bir Fjorun Shaod tarafından alındığını duymadım. Dulalar karışık bir ırk: yarı Jindoiz, yarı Aonik. Duladen’deki çiftliğin neredeydi?”</p>

  <p class="calibre16">Galladon kaşlarını çattı. “Kuzeyde, sule.”</p>

  <p class="calibre16">“Arelon sınırındaki kısım," dedi Raoden zaferle. “Ülkeyle ve Aonik kanımızla bir ilgisi var.”</p>

  <p class="calibre16">Galladon omuz silkti. "Kulağa mantıklı geliyor, sule, ama ben sadece basit bir çiftçiyim. Ben böyle şeylerden ne anlarım?”</p>

  <p class="calibre16">Raoden bu yoruma cevap vermeye zahmet etmeyerek homurdandı. “Ama neden? Bağlantı ne? Belki de Fjorler haklıdır, belki Arelon lanetlidir."</p>

  <p class="calibre16">“Hipotezler uydurmaya devam et, sule,” dedi Galladon işine geri dönerek. “Ama ben bunda pek ampirik fayda görmüyorum.”</p>

  <p class="calibre16">“Pekâlâ, tamam. Sen bana basit bir çiftçinin ‘ampirik’ kelimesini nereden öğrendiğini söyler söylemez hipotezlerimi bırakacağım.”</p>

  <p class="calibre16">Galladon cevap vermedi, ama Raoden Dulanın hafifçe güldüğünü duyar gibi oldu.</p>
</body>
</html>
