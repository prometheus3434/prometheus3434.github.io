<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_9"><a class="calibre9" id="bookmark2"></a>11. BÖLÜM</h1>

  <p class="calibre16">KİİN'İN çağrısına sadece beş adam cevap verdi. Katılımın düşük olmasından dolayı Lukel’in canı sıkılmıştı. “Raoden ölmeden önce görüşmelere otuz kişinin geldiği olurdu,” diye açıklama yaptı yakışıklı tüccar. “Hepsinin koşa koşa gelmesini beklemiyordum ama, <span class="calibre18">beşi..</span> Bu neredeyse harcadığımız zamana değmez.”</p>

  <p class="calibre16">"Bu yeterli, evlat,” dedi Kiin, düşünceli bakışlarla aralık mutfak kapısından dışarıyı gözlerken.</p>

  <p class="calibre16">“Sayılan az olabilir, ama kalabalığın en iyileri geldi. O beşi ülkenin en güçlü adamlan, en zekileri olduklannı söylemeye bile gerek yok. Raoden akıllı adamları yanına çekmeyi bilirdi.”</p>

  <p class="calibre16">“Kiin, yaşlı ayı seni,” diye seslendi yemek odasındaki adamlardan biri. Jilet gibi bir askeri üniforma giyen ve ağarmaya başlamış saçlarında gümüş çizgiler olan azametli bir adamdı. “Bizi doyuracak mısın, yoksa doyurmayacak mısın? Domi biliyor ki sadece senin kızarmış ketathum yapacağını duyduğum için geldim."</p>

  <p class="calibre16">“Sen orada konuşurken domuz dönüyor, Eondel,” diye dışarı seslendi Kiin. “Ve sana özellikle çift porsiyon ayırdım. Midene kısa bir süre daha hâkim ol.” Adam göbeğini okşayarak bir kahkaha attı. Sarene’nin görebildiği kadarıyla, çok daha genç bir adamınki kadar düzgün ve sertti. "Kim bu?” diye sordu.</p>

  <p class="calibre16">“Eon Çiftliği Kontu,” dedi Kiin. "Lukel, ben ve kuzenin misafirlerimizin dedikodusunu yaparken gidip domuza bir göz at.”</p>

  <p class="calibre16">“Tamam, baba,” diyen Lukel küsküyü alıp, mutfağın arkasındaki ateş çukuruna gitti.</p>

  <p class="calibre16">“Eondel, Raoden’in dışında açıkça krala karşı durup da paçasını kurtarabildiğini gördüğüm tek adam," diye açıklama yaptı Kiin. “Askeri bir deha ve küçük, kişisel bir ordusu var. Sadece iki yüz adamı var, ama çok iyi eğitimliler.”</p>

  <p class="calibre16">Sonra Kiin, aralık kapıdan koyu kahverengi derili ve narin hatlara sahip bir adamı işaret etti. "EondeFin yanındaki o adam Baron Shuden.”</p>

  <p class="calibre16">"Jindoiz mi?” diye sordu Sarene.</p>

  <p class="calibre16">Amcası başıyla onayladı. “Ailesi yaklaşık bir yüzyıl önce Arelon’a yerleşti ve ülkeden geçen Jindoiz ticaret yollarını denetleyerek bir servet kazandı. Iadon iktidara geldiğinde kervanlarını işletmeye devam etmelerinin karşılığında onlara baronluk önerdi. Shuden'in babası yaklaşık beş yıl önce vefat etti ve oğul babasının asla olmadığı kadar dindar. Iadon’un yönetim şeklinin Shu-Keseg’in temellerine aykırı olduğunu düşünüyor, bu nedenle bizimle buluşmayı kabul ediyor.”</p>

  <p class="calibre16">Sarene, Shuden’i incelerken düşünceli bir şekilde yanağına vurdu. “Eğer kalbi de derisi kadar Jindoiz ise, amca, gerçekten güçlü bir müttefik olabilir."</p>

  <p class="calibre16">“Kocan da öyle düşünmüştü,” dedi Kiin.</p>

  <p class="calibre16">Sarene dudaklarını büzdü. “Neden Raoden’den ‘kocan’ diye bahsediyorsun? Evli olduğumu biliyorum, bunu sürekli hatırlatmana gerek yok.”</p>

  <p class="calibre16">"Biliyorsun,” dedi Kiin derinden gelen törpü gibi sesiyle, “ama henüz inanmıyorsun.”</p>

  <p class="calibre16">Kiin ya yüzündeki soruyu görmediği ya da sadece görmezden geldiği için; sanki demin onu deli edecek kadar haksız bir yargıya varmamış gibi açıklamalanna devam etti.</p>

  <p class="calibre16">“Shuden’in yanındaki lal Çiftliği’nden Dük Roial,” dedi Kiin odadaki en yaşlı adamı işaret ederek. “Kae’den sonra ikinci en zengin şehir olan Iald’m limanı onun mülkleri arasında yer alıyor. Odadaki en güçlü ve büyük ihtimalle en akıllı adam o. Ama krala karşı hareket etmeye gönülsüz. Roial ve Iadon Reod’un öncesinden beri arkadaşlar.”</p>

  <p class="calibre16">Sarene bir kaşını kaldırdı. "Neden geliyor o zaman?”</p>

  <p class="calibre16">“Roial iyi bir adam,” diye açıkladı Kiin. “Arkadaş veya değil, Iadon'un iktidarının bu ülke için felaket olduğunu biliyor. Birincisi bu, tahmin ettiğim kadarıyla İkincisi de can sıkıntısı.”</p>

  <p class="calibre16">“Sadece canı sıkıldığı için mi vatana ihanet sayılabilecek toplantılara katılıyor?" diye sordu Sarene kuşkuyla.</p>

  <p class="calibre16">Amcası omuz silkti. “Roial kadar uzun süre ortalıkta olduğunda, ilgini çekebilecek şeyler bulmakta zorluk çekersin. Politika dükte o kadar yer etmiştir ki, en azından beş çılgın entrikaya bulaşmamışsa geceleri uyuyamıyordur. Reod’dan önce Iald’ın vahşiydi ve ayaklanmalardan sonra Elantrianlarm atadığı ve yerinde kalabilen tek görevliydi. İnanılmayacak derecede zengindir; Iadon, sadece ülkenin yıllık vergilerini kendi gelirinden saydırdığı için onun önünde kalabiliyor.</p>

  <p class="calibre16">Grup, Roial’ın bir yorumuna gülerken Sarene dükü inceledi. Karşılaştığı diğer yaşlı devlet adamlarından farklıydı: Roial ağırbaşlı değil taşkın, saygı değer olmaktan ziyade neredeyse haylazdı. Ufak tefek yapısına rağmen konuşmaya o hâkimdi, toz beyazı perçemleri o güldükçe hopluyordu. Ama adamlardan biri dükün arkadaşlığından büyülenmiş gibi görünmüyordu.</p>

  <p class="calibre16">“Dük Roial’ın yanında oturan kim?”</p>

  <p class="calibre16">"Cüsseli adam mı?”</p>

  <p class="calibre16">"Cüsseli mi?” dedi Sarene bir kaşını kaldırarak. Adam o kadar şişmandı ki gö beği sandalyesinin yanlarından taşıyordu.</p>

  <p class="calibre16">Bu, biz şişman adamların birbirimizi tarif etme şeklimiz,” dedi Kiin gülümseyerek.</p>

  <p class="calibre16">"Ama amca,” dedi Sarene tatlı bir gülümsemeyle. “Sen şişman değilsin. Sen... gürbüzsün. ”</p>

  <p class="calibre16">Kiin gıcırtılı bir sesle kıkırdadı. “Peki o zaman. Roial’ın yanındaki ‘gürbüz’ adam Kont Ahan. Bunu izleyerek anlayamazsın, ama dükle o çok iyi arkadaştırlar. Veya belki çok eski düşmanlar. Hangisi olduğunu hiç hatırlayamıyorum.”</p>

  <p class="calibre16">“Arada biraz fark var, amca,” diye belirtti Sarene.</p>

  <p class="calibre16">“Aslında yok. O kadar uzun zamandır atışıp duruyorlar ki, ikisi de öbürü olmadan ne yapacağını bilemez. Bu tartışmada aynı tarafta olduklarını anladıklarında yüzlerini görmeliydin, Raoden o ilk görüşmeden sonra günlerce güldü. Görünüşe göre, ikisine de ayrı ayrı gidip desteklerini kazanmıştı ve ikisi de ilk kez görüşmeye geldiklerinde öbürünün arkasından iş çevirmekte olduklarına inanıyorlardı.”</p>

  <p class="calibre16">“O zaman neden gelmeye devam ediyorlar?”</p>

  <p class="calibre16">“İkisi de bizimle hemen hemen aynı görüş açısını paylaşıyorlar, birbirlerinin arkadaşlığından gerçekten zevk aldıklarını belirtmeye gerek bile yok. Ama belki de gözlerini birbirleri üstünde tutmak istiyorlar.” Kiin omzunu silkti. “İki durumda da bize yardım ediyorlar, biz de şikâyet etmiyoruz.”</p>

  <p class="calibre16">“Peki ya son adam?” diye sordu Sarene masada oturan son adamı inceleyerek. Zayıftı, kelleşmekteydi ve gözleri huzursuzlukla kıpır kıpırdı. Öbürleri endişelerini göstermiyordu, sanki vatana ihanetten değil de, kuş gözlemekten bahsetmek için toplanmış gibi gülüşüp konuşuyorlardı. Ama son adam rahatsızca sandalyesinde kımıldanmaktaydı, gözleri sanki en kolay kaçış yolunu ararmış gibi sürekli hareket halindeydi.</p>

  <p class="calibre16">“Edan,” dedi Kiin dudakları aşağı dönerek. “Güneydeki Tii Çiftliği Baronu. Onu hiç sevmedim, ama en sağlam destekçilerimizden biri.”</p>

  <p class="calibre16">“Neden bu kadar sinirli?”</p>

  <p class="calibre16">“Iadon’un yönetim sistemi açgözlülüğü destekliyor; bir asil mali açıdan ne kadar iyi durumdaysa, daha yüksek bir unvan alma şansı da o kadar fazla. Bu nedenle küçük asiller çocuklar gibi çekişiyor, hepsi altındakileri sömürmenin ve mülklerini artırmanın yeni yollarını arıyorlar.</p>

  <p class="calibre16">“Sistem ayrıca kumarbazlığı da cesaretlendiriyor. Edan'm serveti asla çok etkileyici değildi. Arazileri Yarık’ın sınırında ve oralarda toprak pek verimli değil. Edan, biraz daha statü kazanabilmek için çeşitli riskli yatırımlara girdi; ama kaybetti. Şimdi asaletini destekleyecek kadar serveti yok.”</p>

  <p class="calibre16">“Unvanını kaybedebilir mi?”</p>

  <p class="calibre16">“...bilir mi "si fazla, vergi zamanı gelip de Iadon Baron'unun ne kadar fakirleştiğini anladığı anda kaybedecek. Edan’ın ya arka bahçesinde bir altın madeni keşfetmek ya da Iadon’un asalet unvanlarını dağıtma sistemini devirmek için üç ayı var.” Kiin çekiştirecek bıyık ararmış gibi yüzünü kaşıdı. Sarene gülümsedi, iri yan adam sakallarını keseli on yıl kadar geçmiş olmalıydı, ama eski alışkanlıkları tıraş etmek daha zordu.</p>

  <p class="calibre16">“Edan çaresiz," diye devam etti Kiin, “ve çaresiz insanlar tamamen karakterlerine ters şeyler yapar. Ona güvenmiyorum, ama bu odadaki adamlar arasında başarılı olmamızı en çok isteyen odur.”</p>

  <p class="calibre16">“Peki bunun anlamı ne?” diye sordu Sarene. "Bu adamlar tam olarak neyi başarmayı umuyor?”</p>

  <p class="calibre16">Kiin omzunu silkti. "Zenginliklerini kanıtlamalarını gerektiren bu aptal sistemden kurtulmak için her şeyi yaparlar. Asiller asildir, 'Ene; toplumdaki konumlarını korumakla ilgililer.”</p>

  <p class="calibre16">Yemek odasından gelen bir ses konuşmalarını kesti. “Kiin, bu kadar zamanda kendi domuzlarımızı yetiştirip kestirebilirdik," diye iğneleyen Dük Roial’den başkası değildi.</p>

  <p class="calibre16">“İyi yemekler zaman alır, Roial,” diye söylendi gücenerek, kafasını mutfak kapısından dışarı uzatan Kiin. "Eğer daha iyisini yapabileceğine inanıyorsan, gelip kendin pişirmekte serbestsin.”</p>

  <p class="calibre16">Dük onu bunun gerekli olmayacağına dair temin etti. Neyse ki, daha uzun süre beklemesi gerekmiyordu. Kiin, bir süre sonra, domuzun mükemmel bir şekilde piştiğini ilan etti ve Lukel’e kesmeye başlamasını söyledi. Diğer yemekler de kısa zamanda geldi; o kadar büyük bir ziyafetti ki, eğer babası o ve diğer çocukların bu akşam teyzelerinin evine ziyarete gitmelerini emretmemiş olsa, yemekler Kaise’i bile tatmin ederdi.</p>

  <p class="calibre16">“Hâlâ bize katılmakta kararlı mısın?” diye sordu Kiin, Sarene’ye son yemeği de almak için tekrar mutfağa girdiğinde.</p>

  <p class="calibre16">"Evet,” dedi Sarene kararlılıkla.</p>

  <p class="calibre16">“Burası Teod değil, Sarene,” dedi Kiin. "Burada erkekler çok daha... gelenekçi. Bir kadının politikayla ilgilenmesinin uygun olmadığını düşünürler.”</p>

  <p class="calibre16">“Bu, akşam yemeğini pişiren bir adamdan mı geliyor?” diye sordu Sarene.</p>

  <p class="calibre16">Kiin gülümsedi. “İyi bir nokta,” diye belirtti cızırtılı sesiyle. Bir gün, Kiin'in boğazına ne olduğunu öğrenmesi gerekecekti.</p>

  <p class="calibre16">“İdare edebilirim, amca,” dedi Sarene. “İyi bir meydan okumadan hoşlanan tek kişi Roial değil.”</p>

  <p class="calibre16">“Peki o zaman,” dedi Kiin dumanı tüten büyük bir kap fasulye yemeğini alarak. “Hadi gidelim.” Kiin mutfak kapısından yolu açarak ilerledi ve tabağı masaya koyduktan sonra Sarene’ye işaret etti. “Pekâlâ millet. Eminim hepiniz yeğenim Sarene’yle karşılaşmışsınızdır. Ülkemizin prensesi.’</p>

  <p class="calibre16">Sarene, Dük Roial’e reverans yaptı, sonra da diğerlerine başını eğerek selam verdi ve yerine oturdu.</p>

  <p class="calibre16">“Fazladan sandalyenin kim için olduğunu merak ediyordum,” diye mırıldandı yaşlı Roial. “Yeğen, Kiin? Teo tahtıyla bağlantın mı var?”</p>

  <p class="calibre16">“E hadi amal” diye güldü kilolu Ahan neşeyle. "Kiin'in yaşlı Eventeo’nun kardeşi olduğunu bilmediğini söyleme bana. Ajanlarım bana bunu yıllar önce söyledi.’’ “Kibarlık gösteriyordum, Ahan,” dedi Roial. “Bir adamın sürprizini, sırf etkili ajanların var diye bozmak yakışık almaz.”</p>

  <p class="calibre16">"Bu türde bir toplantıya bir yabancıyı getirmek de yakışık almaz," diye belirtti Ahan. Sesi hâlâ neşeliydi, ama gözleri gayet ciddiydi.</p>

  <p class="calibre16">Tüm gözler Kiin’e döndü, ama cevap veren Sarene oldu. “Sayınızda bu derece keskin bir azalma olmuşken, lordum, insan her türlü fazladan yardımı, bir kadından ya da bir yabancıdan gelmiş olsa dahi, hoş karşılayacağınızı düşünüyor."</p>

  <p class="calibre16">Sözleriyle masa sessizleşti, Kiin’in çeşitli başyapıtlarından yükselen dumanların arasından on göz onu süzüyordu. Sarene, kendisini kabul etmeyen bakışların karşısında gerildiğini hissetti. Bu adamlar tek bir hatanın ailelerine ne kadar hızla felaket getireceğini biliyorlardı. Halk ayaklanmasının henüz taze bir anı olduğu bu ülkede, vatana ihanet hafife alınacak bir şey değildi.</p>

  <p class="calibre16">Sonunda Dük Roial, ufak tefek vücudu kahkahayla hafifçe sarsılarak güldü. “Biliyordum!” diye ilan etti. “Hayatım, hiçbir insan senin kendini göstermeye çalıştığın kadar aptal olamaz. Kraliçenin kendisi bile o kadar boş kafalı değil.”</p>

  <p class="calibre16">Sarene tedirginliğinin üstüne bir gülümseme yapıştırdı. “Kraliçe Eshen hakkında yanıldığınıza inanıyorum, Ekselansları. O yalnızca... enerjik.”</p>

  <p class="calibre16">Ahan homurdandı. “Eğer öyle diyorsan.” Sonra, başka kimse başlamayacakmış gibi göründüğünden omzunu silkerek kendi kendine yemeği servis etmeye başladı. Ama Roial rakibini takip etmedi, neşe kaygılarını gidermemişti. Kollarını bağlayarak Sarene’yi uzun yılların verdiği deneyimle inceledi.</p>

  <p class="calibre16">“İyi bir oyuncu olabilirsin, hayatım,” dedi dük, Ahan onun önündeki ekmek sepetini almak için uzanırken, “ama bu yemeğe katılman için bir sebep göremiyorum. Bu senin kabahatin değil ama, genç ve tecrübesizsin. Bu gece konuşulacakları duymak, çok tehlikeli; hatırlamak ise tehlikeden daha da fazlasını getirir. Gereksiz bir çift kulak, bağlı oldukları kafa ne kadar güzel olursa olsun, işe yaramaz."</p>

  <p class="calibre16">Sarene’nin gözleri dükün onu kışkırtmak için mi uğraştığını anlamaya çalışırken kısıldı. Roial, şimdiye kadar gördüğü anlaşılması en zor adamlardandı. “Pek de tecrübesiz olmadığımı göreceksiniz, lordum. Teod’da biz, kadınlarımızı bir dikiş nakış odasına hapsetmeyiz. Yıllarca bir diplomat olarak hizmet verdim."</p>

  <p class="calibre16">“Doğrudur...’’ dedi Roial. “Ama Arelon’daki hassas politik durum size yabancı.” Sarene bir kaşını kaldırdı. “Çoğunlukla, lordum, taze ve tarafsız bir görüşün her türlü tartışmada değerli bir araç olduğunu gördüm.”</p>

  <p class="calibre16">“Aptal olma kızım,” diye onu tersledi hâlâ gergin olan Edan, tabağını doldururken. “Sadece sen feminist tavrını belli edeceksin diye ben güvenliğimi tehlikeye atmam.”</p>

  <p class="calibre16">Bir düzine sert karşılık Sarene'nin dilinin ucuna kadar geldi. Ama o en sivri cevabın hangisi olduğuna karar vermeye çalışırken, yeni bir ses tartışmaya katıldı.</p>

  <p class="calibre16">“Rica ederim, lordlanm,” dedi genç Jindoiz Shuden. Sözleri çok yumuşak, ama yine de belirgindi. “Bir soruma cevap verin. Eğer olaylar biraz daha farklı gelişmiş olsa, kraliçemiz olacak bir kişi için, ‘kızım' uygun bir hitap şekli midir?”</p>

  <p class="calibre16">Ağızlara giden çatallar havada kalakaldı ve Sarene tekrar kendini herkesin dikkatinin odağında buldu. Ancak bu kez bakışlar biraz daha kabulleniciydi. Kiin başıyla onayladı ve Lukel, Sarene’ye cesaretlendirici bir gülümseme yolladı.</p>

  <p class="calibre16">' Sizi uyarırını, lordlanm,” diye devam etti Shuden, “Onu ister kabul edin, ister etmeyin; ama kesinlikle ona saygısızlık etmeyin. Onun Arel unvanı bizimkilerden ne daha zayıf, ne de daha güçlü. Birini görmezden geldiğimiz yerde, tüm diğerlerini de görmezden gelmeliyiz."</p>

  <p class="calibre16">Sarene kendi kendine sinirlenip kızardı. Burada çok değerli bir durumu, Raoden'le evliliğini gözden kaçırmıştı. Tüm hayatı boyunca bir Teo prensesi olmuştu, bu konum onun kimliğinin temel taşıydı. Ne yazık ki, bu kimlik artık güncelliğini yitirmişti. Artık sadece Teod prensesi Sarene değildi, ayrıca Arelon taht veliahdının karısı Sarene’ydi.</p>

  <p class="calibre16">“Hassasiyetinizi alkışlıyorum, lordlanm,” dedi Sarene. “Dikkatli olmak için iyi sebepleriniz var; haminizi, size bir miktar koruma sağlayabilecek olan tek adamı kaybettiniz. Ama unutmayın ki ben onun karışıyım. Prensin yerini dolduramam, ancak ben sizin tahtla olan bir bağlantınızın). Sadece tahtla da değil, başkalanyla da."</p>

  <p class="calibre16">“Bunların hepsi iyi güzel, Sarene,” dedi Roial, “ama 'bağlantıların' ve sözlerin kralın öfkesi karşısında bize çok az fayda sağlayacaktır.”</p>

  <p class="calibre16">“Az fayda, hiç fayda olmamasından iyidir, lordum,” diye cevapladı Sarene. Sonra daha yumuşak, daha az tartışmacı bir tonla devam etti. “Lordum dük, artık kocam dediğim adamla hiç tamşamayacağım. Amcama inanacak olursam, hepiniz onu sayar ve, severdiniz. Yapmaya çalıştığınız şey onun tutkusuydu. Ben de bunun bir parçası olmak istiyorum. Eğer Raoden’i tanıyamayacaksam, en azından rüyalarını paylaşmama izin verin.”</p>

  <p class="calibre16">Roial bir an için onu süzdü ve Sarene, onun samimiyetini ölçtüğünü anladı. Dük sahte duygusallıkla kandırılacak bir adam değildi. Sonunda başını sallayarak onayladı ve kendine domuzdan bir parça kesmeye başladı. “Kalmasında herhangi bir sakınca görmüyorum.”</p>

  <p class="calibre16">“Ben de,” dedi Shuden.</p>

  <p class="calibre16">Sarene öbürlerine baktı. Lukel konuşmasına açıkça gülümsüyordu ve azametli asker Eondel’in neredeyse gözleri yaşarmıştı. “Leydinin varlığını onaylıyorum.” “Pekâlâ, eğer Roial onu burada istiyorsa, benim prensip olarak karşı çıkmam gerekecek,’’ dedi Ahan gülerek. “Ancak, neyse ki, azınlıktaymışım gibi görünüyor.” Sarene’ye geniş bir gülümsemeyle göz kırptı. “Hep aynı eski huysuz suratlara bakmaktan sıkılıyorum zaten.”</p>

  <p class="calibre16">“Yani o zaman kalıyor mu?” diye sordu Edan şaşırarak.</p>

  <p class="calibre16">“Kalıyor,” dedi Kiin. Amcası hâlâ yemeğine dokunmamıştı. Tek dokunmayan da o değildi. Ne Shuden, ne de Eondel yemeye başlamamıştı. Tartışma biter bitmez Shuden kısa bir dua için başını eğdi, sonra yemeye başladı. Ancak Eondel, Kiin ilk lokmayı alana kadar bekledi ki bu, Sarene’nin ilgiyle fark ettiği hir ayrıntıydı. Roial daha yüksek konumda olmasına rağmen buluşma Kiin’in evinde yapılıyordu. Eski geleneklere göre, yemeğe ilk başlayan olmak onun ayrıcalığıydı. Ancak sadece Eondel onu beklemişti. Büyük olasılıkla diğerleri oturdukları masaların en önemli insanları olmaya o kadar alışkınlardı ki ne zaman yemeğe başlayacakları hakkında hiç düşünmüyorlardı.</p>

  <p class="calibre16">Sarene’nin masada yeri olup olmadığı üzerine yapılan tartışmanın yoğunluğundan sonra, Lordlar zihinlerini daha az tartışmalı konulara çevirmekte hızlı davrandılar.</p>

  <p class="calibre16">“Kiin, bu, onlarca yıldır yediğim en iyi yemek,” diye fikrini açıkladı Roial.</p>

  <p class="calibre16">Beni utandırıyorsun, Roial,” dedi Kiin. Görünüşe göre, misafirlerine unvanlarıyla hitap etmekten kaçınıyordu; ama garip bir şekilde, onlar da umursamıyor gibiydi.</p>

  <p class="calibre16">“Lord Roial’a katılıyorum, Kiin,” dedi Eondel. "Bu ülkedeki hiçbir aşçı senin eline su dökemez. ”</p>

  <p class="calibre16">“Arelon geniş bir ülke, Eondel,” dedi Kiin. “Beni fazla cesaretlendirmemeye dikkat et, yoksa benden iyi birini bulup beni düş kırıklığına uğratırsın.” “Saçmalık,” dedi Eondel.</p>

  <p class="calibre16">“Bunların hepsini senin pişirdiğine inanamıyorum,” dedi Ahan, büyük ve yuvarlak kafasını sallayarak. "Kesinlikle eminim ki o arkadaki tezgâhlardan birinin altında bir ordu dolusu Jaadorlu aşçı saklıyorsun.”</p>

  <p class="calibre16">Roial homurdandı. "Sadece seni beslemek için bir ordu dolusu adam gerekiyor diye, tek bir aşçının geri kalanımıza yetmemesi gerekmez, Ahan.” Sonra Kiin’e dönerek devam etti. “Yine de, Kiin, bunların hepsini tek başına yapmak konusundaki ısrarını çok garip buluyorum. En azından bir yardımcı tutamaz mısın?”</p>

  <p class="calibre16">“Yemek pişirmeyi seviyorum, Roial. Neden başkasının hobimi çalmasına izin vereyim ki?”</p>

  <p class="calibre16">“Ayrıca, lordum, babam kadar zengin birinin yemek pişirmek kadar sıradan bir iş yaptığını duymak, kralın göğsünü daraltıyor,” diye ekledi Lukel.</p>

  <p class="calibre16">“Çok akıllıca,” diye onayladı Ahan. "Hizmet ederek muhalefet.”</p>

  <p class="calibre16">Kiin masumane ellerini kaldırdı. "Tüm bildiğim, lordlarım, bir adam sözde ne kadar zengin olursa olsun, kendisi ve ailesine kimsenin yardımı olmaksızın bakabilir.”</p>

  <p class="calibre16">“Sözde mi, dostum?” diyerek güldü Eondel. “Bizim görmemize izin verdiğin ufak kısmı sana, en azından bir baronluk kazandırmaya yeter. Kim bilir, belki herkese gerçekte ne kadar varlıklı olduğunu anlatsan, Iadon hakkında endişelenmemize gerek kalmaz; kral sen olurdun.”</p>

  <p class="calibre16">“Varsayımların biraz şişirilmiş, Eondel,” dedi Kiin. “Ben sadece yemek pişirmeyi seven sıradan bir adamım.”</p>

  <p class="calibre16">Roial gülümsedi. “Kardeşi Teod kralı, yeğeni artık <span class="calibre18">iki</span> kralın kızı ve karısı bizim sarayımızın önemli asillerinden biri olduğu halde, o yemek pişirmeyi seven sıradan bir adam.”</p>

  <p class="calibre16">“Önemli insanlarla akraba olmak konusunda benim yapabileceğim bir şey yok. Merhametli Domi hepimizi farklı imtihan eder,” dedi Kiin.</p>

  <p class="calibre16">“İmtihan demişken,” dedi Eondel gözlerini Sarene’ye çevirerek, "Leydim görevi için ne yapacağına karar verdi mi?”</p>

  <p class="calibre16">Sarene’nin şaşkınlıkla alnı kırıştı. "Görev mi, lordum?”</p>

  <p class="calibre16">“Evet, ee, senin...” Azametli adam biraz utanarak başka tarafa baktı.</p>

  <p class="calibre16">"Senin Dulluk Çile’nden bahsediyor,” diye açıkladı Roial.</p>

  <p class="calibre16">Kiin başını salladı. “Bana onlardan birini yapmasını beklediğinizi söylemeyin, Roial? Raoden’le hiç karşılaşmadı bile, bırak Çileyi yas tutması bile çok saçma.” Sarene kızdığını hissetti. Ne kadar sürprizlerden hoşlandığını iddia etse de konuşmanın gitmekte olduğu yönü beğenmemişti. “Biriniz lütfen bana bu Çilenin tam olarak ne olduğunu açıklayabilir mi?" diye sordu katı bir ses tonuyla.</p>

  <p class="calibre16">“Arel soylu sınıfından bir kadının dul kaldığında Çile çekmesi gerekir, leydim," diye açıkladı Shuden.</p>

  <p class="calibre16">“Peki ne yapmam gerekiyor?” diye sordu Sarene somurtarak. Üstünde yerine getirilmemiş görevler olmasından <span class="calibre18">hiç</span> hoşlanmıyordu.</p>

  <p class="calibre16">"Oh, fakirlere biraz yiyecek veya battaniye filan dağıtacaksın," dedi Ahan elini önemsemezcesine sallayarak. “Kimse senin gerçekten ilgilenmeni beklemiyor, bu sadece Iadon’un korumaya karar verdiği eski günlerin adetlerinden biri. Elantrianlar da onlardan biri öldüğünde benzer bir şey yapardı. Ben bu geleneği hiç sevmemişimdir. Halkın ölümlerimizi beklemeye cesaretlendirilmemesi gerektiğini düşünüyorum. Bir asil için, popülerliğinin hemen ölümünden sonra en yüksek seviyede olması hayra alamet değil.”</p>

  <p class="calibre16">"Ben bunun güzel bir gelenek olduğunu düşünüyorum, Lord Ahan,” dedi Eondel.</p>

  <p class="calibre16">Ahan kıkırdadı. “Düşünürsün, Eondel. Sen o kadar muhafazakârsın ki çorapların bile kalanımızdan daha gelenekçidir.”</p>

  <p class="calibre16">“Kimsenin bana bundan bahsetmediğine inanamıyorum,” dedi hâlâ kızgın olan Sarene.</p>

  <p class="calibre16">“Eh, belki de tüm zamanını Kiin’in evinde veya sarayda geçiriyor olmasaydın birileri söylerdi,” dedi Ahan.</p>

  <p class="calibre16">“Başka ne yapmam gerekirdi ki?"</p>

  <p class="calibre16">"Arelon’un güzel bir eğlence hayatı var, Prenses," dedi Eondel. “Sanırım siz geldiğinizden beri iki balo düzenlendi ve biz burada otururken bir tanesi daha gerçekleşiyor.”</p>

  <p class="calibre16">“E peki neden kimse beni davet etmedi?” diye sordu.</p>

  <p class="calibre16">“Çünkü sen yastasın,” diye açıkladı Roial. “Ayrıca, davetiyeler sadece erkeklere gönderilir, eşlerini ve kız kardeşlerini onlar getirir.”</p>

  <p class="calibre16">Sarene yüzünü astı. “Siz çok geri kafalı bir milletsiniz.”</p>

  <p class="calibre16">"Geri kafalı değil, Majesteleri,” dedi Ahan. “Sadece gelenekçi. Eğer isterseniz, birilerinin sizi davet etmesini sağlayabiliriz.”</p>

  <p class="calibre16">“Ama o da kötü görünmez mi?” diye sordu Sarene. "Ben, daha dul kalalı bir hafta bile olmamışken, genç bir asile bir partide eşlik ediyorum?"</p>

  <p class="calibre16">“O konuda haklı,” diye belirtti Kiin.</p>

  <p class="calibre16">“Neden sizler beni davet etmiyorsunuz?" diye sordu Sarene.</p>

  <p class="calibre16">"Biz mi?” dedi Roial.</p>

  <p class="calibre16">“Evet, siz,” dedi Sarene. "Siz lordlanm insanların fazla konuşmayacağı kadar yaşlısınız, sadece genç bir bayanı saray hayatının zevkleriyle tanıştırıyor olursunuz.</p>

  <p class="calibre16">"Buradaki erkeklerin çoğu evli, Majesteleri," dedi Shuden.</p>

  <p class="calibre16">“Ne tesadüf! Ben de evliyim,” diyerek gülümsedi Sarene.</p>

  <p class="calibre16">“Bizim onurumuz hakkında endişelenme Shuden,” dedi Roial. “Ben prensesin saray hayatına katılma amacında olduğunu yayarım, herhangi birimizle çok sık gitmediği sürece, kimse bundan bir şey çıkarmaya çalışmayacaktır.”</p>

  <p class="calibre16">“O zaman karar verildi,” diye belirtti Sarene bir gülümsemeyle. “Her birinizden haber bekliyor olacağım, Lordlarım. Bu partilere katılmam hayati önem taşıyor. Madem Arelon’a yerleştim aristokrasiyi tanımam gerek.”</p>

  <p class="calibre16">Masada genel bir anlaşma havası oldu ve konuşma yaklaşmakta olan ay tutulması gibi başka konulara döndü. Konuşurlarken Sarene gizemli “Çile” hakkındaki sorusuna doyurucu bir yanıt alamadığını fark etti. Daha sonra bu konuda Kiin’i sıkıştırması gerekecekti.</p>

  <p class="calibre16">Sadece tek bir adam konuşmadan ve görünüşe göre yemekten zevk almıyor gibiydi. Lord Edan tabağını doldurmuştu, ama ancak birkaç lokma yemişti. Yemek yerine hoşnutsuz bir şekilde tabağındakileri dürtüklüyordu, Kiin’in hazırladığı leziz yemekleri birbirlerine karıştırarak bir lapaya dönüştürmüştü.</p>

  <p class="calibre16">Birdenbire, “Artık buluşmamaya karar verdiğimizi sanıyordum,” diyerek ağzındaki baklayı çıkardı Edan. Sözleri, dolaşırken kazara aralarına giren bir geyiğin, bir kurt sürüsünde yaratacağına benzer bir etkiyle masadaki konuşmaları kesti. Bir anlık duraklamadan sonra herkes Edan’a döndü.</p>

  <p class="calibre16">“Bir süre için buluşmamaya karar vermiştik, Lord Edan,” dedi Eondel. “Asla görüşmeyi tamamen kesmeyi planlamamıştık.”</p>

  <p class="calibre16">“Mutlu olman gerekir, Edan,” dedi Ahan, çatalının ucundaki domuz parçasını sallayarak. “Herkesin içinde en çok senin bu buluşmaları devam ettirmeye hevesli olman gerekir. Bir dahaki vergi zamanına ne kadar var?”</p>

  <p class="calibre16">“Sanıyorum Eostek’in ilk günü, Lord Ahan,” dedi Eondel yardımseverce. “Ki bu da üç aydan biraz daha az kaldığı anlamına gelir.”</p>

  <p class="calibre16">Ahan gülümsedi. “Teşekkür ederim, Eondel. Sen insanın sürekli etrafında olmasını isteyeceği bir adamsın. Her zaman gerekli olan şeyleri biliyorsun. Her neyse... Üç ay, Edan. Kasalar nasıl? Kralın vergi memurları nasıl titiz çalışır biliyorsun...”</p>

  <p class="calibre16">Edan kontun amansız alayı altında daha da kıvrandı. Görünüşe göre, üstündeki zaman sınırlamalarının fazlasıyla farkındaydı; ama aynı zamanda, kaybolacaklarını umarak dertlerini unutmaya çalışıyor gibiydi. İç çatışması yüzünden belli oluyordu ve Ahan bunu izlemekten büyük bir zevk duyuyor gibiydi.</p>

  <p class="calibre16">“Baylar, burada kavga etmek için toplanmadık,” dedi Kiin. “Unutmayın ki hepimizin reformdan kazanacağı çok şey var. Buna ülkemiz için istikrar ve halkımız için özgürlük de dahil.”</p>

  <p class="calibre16">“Ancak sevgili baron geçerli bir kaygıyı dile getiriyor,” dedi Dük Roial, sandalyesinde arkaya yaslanarak. “Bu genç bayanın yardım sözüne rağmen, Raoden olmaksızın tamamen açıktayız. Halk prensi severdi; Iadon buluşmalarımızın haberini alsa bile asla Raoden’e karşı hareket edemezdi.”</p>

  <p class="calibre16">Ahan başını sallayarak onayladı. “Artık krala karşı duracak gücümüz yok. Önceden güç kazanıyorduk, halka açılabilecek kadar soyluları arkamıza almamıza az zaman kalmıştı. Ancak şimdi, hiçbir şeyimiz yok.”</p>

  <p class="calibre16">"Hâlâ bir Kıyanız var, lordum,” dedi Sarene sessizce. "Bu hiçbir şey demek değil.”</p>

  <p class="calibre16">“Bir rüya mı?” dedi Ahan gülerek. “Rüya Raoden'indi, leydim. Biz sadece bizi nereye götüreceğini görmek için onu takip ediyorduk.”</p>

  <p class="calibre16">“Buna inanamam, Lord Ahan,” dedi Sarene kaşlarını çatarak.</p>

  <p class="calibre16">“Belki de Majesteleri bize bu rüyanın ne olduğunu söyleyebilir?” diye rica etti Shuden. Sesi tartışmacı değil meraklıydı.</p>

  <p class="calibre16">“Hepiniz zeki adamlarsınız, sevgili lordlanm,” diye cevapladı Sarene. “Hepinizde, bir ülkenin Iadon’un üstüne bindirdiği baskıya dayanamayacağını bilecek kadar akıl ve tecrübe fazlasıyla var. Arelon çelikten bir yumrukla yönetilecek bir yer değil, üretimi eski masraflarından çok daha fazlası. Rüya, lordlanm, halkının kralına karşı değil, kralıyla birlikte çalıştığı bir Arelon.”</p>

  <p class="calibre16">"İyi bir gözlem, prenses,” dedi Roial. Ancak bunu önemsemez bir tonda söylemişti. Diğerlerine döndü ve konuşmaya devam ettiler, her biri kibarca Sarene’yi görmezden geliyordu. Toplantıya katılmasına izin vermişlerdi, ama tartışmaya katılmasına izin vermek istemedikleri belliydi. Kızgınlıkla arkasına yaslandı.</p>

  <p class="calibre16">“...bir amaç sahibi olmak, o amacı gerçekleştirmenin bir yoluna sahip olmakla aynı şey değildir,” diyordu Roial. “Beklememiz gerektiğine inanıyorum, bırakalım eski dostum biz araya girip yardım etmeden önce kendini iyice köşeye sıkıştırsın.” "Ama Iadon bu sürede Arelon’u yok edecek, Ekselanslan,” diye itiraz etti Lukel. “Ona ne kadar çok zaman verirsek toparlanmak o kadar zor olacaktır.”</p>

  <p class="calibre16">“Başka bir seçenek görmüyorum,” dedi Roial ellerini kaldırarak. "Artık krala karşı önceden yapmakta olduğumuz gibi hareket edemeyiz.”</p>

  <p class="calibre16">Edan bu ilanla hafifçe sıçradı. Alnında ter birikiyordu, sonunda tehlikeli veya değil, buluşmaya devam etmenin Iadon'un unvanını almasını beklemekten çok daha iyi bir seçenek olduğunu anlamaya başlıyordu.</p>

  <p class="calibre16">"Orada haklısın, Roial,” diye suratsızca kabul etti Ahan. “Prensin asıl planı artık asla işe yaramaz. En azından asillerin yarısı ve onlann servetleri bizim tarafımızda olmadan kralı zorlayamayız.”</p>

  <p class="calibre16">“Başka bir yol daha var, lordlanm,” dedi Eondel tereddütlü bir sesle.</p>

  <p class="calibre16">“Peki, nedir o Eondel?” diye sordu dük.</p>

  <p class="calibre16">"Ülkenin ana yollarını koruyan alaylarımı bulundukları noktalardan toplamam, iki haftadan az sürer. Ekonomik güç, tek güç çeşidi değil.”</p>

  <p class="calibre16">"Paralı askerlerin asla Arelon’un ordularına karşı duramaz," diye bunın kıvırdı Ahan. “Iadon’un askeri gücü bazı krallıklara kıyasla küçük olabilir; ama senin birkaç yüz askerinden çok daha fazlalar, özellikle de kral Elantris Şehir Muhafızları nı da çağırırsa.”</p>

  <p class="calibre16">“Evet Lord Ahan, haklısınız,” diye onayladı Eondel. “Ama eğer Iadon hâlâ amaçlarımızdan habersizken hızla saldırırsak, alayımı saraya sokup kralı esir alabiliriz.”</p>

  <p class="calibre16">Adamlarının kralın odasına kadar savaşarak ilerlemesi gerekir," dedi Shuden. Yeni iktidarınız eskisinin kanından doğmuş olur, tıpkı Iadon’un iktidarının Elantris’in ölümüyle başlaması gibi. Başka bir felaket için daha geri sayımı başlatmış olursunuz, Lord Eondel. Bir ihtilal hedefine vardığı anda, bir diğeri planlanmaya başlar. Kan, ölüm ve askeri darbe sadece daha fazla karmaşaya sebep olur. Iadon’u anarşiye başvurmadan ikna etmenin bir yolu olmalı.”</p>

  <p class="calibre16">“Var,” dedi Sarene. Kızgın gözler ondan tarafa döndü. Hâlâ sadece dinlemek için orada olduğunu varsayıyorlardı. Bundan fazlasını isteyeceğini bilmeleri gerekirdi. “Katılıyorum,” dedi Roial Sarene'den yüz çevirerek, “ve o yol da beklemek.” “Hayır, lordum,” diye karşılık verdi Sarene. “Üzgünüm, ama cevap bu değil. Arelon halkını gördüm, gözlerinde hâlâ umut olsa da bu giderek zayıflıyor. Iadon’a zaman verirseniz, arzuladığı umutsuz köylü sınıfını yaratacak.”</p>

  <p class="calibre16">Roial’ın dudakları aşağı kıvrıldı. Büyük ihtimalle, Raoden olmayınca kontrolü ele almayı amaçlamıştı. Sarene tatmin gülümsemesini gizledi: onu ilk kabul eden Roial olmuştu, bu nedenle konuşmasına izin vermek zorundaydı. Şimdi dinlemeyi reddetmesi baştan ona destek olmakla hata yapmış olduğu anlamına gelirdi. “Konuşun, prenses," dedi yaşlı adam şüpheyle.</p>

  <p class="calibre16">“Lordlarım,” dedi Sarene açık sözlülükle, “Iadon’un yönetim şeklini devirmenin bir yolunu bulmaya çalışıyorsunuz, bu zenginliği yönetme becerisiyle eş tutan bir sistem. Bunun kaba ve haksız olduğunu iddia ediyor, Arel halkına bu şekilde işkence etmenin aptallık olduğunu söylüyorsunuz.”</p>

  <p class="calibre16">“Evet,” dedi Roial sertçe. “Sonra?..”</p>

  <p class="calibre16">“Peki Iadon’un sistemi o kadar kötüyse niye devirmeye çalışıyorsunuz ki? Neden kendi kendine devrilmesine izin vermeyesiniz?”</p>

  <p class="calibre16">“Ne demek istiyorsunuz Leydi Sarene?” diye sordu Eondel ilgiyle.</p>

  <p class="calibre16">“Iadon’un kendi yarattıklarını ona karşı çevirin ve hatalarını görmeye zorlayın. Ondan sonra, umuyorum ki daha kararlı ve kabul edilebilir bir şey üzerinde çalışabilirsiniz.”</p>

  <p class="calibre16">“İlginç, ama mümkün değil,” dedi Ahan şişman yüzünü sallayarak. “Belki Raoden bunu başarabilirdi, ama biz çok azız.”</p>

  <p class="calibre16">“Hayır, siz yeterlisiniz,” diyen Sarene sandalyesinden kalkıp masanın etrafında ağır ağır yürümeye başladı. “Bizim yapmak istediğimiz, lordlarım, diğer aristokratlan kıskandırmak. Eğer bizim tarafımızda çok kişi olursa bu işe yaramaz.”</p>

  <p class="calibre16">“Devam edin,” dedi Eondel.</p>

  <p class="calibre16">“Iadon’un sistemindeki en büyük sorun ne?” diye sordu Sarene.</p>

  <p class="calibre16">“Lordları emrindekilere kötü davranmaya teşvik etmesi,” dedi Eondel. “Kral Iadon asilleri, iyi kazanamayanların unvanlarını alarak tehdit ediyor. Onlar da, bu nedenle çaresizleşip insanlarını daha fazla kazanmak için eziyorlar.”</p>

  <p class="calibre16">“Bu vicdansız bir düzen,” diye onayladı Shuden, “sadakat yerine korku ve açgözlülüğe dayalı.”</p>

  <p class="calibre16">Sarene masanın etrafında dolaşmaya devam etti. “Herhangi biriniz Arelon un son on yıllık üretim tablolarına baktı mı?”</p>

  <p class="calibre16">“Öyle bir şey var mı ki?” diye sordu Ahan.</p>

  <p class="calibre16">Sarene onayladı. "Teod’da kayıt tutarız. Lordlanm, Iadon’un iktidara gelişinden beri Arelon’un üretim seviyesinin dibe vurduğunu duymak sizi şaşırtır mı?" "Kesinlikle hayır,” dedi Ahan. “Epey şanssız bir on yıl geçirdik."</p>

  <p class="calibre16">"Krallar kendi şanssızlıklarını kendi yaratır, Lord Ahan,” dedi Sarene eliyle bir kesme hareketi yaparak. “Iadon’un sistemi hakkındaki en acınası şey, insanlara yaptığı şey değil, ülkenin ahlakını yok ettiği gerçeği de değil. Hayır, en acınası şey bunların ikisini birden yaptığı halde asilleri daha da zenginleştirmemesi.</p>

  <p class="calibre16">“Teod’da köleler yok, lordlanm; ama gayet iyi yaşıyoruz. Aslında, Fjorden bile artık serf temelli bir sistem kullanmıyor. Daha iyi bir şey buldular: bir adamın kendisi için çalışırken çok daha verimli çalıştığını keşfettiler.”</p>

  <p class="calibre16">Sarene bir an sözlerinin havada asılı kalmasına izin verdi.</p>

  <p class="calibre16">“Devam et,” dedi Roial sonunda.</p>

  <p class="calibre16">“Ekim mevsimi geliyor, lordlanm,” dedi Sarene. “Topraklarınızı köylüleriniz arasında paylaştırmanızı istiyorum. Hepsine bir parça tarla verin ve o topraktan elde edilen üretimin yüzde onunu alabileceklerini söyleyin. Onlara evlerini ve yaşadıkları topraklan satın almalarına bile izin vereceğinizi söyleyin.”</p>

  <p class="calibre16">“Bu yapması çok zor bir şey olacaktır, genç prenses,” dedi Roial.</p>

  <p class="calibre16">“Daha bitirmedim," dedi Sarene. “İnsanlarınızı iyi beslemenizi istiyorum, lord-larım. Onlara giysi ve erzak verin.”</p>

  <p class="calibre16">“Bizler canavar değiliz, Sarene,” diye uyardı Ahan. “Bazı lordlar köylülerine kötü davranıyor olabilir, ancak biz aramıza öylelerini asla almayız. Bizim topraklarımızdaki insanların yiyecek yemeği ve giyecek giysisi var.”</p>

  <p class="calibre16">“Bu doğru olabilir, lordum,” diye devam etti Sarene, “ama insanlannız onları sevdiğinizi hissetmeli. Onları başka asillere vermeyin veya üzerlerinde pazarlık etmeyin. Köylülerin onlarla ilgilendiğinizi bilmesine izin verin. O zaman onlar da size kalplerini ve terlerini verirler. Refah nüfusun küçük bir yüzdesiyle sınırlanmak zorunda değil.”</p>

  <p class="calibre16">Sarene sandalyesine ulaştı ve arkasında ayakta durdu. Lordlar düşünüyordu, bu iyiydi; ancak korkuyorlardı da.</p>

  <p class="calibre16">“Riskli olacak,” diye fikrini açıkladı Shuden.</p>

  <p class="calibre16">“Iadon’a Lord Eondel’in askerleriyle saldırmak kadar riskli mi?" diye sordu Sarene. “Eğer bu işe yaramazsa, biraz para ve gurur kaybedersiniz. Eğer şea^fli generalin planı yürümezse kafalarınızı.”</p>

  <p class="calibre16">“O konuda haklı,” diye kabul etti Ahan.</p>

  <p class="calibre16">“İyi bir nokta,” dedi Eondel. Gözlerinde bir rahatlama vardı. Asker veya değil, hemşerilerine saldırmak istemiyordu. “Ben yapacağım.”</p>

  <p class="calibre16">“Senin için bunu söylemesi kolay, Eondel," dedi Edan sandalyesinde kıpırdanarak. "Köylülerin tembellik yaparsa, sen her zaman askerlerini tarlalarda çalıştırabilirsin.”</p>

  <p class="calibre16">“Benim adamlarım ülkemizin ana yollarının güvenliğini sağlıyorlar, Lord F.dan,'<sup class="calibre17">-</sup>diyen Eondel gücenmişti. “Hizmetlerine paha biçilemez.”</p>

  <p class="calibre16">"Ve sen de bunun için gayet iyi ödüllendiriliyorsun,” diye tısladı Edan. “Benim çiftliklerimden başka gelirim yok ve topraklarım büyük <span class="calibre18">görünse</span> de tam ortasından geçen o lanet çatlak var. Tembelliğe göz yumma şansım yok. Eğer patateslerim ekilmez, tarlalardaki zararlı otlar yolunmaz ve hasat yapılmazsa unvanımı kaybederim.”</p>

  <p class="calibre16">“Zaten her hâlükârda kaybedeceksin,” dedi Ahan yardımsever bir gülümsemeyle.</p>

  <p class="calibre16">“Yeter, Ahan,” diye emretti Roial. “Edan’m haklı olduğu bir nokta var. Onlara bu kadar özgürlük verirsek, köylülerin daha iyi üretim yapacağından nasıl emin olabiliriz?”</p>

  <p class="calibre16">Edan başını sallayarak onayladı. “Arel köylü sınıfının tembel ve verimsiz bir güruh olduğunu gördüm. Sadece güç kullanarak onlardan yeterli miktarda iş gücü alabiliyorum.”</p>

  <p class="calibre16">“Tembel değiller, lordum,” dedi Sarene. “Kızgınlar. On yıl uzun bir zaman değil ve bu insanlar kendi kendilerinin efendisi olmanın nasıl bir şey olduğunu hatırlıyorlar. Onlara özerklik sözü verirseniz elde etmek için sıkı çalışacaklardır. Özgür bir adamın, sonraki yemeğinden başka bir şeyi düşünmeyen bir köleden ne kadar fazla kâr getireceğine şaşıracaksınız. Neticede hangi durum <span class="calibre18">sizi</span> daha üretken olmaya teşvik ederdi ki?”</p>

  <p class="calibre16">Asiller sözleri üzerinde düşündüler.</p>

  <p class="calibre16">“Söylediklerinizin çoğu mantıklı,” diye belirtti Shuden.</p>

  <p class="calibre16">“Ama Leydi Sarene’nin kanıtları muğlak,” dedi Roial. “Reod’dan önce işler farklıydı. Yiyeceği Elantrianlar sağlıyordu ve ülke bir köylü sınıfı olmadan hayatta kalabiliyordu. Şimdi öyle bir lüksümüz yok.”</p>

  <p class="calibre16">“O zaman kanıt bulmama yardımcı olun, lordum,” dedi Sarene. “Söylediklerimi birkaç ay deneyin. Kendi kanıtımızı kendimiz yaratmış olalım.”</p>

  <p class="calibre16">“Sözlerini düşüneceğiz...” dedi Roial.</p>

  <p class="calibre16">“Hayır, Lord Roial, bir karar vereceksiniz,” dedi Sarene. “Tüm her şeyin ötesinde, sizin bir vatansever olduğunuza inanıyorum. Neyin doğru olduğunu biliyorsunuz ve doğru olan şey bu. Bana asla bu ülkeye yapmış olduğunuz şey için suçluluk duymadığınızı söylemeyin.”</p>

  <p class="calibre16">Sarene endişeyle Roial’ı inceledi. Yaşlı dük onu etkilemişti, ama dükün Arelon’un durumu için utanç duyduğundan emin olabilmesinin bir yolu yoktu. Adamın uzun hayatı boyunca ülkesinin ne kadar düştüğünü görüp anlıyor olmasına ve aslında iyi kalpli biri olduğuna dair izlenimine güvenmesi gerekiyordu. Elantris’in düşüşü katalizör olmuş olabilirdi, ama bir zamanlar büyük bir ülke olan Arelon'u asıl yok eden soylulann açgözlülüğüydü.</p>

  <p class="calibre16">“Hepimizin Iadon’un zenginlik sözleriyle körleştiği zamanlar oldu,” dedi Shuden yumuşak ve bilge sesiyle. “Ben Majestelerinin istediği gibi davranacağım.” Sonra kahverengi derili adam gözlerini Roial’a çevirip başıyla onayladı. Onun kabul edişi düke itibarını fazla kaybetmeden kabul etme fırsatı veriyordu.</p>

  <p class="calibre16">“Peki o zaman,” dedi yaşlı dük içini çekerek. “Sen akıllı bir adamsın, Lord Shuden. Eğer sen bu planda erdem görüyorsan, ben de buna uyacağım.”</p>

  <p class="calibre16">"Sanırım başka seçeneğimiz yok,” dedi Edan.</p>

  <p class="calibre16">“Beklemekten iyidir, Lord Edan,” diye belirtti Eondel.</p>

  <p class="calibre16">“Doğru. Ben de onaylıyorum.”</p>

  <p class="calibre16">“Bu durumda sadece ben kalmış oluyorum,” dedi Ahan birden fark ederek. “Yüce Domi. Ben ne yapacağım?”</p>

  <p class="calibre16">“Lord Roial gönülsüzce kabul etti, lordum," dedi Sarene. "Bana sizin de aynısını yapacağınızı söylemeyin?"</p>

  <p class="calibre16">Ahan tüm gövdesini sarsan bir kahkaha kopardı. “Ne de harika bir kızsın sen! Peki o zaman, ben de en baştan beri haklı olduğunu bildiğimi belirterek hiç itirazsız kabul etmek zorundayım. Şimdi, Kiin; lütfen bana tatlıyı unutmadığını söyle. Şekerlemelerin hakkında çok güzel şeyler duydum."</p>

  <p class="calibre16">“Tatlıyı unutmak mı?” diye hırıldadı amcası. “Ahan, beni yaralıyorsun.” Sandalyesinden kalkıp mutfağa doğru giderken gülümsedi.</p>

  <p class="calibre16">“BU işte iyi Kiin, belki benden bile iyi.” Bu Dük Roial’ın sesiydi. Sarene dondu, herkese veda ettikten sonra tuvaleti bulmaya gitmişti ve şimdiye kadar hepsinin gitmiş olmasını bekliyordu.</p>

  <p class="calibre16">“O çok özel bir genç kadın,” diye onayladı Kiin. Sesleri mutfaktan geliyordu. Sarene sessizce ilerleyip kapının dışından dinlemeye başladı.</p>

  <p class="calibre16">“Kontrolü kolayca elimden aldı ve ben hâlâ nerede yanlış yaptığımı bilmiyorum. Beni uyarmış olmalıydın.”</p>

  <p class="calibre16">“Yani kaçmana izin mi verseydim, Roial?” dedi Kiin gülerek. “Uzun zamandır kimse, Ahan da dahil, sana üstün gelemedi. Hâlâ arada bir gafil avlanabileceğini fark etmek insana iyi gelir.”</p>

  <p class="calibre16">“Sonunda neredeyse kaybediyordu ama,” dedi Roial. "Köşeye sıkıştırılmayı sevmem, Kiin.”</p>

  <p class="calibre16">“Hesaplı bir riskti, lordum,” dedi Sarene kapıyı iterek açıp içeri girerken.</p>

  <p class="calibre16">Aniden belirmesi dükü bir an olsun duraklatmadı. “Beni neredeyse tehdit ettin, Sarene. Bu iyi bir müttefik edinme yolu değil, özellikle de benim gibi huysuz ve yaşlı bir adamı.” Dük ve Kiin mutfak masasında oturmuş bir şişe Fjor şarabını paylaşıyorlardı ve tavırları akşam yemeği sırasında olduklarından bile daha rahattı. “Birkaç gün konumumuzu pek zedelemezdi ve ben sonunda kesinlikle sana destek verirdim. İyi düşünülüp değerlendirilerek verilen bağlılığın, anlık kararlardan çok daha verimli olduğunu görmüşümdür.”</p>

  <p class="calibre16">Başıyla onaylayan Sarene, Kiin’in raflarından kendine bir kadeh alıp biraz şarap doldurarak oturdu. “Anlıyorum, Roial.” Eğer o resmiyeti bir kenara bırakabilivor-sa, Sarene de bırakabilirdi. “Ama öbürleri senin ağzına bakıyor, yargılarına güveniyorlar. Desteğine, ki sonunda zaten beni destekleyeceğini biliyordum, fazlasına ihtiyacım vardı. <span class="calibre18">Açık</span> desteğine ihtiyacım vardı. Diğerlerinin planı kabul etmeden önce senin kabul ettiğini görmeleri gerekiyordu. Birkaç gün sonra kabullenmen aynı etkiyi yaratmazdı.”</p>

  <p class="calibre16">“Belki,” dedi Roial. “Ama bir şey kesin, Sarene; bize tekrar umul verdin. Ön* ceden bizi birleştiren Raoden’di, şimdi onun yerini sen alacaksın. Kiin veya ben bunu yapamazdık. Kiin asilliği çok uzun zamandır reddediyor; ne derlerse desinler, insanlar yine de unvanı olan bir lider istiyorlar. Bana gelince... hepsi benim ülkemizi yavaş yavaş öldüren bu canavarlığı başlatmasında Iadon’a yardımcı olduğumu biliyorlar.”</p>

  <p class="calibre16">"Bu uzun zaman önceydi, Roial,” dedi Kiin yaşlı dükün omzuna elini koyarak. “Hayır,” dedi Roial kafasını sallayarak. “Güzel prensesin de dediği gibi, on yıl devletlerin ömründe uzun bir süre değil. Affedilmez bir hata yaptım.”</p>

  <p class="calibre16">“Düzelteceğiz, Roial,” dedi Kiin. “Bu güzel bir plan, belki Raoden'inkinden bile daha iyi.”</p>

  <p class="calibre16">Roial gülümsedi. “Ona iyi bir eş olurdu, Kiin.”</p>

  <p class="calibre16">Kiin başıyla onayladı. “Kesinlikle, iyi bir eş ve daha da iyi bir kraliçe. Domi bazen ölümlü akıllarımıza garip gelen yollarla hareket eder.”</p>

  <p class="calibre16">“Ben onu bizden alanın Domi’nin iradesi olduğundan emin değilim, amca,” dedi Sarene elinde kadehiyle. “İkinizden biri hiç, belki bir ihtimal, prensin ölümünün arkasında birileri olabileceğini düşündü mü?”</p>

  <p class="calibre16">“O sorunun cevabı, vatana ihanetin kıyısında, Sarene,” diye uyardı Kiin.</p>

  <p class="calibre16">“Bu gece konuştuklarımızdan daha da mı yakın?”</p>

  <p class="calibre16">“Biz kralı sadece açgözlülükle suçluyoruz, Sarene,” dedi Roial. “Kendi oğlunun katledilmesi bambaşka bir şey.”</p>

  <p class="calibre16">“Yine de biraz düşünün,” dedi Sarene. Elini geniş bir hareketle sallarken neredeyse şarabını dökecekti. “Prens babasının yaptığı her şeye karşı bir tavır alırdı; Iadon’u maiyetinin önünde küçük düşürür, arkasından iş çevirirdi ve halkın sevgisini kazanmıştı. En önemlisi, Iadon hakkında söylediği her şey doğruydu. Sizce bir hükümdar, böyle birinin özgürce hareket etmesine izin verir miydi?”</p>

  <p class="calibre16">“Evet, ama öz oğlu?” dedi Roial, kafasını inanmazlıkla sallayarak.</p>

  <p class="calibre16">“Böyle bir şey ilk defa olmuş olmazdı,” dedi Kiin.</p>

  <p class="calibre16">“Doğru,” dedi Roial. “Ama prensin Iadon’a varsaydığın kadar büyük bir dert olup olmadığım bilemiyorum. Raoden isyankârdan çok eleştireldi. Asla Iadon’un kral olmaması gerektiğini söylemedi, sadece Arelon devletinin sorunları olduğunu söylerdi ki bu şu an da geçerli.”</p>

  <p class="calibre16">“İkiniz de prensin öldüğünü duyduğunuzda azıcık bile olsa şüphelenmediniz mi?” diye sordu Sarene düşünceler içinde. “Son derece uygun bir zamana denk geldi. Iadon Teod’la ittifakın faydalarını elde etti, ayrıca artık Raoden’in veliahdı olması hakkında endişelenmesine de gerek yok.”</p>

  <p class="calibre16">Roial, omzunu silken Kiin’e baktı. “Sanırım en azından bu olasılığı göz önünde bulundurmalıyız, Roial.”</p>

  <p class="calibre16">Roial pişmanlıkla başını sallayarak onayladı. “Peki ne yapacağız? Iadon’un oğlunu idam ettirdiğine dair kanıt mı arayacağız?”</p>

  <p class="calibre16">“Bilgi güç getirecek,” dedi Sarene basitçe.</p>

  <p class="calibre16">“Kabul,” dedi Kiin. “Ama sen aramızda saraya serbestçe girip çıkabilecek tek kişisin.”</p>

  <p class="calibre16">"Etrafı kolaçan edip neler bulabileceğime bakacağım.”</p>

  <p class="calibre16">“Ölmemiş olması olası mı?" diye sordu Roial. “Tabut için benzer birini bulmak zor olmasa gerek. Öksürüklü humma çok çirkinleştirici bir hastalıktır.”</p>

  <p class="calibre16">“Bu da mümkün," dedi Sarene şüpheyle.</p>

  <p class="calibre16">“Ama buna inanmıyorsun.”</p>

  <p class="calibre16">Sarene başını salladı. "Bir hükümdar, rakibini yok etmeye karar verdiğinde, genelde bunu kalıcı bir şekilde yapar. Kayıp veliahtların yirmi yıl sonra birden ortaya çıkıp tahtta hak iddia ettikleriyle ilgili çok fazla hikâye var."</p>

  <p class="calibre16">“Yine de, belki Iadon senin sandığın kadar acımasız değildir,” dedi Roial. “Bir zamanlar daha iyi bir adamdı. Asla iyi bir adam diyebileceğim birisi değildi, ama kötü biri de değildi. Sadece açgözlüydü. Son birkaç yılda ona bir şeyler oldu, bir şeyler onu... değiştirdi. Buna rağmen Iadon’da kendi oğlunu öldürmeyecek kadar merhamet kaldığını düşünüyorum.”</p>

  <p class="calibre16">“Pekâlâ,” dedi Sarene. “Ashe’yi saray zindanlarını araştırması için göndereceğim. O kadar titiz ki, oradaki her farenin adını öğrenmeden araştırmasını bitirme-yecektir. ”</p>

  <p class="calibre16">“Seonun mu?” dedi Roial. “O nerede?”</p>

  <p class="calibre16">“Onu Elantris’e gönderdim.”</p>

  <p class="calibre16">“Elantris’e mi?” diye sordu Kiin.</p>

  <p class="calibre16">“O Fjor gyorn bir sebepten dolayı Elantris’le ilgileniyor," diye açıkladı Sarene. “Ve ben bir gyornun ilginç bulduğu şeyleri asla görmezden gelmemeyi kendime iş edinirim.”</p>

  <p class="calibre16">“Tek bir rahiple ilgili fazla endişelenir gibisin, ’Ene," dedi Kiin.</p>

  <p class="calibre16">“Bir rahip değil, amca,” diye düzeltti Sarene. “Bir gyorn."</p>

  <p class="calibre16">“Yine de tek bir adam. Ne kadar zarar verebilir ki?”</p>

  <p class="calibre16">“Bunu Duladen Cumhuriyeti’ne sor," dedi Sarene. “Sanırım o, bu felakete karışmış olan gyorn.”</p>

  <p class="calibre16">“Cumhuriyetin yıkılışının ardında Fjorden’in olduğuna dair kesin kanıt yok," diye belirtti Roial.</p>

  <p class="calibre16">“Teod'da var, ama başkalarını inandıracak kadar değil. İnanın bana, sadece bu tek gyorn Iadon’dan daha tehlikeli olabilir.”</p>

  <p class="calibre16">Bu yorum konuşmayı duraklattı. Zaman sessizce geçti ve üç asil, annesi ve kardeşlerini almak için gitmiş olan Lukel içeri girene kadar şaraplarını düşünceleri eşliğinde içtiler. Lukel kendine bir kadeh şarap doldurmadan Sarene’yi başını eğerek selamladı ve düke eğildi.</p>

  <p class="calibre16">“Kendine bir bak,” dedi Lukel Sarene’ye bir sandalyeye otururken. “Oğlanlar kulübünün kendinden emin bir üyesi...”</p>

  <p class="calibre16">“Daha çok lideri,” diye belirtti Roial.</p>

  <p class="calibre16">"Annen nerede?” diye sordu Kiin.</p>

  <p class="calibre16">“Geliyor,” dedi Lukel. “Daha bitirmemişlerdi ve annemi bilirsin. Her şev sırayla yapılmalı, aceleye izin yok.”</p>

  <p class="calibre16">Kiin başını sallayıp şarabının kalanını bitirdi. “O zaman sen ve ben, o dönmeden temizliğe başlamalıyız. Annenin toplanan asil arkadaşlarımızın yemek odasını ne hale getirdiklerini görmesini istemeyiz.”</p>

  <p class="calibre16">Lukel içini çekerek Sarene’ye bazen daha geleneksel bir evde; böyle şeyler için hizmetkârların olduğu veya en azından işleri kadınların yaptığı bir evde yaşamayı istediğini ima eden bir bakış attı. Ama Kiin çoktan harekete geçmişti ve oğlunun da takip etmekten başka seçeneği yoktu.</p>

  <p class="calibre16">“İlginç bir aile,” dedi Roial gitmelerini izlerken.</p>

  <p class="calibre16">“Evet. Teo standartlarına göre bile biraz garip.”</p>

  <p class="calibre16">“Kiin hayatının çoğunda kendi kendine yaşadı,” diye gözlem yaptı dük. “Bu onu işleri kendi kendine yapmaya alıştırdı. Bir zamanlar bir aşçı kiraladığını duymuştum, ama kadının yöntemlerinden rahatsız olmuş. Hatırladığım kadarıyla, o kıyıp da aşçıyı işten çıkaramadan kadın istifa etmiş. Bu kadar talepkâr bir ortamda çalışamadığını iddia etmiş.”</p>

  <p class="calibre16">Sarene güldü. “Bu kulağa doğru geliyor.”</p>

  <p class="calibre16">Roial gülümsedi, ama sonra ciddi bir tonla devam etti. “Sarene, biz gerçekten şanslıyız. Sen bizim Arelon'u kurtarmak için son şansımız olabilirsin.”</p>

  <p class="calibre16">“Teşekkür ederim, Ekselansları,” dedi Sarene kendine rağmen kızararak.</p>

  <p class="calibre16">“Bu ülke daha fazla dayanamayacak. Birkaç ay, belki eğer şanslıysak altı ay." Sarene’nin alnı kırıştı. “Ama ben beklemek istediğinizi sanıyordum. En azından, diğerlerine bunu söylemiştiniz.”</p>

  <p class="calibre16">Roial önemsemez bir hareket yaptı. “Kendimi onların yardımıyla pek bir şey kazamlamayacağına ikna etmiştim. Edan ile Ahan fazla ters ve Shuden ile Eondel fazla tecrübesiz. Kiin ve ben ne yapacağımıza karar verene kadar onları yatıştırmak istemiştim. Korkarım bizim planlarımızda daha... tehlikeli yöntemlerin kullanılması gerekebilirdi.</p>

  <p class="calibre16">“Ama şimdi başka bir şans var. Eğer planın yürürse, gerçi ben hâlâ yürüyeceğine ikna olmuş değilim ya, o zaman çöküşü kısa bir süre daha engelleyebiliriz. Emin değilim, Iadon’un iktidarı on yıl boyunca belirli bir güç kazandı. Sadece birkaç ay içinde değiştirmek zor olacaktır.”</p>

  <p class="calibre16">“Sanırım başarabiliriz, Roial,” dedi Sarene.</p>

  <p class="calibre16">“Ancak dikkatli ol, genç leydi,” dedi Roial onu süzerek. “Sadece yürüyecek gücün varsa koşma ve yol vermeyecek duvarları iterek zamanını boşa harcama. Daha önemlisi, bir dokunuş yeterliyken zor kullanma. Bugün beni köşeye sıkıştırdın. Ben hâlâ yaşlı ve gururlu bir adamım. Eğer Shuden beni kurtarmamış olsaydı, tüm o adamların önünde haksız olduğumu kabul edecek alçakgönüllülüğü gösterebileceğimi dürüst olarak söyleyemem.”</p>

  <p class="calibre16">"Üzgünüm,” dedi Sarene, şimdi başka bir sebeple kızararak. Bu güçlü ancak babacan yaşlı dükün saygısını kazanmayı, çılgınca istediğini fark etmişti.</p>

  <p class="calibre16">“Sadece dikkatli ol,” dedi Roial. "Eğer o gyorn senin iddia ettiğin kadar tehli-keliyse, Kae için harekete geçen çok büyük güçler var demektir. Arelon’un onlar arasında kalıp ezilmesine izin verme.”</p>

  <p class="calibre16">Sarene başını sallayarak onayladı ve dük arkasına yaslanıp şişede son kalan şarabı kadehine doldurdu.</p>
</body>
</html>
