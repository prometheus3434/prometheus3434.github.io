<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_25"><a class="calibre9" id="bookmark4"></a>36. BÖLÜM</h1>

  <p class="calibre16">HRATHEN bir hata yapmış olduğunu şafak sürgününün beşinci gününün işaretini verdiğinde anladı. Elantris’te ölecekti. Beş gün susuz kalmak için fazla uzun bir süreydi ve lanetlilerin şehrinde su bulamayacağını biliyordu.</p>

  <p class="calibre16">Hareketlerinden dolayı pişmanlık duymuyordu, en mantıklı şekilde davranmıştı. Çaresiz bir mantık olsa da yine de mantıktı. Kae'de devam etmiş olsa her geçen günle daha da iktidarsız hale gelmiş olurdu. Hayır, burada susuzluktan ölmesi çok daha iyiydi.</p>

  <p class="calibre16">Beşinci gün geçerken gittikçe daha da fazla hezeyan geçirmeye başladı. Bazı zamanlar Dilaf tepesinde dikilip gülüyor, başka zamanlarda ise bunu Teo prenses yapıyordu. Hatta bir defasında, aşağıdaki Hrathen’e bakarken yüzü tanrısal hayal kırıklığının ısısıyla kırmızı kırmızı yanan Jaddeth’in bizzat kendisini gördüğünü sandı. Ancak halüsinasyonlan kısa süre sonra değişti. Artık yüzler görmüyor, aşağılanmış ve reddedilmiş hissetmiyordu. Onların yerine çok daha korkunç bir şeyle karşı karşıya kalmıştı.</p>

  <p class="calibre16">Dakhor’un anıları.</p>

  <p class="calibre16">Bir kere daha manastırın karanlık, boş hücreleri etrafını sarıyordu. Kara taştan koridorlarda çığlıklar yankılanıyor, vahşi ıstırap bağrışları ağırbaşlı ilahilere karışıyordu. İlahilerin içinde garip bir güç vardı. Hrathen adlı oğlan, itaatkârca dizlerinin üstünde, bir dolaptan daha büyük olmayan bir hücrede yere çökmüş bekliyor, eninde sonunda onun için geleceklerini bilirken dehşete düşmüş gözlerinin yanından sel gibi ter akıyordu.</p>

  <p class="calibre16">Rathbore Manastırı suikastçılar yetiştirirdi. Fjeldor Manastırı casuslar yetiştirirdi. Dakhor ise... Dakhor Manastırı iblis yetiştirirdi.</p>

  <p class="calibre16">ÖĞLEDEN sonranın erken bir zamanında hezeyanı kesilerek bir süre için onu serbest bıraktı, tıpkı öldürücü darbeyi vurmadan önce kurbanının son bir kez biraz daha kaçmasına izin veren bir kedi gibi. Keçeleşmiş kefeni yağlı zemine yapışmış</p>

  <p class="calibre16">olan Hrathen, zayıflamış vücudunu sert taşlardan kaldırdı. Dertop olduğunu hatırlamıyordu. İçini çeken Hrathen, elini, tozu toprağı temizlemek için refleks olarak yapılan anlamsız bir çabayla kirli, pislikle lekelenmiş kafa derisi üzerinde gezdirdi. Parmaklan sert ve kılımsı bir şeye sürtündü. Yeni çıkan saç.</p>

  <p class="calibre16">Hrathen şokun sağladığı anlık güçle doğrularak oturdu. Titreyen parmaklarla uzanıp adak şarabının küçük şişesini aradı. Pis bir kol yeniyle camı becerebildiği kadar sildi ve hayalete benzeyen yansımasına dikkatle baktı. Çarpılmış ve bulanıktı, ama yeterliydi. Lekeler gitmişti. Derisi, çamurla kaplanmış olsa bile, beş gün önce olduğu kadar lekesiz ve tazeydi.</p>

  <p class="calibre16">Forton’un iksirinin etkisi sonunda geçmişti.</p>

  <p class="calibre16">Hrathen bunun asla olmayacağını, Forton’un etkileri geçici yapmayı unutmuş olduğunu düşünmeye başlamıştı, Hroven adamın insanın vücudunun bir Elant-rianın işaretlerini taklit etmesini sağlayabilecek bir iksir yaratabilmiş olması bile yeterince hayret vericiydi. Ancak Hrathen, eczacıyı yanlış değerlendirmişti, etkiler beklenenden daha uzun sürmüş olsa da ondan istenileni tam olarak yapmıştı.</p>

  <p class="calibre16">Elbette, eğer Hrathen kendini hızla Elantris’ten çıkaramazsa hâlâ ölebilirdi. Hrathen, bir coşkuyla adrenalin dalgasının desteklediği son gücünü toplayıp ayağa kalktı. “Buraya bakın!" diye yukarısındaki muhafız karakoluna doğru bağırdı. “Ulu Jaddeth’in gücüne ve görkemine şahit olun! Ben iyileştirildim!"</p>

  <p class="calibre16">Cevap gelmedi. Belki de sesinin ulaşabilmesi için fazla uzaktı. Sonra duvarlar boyunca gözlerini gezdirirken bir şeyi fark etti. Hiç muhafız yoktu. Hiçbir gözcü veya muhafız grubu mızrakların uçlan varlıklarını ele verecek şekilde devriye gezmiyordu. Önceki gün oradaydılar... yoksa ondan önceki gün müydü? Son üç gün aklında bir bulanıklık haline gelmişti: Dualar, halüsinasyonlar ve arada bir de tükenmiş kestirmelerden oluşan uzun bir dizi.</p>

  <p class="calibre16">Muhafızlar nereye gitmişti? Sanki çürümekte olan şehirden tehlikeli bir şey gelebilirmiş gibi, Elantris’i izlemeyi kutsal görevleri kabul ediyorlardı. Elantris Şehir Muhafızları işe yaramaz bir görevi yerine getiriyorlardı, ama bu görev onlara ün kazandırıyordu. Muhafızlar asla konumlarından vazgeçmezlerdi.</p>

  <p class="calibre16">Ancak geçmişlerdi. Hrathen gücün vücudundan akıp gidişini hissederek tekrar bağırmaya başladı. Eğer muhafızlar kapılan açmak için orada değillerse, Hrathen ölüme mahkûmdu. İroni aklını gıdıkladı: İyileşen tek Elantrian da bir grup beceriksiz, ihmalkâr muhafız yüzünden ölecekti.</p>

  <p class="calibre16">Birden kapılar tıkırtıyla açıldı. Bir hayal daha mı? Ancak sonra aralıktan bir kafa içeri uzandı: Hrathen’in para yedirmekte olduğu açgözlü yüzbaşı.</p>

  <p class="calibre16">“Lordum?..” diye sordu muhafız yüzbaşısı çekinerek. Sonra faltaşı gibi açılmış gözlerle Hrathen'i tepeden tırnağa inceleyerek sert bir nefes verdi. “Liitufkâr Domi! Doğruymuş. İyileşmişsiniz!”</p>

  <p class="calibre16">“Ulu Jaddeth yakarışımı duydu, yüzbaşı," diye ilan etti Hrathen becerebildiği kadar gücünü toplayarak. “Elantris’in kirliliği vücudumdan temizlendi."</p>

  <p class="calibre16">Yüzbaşının kafası bir an için kayboldu. Sonra bir grup temkinli muhafızı goz önüne sererek kapılar yavaşça tamamen açıldı.</p>

  <p class="calibre16">"Gelin, lordum."</p>

  <p class="calibre16">Hrathen ayağa kalktı, dizlerinin üstüne çökmüş olduğunu fark etmemişti bile ve titreyen bacaklarla kapıya doğru yürüdü. Dönerek elini bir tarafı kirli ve pislikle kaplı, öbür tarafı parlak ve temiz olan tahtaya koydu ve gerisindeki Elantris’e baktı. Birkaç birbirine sokulmuş şekil onu bir binanın tepesinden izliyorlardı.</p>

  <p class="calibre16">“Lanetinizin tadını çıkarın, dostlarım,” diye fısıldadı Hrathen, sonra da muhafızlara kapıyı kapatmaları için işaret etti.</p>

  <p class="calibre16">“Biliyorsunuz, gerçekten de benim bunu yapmıyor olmam gerekir,” dedi yüzbaşı. “Bir adam bir kere Elantris’e atıldığında...”</p>

  <p class="calibre16">“Jaddeth, O’na itaat edenleri ödüllendirir, yüzbaşı,” dedi Hrathen. “Çoğunlukla da hizmetkârlarının elleriyle.”</p>

  <p class="calibre16">Yüzbaşının gözleri parladı ve Hrathen birden adama rüşvet yedirmeye başlamış olduğu için çok memnun oldu. “Adamlarının geri kalanı nerede, yüzbaşı?”</p>

  <p class="calibre16">“Yeni kralı koruyorlar,” dedi yüzbaşı gururla.</p>

  <p class="calibre16">“Yeni kral mı?” diye sordu Hrathen.</p>

  <p class="calibre16">“Çok şey kaçırdınız, lordum. Artık Arelon’a Lord Telrii hükmediyor. Veya en azından Iadon’un cenazesi biter bitmez edecek.”</p>

  <p class="calibre16">Zayıflamış olan Hrathen, sadece şaşkınlık içinde dikilebildi. <span class="calibre18">Iadon öldü mü? Telrii kontrolü ele mi geçiriyor?</span> Beş gün içinde bu kadar etkili olaylar nasıl olmuş olabilirdi?</p>

  <p class="calibre16">“Gel,” dedi Hrathen kesin bir tavırla. “Bunları bana tapmağa giderken yolda anlatabilirsin.”</p>

  <p class="calibre16">O yürürken kalabalıklar etrafında toplandı, yüzbaşının bir at arabası yoktu ve Hrathen de bir tane bekleme zahmetine girmek istememişti. Şu an için, başarıya ulaşmış bir planın mutluluğu onu hareket ettirmeye yetiyordu.</p>

  <p class="calibre16">Kalabalığın da faydası oluyordu. Haberler yayıldıkça tüm insanlar; ister hizmetkâr, isterse de tüccar veya asil olsun, iyileşmiş Elantriana bakmak için geliyorlardı. Herkes onu afallamadan tapınmaya kadar değişken bakışlarla süzerek onun önünde açılıyor, kimi ise huşuyla onun Elantrian kefenine dokunmak için uzanıyordu.</p>

  <p class="calibre16">Kısa yolculuğu kalabalık olsa da olaysız geçti; bir an için bir yan sokağa baktığında, bir at arabasının penceresinden kafasını uzatmış olan Teo prensesini fark etmesi dışında. O anda Hrathen, gyorn rütbesine ulaştığı gün hissettiğine yakın bir tatmin duygusu hissetti. İyileşmesi sadece beklenmedik değil, aynı zamanda akıl edilemezdi. Sarene’nin buna karşı hazırlık yapmış olmasının hiçbir yolu yoktu. Bir kez olsun, bütün avantaj tamamıyla Hrathen’deydi.</p>

  <p class="calibre16">Hrathen, tapınağa ulaştığı zaman ellerini kaldırarak kalabalığa döndü. Giysileri hâlâ lekeliydi, ama sanki pislik bir şeref madalyasıymış gibi onu gururla taşıyordu. Kirlilik onun ıstırabına işaret ediyor, bizzat cehennemin çukurlarına inip ruhu sağlam olarak geri dönmüş olduğunu kanıtlıyordu.</p>

  <p class="calibre16">“Arelon halkı<sup class="calibre17">1</sup>.” diye bağırdı. “Tanrı’nın var olduğuna bugün şahit olun! Kalp</p>

  <p class="calibre16">ve ruhlarınızın tanrısal desteğin kanıtını sunabilen tek din tarafından yönlendirilmesine izin verin. Sycla’da tek Tanrı Ulu Jaddeth. Eğer bunun kanıtına ihtiyacınız varsa çürümeden arınmış olan ellerime, saf ve lekesiz olan yüzüme ve yeni çıkan saçla kaplı olan kafa derime bakın. Ulu Jaddeth beni denedi ve ben O'na itimat ettiğimde O da beni kutsadı. İyileştirildim!”</p>

  <p class="calibre16">Ellerini indirdi ve kalabalık kükreyerek onu onayladı. Hrathen’in görünüşteki düşüşünden sonra pek çoğu büyük ihtimalle şüphe duymuştu, ama yenilenmiş kararlılıkla geri döneceklerdi. Bundan sonra imana getirdiklerinin inancı, öncekilerin hepsinden daha sağlam olacaktı.</p>

  <p class="calibre16">Hrathen tapınağa girdi ve kalabalık dışarıda kaldı. Hrathen, anın enerjisi sonunda beş günün yükü karşısında boyun eğerken, gittikçe artan bir bitkinlikle ilerledi. Sunağın önünde küt diye dizleri üstüne çöktü ve samimi bir duayla başını eğdi.</p>

  <p class="calibre16">Mucizenin Forton’un iksirinin bir sonucu olması onu rahatsız etmiyordu. Hrathen pek çok mucize olarak adlandırılan şeyin aslında ya doğal ya da insan müdahalesiyle gerçekleşen şeyler olduğunu görmüştü. Tıpkı her şeyin arkasında O olduğu gibi, bunların da arkasında Jaddeth vardı; doğal olayları kullanarak insanların inancını artırıyordu.</p>

  <p class="calibre16">Hrathen, ona planı düşünebilme kapasitesi ile uygulamanın yolunu verdiği ve planın başarılı olabilmesi için gereken ortamı sağladığı için Tanrıya şükürler etti. Yüzbaşının gelişi kesinlikle kutsal iradenin bir sonucuydu. Adamın tam da Hrathen’in ona ihtiyacı olduğu anda Telrii’nin yanından ayrılmış olması ve Hrathen’in bağnşlarmı kalın tahtanın ötesinden duyabilmesi bir tesadüf olmasının çok ötesindeydi. Jaddeth, Hrathen’i Shaod’la “lanetlemiş” olmayabilirdi, ancak kesinlikle planının başarısının arkasında O vardı.</p>

  <p class="calibre16">Tükenmiş olarak Hrathen duasını bitirdi ve sendeleyerek ayaklan üstüne kalktı. Bunu yaparken arkasında bir tapınak kapısının açıldığını duydu. Döndüğünde karşısında Dilaf duruyordu. Hrathen içini çekti. Bu, biraz dinlenene kadar kaçınmayı umduğu bir yüzleşmeydi.</p>

  <p class="calibre16">Ancak Dilaf, Hrathen'in önünde dizleri üstüne çöktü. “Hrodenim," diye fısıldadı.</p>

  <p class="calibre16">Hrathen şaşkınlıkla gözlerini kırptı. "Evet, Arteth?”</p>

  <p class="calibre16">“Sizden şüphe ettim, hrodenim,” diye itiraf etti Dilaf. “Ulu Jaddeth’in sizi beceriksizlik yüzünden lanetlediğini düşündüm. Ancak şimdi, sizin imanınızın benim tahmin etmiş olduğumdan çok daha güçlü olduğunu görüyorum. Neden gyorn konumunu almak için sizin seçildiğinizi biliyorum.”</p>

  <p class="calibre16">“Özrün kabul edildi, Arteth,” dedi Hrathen bitkinliği sesinden uzak tutmaya çalışarak. “Tüm insanlar zorlu zamanlarında şüphe eder, sürgünümü takip eden günler sen ve diğer rahipler için zor olmuş olmalı.”</p>

  <p class="calibre16">“Daha çok inancımız olmalıydı.”</p>

  <p class="calibre16">"O zaman bu olaylardan ders alın, Arteth, ve gelecek sefer kendinize şüphe etme izni vermeyin. Gidebilirsin."</p>

  <p class="calibre16">Dilaf gitmek için hareketlendi. Adam kalkarken Hrathen onun gözlerini inceledi. Orada saygı vardı, ama artethin göstermeye çalışıyor olduğu kadar tövbekarlık yoktu. Olan her şeyden çok kafası karışmış gibi görünüyordu, afallamış ve tedirgin olmuştu; ama memnun değildi. Savaş daha bitmemişti.</p>

  <p class="calibre16">O an için Dilaf hakkında endişelenemeyecek kadar yorgun olan Hrathen, sendeleyerek odasına döndü ve kapıyı çekip açtı. Sanki imha edilmek için alınıp götürülmesi beklenir gibi eşyaları odanın bir köşesine yığılmıştı. Birden endişelenen Hrathen, yığına doğru fırladı. Seon sandığını bir giysi yığınının altında buldu, kilidi kırılmıştı. Hrathen kaygılı parmaklarla kapağını açıp içindeki çelik kutuyu çıkardı. Kutunun ön tarafı kazıntılar, çizikler ve çentiklerle kaplıydı.</p>

  <p class="calibre16">Aceleyle Hrathen kutuyu açtı. Manivelaların birkaçı eğrilmişti ve kadran sıkışmıştı, bu nedenle kilidin tıkırtıyla açılmasını duyduğunda son derece rahatladı. Kaygılı ellerle kapağı kaldırdı. Seon istifi bozulmamış bir şekilde, kutunun içinde havada asılı duruyordu. Kalan üç iksir şişeciği de yanında yatıyordu: İki tanesi kırılmış ve içerdikleri sıvı kutunun dibine akmıştı.</p>

  <p class="calibre16">“Senin üzerinden kurduğum son bağlantıdan bu yana kimse kutuyu açtı mı?” diye sordu Hrathen.</p>

  <p class="calibre16">“Hayır, lordum,” diye cevapladı Seon, melankolik dişi sesiyle.</p>

  <p class="calibre16">“İyi,” dedi Hrathen kapağı bir şaklamayla kapatarak. Ondan sonra yığından aldığı bir mataradan bir miktar şarap içti ve en sonunda yatağına yığılarak uykuya daldı.</p>

  <p class="calibre16">UYANDIĞINDA hava kararmıştı. Vücudu hâlâ yorgundu, ama kendini kalkmaya zorladı. Planlarının hayati bir parçası bekleyemezdi. Çağırttığı rahip kısa bir süre sonra geldi. Rahip Dothgen, sağlam bir Fjor yapısı olan ve şişkin kasları kırmızı Derethi cüppesi üstünden bile fark edilebilen uzun boylu bir adamdı.</p>

  <p class="calibre16">“Evet, Haşmetlim?” diye sordu Dothgen.</p>

  <p class="calibre16">“Rathbore Manastırı'nda eğitildin, değil mi Arteth?” diye sordu Hrathen.</p>

  <p class="calibre16">“Doğru, Haşmetlim,” diye cevap verdi adam tok bir sesle.</p>

  <p class="calibre16">“Güzel," dedi Hrathen, son iksir şişeciğini kaldırarak. “Senin özel yeteneklerine ihtiyacım var.”</p>

  <p class="calibre16">“Kimin için, Haşmetlim?” diye sordu rahip. Tıpkı her Rathbore mezunu gibi, Dothgen de eğitimli bir suikastçıydı. Hrathen’in, Dakhor’un onun için çok fazla olduğunu gördükten sonra gittiği yer olan Ghajan Manastırı’nda aldığı eğitimden çok daha özelleşmiş bir eğitim almıştı. Ancak bir gyorn veya ragnat Wyrn’in özel izni olmaksızın Rathbore eğitimli rahipleri kullanabilirdi.</p>

  <p class="calibre16">Hrathen gülümsedi.</p>
</body>
</html>
