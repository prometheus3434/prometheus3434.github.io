<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15"><a class="calibre9" id="bookmark0"></a>18. BÖLÜM</h1>

  <p class="calibre16">DİLAF biraz dalgın görünerek kapıdan içeri girdi. Sonra Hrathen’in masasının önündeki sandalyede oturan Elantriam gördü.</p>

  <p class="calibre16">Bu şok neredeyse onu öldürüyordu.</p>

  <p class="calibre16">Hrathen, Dilaf’ın nefesi duyulabilir şekilde boğazında tıkanır, gözleri kalkanlar kadar büyür ve yüzünün rengi Hrathen’in zırhından çok da farklı olmayan bir tona dönerken gülümsedi. “Hruggath Ja!” diye bağırdı Dilaf şaşkınlık içinde, Fjorca küfür kolayca ağzından dökülmüştü.</p>

  <p class="calibre16">Hrathen, küfre gücenmekten ziyade Dilaf a bu kadar kolaylıkla gelmesine şaşırmış olduğundan kaşlarını kaldırdı. Fjorden kültürü gerçekten artethe derinden işlemişti.</p>

  <p class="calibre16">“Diren’e merhaba de, Arteth,” dedi Hrathen siyah-gri yüzlü Elantriana eliyle işaret ederek. “Ve lütfen Ulu Jaddeth’in adını bir küfür olarak kullanmaktan kaçın. Bu edinmiş olmamam tercih edeceğim bir Fjor âdeti.”</p>

  <p class="calibre16">“Bir Elantrian!”</p>

  <p class="calibre16">“Evet," dedi Hrathen. “Çok güzel, Arteth. Ve hayır, onu ateşe veremezsin."</p>

  <p class="calibre16">Hrathen, Dilaf ın Elantriana ters ters bakmasına hafifçe gülümseyerek sandalyesinde biraz arkasına yaslandı. Dilaf’ı odaya çağırırken ne çeşit bir tepki alacağını gayet iyi biliyordu ve bu hareketinden ötürü de kendini biraz olsun adi hissediyordu. Ancak bu, anın tadını çıkarmasına engel değildi.</p>

  <p class="calibre16">Sonunda Dilaf, Hrathen’e nefret dolu bir bakış atsa da bunu hızla zar zor kontrol altında tuttuğu bir itaatkârlık ifadesiyle maskeledi. “Onun burada ne işi var, hrodenim?”</p>

  <p class="calibre16">"Düşmanımızın yüzünü öğrenmenin iyi olacağını düşündüm, Arteth," dedi Hrathen ayağa kalkıp korkmuş Elantriana doğru yürüyerek. İki rahip elbette Fjorca konuşuyordu. Elantrianm gözlerinde, bir çeşit vahşi korkunun yanında şaşkınlık vardı.</p>

  <p class="calibre16">Hrathen adamın yanında çömeldi ve şeytanını inceledi. “Hepsi kel mi, Dilaf?“ diye ilgiyle sordu.</p>

  <p class="calibre16">"Başlangıçta değil," dive cevap verdi arteth asık suratla. "Korathi köpekleri onları şehre hazırlarken genelde tüm saçları yerinde olur. Derileri de daha solgundur. "</p>

  <p class="calibre16">Hrathen uzanarak adamın yanağını yokladı. Derisi sert ve kösele gibiydi. Elantrian onu korkmuş gözlerle izliyordu. “Bu siyah lekeler... Bunlar bir Elantrianı ayırt eden şey mi?”</p>

  <p class="calibre16">‘ Bu ilk işaret, hrodenim," dedi Dilaf durgunca. Ya Elantriana alışmaya başlıyordu ya da sadece ilk nefret patlamasını aşmış ve daha sabırlı, için için yanan bir tiksinti şekline geçmişti. "Çoğunlukla bir gecede olur. Lanetlenen uyandığında, tüm vücudunda kara lekeler vardır. Derinin geri kalanı zamanla bundaki gibi grimsi kahverengiye dönüşür. ”</p>

  <p class="calibre16">“Mumyalanmış bir cesedin derisi gibi,” diye işaret etti Hrathen. Daha önce birçok kere Svorden’deki üniversiteyi ziyaret etmişti ve orada inceleme için tutulan cesetlerden haberi vardı.</p>

  <p class="calibre16">“Çok benzer,” diye katıldı Dilaf sessizce. “Deri tek işaret değil, hrodenim. İçleri de çürük.”</p>

  <p class="calibre16">“Bunu nasıl anlayabiliyorsun?”</p>

  <p class="calibre16">“Kalpleri atmıyor,” dedi Dilaf. “Ve zihinleri çalışmıyor. On yıl önceki ilk günlerde, henüz hepsi o şehre kilitlenmemişken hikâyeler vardı. Birkaç ay içinde zar zor hareket edebilir hale geldikleri bir komaya giriyorlar, acılarını sayıklamaktan başka bir şey yapmıyorlar.”</p>

  <p class="calibre16">“Acılan mı?”</p>

  <p class="calibre16">“Ruhlanmn Ulu Jaddeth’in ateşiyle yanmasının acısı,” diye açıkladı Dilaf. “Akıllarını tamamen yutana kadar içlerinde birikiyor. Bu onların cezası.”</p>

  <p class="calibre16">Hrathen başını sallayarak Elantriana sırtını döndü.</p>

  <p class="calibre16">“Ona dokunmamalıydınız, hrodenim,” dedi Dilaf.</p>

  <p class="calibre16">“Senin, Ulu Jaddeth’in müminlerini koruyacağını söylediğini sanıyordum,” dedi Hrathen. "Korkmam gereken ne var?”</p>

  <p class="calibre16">“Tapmağa kötülük getirdiniz, hrodenim.”</p>

  <p class="calibre16">Hrathen homurdandı. “Bu binada kutsal olan hiçbir yan yok, Dilaf, senin de bildiğin gibi. Shu-Dereth’le ittifak kurmamış bir ülkede kutsanmış yer olamaz.” “Elbette,” dedi Dilaf. Her nedense gözlerinde hevesli bir ifade belirmekteydi. Dilaf’ın gözlerindeki bakış Hrathen’i huzursuz etti. Belki de artethin Elantrian-la aynı odada bulunduğu zamanı en aza indirmek en iyisi olacaktı.</p>

  <p class="calibre16">“Seni akşamki vaaz için hazırlıklan yapmana ihtiyacım olduğu için çağırdım/' dedi Hrathen. “Kendim yapamam, bu Elantrianı sorgulayarak biraz zaman geçirmek istiyorum.”</p>

  <p class="calibre16">“Emredersiniz, hrodenim,” dedi Dilaf hâlâ Elantrianı gözleyerek.</p>

  <p class="calibre16">“Gidebilirsin, Arteth,” dedi Hrathen sertçe.</p>

  <p class="calibre16">Dilaf sessizce hırladı ve Hrathen’in emrini yerine getirmek üzere hızla odadan fırladı.</p>

  <p class="calibre16"><span class="calibre3">Hrathen</span> tekrar Elantriana döndü. Yaratık, Dilaf'ın dediği gibi “akılsız” görünmüyordu. Elantrianı getiren muhafız yüzbaşısı yaratığın adını bile söylemişti, bu ise onun konuşabildiği anlamına gelirdi.</p>

  <p class="calibre16">“Beni anlayabiliyor musun, Elantrian?” diye sordu Hrathen Aonikie.</p>

  <p class="calibre16">Diren durakladı, sonra başını sallayarak onayladı.</p>

  <p class="calibre16">"İlginç," dedi Hrathen düşünceli bir şekilde.</p>

  <p class="calibre16">"Benden ne istiyorsunuz?" diye sordu Elantrian.</p>

  <p class="calibre16">“Sadece sana birkaç soru sormak," dedi Hrathen, tekrar masasına dönüp yerine oturarak. Yaratığı ilgiyle incelemeye devam etti. Çok çeşitli yolculuklarının hiçbirisinde böyle bir hastalığa rastlamamıştı.</p>

  <p class="calibre16">“Sizin hiç... yemeğiniz var mı?" diye sordu Elantrian. Yemek kelimesini söylerken gözlerinde ufak bir vahşilik kırıntısı vardı.</p>

  <p class="calibre16">“Eğer sorularıma cevap verirsen seni Elantris’e bir sepet dolusu peynir ve ekmekle göndermeye söz veririm.”</p>

  <p class="calibre16">Bu yaratığın ilgisini çekti. Gayretle başını salladı.</p>

  <p class="calibre16"><span class="calibre11">Çok aç,</span> diye düşündü Hrathen merakla. <span class="calibre11">Ve Dilaf'ın dediği neydi</span>? <span class="calibre11">Kalp atışı yok mu? Belki de hastalık metabolizmaya bir şey yaparak kalbin gözlenemeyecek kadar hızlı atmasını sağlıyor, bir şekilde iştahı da artıran bir şey?</span></p>

  <p class="calibre16">“Şehre atılmadan önce neydin, Diren?” diye sordu Hrathen.</p>

  <p class="calibre16">“Köylüydüm, lordum. Aor Çiftliği’nin tarlalarında çalışırdım.”</p>

  <p class="calibre16">“Ve ne kadar zamandır Elantriansın?”</p>

  <p class="calibre16">“Sonbaharda atılmıştım,” dedi Diren. “Yedi ay? Sekiz mi? Takip edemedim..."</p>

  <p class="calibre16">Demek Dilaf’ın diğer iddiası olan Elantrianlarm birkaç ay içinde komaya girmesi de yanlıştı. Hrathen, bu yaratığın onun işine yarayabilecek ne çeşit bir bilgisi olabileceğine karar vermeye çalışarak düşünceli bir şekilde oturdu.</p>

  <p class="calibre16">“Elantris nasıl bir yer?”</p>

  <p class="calibre16">“Korkunç bir yer, lordum,” dedi Diren aşağı bakarak. “Çeteler var. Eğer yanlış yere giderseniz sizi kovalar veya yaralarlar. Kimse yeni gelenlere bir şey anlatmıyor, bu yüzden eğer dikkatsizseniz pazar kısmına girersiniz... Bu iyi değil. Ve şimdi yeni bir çete daha var, sokaklarda bildiğim Elantrianlardan birkaçı öyle diyor. Dördüncü, öbürlerinden daha güçlü bir çete.”</p>

  <p class="calibre16">Çeteler. Bu, en azından basit yapılı da olsa bir topluma işaret ediyordu. Hrathen kendi kendine kaşlarını çattı. Eğer çeteler Diren’in ima ettiği kadar acımasızlarsa, belki onları takipçileri için Svrakiss örneği olarak gösterebilirdi. Ancak kayıtsız Diren’le konuştukça Hrathen, belki de lanetlemelerini uzaktan yapmaya devam etmesinin daha iyi olacağını düşünmeye başlıyordu. Eğer Elantrianlarm herhangi bir kesimi de bu adam kadar zararsızsa, Kae halkı büyük ihtimalle "iblis Elantrianlar konusunda hayal kırıklığına uğrardı.</p>

  <p class="calibre16">Sorgulamaya devam ettikçe Hrathen, Diren’in daha fazla işe yarar bir şey bilmediğini fark etti. Elantrian Shaod’un nasıl olduğunu açıklayamıyordu, ona uyurken olmuştu. “Ölü” olduğunu, bu da her ne demekse ve yaralarının artık ivıleşme-diğini iddia ediyordu. Hrathen’e derisindeki bir kesiği bile gösterdi. Ancak yara kanamıyordu ve bu nedenle Hrathen sadece derinin iyileşirken iyi kaynamadığından şüphelendi.</p>

  <p class="calibre16">Diren, Elantrian "büyüsü” hakkında da hiçbir şey bilmiyordu. Başkalarının havaya büyülü çizgiler çekebildiğini gördüğünü iddia etti, ama Diren bunun nasıl yapılacağını bilmiyordu. Aç, ama çok aç olduğunu biliyordu. Bunu birkaç defa tekrarladı ve iki defa daha çetelerden korktuğundan bahsetti.</p>

  <p class="calibre16">Öğrenmek istediği şeyi öğrendiği konusunda tatmin olan Hrathen, Diren’i getirmiş olan muhafız yüzbaşısını çağırttı. Elantris vahşi bir yerdi, ama vahşet yöntemleri umut kırıcı şekilde insaniydi.</p>

  <p class="calibre16">Elantris Şehir Muhafızlan’nm yüzbaşısı yaltaklanarak içeri girdi. Kaim eldivenler giyiyordu ve Elantrianı uzun bir sopayla dürterek sandalyesinden kaldırdı. Yüzbaşı hevesle Hrathen’den bir kese parayı kabul etti ve Hrathen ona Diren için bir sepet yiyecek satın aldırmaya söz verdirdiğinde başını sallayarak onayladı. Yüzbaşı mahkûmunu odadan zorla çıkanrken Dilaf, Hrathen’in kapısında belirdi. Arteth avının gidişini bir hayal kırıklığı ifadesiyle izledi.</p>

  <p class="calibre16">“Her şey hazır mı?” diye sordu Hrathen.</p>

  <p class="calibre16">“Evet, hrodenim,” dedi Dilaf. “İnsanlar şimdiden ayin için gelmeye başladılar.”</p>

  <p class="calibre16">“İyi," dedi Hrathen, sandalyesinde arkasına yaslanıp düşünce içinde parmaklarını kilitledi.</p>

  <p class="calibre16">“Bir şey sizi rahatsız mı ediyor, hrodenim?”</p>

  <p class="calibre16">Hrathen başını salladı. “Sadece bu akşamki konuşmam için plan yapıyordum. İnanıyorum ki planlarımızın sonraki basamağına geçmemizin zamanı geldi.”</p>

  <p class="calibre16">“Sonraki basamak mı, hrodenim?”</p>

  <p class="calibre16">Hrathen başıyla onayladı. “Sanırım Elantris’e karşı olan duruşumuzu başarıyla ortaya koyduk. Kitleler onları uygun bir şekilde güdülediğinde her zaman etraflarında şeytanlar bulmaya hazırdır.”</p>

  <p class="calibre16">“Evet, hrodenim.”</p>

  <p class="calibre16">“Nefretimizin bir sebebi olduğunu unutma, Arteth,” dedi Hrathen.</p>

  <p class="calibre16">“Takipçilerimizi birleştiriyor: Onlara ortak bir düşman veriyor.”</p>

  <p class="calibre16">“Doğru,” dedi Hrathen kollarını masasının üstüne yerleştirerek. “Ancak başka bir sebep daha var. En az onun kadar önemli bir sebep. Şimdi halka nefret edecekleri bir şey verdiğimize göre, rakiplerimiz ile Elantris arasında bir ilişki yaratmalıyız.”</p>

  <p class="calibre16">“Shu-Korath," dedi Dilaf fesat bir gülümsemeyle.</p>

  <p class="calibre16">“Yine doğru. Yeni Elantrianları hazırlayanlar Korathi rahipleri; bu ülkenin düşmüş tanrılarına gösterdiği acımanın arkasındaki sebep onlar. Eğer Korathi hoşgörüsünün rahiplerini Elantrian sempatizanı yaptığını ima edersek, halkın Elantris’e olan nefreti bu defa Shu-Korath'a kayacaktır. Korathi rahiplerinin önünde iki seçenek olacak: Ya onlara karşı olan suçlamalarımızı kabul edecekler ya da bizimle beraber Elantris’e karşı cephe alacaklar. Eğer ilkini seçerlerse halk onlara karşı dönecek. Eğer İkincisini seçerlerse de bu onları teolojik olarak bizim kontrolümü-</p>

  <p class="calibre16">ze sokar. Ondan sonra, birkaç basit müzayaka onların güçsüz ve önemsiz görünmelerine sebep olacak.”</p>

  <p class="calibre16">“Kusursuz,” dedi Dilaf. "Ama bu yeterince hızla gerçekleşecek mi? Çok az zaman var. ”</p>

  <p class="calibre16">Hrathen irkilerek hâlâ gülümseyen artethi inceledi. Hrathen’in zaman sınırını bu adam nasıl biliyor olabilirdi? Bilemezdi, fikir yürütüyor olmalıydı.</p>

  <p class="calibre16">“İşe yarayacak,” dedi Hrathen. "Krallıkları istikrarsız ve dinleri sallantılıyken insanlar yeni bir liderlik kaynağı arayacaklar. Shu-Dereth kayan kumların ortasında bir kaya gibi olacak.”</p>

  <p class="calibre16">“Güzel bir benzetme, hrodenim.”</p>

  <p class="calibre16">Hrathen asla Dilaf’ın böyle laflarla kendisiyle alay edip etmediğini anlayamı-yordu. “Senin için bir görevim var, Arteth. Bu geceki vaazında bağlantıyı kurmanı istiyorum, halkı Shu-Korath’a karşı döndür.”</p>

  <p class="calibre16">"Hrodenim bunu kendisi yapmayacak mı?”</p>

  <p class="calibre16">“Ben senden sonra konuşacağım ve benim konuşmam mantık önerecek. Ancak sen daha tutkulusun ve Shu-Korath için olan tiksintileri kalplerinden gelmeli.”</p>

  <p class="calibre16">Dilaf onayladı ve emre itaat edeceğini belirtir şekilde başını eğdi. Hrathen elini sallayarak konuşmanın bittiğine işaret etti ve arteth gerileyerek çıkıp arkasından kapıyı kapattı.</p>

  <p class="calibre16">DİLAF her zamanki tutkusuyla konuştu. Tapınağın dışında, Hrathen’in kalabalığın binaya sığamayacak kadar büyük hale geldiği zaman yaptırdığı kürsüde ayakta duruyordu. Ilık bahar geceleri böyle toplantılar için uygundu ve güneşin batışının yarım aydınlığı meşalelerle birleştiğinde görünürlük ile gölgenin doğru bir karışımım yaratıyordu.</p>

  <p class="calibre16">İnsanlar Dilaf’ı, söylediklerinin büyük bir kısmı yinelemelerden oluşsa da kendilerinden geçerek dinlediler. Hrathen vaazlarını hazırlarken saatler harcardı, heyecan yaratmak için katılan orijinallik ile pekiştirmek için olan yinelemeleri dikkatle birleştirirdi. Dilaf sadece konuşuyordu. Elantris’e karşı aynı ithamları sıralamasının veya Jaddeth’in imparatorluğuna aynı ağdalı övgüleri okumasının bir farkı olmuyor, insanlar onu yine de dinliyordu. Artethin konuşmalarını bir hafta dinlemesinin ardından Hrathen kendi kıskançlığını görmezden gelmeyi öğrenmişti, en azından bir yere kadar. Kıskançlığı gururla değiştirmişti.</p>

  <p class="calibre16">Dinlerken Hrathen artethin etkililiği için kendini kutladı. Dilaf, Hrathen’in emrettiği gibi yaparak Elantris hakkındaki normal sayıklamalarıyla başlamış ve sonra açıktan açığa Shu-Korath’ı suçlamaya geçmişti. Kalabalık duygularının yönlendirilmesine izin vererek onunla birlikte hareket etti. Tıpkı Hrathen’in planladığı gibiydi, Dilaf’ı kıskanması için hiçbir sebep yoktu. Dilaf*m ham yeteneği olabilirdi, ama onun arkasındaki usta Hrathen’di.</p>

  <p class="calibre16">Dilaf’ın onu şaşırttığı ana kadar kendine bunu söylemeye devam etti. Vaaz ivi ilerliyordu, Dilaf’ın gazabı kalabalığı Korathi olan her şeye karşı nefretle dolduruyordu. Ama sonra Dilaf dikkatini tekrar Elantris’e çevirirken akışın yönü değişti</p>

  <p class="calibre16">İlk önce Hrathen buna hiç önem vermedi, Dilaf’ın vaazları sırasında iflah olmayan bir tatın ucunu kaçırma eğilimi vardı.</p>

  <p class="calibre16">“Ve şimdi, bakın!” diye birden emretti Dilaf. “Svrakisse bakın! Gözlerine bakın ve nefretiniz şekil bulsun! Hepiniz içinizde yanan Jaddeth’in öfkesini besleyin!”</p>

  <p class="calibre16">Hrathen kanının donduğunu hissetti. Dilaf sahnenin yan tarafına işaret ettiğinde, bir çift meşale aniden alev aldı. Elantrian Diren bir kazığa bağlanmış, başı eğik duruyordu. Yüzünde önceden orada olmayan kesikler vardı.</p>

  <p class="calibre16">“Düşmanı görün!” diye çığlık attı Dilaf. “Bakın, görün! Kanı akmıyor! Damarlarında kan dolaşmıyor ve göğsünde kalp atmıyor. Filozof Grondkest tüm insanların eşit olduğunu kanlarının ortak olmasıyla görebilirsiniz demedi mi? Peki ya kanı olmayan ne olacak? Ona ne diyeceğiz?”</p>

  <p class="calibre16">"İblis!” diye haykırdı kalabalığın bir üyesi.</p>

  <p class="calibre16">"Şeytan!”</p>

  <p class="calibre16">"Svrakiss!” diye çığlık attı Dilaf.</p>

  <p class="calibre16">Kalabalık galeyana geldi, her üyesi sefil hedefe kendi suçlamalarını bağırıyordu. Elantrianın kendisi vahşi, hayvani bir tutkuyla çığlık attı. Bu adamın içinde bir şey değişmişti. Hrathen onunla konuştuğunda Elantrianın cevapları hevessiz, ancak anlaşılırdı. Şimdi gözlerinde akıldan hiç iz yoktu, sadece acı vardı. Yaratığın sesi cemaatin öfkesinin gürültüsüne rağmen Hrathen’e kadar ulaştı.</p>

  <p class="calibre16">“Beni yok edin!” diye yalvardı Elantrian. “Acıyı bitirin! Yok edin beni!”</p>

  <p class="calibre16">Sesi Hrathen’i şoke ederek kapıldığı sersemleme durumundan çıkardı. Bir şeyi anında fark etti: Dilaf'ın bu Elantrianı toplum önünde katletmesine izin verilemezdi. Hrathen’in aklında Dilaf’ın kalabalığının bir güruh haline gelmesinin, bir ortak tutku anında Elantrianı yakmalarının görüntüsü belirdi. Bu her şeyi yok ederdi: Iadon, kurban bir Elantrian olsa bile, toplu linç gibi vahşi bir olaya katlanmazdı. Bu olayda çok fada kaos kokusu vardı; on yıl önce bir hükümeti yıkmış olan kaos.</p>

  <p class="calibre16">Hrathen kürsünün bulunduğu sahnenin yan tarafında, bir rahip grubunun içinde ayakta duruyordu ve Dilaf kürsünün önündeydi, konuşurken kollan ileriye açılmıştı.</p>

  <p class="calibre16"><span class="calibre11">"Yok edilmeleri</span> gerek!” diye çığlık attı Dilaf. “Her biri! Kutsal ateş tarafından anndırılmalılar!”</p>

  <p class="calibre16">Hrathen kürsüye fırladı. “Ve öyle de olacak!" diye bağırdı artethin lafını keserek.</p>

  <p class="calibre16">Dilaf sadece bir an için durakladı. Yan tarafa dönüp yanan bir meşale tutan daha düşük rütbeli bir rahibe başıyla bir işaret yaptı. Dilaf, büyük ihtimalle Hrathen’in idamı engelleyecek bir şey yapamayacağını, en azından kalabalığın gözünde kendi inanılırlığını zayıflatmadan bir şey yapamayacağını varsayıyordu.</p>

  <p class="calibre16"><span class="calibre18">Bu defa değil, Arteth,</span> diye düşündü Hrathen. <span class="calibre18">Ne istersen onu yapmana izin vermeyeceğim.</span> Dilaf’ı yalanlayamazdı, Derethi safları arasında bir ayrılık varmış gibi görünmeden bunu yapamazdı.</p>

  <p class="calibre16">Ancak Dilaf’ın demiş olduklarını bükmesi mümkündü. Bu belli konuşma becerisi Hrathen'in uzmanlık alanlarındandı.</p>

  <p class="calibre16">"Ama bunun ne faydası olacak?” diye bağırdı Hrathen, çığlık atan kalabalığın üzerinden sesini duyurmaya çabalayarak. Elantriana lanetler savurarak, idamın beklentisiyle kabararak öne çıkıyorlardı.</p>

  <p class="calibre16">Hrathen dişlerini sıktı, Dilaf’ı itekleyip geçerek ilerlemekte olan rahibin elindeki meşaleyi kaptı. Hrathen, Dilaf’ın kızgınlıkla tısladığını duydu, ama artethi görmezden geldi. Eğer kalabalığın kontrolünü ele geçiremezse, onlar ileri atılıp Elantriana kendileri saldıracaktı.</p>

  <p class="calibre16">Hrathen meşaleyi yükseğe kaldırdı, tekrar tekrar kaldırıp indirdi ve kalabalığın zevkle çığlık atmasına sebep olarak bir çeşit ilahi ritim oluşturdu.</p>

  <p class="calibre16">Ve ritmin vuruşları arasında sessizlik vardı.</p>

  <p class="calibre16">“Size tekrar soruyorum, Arel halkı!” diye kükredi Hrathen kalabalık yeni bir çığlık için sessizleşirken.</p>

  <p class="calibre16">Durakladılar.</p>

  <p class="calibre16">“Bu yaratığı öldürmenin ne faydası olacak?” diye sordu Hrathen.</p>

  <p class="calibre16">“Bu bir iblis!” diye bağırdı kalabalıktaki bir adam.</p>

  <p class="calibre16">“Evet!” dedi Hrathen. “Ama o zaten işkence çekiyor. Jaddeth'in kendisi bu iblise lanetini verdi. Ölüm için yalvarışını dinleyin! Yapmak istediğimiz bu mu? Yaratığa istediğini mi vermeliyiz?”</p>

  <p class="calibre16">Hrathen gergince bekledi. Kalabalığın bazı üyeleri alışkanlıktan “Evet!” diye bağırsa da, diğerleri durakladı. Kalabalıkta şaşkınlık belirdi ve gerginliğin birazı söndü.</p>

  <p class="calibre16">"Svrakiss bizim düşmanımız,” dedi Hrathen; şimdi daha kontrollü konuşuyordu, sesi tutkulu değil, sertti. Sözleri insanları daha da sakinleştirdi.</p>

  <p class="calibre16">“Ancak onları cezalandırmak bize düşmez. Bu Jaddeth’in zevki! Bizim başka bir görevimiz var.</p>

  <p class="calibre16">“Bu yaratık, bu iblis, Korathi rahiplerinin acımanızı istediği şey işte bu! Arelon’un Doğu ülkelerine kıyasla neden daha fakir olduğunu merak ediyor musunuz? Bu Korathi’nin aptallığından muzdarip olduğunuz için. Jindo ve Svorden gibi ülkelerin zenginlik ve kutsanmışlığından yoksun olmanızın sebebi bu. Korathi fazla yumuşak. Bu yaratıkları yok etmek bizim görevimiz olmayabilir, ama onlara bakmak da bizim görevimiz değil! Kesinlikle onlara acımamız veya Elantris gibi büyük, zengin bir şehirde yaşamalarına katlanmamız da gerekmez.”</p>

  <p class="calibre16">Hrathen meşaleyi söndürdü ve sonra rahiplere zavallı Elantrianı aydınlatan ışıklara da aynısını yapmaları için işaret etti. O meşaleler sönerken Elantrian görünürden kayboldu ve kalabalık sakinleşmeye başladı.</p>

  <p class="calibre16">“Hatırlayın,” dedi Hrathen. "Elantrianlara bakan Korathi. Şimdi bile, Elantri-anların iblis olup olmadığı sorulduğunda hâlâ kaçamak cevap veriyorlar. Korathiler şehrin eski görkemine döneceğinden korkuyorlar, ama biz daha iyisini biliyoruz. Jaddeth’in lanetini telaffuz ettiğini biliyoruz. Lanetliler için merhamet yok!</p>

  <p class="calibre16">“Dertlerinizin kaynağı Shu-Korath. Elantris’i koruyan ve destekleyen şev o. Korathi rahipleri Arelon'da hüküm sürdüğü müddetçe, Elantris lanetinden asla kurtulamayacaksınız. Bu yüzden size diyorum ki, gidin! Tanıdıklarınıza öğrendiklerinizi anlatın ve onları da Korathi kâfirliklerinden sakınmaya teşvik edin!”</p>

  <p class="calibre16">Sessizlik oldu. Sonra, hoşnutsuzluklarının hedefi başarıyla değiştirilmiş olan insanlar, bağırarak onaylamaya başladılar. Hrathen onaylayarak bağırmalarını ve sonunda da dağılmaya başlamalarını dikkatle izledi. Kin dolu nefretlerinin çoğu dağılmıştı. Hrathen rahatlayarak içini çekti. Korathi rahiplerine veya kiliselerine gece yarısı saldırıları olmayacaktı. Dilaf’ın konuşması kalıcı zarar vermek için fazla geçici, fazla hızlıydı. Felaket engellenmişti.</p>

  <p class="calibre16">Hrathen, Dilaf a göz atarak döndü. Hrathen kontrolü ele geçirdikten sonra sahneden inmişti ve şimdi kalabalığının dağılmasını huysuz bir öfke içinde izliyordu.</p>

  <p class="calibre16"><span class="calibre18">Hepsini kendisinin fanatik kopyalarına çevirecekti,</span> diye düşündü Hrathen. Yalnız, onlann tutkusu an geçtiğinde çabucak sönerdi. Onlara daha fazlası gerekliydi. Bilgiye ihtiyaçları vardı, histeriye değil.</p>

  <p class="calibre16">"Arteth,” dedi Hrathen sertçe, Dilaf’ın dikkatini çekmek için. "Konuşmamız gerek.”</p>

  <p class="calibre16">Arteth kendini ters ters bakmaktan alıkoydu ve başıyla onayladı. Elantrian hâlâ ölüm için çığlık atıyordu. Hrathen başka bir çift artethe dönerek eliyle Elantrianı işaret etti. "Yaratığı alın ve benimle bahçelerde buluşun.”</p>

  <p class="calibre16">Hrathen, Dilaf a döndü ve Derethi tapmağının arka tarafındaki kapıya doğru başıyla ters yönü işaret etti. Dilaf emredildiği gibi yaparak bahçelere doğru ilerledi. Hrathen giderken kafası karışmış Elantris Şehir Muhafız yüzbaşının yanından geçerek Dilaf ı takip etti.</p>

  <p class="calibre16">“Lordum?” diye sordu adam. “Genç rahip şehre dönmemden önce bana yetişti. Yaratığı geri istediğinizi söyledi. Bir hata mı yaptım?”</p>

  <p class="calibre16">“Sorun yok,” dedi Hrathen tersleyerek. “Karakoluna geri dön, Elantrianla biz ilgileneceğiz.”</p>

  <p class="calibre16">ELANTRİAN sebep olmaları gereken korkunç acıya rağmen alevleri memnuniyetle karşılar gibiydi.</p>

  <p class="calibre16">Dilaf yan tarafta durmuş, yağa bulanmış Elantrianın üstüne meşaleyi atmış olan el kendisinin değil Hrathen’inki olmasına rağmen şevkle izliyordu. Hrathen, acı çığlıkları sonunda kükreyen ateş tarafından susturulana kadar zavallı yaratığın yanmasını izledi. Yaratığın vücudu alevden dillerin içinde kolayca yanar gibiydi, fazla kolayca.</p>

  <p class="calibre16">Hrathen, duygu aptalca olmasına rağmen Diren’e ihanet etmiş olduğu için suçluluğun içine battığını hissediyordu. Elantrian gerçekten bir şeytan olmayabilirdi, ama kesinlikle Jaddeth’in lanetlediği bir yaratıktı. Hrathen’in Elantriana hiçbir borcu yoktu.</p>

  <p class="calibre16">Yine de, yaratığı yakmak zorunda kaldığı için pişmanlık hissediyordu. Ne yazık ki, Dilaf’ın kesiklerinin Elantrianı delirttiği belliydi ve onu şehre bu haliyle geri göndermek söz konusu olamazdı. Alevler tek seçenekti.</p>

  <p class="calibre16">Hrathen, alevler onu tamamen yutana kadar acınacak haldeki adamın gözlerini izledi.</p>

  <p class="calibre16">“Ve Jaddeth’in gazabının yanan ateşi onları arındıracak/’ diye fısıldadı Dilaf, <span class="calibre18">Do-Deretti</span>den alıntı yaparak.</p>

  <p class="calibre16">"Hüküm sadece Jaddeth’e aittir ve sadece onun tek hizmetkârı Wym tarafından ifa edilir,” diye alıntıladı Hrathen aynı kitaptaki başka bir pasajdan. “Beni bu yaratığı öldürmeye zorlamamalıydın.”</p>

  <p class="calibre16">“Bu kaçınılmazdı,” dedi Dilaf. “Eninde sonunda her şey Jaddeth’in iradesi önünde eğilmeli. Ve onun iradesi tüm Elantris’in yanması. Ben sadece kaderi takip ediyorum."</p>

  <p class="calibre16">“Sayıklamalarınla neredeyse o kalabalığın kontrolünü kaybediyordun, Arteth,” diye tersledi Hrathen. “Bir ayaklanma çok dikkatle planlanmalı ve uygulanmalıdır, yoksa düşmanlarına olabileceği kadar yaratıcılarına karşı da dönmesi mümkündür.”</p>

  <p class="calibre16">“Ben... anın heyecanına kapıldım,” dedi Dilaf. “Ama tek bir Elantrianı öldürmek onları ayaklandırmazdı.”</p>

  <p class="calibre16">“Bunu bilmiyorsun. Ayrıca, Iadon’a ne olacak?”</p>

  <p class="calibre16">“O nasıl itiraz edebilir?” dedi Dilaf. “Kaçan Elantrianlarm yakılabilecek olması onun kendi emri. Asla Elantris’in lehine bir duruş sergilemez.”</p>

  <p class="calibre16">“Ama bize karşı bir duruş sergileyebilir!” dedi Hrathen. “Bu yaratığı toplantıya getirerek hata yaptın.”</p>

  <p class="calibre16">“İnsanların nefret ettikleri şeyin ne olduğunu görmeye hakkı vardı."</p>

  <p class="calibre16">“İnsanlar henüz bunun için hazır değil,” dedi Hrathen sertçe. “Onların nefretini şekilsiz tutmak istiyoruz. Eğer şehri harap etmeye başlarlarsa, Iadon vaazlarımıza bir son verir.”</p>

  <p class="calibre16">Dilaf’ın gözleri kısıldı. “Sanki kaçınılmazı engellemeye çalışır gibi konuşuyorsunuz, hrodenim. Bu nefreti siz beslediniz, bunun neden olacağı ölümlerin sorumluluğunu almak istemiyor musunuz? Nefret ve tiksinti uzun süre ‘şekilsiz’ kalamaz, bir çıkış bulur.”</p>

  <p class="calibre16">“Ama bu çıkış <span class="calibre18">ben</span> karar verdiğim zaman olacak," dedi Hrathen soğukça. "Sorumluluğumun farkındayım, Arteth; ancak senin bunu algılayabildiğinden emin değilim. Az önce bana bu Elantrianı öldürmenin Jaddeth tarafından takdir edilmiş olduğunu söyledin, senin beni zorlayarak sadece Jaddeth’in çizdiği kaderi takip ettiğini. Peki hangisi olacak? Ayaklanmayla sebep olduğum ölümler benim suçum mu olacak, yoksa sadece Jaddeth’in iradesinin tezahürü mü? Ben bu şehrin insanları için tam mesuliyet almak zorunda kalırken, sen nasıl masum bir hizmetkâr olabilirsin?”</p>

  <p class="calibre16">Dilaf keskince nefes verdi. Ancak ne zaman yenildiğini biliyordu. Sertçe eğildi ve dönerek tapınağa girdi.</p>

  <p class="calibre16">Hrathen sessiz bir öfke içinde artethin gidişini izledi. Dilaf’ın bu geceki hareketleri düşüncesiz ve aptalcaydı. Hrathen’in otoritesini mi zayıflatmaya çalışıyordu, yoksa sadece bağnaz tutkularının mı esiriydi? Eğer İkincisiyse, neredeyse çıkacak olan ayaklanma Hrathen’in hatasıydı. Ne dc olsa Dilaf’ı etkili bir alet olarak kullandığı için kendisiyle o kadar gurur duymuştu.</p>

  <p class="calibre16">Hrathen katasım sallayarak gergin bir netes verdi. Bu akşam Dilaf’ı yenmişti, ama aralarındaki gerginlik büyüyordu. Görünür olarak tartışmaya cesaret edemezlerdi. Derethi saflarında ayrılık söylentileri güvenilirliklerini zayıflatırdı.</p>

  <p class="calibre16"><span class="calibre18">Arteth hakkında bir şeyler yapmam gerekecek,</span> diye karar verdi Hrathen teslimiyetle. Dilaf fazlasıyla sorun haline geliyordu.</p>

  <p class="calibre16">Karar verilmiş olarak Hrathen gitmek için döndü. Ancak dönerken gözleri tekrar Elantrianın kararmış kalıntılarına takıldı ve kendine rağmen titredi.</p>

  <p class="calibre16">Adamın yakılmayı gönüllü olarak kabul etmesi Hrathen’in aklına anılarını getirmişti. Uzun zamandır kafasından kovmaya çalıştığı anılar. Acının, kurbanların ve ölümün anıları.</p>

  <p class="calibre16">Dakhor’un anıları.</p>

  <p class="calibre16">Kararmış kemiklere arkasını dönerek tapınağa doğru yürüdü. Bu akşam tamamlaması gereken bir iş daha vardı.</p>

  <p class="calibre16">SEON, Hrathen’in emriyle yükselerek kutusundan çıktı. Hrathen içinden kendini azarladı: Bu bir hafta içinde ikinci defa yaratığı kullanışıydı. Seona güvenmek, kaçınılması gereken bir şeydi. Ancak Hrathen amacına ulaşmak için başka bir yol düşünemiyordu. Dilaf haklıydı, zaman çok kıttı. Arelon’a gelişinden beri on dört gün geçmişti bile ve ondan önce de bir haftayı yolculuk yaparak geçirmişti. Ona verilen zamandan geriye sadece yetmiş gün kalmıştı ve bu geceki cemaatin kalabalığına rağmen, Hrathen Arelon’un sadece minik bir yüzdesini imana getirmişti.</p>

  <p class="calibre16">Sadece bir gerçek ona umut veriyordu: Arelon’un asil sınıfı Kae’de yoğunlaşmıştı. Iadon’un sarayından uzak olmak politik intihardı, kral unvanları kasıtlı olarak bahşedip geri alıyordu ve iyi tanınmak aristokraside sağlam bir yeri garantilemek için gerekliydi. Wym kitleleri imana getirip getirmediğiyle ilgilenmiyordu, asil sınıfı diz çöktüğü sürece ülke Derethi sayılırdı.</p>

  <p class="calibre16">Bu yüzden Hrathen’in bir şansı vardı, ama hâlâ yapması gereken çok iş bulunuyordu. Önemli bir kısmı Hrathen’in aramak üzere olduğu adama bağlıydı. Aradığı kişi bir gyorn değildi, bu da Hrathen’in Seon kullanmasını biraz alışılmışın dışına çıkarıyordu. Ancak Wyrn ona Seonuyla başka insanları <span class="calibre18">aramamasını</span> asla emret-memişti, bu nedenle Hrathen bu kullanımını mantığa vurabiliyordu.</p>

  <p class="calibre16">Seon hızla cevap verdi ve kısa sürede Forton’un kepçe kulaklı, faremsi yüzü Seonun ışığında belirdi.</p>

  <p class="calibre16">“Kim o?” diye sordu Hrovell ülkesinde konuşulan sert Fjorca lehçesinde.</p>

  <p class="calibre16">"Benim, Forton.”</p>

  <p class="calibre16">“Haşmetlim Hrathen?” diye sordu Forton şaşkınlıkla. “Haşmetlim, uzun zaman oldu.”</p>

  <p class="calibre16">“Biliyorum, Forton. Umarım iyisindir.”</p>

  <p class="calibre16">Adam mutlulukla güldü, gerçi kahkahası hızla bir öksürük nöbetine dönüşmüştü. Forton’un kronik bir öksürüğü vardı, Hrathen’in çekmeye meraklı olduğu çeşitli maddeler sebebiyle oluştuğundan emin olduğu bir durum.</p>

  <p class="calibre16">“Elbette, Haşmetlim,” dedi Forton öksürüklerinin arasında. “Ne zaman iyi ol-</p>

  <p class="calibre16">madım ki?” Porton hayatından tamamıyla hoşnut olan bir adamdı, ki bu da çekmeye meraklı olduğu çeşitli maddeler sebebiyle oluşan bir durumdu. “Sizin için ne yapabilirim?"</p>

  <p class="calibre16">“İksirlerinden birine ihtiyacım var, Forton,” dedi Hrathen.</p>

  <p class="calibre16">“Elbette, elbette. Ne yapması gerekiyor?”</p>

  <p class="calibre16">Hrathen gülümsedi. Forton eşi benzeri olmayan bir dâhiydi, Hrathen’in onun garipliklerine katlanmasının sebebi buydu. Adamın sadece bir Seonu yoktu, ayrıca Jesker dininin kırsal bölgelerde sık rastlanan dejenere olmuş Gizemlerin de sadık bir takipçisiydi. Hrovell resmi olarak Derethi bir ülke olsa da çoğu kısmı denetlenmesi zor, az nüfuslu ve geri kalmış yerlerdi. Köylülerin pek çoğu dindarlıkla Derethi törenlerine katılır, sonra ise eşit bir dindarlıkla gece yarısı Gizem ayinlerinde yerlerini alırlardı. Forton’un kendisi şehrinde bir çeşit ermiş olarak kabul görürdü, ancak Hrathen’le konuştuğunda, her zaman bir Derethi inanç gösterisi sunardı.</p>

  <p class="calibre16">Hrathen ne istediğini açıkladı ve Forton tekrarladı. Forton çoğunlukla uyuşturucularının etkisi altında olsa da, ilaçların, zehirlerin ve iksirlerin yapımında çok başarılıydı. Hrathen, Sycla’da Forton’un yeteneğine denk olabilecek başka bir adamla karşılaşmamıştı. Acayip adamın karışımlarından biri, politik bir düşman tarafından zehirlendiği zaman Hrathen’i tekrar sağlığına kavuşturmuştu. Yavaş etki eden maddenin panzehirinin olmadığı söylenirdi.</p>

  <p class="calibre16">“Bu sorun olmayacak, Haşmetlim,” diye söz verdi Forton, Hrathen'e kaim şivesiyle. Hrovenlerle yıllardır uğraşıyor olsa da Hrathen hâlâ onları anlamakta zorluk çekiyordu. Pek çoğunun, Fjorden’de dillerinin saf, doğru bir şeklinin olduğundan haberinin bile olmadığına emindi.</p>

  <p class="calibre16">“İyi,” dedi Hrathen.</p>

  <p class="calibre16">“Evet, tek yapmam gereken, zaten sahip olduğum iki formülü birleştirmek olacak,” dedi Forton. “Ne kadar istiyorsunuz?”</p>

  <p class="calibre16">“En az iki doz. Sana standart ücretini ödeyeceğim.’’</p>

  <p class="calibre16">“Benim gerçek ücretim, Ulu Jaddeth’e hizmet ettiğimi bilmektir,” dedi adam dindarca.</p>

  <p class="calibre16">Hrathen gülme arzusunu bastırdı. Gizemlerin Hrovell halkı üstündeki etkisinin ne kadar fazla olduğunu biliyordu. Bu tatsız bir tapınma şekliydi; cazibeli kılmak için insan kurbanı ve doğurganlık ayinleri gibi bazı sapıklıklar katılmış, bir düzine farklı inancın sinkretik<a id="footnote1"></a><sup class="calibre17"><a href="../Text/Section0024.xhtml#bookmark1">1</a></sup> bir karışımıydı. Ancak Hrovell başka bir günün işiydi. İnsanlar Wyrn’in emrettiğini yapıyordu ve Fjorden’e rahatsızlık yaratmak için politik olarak fazlasıyla önemsizdiler. Elbette ruhları ciddi bir tehlike içindeydi: Jaddeth cahillere gösterdiği hoşgörüyle tanınmazdı.</p>

  <p class="calibre16"><span class="calibre18">Başka bir gün,</span> dedi Hrathen kendi kendine. <span class="calibre18">Başka bir gün</span>.</p>

  <p class="calibre16">"Haşmetlimin bu iksire ne zaman ihtiyacı olacak?"</p>

  <p class="calibre16">“Sorun burada, Forton. Ona hemen ihtiyacım var.”</p>

  <p class="calibre16"><span class="calibre3">“Neredesiniz?"</span></p>

  <p class="calibre16">“Arelon'davım.’’</p>

  <p class="calibre16">“Oo, iyi,” dedi Forton. “Haşmetlim sonunda o kâfirleri imana getirmeye karar vermiş.”</p>

  <p class="calibre16">“Evet," dedi Hrathen ufak bir gülümsemeyle. “Biz Derethiler Arellere karşı yeterince sabır gösterdik."</p>

  <p class="calibre16">“Eh, Haşmetlim daha uzak bir yer seçemezdi," dedi Forton. “iksiri bu gece bitirip sabahleyin göndersem bile, gelmesi en azından iki hafta sürecek.”</p>

  <p class="calibre16">Hrathen gecikmeden rahatsız oldu, ama başka seçeneği yoktu. “O zaman öyle yap, Forton. Bu kadar kısa süre içinde yaptığın için seni ödüllendireceğim.”</p>

  <p class="calibre16">'‘Jaddeth’in gerçek bir kulu, O’nun imparatorluğuna hizmet etmek için elinden geleni yapacaktır, Haşmetlim.”</p>

  <p class="calibre16"><span class="calibre18">Eh, en azından Derethi öğretisini biliyor,</span> diye düşündü Hrathen, aldırmaz bir tavırla.</p>

  <p class="calibre16">“Başka bir şey var mıydı, Haşmetlim?” diye sordu Forton, hafifçe öksürerek.</p>

  <p class="calibre16">‘‘Hayır. İşe başla ve iksirleri olabildiğince çabuk gönder."</p>

  <p class="calibre16">“Evet, Haşmetlim. Derhal işe başlayacağım. İhtiyacınız olduğu anda bana dua etmekten çekinmeyin.”</p>

  <p class="calibre16">Hrathen yüzünü astı, bu ufak kusurunu unutmuştu. Belki de Forton’un Derethi öğretisindeki uzmanlığı o kadar da sağlam değildi. Forton, Hrathen’in bir Seonu olduğunu bilmiyordu, sadece bir gyornun Jaddeth’e dua edebildiğini ve Jaddeth’in de onun sözlerini Seonlar içinden gönderdiğini varsayıyordu. Sanki Ulu Jaddeth bir postacıymış gibi.</p>

  <p class="calibre16">“İyi geceler, Forton,” dedi memnuniyetsizliğini sesinden uzak tutarak. Forton bir uyuşturucu bağımlısı, bir kâfir ve de bir ikiyüzlüydü. Ama yine de paha biçilmez bir kaynaktı. Hrathen uzun zaman önce, eğer Jaddeth gyornlarının Seonlarla iletişim kurmasına katlanıyorsa, o zaman kesinlikle Hrathen’in Forton gibi adamları kullanmasına da katlanacağına karar vermişti.</p>

  <p class="calibre16">Sonuç olarak tüm insanları Jaddeth yaratmıştı. Kâfirleri bile.</p>
</body>
</html>
