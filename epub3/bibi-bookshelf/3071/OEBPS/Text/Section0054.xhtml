<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_38"><a class="calibre9" id="bookmark6"></a>52. BÖLÜM</h1>

  <p class="calibre16">AH!” diye itiraz etti Raoden, Galladon yanağına iğneyi batırırken. “Mızmızlanmayı kes,” diye emretti Dula ipliği çekerek.</p>

  <p class="calibre16">“Karata bu işte çok daha iyi,” dedi Raoden. Roial’ın köşkündeki odalarında, bir aynanın karşısında oturuyordu; kafası bir tarafa eğilmiş, Galladon'un kılıç yarasını dikmesini izliyordu.</p>

  <p class="calibre16">“E, o zaman, Elantris’e dönene kadar bekle,” dedi Dula huysuz bir şekilde, Raoden’e tekrar iğne batırarak yorumuna nokta koydu.</p>

  <p class="calibre16">“Hayır,” dedi Raoden içini çekerek. “Zaten çok uzun bekledim. Bunun her gülümseyişimde biraz daha yırtılıp açıldığını hissedebiliyorum. Neden beni kolumdan yaralamadı ki sanki?”</p>

  <p class="calibre16">“Çünkü bizler Elantrianız, sule,” diye açıklama yaptı Galladon. “Eğer bize kötü bir şey olabilecekse, olur. Sen sadece bununla kurtulduğun için şanslısın. Aslında, o vücudunla biraz olsun dövüşebilmiş olduğun için bile şanslısın."</p>

  <p class="calibre16">“Kolay olmadı,” dedi Raoden, Dula çalışırken kafasını sabit tutarak. “O yüzden o kadar çabuk bitirmek zorunda kaldım.”</p>

  <p class="calibre16">“Eh, benim beklediğimden daha iyi dövüşüyorsun.”</p>

  <p class="calibre16">“Eondel’den ders almıştım," dedi Raoden. “Eskiden, babamın kanunlarının aptalca olduğunu kanıtlamaya çalıştığım zamanlarda. Eondel eskrimi seçti, çünkü bn politikacı olarak benim için en işe yarar olanın o olacağını düşündü. Asla sonunda bunu karımın beni dilimlere bölmesini engellemek için kullanacak olacağım aklıma gelmezdi."</p>

  <p class="calibre16">Galladon, Raoden’i tekrar iğnelerken eğlenerek homurdandı ve R;u&gt;dcn acıya karşı dişlerini sıktı. Galladon'un dikmesine izin vermek için Raoden ıllü/von maskesini indirmek zorunda olduğundan kapılar sıkıca sürgülenmiş ve jx.'rdeler kapatılmıştı. Dük onları misafir edecek kadar kibarlık etmişti; Roial, Raoden ın eski arkadaşları içinde, Kaloo karakterine sinir olmak yerine onu ilgi çoku ı bulan tek kişi gibi görünüyordu.</p>

  <p class="calibre16">"Pekâlâ, sule," dedi Galladon son dikişi atarken.</p>

  <p class="calibre16">Raoden aynada kendisine bakarken başını sallayarak onayladı. Neredeyse yakışıklı Dula yüzün ona ait olduğunu düşünmeye başlayacaktı. Bu tehlikeliydi. Benimsemiş olduğu umursamaz kişiliğe rağmen, türünün tüm zayıflıkları ve acılarıyla, hâlâ bir Elantrian olduğunu hatırlamak zorundaydı.</p>

  <p class="calibre16">Galladon kendi maskesini hâlâ takıyordu. Aon illüzyonları, Raoden onları rahat bıraktığı sürece iyiydi. Havaya da, çamura da çizilseler, Aonlar sadece başka bir Elantrian tarafından yok edilebilirdi. Kitaplar toza çizilmiş olan bir Aon’un, desen bozulsa veya süpüriilse bile çalışmaya devam edeceğini iddia ediyordu.</p>

  <p class="calibre16">İllüzyonlar iç çamaşırlarına takılıydı, bu sayede her gün tekrar Aon çizmeye gerek duymadan kıyafetlerini değiştirebilivorlardı. Galladon’un illüzyonu tanımlanamaz, geniş yüzlü bir Dulaydı; Raoden’in kitabının arkasında bulduğu bir görüntü. Raoden’in yüzünü seçmek çok daha zor olmuştu.</p>

  <p class="calibre16">“Kişiliğim nasıl?” diye sordu Raoden, AonDor kitabını çıkarıp illüzyonunu tekrar yaratmaya başlarken. “İkna edici miyim?”</p>

  <p class="calibre16">Galladon omzunu silkerek Raoden’in yatağına oturdu. <span class="calibre18">“Ben</span> senin bir Dula olduğuna inanmazdım, ama onlar inanmış gibi duruyor. Zaten daha iyi bir seçim yapmış olabileceğini sanmıyorum. Kolo?”</p>

  <p class="calibre16">Raoden çizmeye devam ederken başıyla onayladı. Arel asilleri fazla iyi tanınıyordu ve Sarene, Teod’dan olmakla ilgili herhangi bir numarayı anında fark ederdi. Aonik konuşmak istediği varsayılırsa, geriye sadece Duladen seçeneği kalıyordu. Galladon’un şivesini taklit etmedeki başarısız denemelerinden sonra, asla ikna edici olarak Dula alt tabakasından biri numarası yapamayacağı belli olmuştu, “kolo” kadar basit bir kelimeyi telaffuzu bile Galladon’un kahkaha nöbetlerine tutulmasına neden oluyordu. Neyse ki, çok sayıda kusursuz Aonik konuşan ve az bilinen Duladen vatandaşı vardı: Küçük kasabaların valileri ve önemsiz meclislerin üyeleri. Raoden, o türde pek çok kişiyle karşılaşmıştı ve onların kişiliklerini taklit etmek için sadece biraz gösterişe ve umursamaz bir tavra ihtiyaç vardı.</p>

  <p class="calibre16">Kıyafetleri elde etmek biraz zor olmuştu, Raoden’in başka bir illüzyonla gidip Arel Pazarı’ndan satın alması gerekmişti. Ancak resmi olarak gelişinden beri birkaç tane daha iyi dikilmiş kıyafet edinebilmişti. Nispeten iyi bir Dula oynadığını düşünüyordu, ama herkes ikna olmuş değildi.</p>

  <p class="calibre16">“Sanırım Sarene şüpheleniyor,” dedi Raoden, Aon’u bitirip onun etrafına dolanarak yüzünü şekillendirmesini izlerken.</p>

  <p class="calibre16">“O çoğu kişiden daha şüpheci.”</p>

  <p class="calibre16">“Doğru,” dedi Raoden. Ona kim olduğunu olabildiğince çabuk söylemeye niyetliydi; ama Sarene, “Kaloo’nun” onu yalnız yakalama çabalarının tümüne direniyordu. Hatta ona gönderdiği mektubu bile reddetmiş, açılmamış olarak geri göndermişti.</p>

  <p class="calibre16">Neyse ki, asil sınıfının kalan kısmıyla işler daha iyi gidiyordu. İki gün önce Yeni Elantris’i Karata'ya emanet ederek Elantris’ten ayrıldığından beri, Raoden, Arel yüksek sosyetesine onu bile şaşırtan bir kolaylıkla sızmayı başarmıştı. Asil<span class="calibre23">Ier Telrii’nin iktidarı hakkında endişelenmekle, Kaloo’nun geçmişini sorgulaya-mayacak kadar fazla meşguldü. Aslında, şaşırtıcı bir şekilde ona bağlanmışlardı. Görünüşe göre, toplantılara kattığı bilinçli aptallık görüntüsü asillere son birkaç haftanın karmaşasını unutarak gülme fırsatı sağlıyordu. Böylelikle, kısa süre içinde Kaloo, her sosyal faaliyette aranılan bir misafir haline gelmişti.</span></p>

  <p class="calibre16">Elbette, gerçek test, kendisini Roial ve Sarene’nin gizli toplantılarına sokabil-mekti. Eğer Arelon'a herhangi bir faydası olacaksa, o özel gruba kabul edilmesi gerekliydi. Ülkenin kaderini belirlemek için çalışanlar onlardı. Galladon, Raoden’in şansı hakkında şüpheliydi. Elbette, Galladon her şey hakkında şüpheliydi. Raoden kendi kendine gülümsedi, bu oluşumu ilk başlatan kendisiydi. Şimdi tekrar kabul edilmek için uğraşmak zorunda olması ironik görünüyordu.</p>

  <p class="calibre16">Kaloo’nun yüzü tekrar kendininkini maskelerken, Raoden kollarını Elantrian olduğunu gizlemek için kullandığı yeşil eldivenlerini giydi, sonra Galladon için kendi etrafında bir tur attı. “Veee, işte muhteşem Kaloo geri döndü!”</p>

  <p class="calibre16">"Lütfen, sule, başkaları yokken değil. Toplum içinde seni boğazlamaya yeterince yaklaşıyorum.”</p>

  <p class="calibre16">Raoden kıkırdadı. “Ah, ne hayat! Tüm kadınların sevgilisi, tüm erkeklerin kıskançlık kaynağı.”</p>

  <p class="calibre16">Galladon homurdandı. “Biri hariç tüm kadınların sevgilisi demek istiyorsun." “Ama beni her ne zaman istersem maç yapmaya <span class="calibre18">davet etti,"</span> dedi Raoden perdeleri açmak için yürürken gülümseyerek.</p>

  <p class="calibre16">“Sadece seni şişlemek için bir şans daha elde etmek istiyor olduğundan," dedi Galladon. “Seni illüzyonun kapatacağı şekilde yüzünden yaraladığı için mutlu olmalısın, neden kesiğinin kanamadığını açıklamak çok zor olurdu. Kolo?”</p>

  <p class="calibre16">Raoden balkon kapısını araladı ve Roial’ın bahçelerine bakmak için dışarı çıktı. Galladon ona katılırken içini çekti. “Bana şunu söyle: Neden onunla her karşılaştığımda Sarene benden nefret etmekte kararlı oluyor?"</p>

  <p class="calibre16">“Aşk olmalı,” dedi Galladon.</p>

  <p class="calibre16">Raoden çarpık bir şekilde güldü. “Eh, en azından bu defa nefret ettiği gerçek ben yerine Kaloo. Sanırım bunun için onu hoş görebilirim. Neredeyse ben kendim de ondan nefret edeceğim noktaya geldim."</p>

  <p class="calibre16">Kapılarından gelen tıklama sesi dikkatlerini çekti. Galladon ona baktı ve Raoden başını sallayarak onayladı. Kostüm ve yüzleri tamamdı. Galladon, hizmetkâr rolünü oynayarak yürüyüp kapıyı açtı. Dışarıda Roial duruyordu.</p>

  <p class="calibre16">“Lordum," dedi Raoden açılmış kollar ve kocaman bir gülümsemeyle yaklaşırken. “Umuyorum ki sizin gününüz de benimki kadar iyi geçmiştir! ’</p>

  <p class="calibre16">“Geçti, Yurttaş Kaloo," dedi Roial. "İçeri girebilir miyim?”</p>

  <p class="calibre16">"Elbette, elbette,” dedi Raoden. “Ne de olsa, burası sizin eviniz. Nezaketini/ için size o kadar tarif edilemez bir şekilde borçluyuz ki bunun karşılığını asla ödeyemeyeceğimi biliyorum.”</p>

  <p class="calibre16">“Saçmalık, yurttaş,” dedi Roial. “Gerçi, ödemelerden bahsetmişken. Kına ver miş olduğunuz o lamba altlıkları için iyi bir anlaşma yapmış olduğumu öğrenmek</p>

  <p class="calibre16">ten mutlu olacaksınız. Alacağınızı bankamdaki bir hesaba yatırdım, en azından birkaç vıl boyunca rahat içinde yaşamanız için yeterli olacaktır.”</p>

  <p class="calibre16">"Harika!" diye belirtti Raoden. “Derhal ikamet etmek için yeni bir yer aramaya başlayacağız."</p>

  <p class="calibre16">“Hayır, hayır," dedi yaşlı dük ellerini kaldırarak. "İstediğiniz kadar süreyle burada kalın. Bu ileri yaşımda o kadar az ziyaretçim oluyor ki bu küçük ev bile çoğunlukla gözüme fazla büyük görünüyor.”</p>

  <p class="calibre16"><span class="calibre18">"O</span> zaman bize katlandığınız müddetçe burada kalacağız!” diye belirtti Raoden, karakteristik Dula nezaket eksikliğiyle. Denirdi ki bir Dulayı evinize davet ettiğiniz andan itibaren bir daha asla ondan kurtulamazdınız, tabii ailesinden de.</p>

  <p class="calibre16">“Söyleyin bana, <span class="calibre3">yurttaş,”</span> dedi Roial balkona doğru ilerleyerek. “Saf altından yapılmış bir düzine lamba altlığını nereden buldunuz?”</p>

  <p class="calibre16">"Aile yadigârları," dedi Raoden. “Onları, halk tarafından yakıldığı sırada köşkümüzün duvarlarından söktüm."</p>

  <p class="calibre16">“Bu korkunç olmalı,” dedi Roial balkon korkuluğuna yaslanarak.</p>

  <p class="calibre16">“Korkunçtan da beter,” dedi Raoden sıkıntılı bir şekilde. Sonra gülümsedi. "Ama o zamanlar geçmişte kaldı, lordum. Şimdi yeni bir ülkem ve yeni dostlarım var! Artık sizler benim ailem olacaksınız!”</p>

  <p class="calibre16">Roial dalgın dalgın başıyla onayladı, sonra Galladon’dan tarafa ihtiyatlı gözlerle baktı.</p>

  <p class="calibre16">"Bir şeyin aklınızı meşgul ettiğini görüyorum, Lord Roial,” dedi Raoden. “Bunu konuşmaktan çekinmeyin; sevgili Dendo doğduğumdan beri benim yanımdadır ve her insanın güvenine layıktır. ”</p>

  <p class="calibre16">Roial başını salladı ve mülklerine bakmak için geri döndü. "Memleketinizdeki zor zamanlardan gelişigüzel olarak bahsetmedim, yurttaş. Artık onların geçmişte kaldığını söylediniz, ama korkarım ki bizim için dehşet daha yeni başlıyor.”</p>

  <p class="calibre16">“Ah, tahtla ilgili sorunlardan bahsediyorsunuz,” dedi Raoden dilini şaklatarak. “Evet, yurttaş,” dedi Roial. “Telrii güçlü bir lider değil. Korkarım Arelon da yakında Duladen ’in kaderini paylaşabilir. Kan kokusu alarak bize atılan Fjor kurtlan var, ama asillerimiz sadece sevilen tazılardan başka bir şey görmez gibi yapıyorlar.” “Ah, zor zamanlar,” dedi Raoden. “Sadece huzur bulabilmek için nereye gidebilirim?”</p>

  <p class="calibre16">"Bazı zamanlar kendi huzurumuzu kendimiz yaratmalıyız, yurttaş.”</p>

  <p class="calibre16">“Ne demek istiyorsunuz?” diye sordu Raoden, heyecanı sesinden uzak tutmaya çalışarak.</p>

  <p class="calibre16">"Yurttaş, umanm diğer insanların sizi biraz uçarı gördüğünü belirttiğimde sizi yaralamam.”</p>

  <p class="calibre16">Raoden güldü. “Beni o şekilde gördüklerini umuyorum, lordum. Aptalı boşuna oynuyor olduğumu düşünmeyi hiç istemem."</p>

  <p class="calibre16">Roial gülümsedi. “Sizde züppeliğinizin tamamen maskeleyemediği bir zekâ olduğunu hissediyorum, yurttaş. Söyleyin bana, Duladen’den kaçmayı nasıl başardınız?"</p>

  <p class="calibre16">"Korkarım ki bu söylenmemiş olarak kalması gereken tek sır, lordum,” dedi <span class="calibre3">Raoden.</span> “Eğer benim kaçışımdaki katkıları ortaya çıkacak olursa bunu pahalıya ödeyecek kişiler var.”</p>

  <p class="calibre16">Roial başını salladı. “Anlıyorum. Önemli olan kısım, vatandaşlarınız kurtulamazken sizin kurtulmuş olmanız. Cumhuriyet düştüğünde sınırdan yukarı kaç göçmenin geldiğini biliyor musunuz?”</p>

  <p class="calibre16">“Korkarım ki hayır, lordum,” diye cevap verdi Raoden. “O sıralar biraz meşguldüm.”</p>

  <p class="calibre16">“Hiç,” dedi Roial. “Sizin dışınızda bildiğim tek bir tane yok. Cumhuriyetçilerin kaçmayı bile düşünemeyecek kadar şoke olduğunu duydum.”</p>

  <p class="calibre16">“Halkım harekete geçmekte yavaştır, lordum," dedi Raoden ellerini kaldırarak. “Bu olayda da, gevşek tutumumuz bizim çöküşümüze sebep oldu. Devrim, biz akşam yemeğinde ne yiyeceğimizi tartışırken yuvarlanarak üstümüzden geçti."</p>

  <p class="calibre16">“Ama siz kaçtınız.”</p>

  <p class="calibre16">“Ben kaçtım,” diye onayladı Raoden.</p>

  <p class="calibre16">“Bizim çekmek zorunda kalabileceğimiz şeye siz zaten katlandınız ve bu sizin görüşünüzü, başkaları ne düşünürse düşünsün, değerli yapıyor.”</p>

  <p class="calibre16">“Duladen’in kaderinden kaçınmanızın bir yolu var, lordum,” dedi Raoden dikkatlice. “Ancak bu tehlikeli olabilir. Bu... iktidarda bir değişim içerecektir.”</p>

  <p class="calibre16">Roial'ın gözleri anlayışla kısıldı ve başını sallayarak onayladı. Aralarında bir şey geçti, dükün önerisi anlaşılmıştı ve Raoden gönüllüydü.</p>

  <p class="calibre16">“Tehlikeli şeylerden bahsediyorsunuz,” diye uyardı Roial.</p>

  <p class="calibre16">“Çok şey görüp geçirdim, lordum. Eğer bana hayatımın kalanını huzur içinde geçirebilme fırsatı verecekse, birazcık daha tehlikeyle karşılaşmaya karşı değilim.” “Bunun olacağına garanti veremem,” dedi Roial.</p>

  <p class="calibre16">“Ben de bu balkonun birden çökerek bizim felaketimize yol açmayacağına garanti veremem. Tek yapabileceğimiz, bizi koruması için aklımıza ve şansımıza güvenmek.”</p>

  <p class="calibre16">Roial başını sallayarak onayladı. “Tüccar Kiin’in evini biliyor musunuz?"</p>

  <p class="calibre16">“Evet.”</p>

  <p class="calibre16">“Bugün gün batınımda benimle orada buluşun.”</p>

  <p class="calibre16">Raoden başıyla onayladı ve dük izin isteyerek ayrıldı. Kapı kapanırken, Raoden Galladon’a göz kırptı. “Ve sen de benim başaramayacağımı düşünüyordun.”</p>

  <p class="calibre16">“Bir daha asla senden şüphe etmeyeceğim,” dedi Galladon kuru kuru.</p>

  <p class="calibre16">“İşin sırrı Roial’dı, dostum," dedi Raoden, odanın içine girerken balkon kapısını kapattı. “Çoğu aldatmacanın farkına varır; ama Sarene'nin aksine birincil sorusu, ‘Neden bu adam beni kandırmaya çalışıyor?’ değil, ‘Bildiğimden nasıl fayda sağlayabilirim?’ olur. Ben ona ipuçları verdim, o da cevap verdi."</p>

  <p class="calibre16">Galladon başını salladı. “Eh, içeri girdin. Şimdi ne yapacaksın?”</p>

  <p class="calibre16">“Telrii yerine Roial’ı tahta çıkarmanın bir yolunu bulacağım,” dedi Raoden bir kumaş parçası ve bir kavanoz kahverengi makyaj malzemesi alarak. Malzemenin bir kısmını kumaşa sürdü ve sonra kumaşı cebine sıkıştırdı.</p>

  <p class="calibre16">Galladon bir kaşını kaldırdı. “Peki ya o ne?" diyo sordu başıyla kumaşa işaret ederek.</p>

  <p class="calibre16">''Kullanmak zorunda kalmayacağımı umduğum bir şey.”</p>

  <p class="calibre16"><a id="bookmark5"></a><a href="../Text/Section0053.xhtml#footnote1">1</a></p>

  <p class="calibre16"><span class="calibre3">(Güneşten, yağmurdan korunmalarını ya da süslü görünmesini saglanuk için hu sevin</span></p>

  <p class="calibre16"><span class="calibre3">üzerine çekilen düz ya da eğimli örtü (çn).</span></p>
</body>
</html>
