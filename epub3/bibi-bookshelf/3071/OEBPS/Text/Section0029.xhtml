<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15"><a class="calibre9" id="bookmark0"></a>26. BÖLÜM</h1>

  <p class="calibre16">SARENE’NİN yük arabası tekrar Kae’ye giderken kapılar gümleyerek kapandı. “Liderin o olduğuna emin misin?” diye sordu Sarene.</p>

  <p class="calibre16">Ashe hafifçe aşağı yukarı sallandı. “Haklıydınız, leydim. Çete liderleri hakkındaki bilgim güncelliğini yitirmiş. Bu yeni gelene Efendi Ruh diyorlar. Yükselişi yeni bir olay; çoğu insan bir ay önce adını bile duymamış, gerçi bir adam da Efendi Ruh ile Shaor’un aynı kişi olduğunu iddia etti. Söylentiler hem Karata’yı, hem de Aanden’i yendiğinde hemfikir. Görünüşe göre, ikinci karşılaşma bir çeşit devasa savaş gibi bir şeyleri içermiş.”</p>

  <p class="calibre16">“O zaman benim görüşmekte olduğum kişiler sahte,” dedi Sarene, arabanın arkasına binmiş giderken yanağına parmağıyla vurarak. Bu bir prenses için hiç de uygun bir ulaşım biçimi değildi, ama günün asillerinden hiçbiri ona at arabalannda bir yer teklif etmemişti. Shuden’e sormaya niyet etmişti, ama o da ortadan kaybolmuştu: Genç Torena, bu konuda Sarene’den hızlı davranmıştı.</p>

  <p class="calibre16">“Görünüşe göre öyleler, leydim. Kızdınız mı?” Ashe soruyu dikkatlice sordu. Sarene’nin Ruh’la ilgili takıntısını hâlâ gereksiz bir zaman kaybı olarak gördüğünü oldukça net bir şekilde belli etmişti.</p>

  <p class="calibre16">“Hayır, pek değil. Her türlü politik karşılaşmada bir miktar hile beklemen gerekir.” Veya en azından öyle dedi. Politik gereklilik veya değil, Ruh'un ona karşı dürüst olmasını istiyordu. Ona gerçekten güvenmeye başlamıştı ve bu onu endişelendiriyordu.</p>

  <p class="calibre16">Her nedense Ruh ona itimat etmeyi seçmişti. Diğerlerinin etrafında neşeli ve güler yüzlüydü, ama hiçbir adam bu kadar tek taraflı iyimser olamazdı. Sadece Sarene’yle konuştuğu zamanlar daha dürüst oluyordu. Sarene gözlerindeki acıyı, açıklanmayan üzüntüleri ve endişeleri görebiliyordu. Bu adam, diktatör veya değil, Elantris’i önemsiyordu.</p>

  <p class="calibre16">Tüm Elantrianlar gibi Ruh da insandan çok ceset gibiydi: Derisi solgun ve kuru, kafası ve kaşları tamamen kılsızdı. Ancak Sarene’nin tiksintisi her gün, o şehre</p>

  <p class="calibre16">alıştıkça azalıyordu. Elantrianlarda güzellik görebilecek noktaya gelmemişti, ama en azından artık varlıkları yüzünden fiziksel olarak hasta hissetmiyordu.</p>

  <p class="calibre16">\ ine de kendini Ruh’un arkadaşlık çabalarına karşı soğuk kalmaya zorluyordu. Politikada, kendine bir rakibe karşı duygusal olarak açık olma izni veremeyecek kadar çok zaman harcamıştı. Ve Ruh ne kadar cana yakın olsa da kesinlikle bir rakipti. Onunla oynuyordu; kendisi Sarene’nin dağıtımlarını bizzat idare ederken, dikkatini dağıtmak için de sahte çete liderleri öne sürüyordu. Sarene anlaşmalarına uyup uymadığından bile emin olamıyordu. Onun bildiği kadarıyla, yiyecek almasına izin verilen kişiler, sadece Ruh’un takipçileri olabilirdi. Belki de, Sarene farkında olmaksızın ona şehir üzerinde mutlak hâkimiyet kurmasında yardım ediyor olduğu için Ruh o kadar iyimser görünüyordu.</p>

  <p class="calibre16">Araba özellikle büyük bir tümseğe çarptı ve Sarene arabanın tahta tabanında sertçe hopladı. İki kutu yığının tepesinden devrildi ve neredeyse onun üstüne düşüyorlardı.</p>

  <p class="calibre16">“Shuden’i tekrar gördüğümüz zaman,” diye mırıldandı Sarene asık suratla kalçasını ovalarken, "onu tekmelememi hatırlat.”</p>

  <p class="calibre16">“Evet, leydim," dedi Ashe ilgisizce.</p>

  <p class="calibre16">FAZLA uzun beklemesi gerekmedi. Ne yazık ki, fazla tekmeleme şansı da bulamadı. Eğer isterse büyük ihtimalle Shuden’i şişleyebilirdi, ama o da Sarene’yi saray kadınları arasında çok popüler hale getirmezdi. Bunun kadınların eskrim egzersizleri için seçtikleri günlerden biri olacağı tutmuştu ve Shuden genelde olduğu gibi, kendisi ender olarak katılmakla birlikte, toplantıya gelmişti. Neyse ki, ChayShen alıştırması yapmaktan da kendini alıkoyabiliyordu. Kadınlar şu halde bile yeteri kadar onunla ilgili oluyorlardı.</p>

  <p class="calibre16">“Gerçekten de ilerleme kaydediyorlar,” dedi Eondel, kadınların birbirlerine karşı egzersiz yapmalarını takdirle izlerken. Her birinin çelikten bir antrenman kılıcı ve bir çeşit üniforması vardı. Üniformalar Sarene’nin giymiş olduğu tulum gibiydiler, ama bellerinden aşağı sanki bir eteği taklit edermiş gibi kısa bir kumaş parçası sarkıyordu. Kumaştan halka ince ve faydasızdı, ama kadınlan rahat ettiriyordu, bu yüzden de Sarene bir şey demiyordu; ne kadar aptal göründüklerini düşünürse düşünsün.</p>

  <p class="calibre16">“Şaşırmış gibi konuşuyorsun, Eondel,” dedi Sarene. “Benim öğretme yeteneğimden o kadar mı şüphen vardı?’’</p>

  <p class="calibre16">Mağrur savaşçı durakladı. “Hayır, Majesteleri, ben asla...”</p>

  <p class="calibre16">“Size sataşıyor, lordum,” dedi Lukel, yaklaşırken Sarene’nin kafasına rulo yapılmış bir kâğıt parçasıyla vurarak. “Böyle şeylerin yanına kalmasına izin vermemelisiniz. Bu sadece onu cesaretlendirir.”</p>

  <p class="calibre16">“Bu da ne?” dedi Sarene kâğıdı Lukel’in elinden kaparak.</p>

  <p class="calibre16">“Sevgili kralımızın gelir rakamları,” diye açıklama yaptı Lukel, cebinden parlak kırmızı bir ekşi kavun çıkarıp bir ısırık alırken. Hâlâ nasıl olup da mevsiminin gelmesinden tam bir ay önce meyveyi ithal edebildiğini açıklamamıştı ve bu gerçek ticaret camiasının kalanını kıskançlıktan kudurtuyordu.</p>

  <p class="calibre16">Sarene rakamlara göz gezdirdi. "Başarabilecek mi?"</p>

  <p class="calibre16">“Zar zor,” dedi Lukel gülümseyerek. “Ama Teod'daki kazançları vergi gelirleriyle birleştiğinde onu utançtan kurtarmaya yetecek kadar yüksek olmalı. Tebrikler, kuzen, monarşiyi kurtardın.”</p>

  <p class="calibre16">Sarene kâğıdı tekrar rulo yaptı. "Eh, bu endişelenmemiz gereken bir şey eksildi demektir.”</p>

  <p class="calibre16">“İki,” diye düzeltti Lukel, yanağından aşağıya meyvenin pembe suyundan bir damla akarken. "Sevgili dostumuz Edan ülkeden kaçtı.”</p>

  <p class="calibre16">“Ne?” diye sordu Sarene.</p>

  <p class="calibre16">“Bu doğru, leydim,” dedi Eondel. “Ben de haberleri daha bu sabah aldım. Baron Edan’ın toprakları güney Arelon’da, Yarık’ın kıyısında; yakın zamanda yağan yağmurlar, onun tarlalarında da toprak kaymalarına sebep oldu. Edan zararın neresinden dönülse kâr olacağına karar vermiş olmalı, son olarak Duladen’e doğru giderken görülmüş.”</p>

  <p class="calibre16">“Ve yakında oradaki yeni monarşinin Arel asalet unvanlarından pek de etkilenmediğini keşfedecek,” diye ekledi Lukel. “Düşünüyorum da, Edan’dan iyi bir çiftçi olacak, sen ne dersin?”</p>

  <p class="calibre16">“Ağzını sil,” dedi Sarene azarlayan bir bakışla. “Başka birini şanssızlığı yüzünden alaya almak ayıptır.”</p>

  <p class="calibre16">“Şanssızlık Domi’nin emriyle gelir,” dedi Lukel.</p>

  <p class="calibre16">"Sen en başından beri Edan’ı sevmedin,” dedi Sarene.</p>

  <p class="calibre16">“Tabansız, kendini beğenmişin biriydi ve eğer cesaretini toplayabilmiş olsa bize ihanet ederdi. Sevilecek neyi vardı?” diye devam etti Lukel, kendinden memnun bir sırıtışla meyvesini kemirmeye devam ederek.</p>

  <p class="calibre16">“Eh, en azından birileri kesinlikle bu öğleden sonra kendisiyle gurur duyuyor, diye belirtti Sarene.</p>

  <p class="calibre16">“İyi bir iş anlaşması yaptıktan sonra hep böyle olur, Majesteleri,” dedi Eondel. “Daha en azından bir hafta çekilmez olacak."</p>

  <p class="calibre16">“Sen sadece Arel piyasasını izle,” dedi Lukel. “Köşeyi döneceğim. Her neyse, Iadon, Edan’ın baronluğunu satın alabilecek kadar zengin birini aramakla meşgul; bu yüzden bir süre seni rahatsız etmesiyle ilgili endişelenmen gerekmeyecek.</p>

  <p class="calibre16">“Keşke aynı şeyi senin için de söyleyebilseydim,” diye karşılık verdi Sarene, tekrar dikkatini dövüşen öğrencilerine çevirirken. Eondel haklıydı: İlerleme kaydediyorlardı. Yaşı ilerlemiş olanları bile enerji dolu görünüyordu. Sarene elini kaldırarak dikkatlerini çekti ve antrenman kesildi.</p>

  <p class="calibre16">“Çok iyi gidiyorsunuz,” dedi Sarene oda sessizleşirken. “Etkilendim, bazılarınız şimdiden Teod’da tanıdığım pek çok kadından daha iyisiniz.”</p>

  <p class="calibre16">Kadınlarda Sarene’nin övgülerini dinlerken genel olarak memnun görünüyorlardı.</p>

  <p class="calibre16">“Ancak beni rahatsız eden bir şey var," dedi Sarene volta atmaya başlayarak. “Ben siz kadınların gücünüzü kanıtlamaya niyetli olduğunuzu, arada bir nakışlı bir yastık örtüsü yapmaktan daha başka bir işe de yaradığınızı göstermek istediğinizi</p>

  <p class="calibre16">sanıyordum. Ancak, şimdiye kadar sadece bit iniz bana gerçekten Arelon’da işlerin değişmesini istediğini gösterdi. Torena, onlara bugün ne yaptığını söyle."</p>

  <p class="calibre16">İnce kız Sarene adını söylediğinde hafifçe cıyakladı ve sonra mahcup bir ifadeyle ahbaplarına baktı. “Seninle Elantris’e geldim?"</p>

  <p class="calibre16">“Evet,” dedi Sarene. “Bu odadaki her kadını birkaç defa davet ettim, ancak sadece Torena’nm Elantris’te bana eşlik edecek cesareti vardı.”</p>

  <p class="calibre16">Sarene rahatsız olmuş kadınları incelemek için volta atmayı kesti. Hiçbiri ona bakmıyordu, işbirliğinden dolayı suçlu hissedermiş gibi görünen Torena bile.</p>

  <p class="calibre16">“Yarın tekrar Elantris’e gideceğim ve bu sefer sıradan muhafızlar dışında hiçbir erkek bana eşlik etmeyecek. Eğer gerçekten bu şehre kocalarınız kadar güçlü olduğunuzu göstermek istiyorsanız, bana eşlik edeceksiniz.”</p>

  <p class="calibre16">Sarene olduğu yerde dikilerek kadınlara baktı. Kafalar tereddütle kalktı, gözler onun üstüne çevrildi. Geleceklerdi. Ölümüne korkuyorlardı, ama geleceklerdi. Sarene gülümsedi.</p>

  <p class="calibre16">Ancak gülümseme sadece yarı samimiydi. Askerlerinin önündeki bir komutan gibi kadınların önünde ayakta dikilirken bir şeyin farkına vardı. Yine oluyordu.</p>

  <p class="calibre16">Aynı Teod’daki gibiydi. Gözlerinde saygıyı görebiliyordu, şimdi kraliçe bile tavsiye için Sarene’ye bakıyordu. Ancak ona ne kadar saygı duysalar da, onu asla kabul etmeyeceklerdi. Sarene bir odaya girdiğinde sessizlik çöküyordu; o çıktığında ise konuşmalar tekrar başlıyordu. Sanki Sarene’nin onların basit konuşmalarının ötesinde olduğunu düşünür gibiydiler. Kendisini olmak istedikleri şeyin bir örneği olarak ortaya koymakla, kendini onlardan soyutlamış oluyordu.</p>

  <p class="calibre16">Sarene dönerek kadınları antrenmanlarıyla baş başa bıraktı. Erkekler de aynıydı. Shuden ve Eondel ona saygı duyuyor, hatta onu bir arkadaş olarak kabul ediyorlardı; ama asla onun hakkında romantik düşünceleri olmayacaktı. Her ne kadar asillerin evlilik oyunlarından canının sıkıldığını iddia etse de Shuden, Torena’nın kur yapmasına karşdık veriyordu; ancak bir kez olsun Sarene’ye bakmamıştı. Eondel ondan çok daha yaşlıydı, ama Sarene onun kendisine karşı olan duygularını hissedebiliyordu. Saygı, hayranlık ve hizmet etme isteği. Sanki Sarene’nin bir kadın olduğunun farkında bile değil gibiydi.</p>

  <p class="calibre16">Sarene artık evli olduğunu biliyordu ve böyle şeyler hakkında düşünmemesi gerekirdi, ama kendisini evliymiş gibi düşünmekte zorlanıyordu. Bir düğün olmamıştı ve kocasını hiç tanımamıştı. Bir şeyler arzuluyordu, asla böyle bir şeye karşılık vermeyecek olsa da en azından erkeklerin bir kısmının onu çekici bulduğuna dair bir işaret. Bu önemsiz bir noktaydı, Arelon erkekleri onu saydıkları kadar ondan korkuyordu da.</p>

  <p class="calibre16">Ailesinin dışında kimseden sevgi görmeden büyümüştü ve görünüşe göre bu şekilde de devam edecekti. En azından Kiin ve onun ailesi vardı. Yine de, eğer Arelon’a kabul edilmeyi arzulayarak gelmişse, o zaman bunda başansız olmuştu. Saygıyla yetinmesi gerekecekti.</p>

  <p class="calibre16">Sarene’nin arkasından derin, cızırtılı bir ses geldi ve döndüğünde Kiin in Lukel ve Eondel’e katılmış olduğunu gördü.</p>

  <p class="calibre16">“Amca?” diye sordu. “Sen burada ne arıyorsun?”</p>

  <p class="calibre16">"Eve gittim ve bomboş olduğunu gördüm,” dedi Kiin. “Bir adamın tüm ailesini çalmaya cesaret edecek tek kişi var.”</p>

  <p class="calibre16">“Sarene bizi çalmadı, baba,” diyerek dalga geçti Lukel. "Biz sadece yine Hrag usulü ot çorbası yapacağını duyduk.”</p>

  <p class="calibre16">Kiin bir zamanlar çenesinde sakal çıkan yeri ovuşturarak neşeli oğlunu bir an için süzdü. "İyi bir satış yapmış o zaman?”</p>

  <p class="calibre16">“Çok kârlı bir satış,” dedi Eondel.</p>

  <p class="calibre16">"Domi bizi korusun,” diye homurdandı Kiin, kalın vücudunu yakındaki bir sandalyeye yerleştirerek. Sarene yanındaki sandalyeye oturdu.</p>

  <p class="calibre16">“Kralın öngörülen gelirlerinin haberini aldın mı, ’Ene?” diye sordu Kiin.</p>

  <p class="calibre16">“Evet, amca.”</p>

  <p class="calibre16">Kiin başını salladı. “Hiç Iadon’un başarısıyla cesaret bulacağım günü göreceğimi düşünmemiştim. Onu kurtarma planın işe yaradı ve duyduğum kadarıyla, Eondel ve diğerlerinin ibret alınacak kadar ürün almaları bekleniyor.”</p>

  <p class="calibre16">“O zaman neden bu kadar endişeli görünüyorsun?” diye sordu Sarene. “Yaşlanıyorum, ’Ene; yaşlı adamlar endişelenmeye meyillidir. Son zamanlarda senin Elantris’e olan gezintilerin yüzünden endişeleniyorum. Eğer orada sana bir şey olursa, baban beni asla affetmez.”</p>

  <p class="calibre16">"Zaten yakın zamanda affedeceği de yok ya,” dedi Sarene düşünmeksizin.</p>

  <p class="calibre16">Kiin homurdandı. “İşte o doğru.” Sonra ondan tarafa gözlerini şüpheyle çevirerek durdu. “Bunun hakkında ne biliyorsun?"</p>

  <p class="calibre16">“Hiçbir şey,” diye itiraf etti Sarene. “Ama senin benim bilgisizliğimi düzelteceğini umuyorum.”</p>

  <p class="calibre16">Kiin başını salladı. “Bazı şeyler bilinmeden kalırsa daha iyi olur. Baban da, ben de gençliğimizde epey bir aptaldık. Eventeo büyük bir kral olabilir, ama acınası bir kardeş. Elbette, ben de yakın zamanda kardeşlik sevgimden dolayı herhangi bir ödül alacak değilim.”</p>

  <p class="calibre16">“Ama ne oldu?"</p>

  <p class="calibre16">“Bir... anlaşmazlık yaşadık."</p>

  <p class="calibre16">“Ne çeşit bir anlaşmazlık?”</p>

  <p class="calibre16">Kiin kükreyen, kulak tırmalayıcı kahkahasını attı. “Hayır, ’Ene. Ben senin şuradaki leyleklerin kadar kolay oyuna gelmem. Sen bunu merak etmeye devam et. Ve surat asma.”</p>

  <p class="calibre16">“Ben asla surat asmam,” dedi Sarene sesinin çocuk gibi çıkmasını engellemek için büyük çaba sarf ederek. Sonunda amcasının daha fazla bilgi vermeyeceği belli olduğunda, Sarene konuyu değiştirdi. “Kiin Amca, Iadon’un sarayında hiç gizli geçit var mı?”</p>

  <p class="calibre16">“Eğer yoksa Üç Bakireler kadar şaşırırım,” diye cevap verdi Kiin. “Iadon hayatımda tanıdığım neredeyse en paranoyak adam. O ev dediği kalede en azından bir düzine kaçış yolu olmalı.”</p>

  <p class="calibre16">Sarene, Kiin’in evinin de kralınki kadar kale gibi olduğunu belirtme amısunu</p>

  <p class="calibre16">bastırdı. Konuşma durgunlaştığında Kiin, Eondel’e Lukel’in ekşi kavun anlaşması hakkında som sormak için döndü. Bir süre sonra, Sarene kalkıp sayrını aldı ve antrenman sahasına çıktı. Eskrim duruşuna geçti ve tek kişilik bir egzersizi uygulamaya başladı.</p>

  <p class="calibre16">Kılıcı, artık rutin haline gelmiş olan tekrar tekrar yapılmış hareketlerle atıldı ve savruldu, kısa süre sonra da aklı gezinmeye başladı. Ashe haklı mıydı? Elantris ve gizemli hâkimi tarafından dikkatinin dağıtılmasına izin mi veriyordu? Daha önemli görevlerinin ucunu kaçıramazdı: Hrathen bir şey planlıyordu ve Telrii’nin de kendini göstermeye çalıştığı kadar umursamaz olması mümkün değildi. İzleyip halletmesi gereken çok şey vardı ama kendine kolayca yüklendiğinin farkına varacak kadar da politikada deneyimliydi.</p>

  <p class="calibre16">Ancak gittikçe Ruh’la daha fazla ilgilenir oluyordu. Politik açıdan onun dikkatini üzerinde tutabilecek kadar becerikli birini bulmak ender görülen bir şeydi, ama Arelon’da iki tane bulmuştu. Bir açıdan, Ruh gyorndan bile daha ilgi çekiciydi. Hrathen ve o düşmanlıkları konusunda gayet dürüst olsalar da, Ruh aynı anda hem eski bir arkadaş gibi davranırken, hem de bir yandan ona karşı duruyor ve onu oyuna getiriyordu. En endişe verici olan kısım ise Sarene’nin neredeyse buna aldırmamasıydı.</p>

  <p class="calibre16">Sarene taleplerini işe yaramaz maddelerle karşıladığında, Ruh öfkelenmek yerine etkilenmiş gibi görünüyordu. Hatta gönderdiği kumaşın rengi hakkında konuştuklarında indirimle satışlardan alınmış olması gerektiğine işaret ederek Sarene’ye tutumluluğundan dolayı iltifat bile etmişti. Onun alaycılığına aldırmaksızın Ruh her şeyde arkadaş canlısı davranıyordu.</p>

  <p class="calibre16">Ve Sarene kendisinin de ona cevap verdiğini hissediyordu. Orada, lanetli şehrin ortasında, en sonunda onu kabul etmeye gönüllü gibi görünen bir kişi vardı. Sarene onun akıllıca yorumlarına gülebilir, gözlemlerine katılabilir ve endişelerini paylaşabilir olmayı diliyordu. O daha fazla meydan okudukça, Ruhun gözü daha da az korkuyordu. Aslında Sarene’nin meydan okumasını takdir eder gibi görünüyordu.</p>

  <p class="calibre16">“Sarene, canım?” Daora’mn alçak sesi düşüncelerini böldü. Sarene kılıcıyla son bir savuruş yaparak sersemlemiş bir şekilde doğruldu. Yüzünden aşağı ter akıyor, yakasının iç tarafından kayıyordu. Egzersizinin temposunun ne kadar arttığını fark etmemişti.</p>

  <p class="calibre16">Sarene sayrının ucunu yere dayayarak rahatladı. Daora’nın saçı muntazam bir topuzla toplanmıştı ve üniforması terle lekeli değildi. Çoğunlukla olduğu gibi, Daora her şeyi zarafetle yapıyordu, egzersizi bile.</p>

  <p class="calibre16">“Konuşmak ister miydin, canım?” diye sordu Daora anlayışlı bir sesle. Ayakların yere vuruşu ve kılıçların çarpışması konuşmalarını meraklı kulaklardan gizleyecek şekilde odanın yan tarafında duruyordu.</p>

  <p class="calibre16">“Ne hakkında?” diye sordu Sarene şaşkınlıkla.</p>

  <p class="calibre16">“Bu bakışı daha önce gördüm, çocuğum,” dedi Daora avutmak istercesine. “O sana uygun değil. Ama elbette bunu sen de fark ettin, değil mi?</p>

  <p class="calibre16">Sarene’nin rengi attı. O nasıl bilebilirdi? Bu kadın düşünceleri okuyabiliyor muydu? Ama sonra Sarene yengesinin bakışlarını izledi. Daora beraberce gülmekte olan Shuden ve Torena’ya bakıyordu. Genç kız Shuden’e birkaç basit hamleyi göstermekteydi.</p>

  <p class="calibre16">"Bunun zor olduğunu biliyorum, Sarene,” dedi Daora. ‘‘Sevilme şansının olmadığı bir evlilikle kilitlenmiş olmak... Kocanı asla tanımamak veya rahatlatan sevgisini hissedememek. Belki, birkaç yıl sonra, burada, Arelon’daki yerin daha sağlam olduğunda... gizli bir ilişki için kendine izin verebilirsin. Ancak şu an bunun için çok erken.”</p>

  <p class="calibre16">Daora’nın gözleri Shuden’in beceriksizce kılıcı düşürüşünü izlerken yumuşadı. Normalde ağırbaşlı olan Jindoiz, hatasına katıla katıla gülüyordu. “Ayrıca, çocuğum,” diye devam etti Daora, “o başka birine ait."</p>

  <p class="calibre16">"Sen benim?..” diye başladı Sarene.</p>

  <p class="calibre16">Daora, Sarene’nin koluna elini koyarak hafifçe sıktı ve gülümsedi. “Bu son birkaç gündür gözlerindeki o bakışı görüyorum, ayrıca kızgınlığı da görüyorum. Bu iki duygu genç kalplerin sandığından çok daha sık bir arada olur.”</p>

  <p class="calibre16">Sarene başını sallayarak hafifçe güldü. “Seni temin ederim, yenge,” dedi şefkatli, ama kararlı bir şekilde, “Lord Shuden’de gözüm yok.”</p>

  <p class="calibre16">“Elbette, canım,” dedi Daora kolunu okşayarak. Sonra da uzaklaştı.</p>

  <p class="calibre16">Sarene kafasını sallayarak bir içecek almak için ilerledi. Daora’mn onda gördüğünü iddia ettiği bu “işaretler” neydi? Kadın genellikle çok dikkatliydi, bu defasında bu kadar feci şekilde yanlış bir değerlendirme yapmasına ne sebep olmuştu? Sarene, Shuden’den hoşlanıyordu elbette, ama duygusal olarak değil. O çok sessizdi, Eondel gibi o da onun zevki için biraz fazla katıydı. Sarene ne zaman onunla arasına mesafe koyacağını bilecek bir erkeğe ihtiyacı olduğunun gayet farkındaydı, ama Sarene’nin onu istediği şekilde oynatmasına da izin vermemeliydi.</p>

  <p class="calibre16">Omzunu silken Sarene, Daora’nın hatalı varsayımlarını aklından çıkardı ve Ruh’un en son ve en detaylı talep listesini tam olarak nasıl çarpıtacağı hakkında düşünmek için oturdu.</p>
</body>
</html>
