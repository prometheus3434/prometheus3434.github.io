<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre19"><br class="calibre4" /></p>

  <h1 class="calibre15"><b class="calibre6"><a class="calibre9" id="bookmark0"></a>15. BÖLÜM</b></h1>

  <p class="calibre20"><span class="calibre21">GECELERİ her yer tekdüze bir karanlığa gömüldüğü zaman, Hrathen neredeyse Elantris’in ihtişamını görebiliyordu. Yıldızlarla dolu gökyüzüne doğru siluetleri yükselen harap binalar, umutsuzluk örtülerini üzerinden atarak anılara; beceri ve özenle inşa edilmiş, her taşın işlevsel bir sanat eseri olduğu bir&nbsp;</span><span class="calibre21">şehrin anılarına dönüşüyordu. Gökyüzüne parmaklar gibi uzanara</span><span class="calibre21">yıldızları gıdıklayan kulelerin ve yaşlı tepeler gibi yayılan kubbelerin anıları.</span></p>

  <p class="calibre16">Ama bunların hepsi bir göz aldatmacasıydı. Büyüklüğünün arkasında hep enkaz olmuştu, artık açığa çıkmış olan pis bir çıban. Dış gücün, erdem belirtisi olduğunu sanmak ne kadar kolaydı. Altınla sırmalanmış kâfirliklerin arkasını görmek ne kadar basitti.</p>

  <p class="calibre16">“Rüya görmeye devam et, Elantris,” diye fısıldadı Hrathen, şehrin etrafını çeviren büyük duvann tepesinde yürümeye devam etmek için dönerek. “Eskiden ne olduğunu hatırla ve günahlarını karanlığın örtüsü altında saklamaya çalış. Yarın güneş doğacak ve bir kez daha her şey gözler önüne serilecek.”</p>

  <p class="calibre16">"Lordum? Bir şey mi dediniz?”</p>

  <p class="calibre16">Hrathen döndü. Ağır mızrağım omzuna dayamış, solgun meşalesi neredeyse sönmüş, yanından geçmekte olan muhafızı zar zor fark etmişti. “Hayır. Kendi kendime konuşuyordum.”</p>

  <p class="calibre16">Muhafız başını sallayarak devriyesine devam etti. Bu hafta neredeyse her gece Elantris’i ziyaret ederek duvarlarında düşünceli bir şekilde volta atan Hrathen’e alışmaya başlamışlardı. Bu defasında ayrı bir sebebi varsa da, çoğu gece sadece yalnız kalıp düşünmek için buraya geliyordu. Onu şehre çekenin ne olduğunu bilmiyordu. Bir kısmı meraktı. Elantris’i güçlü olduğu zamanlarda hiç görmemişti ve herhangi bir şeyin, böyleşine muhteşem bir şehrin bile Fjorden’in gücüne tekrar tekrar, önce askeri sonra da ilahiyat açısından, nasıl dayanmış olabileceğini anlayanı ıvordu.</p>

  <p class="calibre16">Aynca Elantris’te yaşayan insanlara (veya her ne iseler) karşı bir sorumluluk hissediyordu. Onları kullanıyordu, takipçilerini birleştirmek için bir düşman olarak öne sürüyordu. Suçlu hissediyordu: Görmüş olduğu Elantrianlar şeytan değil, korkunç bir hastalıktan muzdarip garibanlardı. Lanetlenmeyi değil, acınmayı hak ediyorlardı. Yine de onun şeytanları olacaklardı, çünkü bunun Arelon’u birleştirmenin en kolay ve zararsız yolu olduğunu biliyordu. Eğer Duladel’de yapmış olduğu gibi halkı hükümetlerine karşı kışkırtırsa katliam olacaktı. Bu yolla da kan akacaktı, ama Hrathen çok daha az olacağını umuyordu.</p>

  <p class="calibre16"><span class="calibre11">Ah Yüce Jaddeth</span>, <span class="calibre11">İmparatorluğu'na hizmet etmek için nasıl yükleri üstümüze almamız gerekiyor,</span> diye düşündü Hrathen kendi kendine. Dini adına hareket etmiş olmasının önemi yoktu veya binlerce ve binlerce ruhu kurtarmış olmasının. Duladen'de yarattığı yıkım, Hrathen'in ruhunu bir değirmen taşı gibi eziyordu. Ona güvenmiş olan insanlar ölüydü ve bütün bir ülke karmaşaya gömülmüştü.</p>

  <p class="calibre16">Ama Jaddeth’in fedakârlıklara ihtiyacı vardı. O’nun hükmünün haşmetiyle kıyaslandığında bir adamın vicdanı neydi ki? Şimdi bir ülke Jaddeth’in dikkatli gözetimi altında birleşmişken biraz suçluluğun ne önemi vardı? Hrathen yapmış olduğu şeyin yaralarını daima taşıyacaktı; ama bir adamın acı çekmesi, tüm bir ülkenin kâfirliğe devam etmesinden iyiydi.</p>

  <p class="calibre16">Hrathen, Elantris’e arkasını dönüp Kae’nin göz kırpan ışıklarından tarafa baktı. Jaddeth ona bir fırsat daha vermişti. Bu kez işler farklı olacaktı. Tehlikeli bir ihtilal olmayacak, bir sınıfın öbürüne karşı dönmesiyle bir kan gölü oluşmayacaktı. Hrathen, Iadon devrilip yerine daha kabul edilebilir bir adam geçene kadar dikkatle baskı uygulayacaktı. Ondan sonra Arelon asil sınıfı kolayca dönerdi. Stratejisinin günah keçisi oldukları için gerçekten zarar görecek olanlar sadece Elantrianlardı.</p>

  <p class="calibre16">Bu iyi bir plandı. Zaten zayıf ve çatlaklarla dolu olan bu Arel hükümetini fazla çaba harcamadan yıkabileceğine emindi. Arelon halkı o kadar eziliyordu ki onlar daha Iadon’un düşüşünün haberini bile alamadan hızla yeni bir hükümeti başa geçirebilirdi. İhtilal yok. Her şey temiz olacaktı.</p>

  <p class="calibre16">Tabii eğer bir hata yapmazsa. Kae’nin etrafındaki çiftlikler ve şehirleri ziyaret etmişti, halkın kabul etme kapasitesinin ötesinde baskı altında olduğunu biliyordu. Eğer onlara fazla şans tanırsa ayaklanıp tüm asil sınıfını katlederlerdi. Bu olasılık onu rahatsız ediyordu, en çok da eğer gerçekleşirse bundan faydalanacağını bildiği için. İçindeki mantıklı gyorn yıkımı safkan bir atmış gibi sürerek tüm bir ülkeyi Derethi takipçilerine dönüştürmek için kullanırdı.</p>

  <p class="calibre16">Hrathen içini çekti ve dönerek yürüyüşüne devam etti. Duvardaki yolun bu kısmı muhafızlar tarafından temiz tutuluyordu; ancak çok uzaklaşırsa koyu, yağlı bir pislikle kaplı yerlere gelirdi. Buna neyin sebep olduğundan emin değildi, ama merkezi kapı kesiminden uzaklaşıldığında duvarı tamamen kaplamış gibi görünüyordu.</p>

  <p class="calibre16">Ancak pisliğe ulaşmadan önce, yolun üstünde dikilen bir grup adam gürdü. Gece bunu gerektirecek kadar soğuk olmadığı halde pelerin giyiyorlardı. Belki giysilerinin onları daha tanınmaz hale getirdiğini düşünüyorlardı. Ancak eğer niyetleri bu idiyse, belki de Dük Telrii parlak lavanta renkli ve gümüş işlemeli bir pelerinden başka bir şey seçmiş olmalıydı.</p>

  <p class="calibre16">Hrathen materyalizme kafasını salladı. <span class="calibre11">Jaddeth'in amaçlarım gerçekleştirmek için birlikte çalışmak zorunda olduğumuz adamlar...</span></p>

  <p class="calibre16">Hrathen yaklaşırken Dük Telrii ne kapüşonunu indirdi, ne de uygun şekilde eğildi; gerçi elbette Hrathen ikisini de yapmasını beklememişti. Ancak dük adamlarına bir baş işareti yaptı ve onlar da İkiliye mahremiyet bırakacak şekilde çekildi.</p>

  <p class="calibre16">Hrathen, duvann parmaklığına dayanmış ve Kae şehrine tepeden bakmakta olan Dük Telrii’nin yanına gitmek için ilerledi. Şehrin ışıklan kırpışıyordu, şehirde o kadar çok zengin vardı ki lamba yağı ve mum boldu. Hrathen gece olduğunda Elantris kadar kararan bazı büyük şehirler görmüştü.</p>

  <p class="calibre16">“Neden seninle buluşmak istediğimi sormayacak mısın?” diye sordu Telrii.</p>

  <p class="calibre16">“Planımızla ilgili şüphe duymaya başladınız," dedi Hrathen basitçe.</p>

  <p class="calibre16">Telrii görünüşe göre Hrathen’in onu bu kadar kolayca anlamasına şaşırmış gibi durakladı.</p>

  <p class="calibre16">“Eh, evet. Eğer zaten bunu biliyorsan, belki sen de şüphe duymaya başlamış-smdır.”</p>

  <p class="calibre16">“Kesinlikle hayır,” dedi Hrathen. “Tavrınız, böyle gizlice görüşmeyi istemeniz sizi ele veriyor.”</p>

  <p class="calibre16">Telrii yüzünü astı. O her konuşmaya egemen olmaya alışkın bir adamdı. Tereddütlü olmasının sebebi bu muydu? Hrathen onu gücendirmiş miydi? Hayır, Telrii’nin gözlerine baktığında Hrathen sebebin bu olmadığını görebiliyordu. Telrii başlangıçta, Fjorden'le anlaşma yapmaya hevesliydi ve kesinlikle bu gece verdiği partiden zevk almış görünüyordu. Değişen neydi?</p>

  <p class="calibre16"><span class="calibre11">Bu fırsatın kaçmasına izin veremem,</span> diye düşündü Hrathen. Sadece daha fazla zamanı olsaydı. Uç aylık zaman sınınndan geriye seksen günden az kalmıştı. Eğer ona bir yıl tanınmış olsaydı, daha incelikle ve dikkatle çalışabilirdi. Ancak böyle bir lüksü yoktu ve Telrii’yi kullanarak açık bir saldın, iktidarda pürüzsüz bir değişim için en iyi şansıydı.</p>

  <p class="calibre16">“Neden sizi rahatsız edenin ne olduğunu bana söylemiyorsunuz?" dedi Hrathen.</p>

  <p class="calibre16">"Evet, peki,” dedi Telrii dikkatle. “Sadece Fjorden’le çalışmak istediğimden emin değilim.”</p>

  <p class="calibre16">Hrathen bir kaşını kaldırdı. “Önceden böyle bir kararsızlığınız yoktu.”</p>

  <p class="calibre16">Telrii kapüşonunun altından Hrathen’i süzdü. Karanlık ay ışığında doğum izi sadece gölgelerin bir parçasıymış gibi görünüyordu ve yüz hadanna uğursuz bir hava katıyordu veya en azından pahalı kostümü etkiyi berbat ediyor olmasa katacaktı.</p>

  <p class="calibre16">Telrii yüzünü astı. “Bu gece partide bazı ilginç şeyler duydum, Gyorn. Gerçekten de yıkılmasından önce Duladen’e atanmış olan sen miydin?”</p>

  <p class="calibre16"><span class="calibre11">Ah, demek buymuş,</span> diye düşündü Hrathen. “Oradaydım.”</p>

  <p class="calibre16">“Ve şimdi de buradasın,” dedi Telrii. "Bir asilin bu haberlerle neden rahatsız olduğunu merak mı ediyorsun? Tüm cumhuriyetçi sınıfı, Duladen’in yönetici kesimi, o devrimde katledildi! Ve kaynaklarım <span class="calibre18">senin</span> bununla gayet ilişkili olduğunu iddia ediyor."</p>

  <p class="calibre16">Belki de adam Hrathen'in düşündüğü kadar aptal değildi. Telrii'nin sıkıntısı geçerli bir nedene dayanıyordu, Hrathen’in incelikle konuşması gerekliydi. Onlardan biraz uzakta duran Telrii’nin muhafızlarını başıyla işaret etti. “Bu askerleri nereden buldunuz, lordum?"</p>

  <p class="calibre16">Telrii durakladı. "Bunun konuyla ne alakası var?”</p>

  <p class="calibre16">“Beni mazur görün,’’ dedi Hrathen.</p>

  <p class="calibre16">Telrii dönerek askerlere göz attı. “Onları Elantris Şehir Muhafızları’ndan ayarladım. Korumam olmaları için kiraladım.”</p>

  <p class="calibre16">Hrathen başıyla onayladı. “Peki kaç tane böyle muhafızınız var?”</p>

  <p class="calibre16">"On beş,” dedi Telrii.</p>

  <p class="calibre16">“Becerilerini nasıl değerlendiriyorsunuz?”</p>

  <p class="calibre16">Telrii omzunu silkti. “Yeterince iyilerdir, sanırım. Onları hiç gerçekten dövüşürken görmedim.”</p>

  <p class="calibre16">"Bu büyük ihtimalle <span class="calibre18">hiç</span> dövüşmemiş oldukları için,” dedi Hrathen. “Burada, Arelon’daki askerlerin hiçbiri savaş görmemiş.”</p>

  <p class="calibre16">"Ne demeye çalışıyorsun, Gyorn?” diye sordu Telrii hırçınlaşarak.</p>

  <p class="calibre16">Hrathen dönerek duvarın tabanı yakınındaki Elantris Şehir Muhafızları karakoluna doğru başıyla işaret etti. “Muhafızlar ne kadar, yaklaşık beş yüz kişi kadar mı? Belki de yedi yüz? Eğer yerel kolluk kuvvetlerini ve sizinki gibi kişisel korumaları da eklersek, Kae şehrinde en fazla bin asker vardır. Bunlar Lord Eondel’in alaylarına eklendiğinde bile hâlâ yakınlarda bin beş yüzden çok daha az sayıda profesyonel asker var.”</p>

  <p class="calibre16">“Yani?” diye sordu Telrii.</p>

  <p class="calibre16">“Gerçekten de Wyrn’in Arelon’un kontrolünü ele geçirmek için bir ihtilale ihtiyaç duyacağını mı düşünüyorsunuz?”</p>

  <p class="calibre16">“Wyrn’in bir ordusu yok,” dedi Telrii. “Fjorden’in sadece temel bir savunma kuvveti var.”</p>

  <p class="calibre16">"Fjorden’den bahsetmedim,” dedi Hrathen. “Wyrn’den bahsediyorum, Yaratımın Vekili, Shu-Dereth’in lideri. Hadi Lord Telrii, burada dürüst olalım. Hrovell’de kaç asker var? Ya Jaador’da? Svorden’de? Doğu’nun diğer ülkelerinde? Bunlar kendilerini Derethi’ye adamış halklar. Wyrn’in emriyle silahlanmayacaklarını mı düşünüyorsunuz?”</p>

  <p class="calibre16">Telrii durakladı.</p>

  <p class="calibre16">Hrathen dükün gözlerinden her şeyi yavaş yavaş anlamakta olduğunu gördü. Adamın işin yarısından bile haberi yoktu. Gerçekte, Wyrn’in Arelon’u fethetmek için yabancılardan oluşacak bir orduya bile ihtiyacı yoktu. Yüksek rahipler dışında çok az kişinin Wyrn’in emrindeki ikinci, daha güçlü kuvvetten haberi vardı: manastırlar. Yüzyıllar boyunca Derethi rahipliği keşişlerini savaş, suikast ve... başka sanatlarda eğitmişti. Arelon’un savunması o kadar zayıftı ki sadece tek bir manastırın personeli büyük ihtimalle ülkeyi fethedebilirdi.</p>

  <p class="calibre16">Hrathen Dakhor manastırında eğitilen... keşişlerin savunması* AreWun us tüne salınmasının düşüncesiyle titredi. Aşağıya, zırhının altındaki kolunda orada</p>

  <p class="calibre16">geçirmiş olduğu zamanın izlerini taşıyan yere göz attı. Ancak bunlar Telrii'ye açıklanabilecek şeyler değildi.</p>

  <p class="calibre16">“Lordum," dedi Hrathen dobra dobra. “Ben burada, Arelon’dayım; çünkü Wvrn halka barışçıl bir şekilde imana gelme şansı tanımak istiyor. Eğer ülkeyi ezmek isteseydi ezerdi. Bunun yerine beni gönderdi. Benim tek amacım Arelon halkını döndürmek için bir yol bulmak. ”</p>

  <p class="calibre16">Telrii yavaşça başını salladı.</p>

  <p class="calibre16">“Bu ülkenin dinini değiştirmenin ilk adımı, hükümetin Derethi davasına iyi gözle baktığından emin olmak. Bu iktidarda bir değişim gerektiriyor, tahta yeni bir kralın kovulması gerekiyor. ”</p>

  <p class="calibre16">“O zaman sözünü alıyorum?” dedi Telrii.</p>

  <p class="calibre16">"Taht sizin olacak,” dedi Hrathen.</p>

  <p class="calibre16">Telrii başıyla onayladı, beklediğinin bu olduğu belliydi. Bundan önce Hrathen’in vaatleri belirsizdi, ama artık söz vermemeye cesaret edemezdi. Vaadi Telrii’ye, Hrathen’in tahtı devirmek istediğine dair sözlü kanıt veriyordu; hesaplanmış bir risk, ancak Hrathen böyle hesaplarda çok iyiydi.</p>

  <p class="calibre16">"Sana karşı duranlar olacak,” diye uyardı Telrii.</p>

  <p class="calibre16">"Örneğin?”</p>

  <p class="calibre16">“Sarene denen kadın,” dedi Telrii. “Görünen aptallığı açıkça bir rol. Kaynaklarım senin hareketlerine sağlıksız bir ilgi duymakta olduğunu söylüyor ve bu akşam partimde senin hakkında sorular soruyordu.”</p>

  <p class="calibre16">Adam o kadar gösterişçi, o kadar rezil görünüyordu ki Telrii’nin bu kurnazlığı Hrathen’i şaşırttı. Ama belli ki onda biraz olsun yetenek vardı. Bu hem bir avantaj, hem de bir dezavantaj olabilirdi.</p>

  <p class="calibre16">“Kız hakkında endişelenmeyin,” dedi Hrathen. "Sadece sağladığımız parayı alm ve bekleyin. Fırsatınız yakında gelecek. Kralın bu gece aldığı haberleri duydunuz mu?”</p>

  <p class="calibre16">Telrii durakladı ve sonra başını sallayarak onayladı.</p>

  <p class="calibre16">"Olaylar söz verildiği gibi ilerliyor,” dedi Hrathen. “Şimdi sadece sabırlı olmamız gerek.”</p>

  <p class="calibre16">“Pekâlâ,” dedi Telrii. Hâlâ çekinceleri vardı, ama belli ki Hrathen’in mantığı açıkça verilmiş taht sözüyle birleştiğinde onu ikna etmeye yeterli olmuştu. Dük beklenmedik bir saygı ifadesi göstererek Hrathen’e başını eğdi. Sonra korumalarına elini sallayarak uzaklaşmak için hareketlendi.</p>

  <p class="calibre16">“Dük Telrii,” dedi Hrathen aklına bir fikir gelerek.</p>

  <p class="calibre16">Telrii duraklayarak geri döndü.</p>

  <p class="calibre16">“Askerlerinizin hâlâ Elantris Şehir Muhafızları arasında arkadaşları var mı?” diye sordu Hrathen.</p>

  <p class="calibre16">Telrii omzunu silkti. “Sanırım vardır.”</p>

  <p class="calibre16">“Adamlarınızın maaşını iki katına çıkarın,” dedi Hrathen Telrii’nin korumalarının duyamayacağı kadar alçak sesle. “Elantris Şehir Muhafızları hakkında iyi konuşun ve adamlarınıza eski dostlarıyla vakit geçirebilmeleri için izin verin. Mu-</p>

  <p class="calibre16">hafızlar arasında sizin, kendisine sadakat gösterenleri ödüllendiren bir adam olarak ünlenmeniz geleceğiniz açısından... faydalı olabilir.”</p>

  <p class="calibre16">"Adamlarıma zam yapmam için kaynak sağlayacak mısın?” diye sordu Telrii dikkatlice.</p>

  <p class="calibre16">Hrathen gözlerini devirdi. "Peki, tamam.”</p>

  <p class="calibre16">Telrii başıyla onayladı ve korumalarına katılmak için yürüyerek gitti.</p>

  <p class="calibre16">Hrathen dönüp duvara yaslanarak tekrar Kae’ye doğru baktı. Basamaklara geri dönüp aşağı inmeden önce kısa bir süre beklemesi gerekecekti. Telrii hâlâ Derethi’ye bağlılığını açığa vurmak hakkında endişeliydi ve açıkça Hrathen’le görüşürken görünmek istemiyordu. Adam fazlasıyla endişeleniyordu, ama belki de , şu an için dindarmışçasına muhafazakâr görünmesi onun için daha iyiydi.</p>

  <p class="calibre16">Telrii’nin Sarene’den bahsetmiş olması Hrathen’i rahatsız etmişti. Her nedense, ona bunun için kasten bir sebep vermemiş olsa da, şımarık Teo prenses Hrathen’e karşı cephe almaya karar vermişti. Bu, bir açıdan, ironikti; o bilmiyordu ama, Hrathen onun can düşmanı değil, en büyük müttefikiydi. Halkı o veya bu şekilde imana gelecekti. Ya Hrathen’in insancıl teşviklerine karşılık verecekler ya da Fjor orduları tarafından yok edileceklerdi.</p>

  <p class="calibre16">Hrathen asla onu bu gerçeğe ikna edebileceğini sanmıyordu. Gözlerindeki güvensizliği görüyordu, Hrathen her ne derse desin anında yalan olduğunu varsayacaktı. İçten içe kendi dininin aşağı olduğunu bilen birinin mantıksız nefretiyle ondan tiksiniyordu. Korathi öğretileri Doğu’nun her büyük ülkesinde kurumuştu, tıpkı Arelon ve Teod’da da kuruyacağı gibi. Shu-Korath çok zayıftı, iktidarsızdı. Shu-Dereth güçlü ve kuvvetliydi. Tıpkı aynı toprak parçası için mücadele eden iki bitki gibi Shu-Dereth, Shu-Korath’ı boğacaktı.</p>

  <p class="calibre16">Hrathen kafasını salladı, güvenli bir zamana kadar bekledi ve sonunda duvardan yürüyerek aşağıdaki Kae’ye geri dönen basamaklara ulaşmak için döndü. Basamaklara vardığında, aşağıdan gelen ağır bir gümleme duyduğunda şaşırarak durdu. Ses sanki şimdi şehir kapıları kapatılmış gibi geliyordu.</p>

  <p class="calibre16">“Bu neydi?” diye sordu Hrathen, ışıldayan meşalelerin ışığında halka olarak duran birkaç muhafıza yaklaşarak.</p>

  <p class="calibre16">Muhafızlar omuz silkti, ama biri aşağıdaki kararmış avluda yürüyen iki şekle işaret etti. "Kaçmaya çalışan birini yakalamış olmalılar.”</p>

  <p class="calibre16">Hrathen alnını kırıştırdı. “Bu sık oluyor mu?”</p>

  <p class="calibre16">Muhafız başını salladı. “Çoğu kaçmayı denemek için fazlasıyla akılsız. Arada sırada tüymeyi deneyen biri çıkar, ama onları hep enseleriz.”</p>

  <p class="calibre16">"Teşekkür ederim,” dedi Hrathen, muhafızları arkada bırakarak şehre olan uzun inişine başladı. Merdivenlerin dibinde ana muhafız karakolunu buldu. Yüzbaşı içerideydi, sanki yeni uyandırılmış gibi gözleri uykuluydu.</p>

  <p class="calibre16">‘‘Bir sorun mu var, yüzbaşı?” diye sordu Hrathen.</p>

  <p class="calibre16">Yüzbaşı şaşırarak döndü. “Ah, bu sizsiniz, Gyorn. Hayır, bir sorun yok. Sadece yapmaması gereken bir şeyi yapan teğmenlerimden biri.”</p>

  <p class="calibre16">“Bazı Elantrianları tekrar şehre sokmak gibi mi?” diye sordu Hrathen.</p>

  <p class="calibre16">Yüzbaşının yüzü asıldı, ama başını sallayarak onayladı. Hrathen adamla birkaç kez karşılaşmıştı ve her karşılaşmalarında birkaç sikkeyle yüzbaşının açgözlülüğünü beslemişti. Adam neredeyse onundu.</p>

  <p class="calibre16">“Bir dahaki sefere, yüzbaşı, size farklı bir seçenek önerebilirim,” dedi Hrathen kemerine uzanıp bir kese çıkararak.</p>

  <p class="calibre16">Hrathen, Wym Wulfden’in yüzüyle damgalanmış olan altın vvymingleri<a id="footnote1"></a><sup class="calibre17"><a href="../Text/Section0020.xhtml#bookmark1">1</a></sup> keseden çıkarmaya başladığında, yüzbaşının gözleri parladı.</p>

  <p class="calibre16">“Bu Elantrianlardan birini, dinsel sebeplerle yakından incelemek istiyordum,” diye açıklama yaptı Hrathen, masaya bir sikke yığını dizerek. "Gelecek sefer yakalanan Elantrian tekrar şehre atılmadan önce yolu benim tapınağıma düşerse minnettar olurum."</p>

  <p class="calibre16">“Sanırım bu ayarlanabilir, lordum,” dedi yüzbaşı hevesli bir elle masadaki sikkeleri süpürerek.</p>

  <p class="calibre16">“Kimsenin bunun hakkında bir şey bilmesi gerekmez elbette,” dedi Hrathen.</p>

  <p class="calibre16">"Elbette, lordum.”</p>
</body>
</html>
