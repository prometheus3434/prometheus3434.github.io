<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_43"><a class="calibre9" id="bookmark6"></a><span class="calibre6">59. BÖLÜM</span></h1>

  <p class="calibre16">RAODEN yeni acılara uyandı. En keskin olanı başının arkasındaydı, ama başkaları da vardı; tüm vücudu boyunca çizikler, bereler ve kesikler oluşmuştu.</p>

  <p class="calibre16">Neredeyse onun için çok fazlaydı. Her yara asla hafiflemeden, asla azalmadan şiddetli bir şekilde acıyordu. Neyse ki haftalarını Dorun korkunç güçlü saldırılarına dayanarak geçirmişti. O ezici ıstırap anlarına kıyasla vücudunun acıları, ne kadar ağır olurlarsa olsunlar, daha dayanılır geliyordu. İronik olarak, onu neredeyse yok etmiş olan güç, şimdi onun deliliği uzak tutabilmesini sağlıyordu.</p>

  <p class="calibre16">Her ne kadar sersemlemiş olsa da, kaldırılıp sert bir şeyin üstüne atıldığını hissedebiliyordu: Bir eyer. At eşkin ilerlerken ne kadar zaman geçtiğini anlayamı-vordu ve karanlıkta kendini kaybetmemek için savaşmakta zorlanıyordu. Etrafında sesler vardı, ama Fjorca konuştukları için onları anlamıyordu.</p>

  <p class="calibre16">At durdu. Raoden, iki el onu hayvanın sırtından indirip yere koyarken bir inlemeyle gözlerini açtı.</p>

  <p class="calibre16">“Uyan, Elantrian,” dedi Aonik konuşan bir ses. Raoden şaşkın gözlerini kırpıştırarak kafasını kaldırdı. Hâlâ geceydi ve yoğun duman kokusunu alabiliyordu. Bir tepenin eteğindeydiler, Kiin’in tepesi. Tıknaz ev sadece birkaç metre ileride yükseliyordu, ama o bunu zar zor görebiliyordu. Görüşü bulanıktı, her şey dönüyordu.</p>

  <p class="calibre16"><span class="calibre18">Merhametli Domi,</span> diye düşündü, <span class="calibre18">Sarene güvende olsun.</span></p>

  <p class="calibre16">“Beni duyabildiğini biliyorum, Prenses," diye bağırdı Dilaf. “Bak burada kim var. Gel bir anlaşma yapalım.”</p>

  <p class="calibre16">“Hayır!” demeye çalıştı Raoden, ama sesi bir hırıltı olarak çıktı. Kafasına aldığı darbe, beynine bir şey yapmıştı. Konuşma şöyle dursun, kendini zar zor ayakta tutabiliyordu. En kötü şey ise, asla iyileşmeyeceğini bilmesiydi.</p>

  <p class="calibre16">İyileşemezdi. Şimdi bu hal üstüne çökmüştü ve asla da gitmeyecekti.</p>

  <p class="calibre16">“ONUNLA anlaşmanın bir yolu olmadığının farkındasm,” dedi Kiin sessizce.</p>

  <p class="calibre16">Dilaf ve sersemlemiş Raoden'i, Kiin'in daracık pencerelerinin birinden izliyorlardı.</p>

  <p class="calibre16">Sarene sessizce başını sallayarak onayladı, cesareti kırılmıştı. Raoden iyi durumda değildi; ateş ışığında zihni bulanmış gibi görünerek ayakta dururken yalpalıyordu. “Merhametli Domi. Ona ne yapmışlar?”</p>

  <p class="calibre16">“Bakma, 'Ene,” dedi Kiin pencereye sırtını dönerek. Devasa baltası, Korsan Dreok’un baltası, köşede hazır bekliyordu.</p>

  <p class="calibre16">"Bunu yapamam,” diye fısıldadı Sarene. "En azından onunla konuşmak zorundayım, hoşça kal demek için."</p>

  <p class="calibre16">Kiin içini çekti, sonra başıyla onayladı. “Pekâlâ. Terasa çıkalım. Ancak okları gördüğümüz anda kendimizi tekrar içeri kilitliyoruz.”</p>

  <p class="calibre16">Sarene ciddiyetle başını salladı ve ikili terasa çıkan merdivenleri tırmandılar. Sarene aşağıdaki Dilaf ve Raoden’e bakarak terasın kıyısına yaklaştı. Eğer rahibi Raoden’in yerine kendisini almaya ikna edebilecek olsa, bunu yapardı. Ama Dilaf’ın evdeki herkesi isteyeceğinden şüphe ediyordu ve Sarene böyle bir şeyi asla kabul etmezdi. Daora ve çocuklar bodrumda Lukel’in koruması altında birbirlerine sokulmuşlardı. Sarene onlara ihanet etmezdi, Dilaf kimi rehin almış olursa olsun.</p>

  <p class="calibre16">Konuşmak için ağzını açtı, sözlerinin büyük ihtimalle Raoden’in duyacağı son şeyler olacağını biliyordu.</p>

  <p class="calibre16">“İleri!” diye emretti Dilaf.</p>

  <p class="calibre16">Hrathen; Sarene, Dilaf’ın tuzağına düşerken umutsuz bir seyirci olarak bir kenarda dikildi. Dakhor keşişleri binanın tabanı yakınındaki gizlenme yerlerinden fırlayarak ileri atıldılar. Duvarlara tırmanırlarken ayaklan okçu vanklan ve tuğlalar arasındaki boşluklarda minik dayanak noktaları bularak duvarlara yapışır gibi göründü. Birkaç keşiş önceden terasın arka tarafında elleriyle asılmış beklemekte oldukları yerden kendilerini yukarı savurarak Sarene’nin kaçış yolunu kestiler. Çok geçti. Birkaç saniye sonra, bir Dakhor, kollarının aradında mücadele eden prensesle beraber terastan aşağı atladı.</p>

  <p class="calibre16">"Hrathen, bana Seonunu getir,” diye emretti Dilaf.</p>

  <p class="calibre16">Hrathen metal kutuyu açıp ışık topunun serbestçe uçmasına izin vererek emre uydu. Hrathen keşişin Seonu nereden bildiğini sormaya zahmet etmedi. Dakhor-lar Wyrn’in gözde savaşçılarıydı, liderleri onun sırlarından pek çoğuna ortak olmalıydı.</p>

  <p class="calibre16">"Seon, Kral Eventeo’yla konuşmak istiyorum," dedi Dilaf.</p>

  <p class="calibre16">Seon itaat etti. Kısa bir süre sonra ışığı gururlu yüzlü ve fazla kilolu bir adamın kafasının şekline dönüşmüştü.</p>

  <p class="calibre16">“Seni tanımıyorum,” dedi Eventeo. “Gecenin ortasında beni kim arıyor?”</p>

  <p class="calibre16">"Ben, kızının elinde olduğu adamım, Kral,” dedi Dilaf, Sarene’nin yan tarafını dürterek. Prenses elinde olmadan haykırdı.</p>

  <p class="calibre16">Eventeo’nun kafası sesin kaynağını arar gibi döndü, ama görebileceği tek şey Dilaf’ın yüzüydü. “Kimsin sen?"</p>

  <p class="calibre16">"Ren Dilaf. Dakhor Manastırı’nın gragdetiyim.”</p>

  <p class="calibre16">"Merhametli Domi...” diye fısıldadı Eventeo.</p>

  <p class="calibre16">Dilaf m gözleri kısıldı ve kötülükle gülümsedi. “Senin dönmüş olduğunu sanıyordum, Eventeo. Önemli değil. Askerlerini uyandır ve onları gemilerinde topla. Şu andan itibaren bir saat içinde Teod’da olacağım ve resmi bir şekilde teslim olmaya hazır değillerse kızı öldüreceğim.”</p>

  <p class="calibre16">“Baba, hayır!” diye bağırdı Sarene. “Ona güvenme!”</p>

  <p class="calibre16">“Sarene?" diye sordu Eventeo endişeyle.</p>

  <p class="calibre16">“Bir saat, Eventeo,” dedi Dilaf. Sonra elini kovalar gibi havada savurdu. Kralın şaşkın yüzü tekrar bir Seonun pürüzsüz küresel şekline dönüşerek eridi.</p>

  <p class="calibre16">“Teoları da öldüreceksin,” dedi Hrathen Fjorca.</p>

  <p class="calibre16">“Hayır,” dedi Dilaf. “O katliamı başkaları gerçekleştirecek. Ben sadece krallarım öldürüp gemicileri hâlâ üzerlerindeyken Teod’un gemilerini yakacağım. Donanmaları bir kez ortadan kalkınca, Wyrn ordularını Teod kıyılarına çıkarabilir ve ülkeyi kudretini kanıtlamak için bir savaş alanı olarak kullanabilir.”</p>

  <p class="calibre16">“Buna gerek yok, biliyorsun,” dedi Hrathen hasta hissederek. “Onu yakalamıştım, Eventeo benimdi.”</p>

  <p class="calibre16">“Dönmüş olabilirdi, Hrathen; ama eğer askerlerimizin topraklarına çıkmasına izin vereceğini düşünüyorsan, kıt akıllısın demektir,” dedi Dilaf.</p>

  <p class="calibre16">“Sen bir canavarsın,” diye fısıldadı Hrathen. “İki krallığı paranoyanı beslemek için katledeceksin. Elantris’ten bu kadar nefret etmeni gerektirecek ne oldu?”</p>

  <p class="calibre16"><span class="calibre18">“Yeteri"</span> diye bağırdı Dilaf. “Seni de öldürmekte tereddüt edeceğimi düşünme, Gyorn. Dakhor kanunun da ötesindedir!” Keşiş Hrathen’e tehdit eden gözlerle baktı, sonra da esirlerini tekrar fark ederken derin derin nefes alarak yavaşça sakinleşti.</p>

  <p class="calibre16">Hâlâ başı dönmekte olan Raoden, tökezleyerek sessiz bir Dakhor tarafından tutulmakta olan kansına doğru ilerliyordu. Prens kolları titreyerek ona doğru uzandı.</p>

  <p class="calibre16">“Ha,” dedi Dilaf kılıcını kınından çekerek. “Seni unutmuşum.” Kılıcını Raoden’in kamına saplarken kötü kötü gülümsedi.</p>

  <p class="calibre16">ACI Raoden’i ani bir ışık dalgası gibi kapladı. Kılıcın geldiğini bile görememişti.</p>

  <p class="calibre16">Ancak hissetti. İnleyerek dizleri üstüne çöktü. Acısı hayal bile edilemezdi, iki ay boyunca sürekli olarak acısı artmakta olan biri için bile. Titreyen ellerle karnını tuttu. Dor’u hissedebiliyordu. Dor... yakındaymış gibi hissediyordu.</p>

  <p class="calibre16">Bu çok fazlaydı. Sevdiği kadın tehlikedeydi ve o hiçbir şey yapamıyordu. Acı, Dor, başarısızlık... Yeniden Raoden olan Ruh, bütün bu yüklerin altında daha fazla dayanamadı ve son bir kez iç çekerek teslimiyetle çöktü.</p>

  <p class="calibre16">Ondan sonra artık acı yoktu, çünkü artık benlik yoktu. Hiçbir şey yoktu.</p>

  <p class="calibre16">RAODEN yere düşerken Sarene çığlık attı. Yüzündeki ıstırabı görebiliyordu ve kılıcı sanki kendi kamından geçmiş gibi hissetti. Titredi; Raoden bir an daha bacaklarını oynatmaya çabalarken, Sarene ağlıyordu. Sonra o... durdu.</p>

  <p class="calibre16">"Başaramadım...'' diye fısıldadı Raoden, dudakları bir yitiğin mantrasını oluştururken. "Aşkımı başarısızlığa uğrattım. Başaramadım...”</p>

  <p class="calibre16">“Onu getirin,” dedi Dilaf. Sarene, Fjorca söylenmiş olan kelimeleri neredeyse duymadı bile.</p>

  <p class="calibre16">"Ya diğerleri?” diye sordu bir keşiş.</p>

  <p class="calibre16">"Onları da bu lanetli şehrin diğer insanlarıyla bir araya toplayın ve hepsini Elantris’e götürün,” dedi Dilaf. "Elantrianları şehrin merkezinin yakınında, biraz daha temiz görünen bir yerde bulacaksınız.”</p>

  <p class="calibre16">"Onları bulduk, gragdetim,” dedi keşiş. "Adamlanmız saldırdı bile.”</p>

  <p class="calibre16">"Oo, iyi,” dedi Dilaf bir zevk tıslamasıyla. “Vücutlarını topladığınızdan emin olun, Elantrianlar normal insanlar kadar kolay ölmez. Hiçbirinin kaçmasına izin vermek istemiyoruz.”</p>

  <p class="calibre16">“Evet, gragdetim.”</p>

  <p class="calibre16">“Hepsini bir yere topladığınızda -vücutlar, Elantrianlar ve geleceğin Elantrian-lan- arındırma ayinini yapın. Sonra da hepsini yakın.”</p>

  <p class="calibre16">“Evet, gragdetim,” dedi savaşçı başını eğerek.</p>

  <p class="calibre16">“Gel, Hrathen,” dedi Dilaf. “Sen bana Teod’da eşlik edeceksin.”</p>

  <p class="calibre16">Sarene onu sürükleyerek götürürlerken, olanlara inanamayarak kendinden geçmiş bir halde, karanlıkta artık Raoden’in öne yığılmış şekli görünmez oluncaya kadar ona baktı.</p>
</body>
</html>
