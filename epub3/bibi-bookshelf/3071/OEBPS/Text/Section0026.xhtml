<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre16"><br class="calibre4" /></p>

  <h1 class="calibre15"><a class="calibre9" id="bookmark1"></a>23. BÖLÜM</h1>

  <p class="calibre16">HEM Eondel, hem de Shuden onunla birlikte gelmekte ısrar ettiler. Eondel hem rehberlerini, hem de eşlikçileri olan Elantris Şehir Muhafızları’nı eşit miktarda şüpheyle izlerken bir elini hep kılıcının üstünde tuttu. Arel davranış kuralları ne derse desin kılıcını her zaman yanında taşırdı. Kendileri adına muhafızlar, sanki Elantris’e girmek her gün yaptıkları bir şeymiş gibi kayıtsız görünme işini iyi yapıyorlardı. Ancak Sarene onların tedirginliklerini hissedebiliyordu.</p>

  <p class="calibre16">İlk başta herkes karşı çıkmıştı. Kendisinin, zorbalarıyla görüşmek için Elantris’in derinliklerine götürülmesine izin vermesi düşünülemezdi. Ancak Sarene şehrin zararsız olduğunu kanıtlamakta kararlıydı. Eğer diğer asilleri kapılardan girmeye ikna edecekse kesinlikle içeride kısa bir yolculuğa itiraz edemezdi.</p>

  <p class="calibre16">“Neredeyse vardık,” dedi rehberleri. Uzun bir adamdı, boyu neredeyse topuklu ayakkabı giymiş olan Sarene’yle eşitti. Derisinin gri kısımları gördüğü diğer Elantrianlarınkinden daha açık tonluydu; ama bu onun önceden mi açık derili olduğu, yoksa Elantris’te diğerlerinden daha az zamandır bulunduğu anlamına mı geldiğini bilmiyordu. Shaod tarafından yok edilmeden önce yakışıklı olduğunu tahmin ettiği oval bir yüzü vardı. Bir hizmetkâr değildi, yürüyüşü fazlasıyla gururluydu. Sarene, basit bir haberci gibi davranıyor olsa da, Elantris’in çete liderlerinden birinin güvenilir dalkavuklarından biri olduğunu tahmin etti.</p>

  <p class="calibre16">“Adın ne?” diye sordu Sarene tonunu tarafsız tutmaya çalışarak. Ashe’nin kaynaklarına göre, bu adam içeri yeni atılanları köleleştirerek şehri diktatörler gibi yöneten üç gruptan birinin üyesiydi.</p>

  <p class="calibre16">Adam hemen cevap vermedi. “Bana Ruh diyorlar,” dedi bir süre sonra.</p>

  <p class="calibre16"><span class="calibre11">Bir zamanlar olduğu kişinin hayaleti gibi olan bu adam için uygun bir isim,</span>diye düşündü Sarene.</p>

  <p class="calibre16">Bu Ruh denilen adamın, onu eskiden Elantris’in üniversitesi olduğu şeklinde bilgilendirdiği büyük bir binaya yaklaştılar. Sarene binayı alıcı gözle inceledi. Şeh-</p>

  <p class="calibre16">rin kalanını da kaplayan garip, kahverengimsi yeşil pislikle kaplıydı ve bir zamanlar muhteşem bir bina olmuş olsa da şimdi sadece başka bir viraneydi. Sarene, rehberleri binaya girerken tereddüt etti. Sarene’nin görebildiği kadarıyla, üst kat yıkılmayı ciddi ciddi düşünmekteydi.</p>

  <p class="calibre16">Sarene, Eondel’e bir bakış fırlattı. Orta yaşlı adam endişeliydi, düşünce içinde çenesini ovuyordu. Sonra omzunu silkerek Sarene’ye doğru başını eğdi. <span class="calibre18">Buraya kadar geldik...</span> der gibi görünüyordu.</p>

  <p class="calibre16">Böylece Sarene, bel vermekte olan tavanı düşünmemeye çalışarak, arkadaşları ve askerlerden oluşan grubunun önünde binaya girdi. Neyse ki fazla uzağa gitmeleri gerekmedi. İlk odanın arka tarafında, koyu derili yüzleri loş ışıkta zar zor görülebilen bir grup Elantrian ayakta duruyordu. İki tanesi, başlarını diğerlerinden birkaç ayak yükseğe çıkaracak şekilde parçalanmış bir masanın kalıntıları gibi olan bir şeyin üstünde durmaktaydı.</p>

  <p class="calibre16">“Aanden?” diye sordu Sarene.</p>

  <p class="calibre16">“Ve Karata,” diye cevap verdi görünüşe göre bir kadın olan ikinci şekil, gerçi kel kafası ve kırışmış yüzü bir erkeğinkinden hemen hemen ayırt edilemezdi. “Bizden ne istiyorsunuz?”</p>

  <p class="calibre16">“Siz ikinizin düşman olduğunuz şeklinde bilgilendirilmiştim." dedi Sarene şüphe içinde.</p>

  <p class="calibre16">“Yakın zamanda bir ittifakın faydalarını fark ettik,” dedi Aanden. Dikkatli gözleri olan kısa bir adamdı, küçük yüzü bir kemirgeninki gibi büzülmüştü. Adamın çalımlı, kendini beğenmiş tavırları tam olarak Sarene’nin beklediği gibiydi.</p>

  <p class="calibre16">“Peki ya Shaor diye bilinen adam?” diye sordu Sarene.</p>

  <p class="calibre16">Karata gülümsedi. “Bahsetmiş olduğumuz faydalardan biri.”</p>

  <p class="calibre16">“Öldü mü?”</p>

  <p class="calibre16">Aanden başını salladı. "Elantris’i artık biz yönetiyoruz, Prenses. Ne istiyorsunuz?”</p>

  <p class="calibre16">Sarene hemen cevap vermedi. Üç çete liderini birbirlerine karşı kullanmayı planlamıştı. Birleşik bir düşmanın önünde kendini farklı bir şekilde takdim etmesi gerekecekti. “Size rüşvet vermek istiyorum,’’ dedi dobra dobra.</p>

  <p class="calibre16">Kadın ilgiyle kaşlarını kaldırdı, ama küçük adam kabadayılık yaptı. Senin rüşvetine ne ihtiyacımız var, kadın?”</p>

  <p class="calibre16">Sarene bu oyunu çok fazla kereler oynamıştı. Aanden ciddi politikaya alışkın olmayan bir kişinin ilgisiz görüntüsünü kullanıyordu. Babasının kordiplomatik görevlisi olarak hizmet verdiği zaman boyunca, düzinelerce kere bunun gibi adamlarla karşılaşmıştı. Ve onlardan çok sıkılmıştı.</p>

  <p class="calibre16">"Bak,” dedi Sarene, "dürüst olalım: Belli ki bu işte pek iyi değilsin ve bu yüzden uzun pazarlıklar sadece zaman kaybı olur. Ben Elantris halkına yiyecek getirmek istiyorum ve siz bunun onlar üstündeki gücünüzü zayıflatacağını düşünerek bana direneceksiniz. Büyük ihtimalle şu anda bile benim adaklarımdan kimin faydalanıp kimin faydalanmayacağını nasıl kontrol edebileceğinizi çözmeye çalışıyorsunuz."</p>

  <p class="calibre16">Adam rahatsızlıkla kıpırdandı ve Sarene gülümsedi. “Size bu yüzden riış\oi</p>

  <p class="calibre16">vereceğim. İnsanların serbestçe gelip yiyecek almalarına izin vermek için ne istiyorsunuz?”</p>

  <p class="calibre16">Aanden belli ki nasıl devam edeceğinden emin olamayarak durakladı. Ancak kadın kararlı bir şekilde konuştu. “Taleplerimizi yazmak için bir kâtibin var mı?”</p>

  <p class="calibre16">“Var,” dedi Sarene, Shuden’e kâğıt ve kalemini çıkarması için işaret ederek.</p>

  <p class="calibre16">Liste genişti, Sarene’nin beklediğinden çok daha geniş ve pek çok garip şey içeriyordu. Silah, hatta belki altın istemelerini beklemişti. Ancak Karata’nın talepleri kumaşla başladı ve çeşitli tahıllar, bazı işlenmiş metal plakalar, odun parçaları ve samanla devam ederek yağ ile bitti. Mesaj açıktı: Elantris’in yönetimi güç veya zenginlik değil, temel ihtiyaçların kontrolüne dayanıyordu.</p>

  <p class="calibre16">Sarene talepleri kısaca onayladı. Eğer sadece Aanden’le uğraşıyor olsa daha azı için tartışırdı, ama bu Karata dobra, tereddütsüz bir kadındı, pazarlık etmek için pek sabn olmayan biriydi.</p>

  <p class="calibre16">“Hepsi bu kadar mı?" diye sordu Sarene, Shuden son talebi de yazarken.</p>

  <p class="calibre16">“Bunlar ilk birkaç gün için yeterli olacak,” dedi Karata.</p>

  <p class="calibre16">Sarene gözlerini kıstı. “Pekâlâ. Ama uymanız gereken bir kuralım var. Kimseyi avluya gelmekten alıkoyamazsınız. Eğer istiyorsanız, şehri zorbalar olarak yönetin, ama en azından insanlann dolu bir mideyle acı çekmesine izin verin.”</p>

  <p class="calibre16">“Söz veriyorum,” dedi Karata. “Kimseyi engellemeyeceğim.”</p>

  <p class="calibre16">Sarene toplantının bittiğini işaret ederek başıyla onayladı. Karata onları kapılara geri götürmesi için bir rehber atadı; bu kez rehber Ruh değildi. O geride kaldı, Sarene binayı terk ederken şehrin iki zorbasına yaklaşıyordu.</p>

  <p class="calibre16">“BU yeterince iyi miydi, efendim?” diye sordu Mareshe hevesle.</p>

  <p class="calibre16">“Mareshe, bu kusursuzdu,” diye cevapladı ayrılmakta olan prensesi tatminle izleyen Raoden.</p>

  <p class="calibre16">Mareshe alçakgönüllülükle gülümsedi. "Elimden gelenin en iyisini yaptım, efendim. Pek rol yapma tecrübem olmadı, ama düşünüyorum ki kararlı ve tehditkâr bir lideri uygun şekilde oynadım.”</p>

  <p class="calibre16">Raoden, Karata’yla göz göze geldi. Huysuz kadın gülmemek için kendini zor tutuyordu. Çalımlı zanaatkâr kusursuzdu; ne kararlı, ne de tehditkârdı. Dışandaki insanlar Elantris’i sert, hırsız zorbalar tarafından yönetilen kanunsuz bir mekân olarak görüyordu. Mareshe ile Karata, tam olarak prenses ve yol arkadaşlarının görmeyi beklediği şeyi betimlemişti.</p>

  <p class="calibre16">“Bir şeyden şüphelendi, sule,” dedi Galladon odanın yan tarafındaki gölgelerin arkasından çıkarken.</p>

  <p class="calibre16">“Evet, ama ne olduğunu bilmiyor," dedi Raoden. “Bırakalım, ‘Aanden’ ve Karata'nın arkasından bir şeyler çevirdiğini düşünsün, bunun bir zaran olmaz.”</p>

  <p class="calibre16">Galladon, kel kafası loş ışıkta parlayarak hafifçe başını salladı.</p>

  <p class="calibre16">“Bunun ne gereği var? Neden onu kiliseye getirmeyelim, gerçekten ne olduğumuzu görmesine izin vermeyelim?”</p>

  <p class="calibre16">“İsterdim, Galladon," dedi Raoden. "Ama sırrımızın yayılmasına izin veremeyiz. Arelon halkı Elantris’e sadece Elantrianlar bu kadar zavallı olduğu için müsamaha gösteriyor. Eğer uygar bir toplum oluşturmakta olduğumuzu görürlerse, korkuları yüzeye çıkar. İnleyen bir garibanlar sürüsü bir şey, öldürülemeyen bir canavarlar ordusu başka şey.”</p>

  <p class="calibre16">Karata bir şey demeksizin başını salladı. Ebedi şüpheci Galladon, sanki ne düşüneceğinden emin değilmiş gibi sadece başını salladı.</p>

  <p class="calibre16">“Ama belli ki çok kararlı. Kolo?” diye sordu sonunda Sarene'yi kastederek. “Gerçekten de öyle,” diye katıldı Raoden. Sonra eğlenerek devam etti. “Ve benden pek hoşlandığını sanmıyorum.”</p>

  <p class="calibre16">“Senin bir zorbanın adamı olduğunu düşünüyor,” diye belirtti Karata. “Hoşlanması mı gerekirdi?”</p>

  <p class="calibre16">“Doğru,” dedi Raoden. “Ama sanırım anlaşmamıza benim tüm dağıtımlarına katılabileceğimi söyleyen bir madde eklemeliyiz. Gözümü hayırsever prensesimizin üstünde tutmak istiyorum. Bana herhangi bir şeyi birkaç sebep olmadan yapacak biriymiş gibi görünmedi, ayrıca çilesini neden burada Elantris’te çekmeye karar verdiğini merak ediyorum.”</p>

  <p class="calibre16">"BU iyi gitti,” dedi Eondel rehberlerinin tekrar Elantris’in içinde kaybolmasını izlerken.</p>

  <p class="calibre16">"Ucuz kurtuldunuz," diye ona katıldı Shuden. “İstedikleri şeyler fazla masraf olmadan edinilebilir.”</p>

  <p class="calibre16">Sarene parmaklarım arabanın tahtadan yan tarafına sürterken hafifçe başını salladı. “Sadece onlar gibi insanlarla uğraşmaktan nefret ediyorum.”</p>

  <p class="calibre16">“Belki de onları fazla sert yargılıyorsunuzdur,” dedi Shuden. "Zorbalardan ziyade çok zor olan hayatlarında ellerinden gelenin en iyisini yapmaya çalışan insanlara benziyorlar.”</p>

  <p class="calibre16">Sarene başını salladı. "Ashe’nin bana anlattığı hikâyelerden bazılarını dinlemelisin, Shuden. Muhafızlar, yeni Elantrianlar şehre atıldıkları zaman çetelerin köpekbalıkları gibi üzerlerine çöktüğünü söylüyor. Bu şehre giren azıcık kaynak da çete liderlerine gidiyor ve onlar da geri kalan insanları açlıktan ölmeye yakın halde tutuyorlar.”</p>

  <p class="calibre16">Shuden bir kaşını kaldırarak Sarene’nin bilgi kaynağı olan Elantris Şehir Muhafızları’na baktı. Grup tembelce mızraklarına yaslanmış, asiller arabayı boşaltmaya başlarken ilgisiz gözlerle izliyorlardı.</p>

  <p class="calibre16">“Pekâlâ,” diye kabul etti Sarene, arabaya tırmanıp Shuden’e bir kutu sebzeyi uzatırken. “En güvenilir kaynak olmayabilirler, ama önümüzde kanıt var." Yan sokaklarda toplanmış olan şekillere doğru işaret ederek kolunu salladı. "Boş gözlerine ve endişeli adımlarına bak. Bunlar korku içinde yaşayan bir halk, Shuden. Bunu daha önce Fjorden, Hrovell ve yarım düzine başka yerde gördüm. Ben ezilmiş bir halkın neye benzediğini biliyorum.”</p>

  <p class="calibre16">"Doğru.” diye kabul etti Shuden, Sarene'den kutuyu alırken, "ama ‘liderler’ de benim gözüme daha iyi durumdaymış gibi görünmedi. Belki onlar da ezenler değil, sadece eşit miktarda ezilenlerdir."</p>

  <p class="calibre16">“Belki," dedi Sarene.</p>

  <p class="calibre16">“Leydim,” diye itiraz etti Eondel, Sarene başka bir kutuyu alıp Shuden’e iletirken. “Sizin geride durup da arabayı bizim boşaltmamıza izin vermenizi dilerdim. Bu kesinlikle uygun değil.”</p>

  <p class="calibre16">“İyi olacağım, Eondel,” dedi Sarene ona da bir kasa vererek. “Hiç hizmetkâr getirmememin bir sebebi var. Hepimizin işe katılmasını istiyorum. Bu sizi de içeriyor, lordum,’’ diye ekledi Sarene, dinlenmek için kapılara yakın gölgeli bir nokta bulmuş olan Ahan’a doğru bir baş işareti yaparak.</p>

  <p class="calibre16">Ahan içini çekti ve kalkıp badi badi yürüyerek gün ışığına çıktı. Baharın bu kadar erken bir günü için hava fazlasıyla ısınmıştı ve güneş tepelerinde parlıyordu. Gerçi onun ısısı bile sonsuz Elantris çamurunu kurutmayı başaramamıştı.</p>

  <p class="calibre16">“Umarım fedakârlığımı takdir ediyorsundur, Sarene,” diye haykırdı şişman Ahan. “Bu çamur kesinlikle pelerinimi mahvediyor.”</p>

  <p class="calibre16">“Size müstahaktır,” dedi Sarene konta bir kutu kaynamış patatesi verirken. “Ucuz bir şey giymenizi söylemiştim.”</p>

  <p class="calibre16">“Ucuz bir şeyim <span class="calibre18">yok,</span> canım,” dedi Ahan asık bir suratla kutuyu kabul ederken. “Yani bana Neoden’in düğünü için giydiğin o cübbeye gerçekten para verdiğini mi söylemek istiyorsun?” diye sordu Roial gülerek yaklaşırken. “Turuncunun o tonunun var olduğundan bile haberim yoktu, Ahan.”</p>

  <p class="calibre16">Kont yüzünü asarak elindeki kutuyu arabanın ön tarafına taşıdı. Sarene, Roial’a bir kutu vermedi, Roial da bir tane almak için yaklaştı. Birinin dükün bir topallamayla yürümekte olduğunu fark etmesi birkaç gün önce sarayda büyük haber olmuştu. Söylentilere göre bir sabah yataktan kalkarken düşmüştü. Roial’ın dinç havası bazen, onun aslında çok yaşlı bir adam olduğunu hatırlamayı zorlaştırıyordu.</p>

  <p class="calibre16">Sarene almak için eller belirdikçe kutuları vererek bir ritim tutturdu, bu nedenle diğerlerine yeni bir şeklin katılmış olduğunu ilk başta fark etmedi. Son kutulara yaklaşırken yükü kabul eden adama bakacak oldu. Yüzü tanıdığında neredeyse şaşkınlıktan kutuyu düşürecekti.</p>

  <p class="calibre16">. “Sen!” dedi afallayarak.</p>

  <p class="calibre16">Ruh diye bilinen Elantrian, gülümseyerek kutuyu şaşkınlıktan donmuş parmaklarından aldı. “Burada olduğumu fark etmenin ne kadar süreceğini merak ediyordum.”</p>

  <p class="calibre16">“Ne kadardır...”</p>

  <p class="calibre16">“Eh, şu anda yaklaşık on dakika oldu,” diye cevap verdi. “Siz arabayı boşaltmaya başladıktan az sonra geldim.”</p>

  <p class="calibre16">Ruh kutuyu alarak diğerlerinin yanına istifledi. Sarene arabanın arkasında sessizce aptallaşmış olarak kaldı, onun koyu ellerini Shuden’in kahverengi elleriyle karıştırmış olmalıydı.</p>

  <p class="calibre16">Önünde biri boğazını temizledi ve Sarene irkilerek Eondel’in bir kutu için bek-</p>

  <p class="calibre16">İçmekte olduğunu fark etti. Sarene aceleyle itaat etti.</p>

  <p class="calibre16"><span class="calibre18">"O</span> neden burada?" diye merak etti kutuyu Eondel’in kollarına bırakırken.</p>

  <p class="calibre16">“Efendisinin ona dağıtımı izlemesi için emir verdiğini iddia ediyor. Görünüşe göre, Aanden sana, senin ona güvendiğinden fazla güvenmiyor.”</p>

  <p class="calibre16">Sarene son iki kutuyu da indirdi ve sonra atlayarak arabanın arkasından indi. Ama kaldırım taşlarına yanlış açıda çarptı ve çamurda kaydı. Geriye devrilirken ellerini sallayarak ciyakladı.</p>

  <p class="calibre16">Neyse ki bir çift el onu yakalayarak dengesini düzeltti. "Dikkatli ol,” diye uyardı Ruh. ‘‘Elantris’te yürümek biraz alışkanlık gerektiriyor.”</p>

  <p class="calibre16">Sarene kollarını onun yardımsever tutuşundan kurtardı. “Teşekkürler,” diye mırıldandı, prensese hiç de yakışmayan bir sesle.</p>

  <p class="calibre16">Ruh bir kaşını kaldırdı ve sonra Arel lordlarının yanında ayakta durmak için ilerledi. Sarene, Ruhun onu yakaladığı dirseğindeki yeri ovalayarak içini çekti. Dokunuşunda garip bir şefkat var gibiydi. Böyle hayalleri dağıtmak için kafasını salladı. Dikkatini gerektiren daha önemli şeyler vardı. Elantrianlar yaklaşmıyordu.</p>

  <p class="calibre16">Artık daha fazla sayıdaydılar, belki elli tane, gölgelerde tereddüt içindeki kuşlar gibi birikmişlerdi. Bazılarının çocuk olduğu belliydi, ama çoğu aynı belirlene-mez yaştaydı, kırışmış Elantrian derileri hepsini Roial kadar yaşlı gösteriyordu. Hiçbiri yiyeceğe yaklaşmadı.</p>

  <p class="calibre16">"Neden gelmiyorlar?” diye sordu Sarene kafası karışarak.</p>

  <p class="calibre16">“Korkuyorlar,” dedi Ruh. "Ve inanmıyorlar. Bu kadar çok yiyecek onlara hayal gibi görünüyor olmalı, şüphesiz akıllarının onlara yüzlerce kez oynadığı şeytani bir numara.” Yumuşakça, hatta şefkatle konuşuyordu. Kelimeleri zorba bir diktatörün sözleri değildi.</p>

  <p class="calibre16">Ruh uzanarak kutulardan bir şalgam seçti. Sanki kendisi de gerçekliğinden emin değilmiş gibi gözünü dikip bakarak şalgamı hafifçe elinde tuttu. Gözlerinde açlık vardı, haftalardır iyi bir yemek görmemiş olan bir adamın açlığı. Sarene irkilerek, bu adamın da ayrıcalıklı konumuna rağmen diğerleri kadar yokluk içinde olduğunu fark etti. Üstelik sabırla düzinelerce yiyecek dolu kutunun indirilmesine yardım etmişti.</p>

  <p class="calibre16">Ruh sonunda şalgamı kaldırarak bir ısırık aldı. Sebze ağzında çatırdadı, Sarene tadının nasıl olabileceğini tahmin ediyordu: Çiğ ve acı. Ancak adamın gözlerinden bunun ona bir ziyafet gibi geldiği okunuyordu.</p>

  <p class="calibre16">Ruhun yiyeceği kabul etmesi, diğerlerine de onay verir gibi göründü ve kalabalık öne atıldı. Elantris Şehir Muhafızları, sonunda olanları fark ederek hızla Sarene ve diğerlerinin etrafını çevirdiler, mızrakları tehditle dışarı doğru uzatılmıştı.</p>

  <p class="calibre16">"Burada, kutuların önünde bir açıklık bırakın,” diye emir verdi Sarene.</p>

  <p class="calibre16">Muhafızlar ayrılarak Elantrianların bir seferde birkaç tane olmak üzere yaklaşmalarına izin verdiler. Sarene ve lordlar, bitkin garibanlara yiyecek dağıtarak kutuların arkasında durdular. Ahan bile işe girişirken sızlanmayı kesti ve ciddi b\r sessizlik içinde yiyeceği paylaştırmaya başladı.</p>

  <p class="calibre16">Sarene onun, kafası kel ve dudakları kırışıklarla buruşmuş olmakla birlikte kü-çiik bir kız olduğunu tahmin ettiği birine bir torba verdiğini gördü. Kız yersiz bir masumiyetle gülümsedi ve sonra seğirterek uzaklaştı. Ahan işine devam etmeden önce bir an durakladı.</p>

  <p class="calibre16"><span class="calibre18">İşe yarıyor,</span> diye düşünen Sarene, rahatlamıştı. Eğer burası Ahan’ı bile duygu-landırabilivorsa, o zaman asil sınıfının kalanına da aynısını yapabilmesi mümkündü.</p>

  <p class="calibre16">Çalışırken Sarene, Ruh denen adamın kalabalığın arkasına yakın bir yerde dikildiğini gördü. Onu incelerken düşünceli görünen Ruh’un eli çenesini tutuyordu. Sanki... endişeli gibi görünüyordu. Ama neden? Onun endişelenecek neyi vardı ki? İşte o anda, Ruh un gözlerine bakarken Sarene gerçeği fark etti. O bir uşak değildi. Lider oydu ve bir nedenle de bu gerçeği ondan gizleme ihtiyacı hissetmişti.</p>

  <p class="calibre16">Böylece Sarene, birinin ondan bir şeyler gizlediğini fark ettiğinde hep yaptığı şeyi yaptı. Gizlediği şeyin ne olduğunu öğrenmeye çalıştı.</p>

  <p class="calibre16">“ONUNLA ilgili bir şeyler var, Ashe,” dedi Sarene sarayın önünde durmuş boş arabanın uzaklaşmasını izlerken. Öğleden sonra yaptıkları tüm işe rağmen sadece üç öğün dağıtmış olduklanna inanmak zordu. Yarın öğlene kadar hepsi bitmiş olacaktı, tabii eğer şimdiden bitmediyse.</p>

  <p class="calibre16">"Kim, leydim?" diye sordu Ashe. O yiyecek dağıtımını duvarın üstünde, Iadon'un durmakta olduğu yerin yakınından izlemişti. Elbette ona eşlik etmek istemişti, ama Sarene buna izin vermemişti. Seon onun, Elantris ve liderleri hakkın-daki temel bilgi kaynağıydı ve onunla kendisi arasında belirgin bir bağ kurulmasını istememişti.</p>

  <p class="calibre16">"Rehber,” diye açıkladı Sarene, dönüp kralın sarayının geniş, goblenlerle süslenmiş kapılarından içeri yürürken. Iadon, Sarene’nin zevkine göre goblenleri fazlasıyla seviyordu.</p>

  <p class="calibre16">“Ruh denilen adam mı?”</p>

  <p class="calibre16">Sarene başım sallayarak onayladı. “Öbürlerinin emirlerine uyuyormuş gibi davrandı, ama o bir hizmetkâr değil. Aanden, görüşmemiz sırasında sanki onayını beklermiş gibi ona bakışlar atıp durdu. Sence liderlerin isimlerini yanlış öğrenmiş olabilir miyiz?”</p>

  <p class="calibre16">“Bu mümkün, leydim” diye kabul etti Ashe. “Ama konuştuğum Elantrianlar çok emin görünüyordu. Karata, Aanden ve Shaor en azından bir düzine defa duyduğum isimlerdi. Hiç kimse Ruh denilen bir adamdan bahsetmedi.”</p>

  <p class="calibre16">“Bu insanlarla yakın zamanda konuştun mu?” diye sordu Sarene.</p>

  <p class="calibre16">“Aslında, çabalarımı muhafızlar üzerinde yoğunlaştınyordum,” dedi Ashe, bir ulak hızla yanından geçerken kenara kayarak. İnsanların Seonlara karşı, herhangi birine yapılsa kinci kabul edilebilecek bir görmezden gelme eğilimi oluyor. Ashe buna hiç şikâyet etmeden katlanıyordu, çünkü böylece konuşmalar bile bölünmüyordu.</p>

  <p class="calibre16">“Elantrianlar isimlerden fazla bir şey vermeye gönüllü değildi, leydim. Ancak muhafızlar fikirlerini belirtmekte çok hızlıydılar. Tüm gün şehri izlemek dışında</p>

  <p class="calibre16">yapacak pek az şeyleri var. Onların gözlemlerini öğrendiğim isimlerle bir araya getirerek size anlattıklarımı oluşturdum."</p>

  <p class="calibre16">Sarene bir an mermer bir sütuna yaslanarak durdu. “O bir şeyler saklıyor.” "Eyvah,” diye mırıldandı Ashe. “Leydim, kendinizi fazla zorluyor olabileceğinizi düşünmüyor musunuz? Gyorna karşı durmaya, saray kadınlarını erkek baskısından kurtarmaya, Arelon ekonomisini kurtarmaya ve Elantris’i beslemeye karar verdiniz. Belki de bu adamın sırrını incelenmeden korunmasına izin verebilirsiniz.” “Haklısın," dedi Sarene. “Ben Ruh’la uğraşmak için fazla meşgulüm. Bu yüzden onun neler çevirdiğini <span class="calibre18">sen</span> bulacaksın."</p>

  <p class="calibre16">Ashe içini çekti.</p>

  <p class="calibre16">“Şehre geri dön,” dedi Sarene. "Fazla içlere gitmene gerek kalmaz, bir sürü Elantrian kapıların yakınında oyalanıyor olmalı. Onları Ruh hakkında sorgula ve Karata ile Aanden arasındaki ittifak hakkında bir şeyler öğrenip öğrenemeyeceğine bak.”</p>

  <p class="calibre16">“Evet, leydim.”</p>

  <p class="calibre16">“Elantris’i belki de yanlış değerlendirmiş olmamızdan şüpheleniyorum.” “Bilmiyorum, leydim," dedi Ashe. "Çok vahşi bir yer. Ben bile birkaç canavarca olaya tanık oldum ve pek çoğunun sonuçlarını gördüm. Şehirdeki herkes çeşitli yaralar taşıyor ve inlemelerine bakılırsa, yaralarının pek çoğunun ağır olduğunu tahmin ediyorum. Şiddet sık yaşanan bir şey olmalı.”</p>

  <p class="calibre16">Sarene dalgınlıkla başını salladı. Ancak Ruh’u ve onun ne kadar çarpıcı bir şekilde vahşi olmadığını düşünmekten kendini alamıyordu. Lordlarla, sanki o lanetlenmiş ve onu içeri kilitleyenler de onlar değilmiş gibi dostça konuşarak onları yatıştırmıştı. Sarene, günün sonunda neredeyse ondan hoşlanmaya başladığını fark etmişti; ama kendisiyle oynuyor olmasından endişeliydi.</p>

  <p class="calibre16">Bu yüzden kendine pek çok katil ve zorbanın isterlerse gayet arkadaş canlısı gibi görünebileceğini hatırlatarak, Ruh’a karşı ilgisiz, hatta soğuk davranmıştı. Ancak kalbi bu adamın içten olduğunu söylüyordu. Her erkek gibi o da bir şeyler saklıyordu, ama dürüst olarak Elantris’e yardım etmek istiyordu. Her nedense, Sarene’nin onun hakkında olan görüşüyle özellikle ilgilenir gibiydi.</p>

  <p class="calibre16">Ve sarayın giriş kısmından kendi odasına doğru yürürken Sarene, kendini <span class="calibre18">onun kendisi</span> hakkında ne düşündüğünü umursamadığına ikna etmek için epey uğraşmak zorunda kaldı.</p>
</body>
</html>
