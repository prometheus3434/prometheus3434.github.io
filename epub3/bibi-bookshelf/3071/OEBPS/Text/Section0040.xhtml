<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_27"><a class="calibre9" id="bookmark6"></a>38. BÖLÜM</h1>

  <p class="calibre16">SARENE gyornu mutsuz gözlerle izledi. Hrathen artık vaazlarını Derethi tapınağında vermiyordu, bunun için çok fazla insan vardı. Bunun yerine şehrin kıyısında, o Kae’nin beş ayak yüksekliğindeki sınır duvarının üstünde ayakta dururken, takipçilerinin onu ayaklarının dibinde oturup dinleyeceği toplantılar düzenliyordu. Gyorn daha önce hiç sahip olmadığı bir canlılık ve şevkle vaaz veriyordu. Şu an için o bir azizdi. Shaod’la yüzleşmiş ve kendisinin Shaod’un lanetinden üstün olduğunu kanıtlamıştı.</p>

  <p class="calibre16">Sarene kabul etmek zorundaydı ki, Hrathen etkileyici bir rakipti. Kırmızı zırhını kuşanmış olarak kalabalığın üstünde metalden kanlı bir heykel gibi yükseliyordu.</p>

  <p class="calibre16">“Bir çeşit numara olmalı,” diye belirtti Sarene.</p>

  <p class="calibre16">“Elbette numaraydı, kuzen,” dedi yanında dikilmekte olan Lukel. “Aksini düşünüyor olsaydık, gidip Shu-Dereth’e katılırdık. Kişisel olarak konuşursam, kırmızı bende berbat duruyor.”</p>

  <p class="calibre16">“Yüzün çok pembe,” dedi Sarene dikkat etmeksizin.</p>

  <p class="calibre16">“Eğer bu bir numara idiyse, Sarene," dedi Shuden, “bunun nasıl olduğunu anlamakta zorlanıyorum.”</p>

  <p class="calibre16">Üçlü sabah toplantısının kıyısında duruyorlardı. Kralın cenazesinin yapılacağı günde bile Hrathen'in çekebildiği inanılmaz sayıdaki insanı kendi gözleriyle görmek için gelmişlerdi.</p>

  <p class="calibre16">“Makyaj olabilir," dedi Sarene.</p>

  <p class="calibre16">“Ayinsel yıkamadan kurtulabilen bir makyaj mı?” dedi Shuden.</p>

  <p class="calibre16">“Belki rahipler de işin içindeydi,” dedi Lukel.</p>

  <p class="calibre16">“Hiçbir Korathi rahibine rüşvet vermeyi denedin mi, Lukel?" diye sordu Shuden manalı bir şekilde.</p>

  <p class="calibre16">Lukel huzursuz bir şekilde etrafına bakındı. “Bu soruya cevap vermemeyi tercih ediyorum, teşekkürler."</p>

  <p class="calibre16">“Sen neredeyse mucizesine inanır gibi konuşuyorsun, Shuden,” dedi Sarene.</p>

  <p class="calibre16">“Bu olasılığı görmezden gelmiyorum," dedi Shuden. "Neden Tanrı inananlarından birini kutsamasın? Dinsel ayrımcılık Shu-Keseg’e Korathi ve Derethi'yie eklenmiş bir şey."</p>

  <p class="calibre16">Sarene içini çekti ve kalabalığın dış kısmındaki bulundukları yerden yolunu açarak bekleyen at arabalarına doğru ilerlerken, arkadaşlarına da başını sallayarak takip etmelerini işaret etti. Numara veya değil, Hrathen’in insanlar üstünde rahatsız edici derecede güçlü bir kontrolü vardı. Eğer bir Derethi yandaşını tahta oturtmayı başarabilirse, her şey biterdi. Arelon bir Derethi ülkesi haline gelirdi ve sadece Teod kalırdı. Gerçi büyük ihtimalle Teod da uzun süre dayanamazdı.</p>

  <p class="calibre16">Yoldaşları da şüphesiz ki benzer düşünceler içindeydiler; hem Lukel, hem de Shuden düşünceli bir şekilde yürürken rahatsızlıkları yüzlerinden anlaşılıyordu. At arabasına sessizce, düşünceler içinde bindiler; ama sonunda Lukel’in atmacaya benzeyen yüzü sıkıntıyla O’na döndü.</p>

  <p class="calibre16">“Ne demek yüzüm fazla pembe?” diye sordu incinmiş bir ses tonuyla.</p>

  <p class="calibre16">GEMİNİN direği Teod kraliyet armasını taşıyordu: Mavi zemin üstünde altın renkli bir Aon Teo. Uzun ve ince, su üstünde bir Teo stright gemisinden daha hızlı giden bir araç yoktu.</p>

  <p class="calibre16">Sarene, Patriğe kendisi bu limana çıktığında görmüş olduğu karşılamadan daha iyisini sağlamanın onun üstüne düşen bir görev olduğunu hissetmişti. Adamı sevmiyor olabilirdi, ama bu nezaketsizlik için bir mazeret değildi ve bu nedenle Shuden, Lukel, Eondel ve kontun askerlerinden bir kaçını şeref muhafızları olarak yanında getirmişti.</p>

  <p class="calibre16">İnce gemi düzgünce iskeleye yanaştı ve gemiciler araç sağlama alınır alınmaz bir iskele tahtası yerleştirdiler. Mavi cüppeli bir şekil sağlam adımlarla gemicileri geçip iskele tahtasından aşağı indi. Bir düzineden fazla hizmetli ve düşük rütbeli rahip onu takip etti, patrik iyi bakılmayı seviyordu. Seinalan yaklaşırken, Sarene yüzüne kontrol altında bir nezaket maskesi yerleştirdi.</p>

  <p class="calibre16">Patrik narin yüz hatları olan uzun bir adamdı. Altın sarısı saçları bir kadımnki-ler kadar uzundu ve arkasında dalgalanan devasa altın rengi pelerinine karışıyordu. Mavi cüppe o kadar çok altın iplikle işlenmişti ki bazen altındaki malzemeyi görmek zor oluyordu. Kıymetsizliğinize rağmen sabır göstermekte olduğunu bilmenizi isteyen bir adamın cömertçe toleranslı yüzüyle gülümsedi.</p>

  <p class="calibre16">“Majesteleri!” dedi Seinalan yaklaşırken. “Yaşlı gözlerim tatlı yüzünüze bakmayalı çok uzun zaman oldu.” &nbsp;&nbsp;&nbsp;<span class="calibre18"><sub class="calibre24">r</sub></span></p>

  <p class="calibre16">Sarene, patrik ve "yaşlı” gözlerinin önüpde reverans yaparken gülümsemek için elinden gelenin en iyisini yaptı. Seinalan kendini olduğundan daha yaşlı ve bilge gibi göstermek için çaba harcasa da yaşı kırktan fazla değildi.</p>

  <p class="calibre16">“Hazretleri," diye karşılık verdi Sarene. “Bütün Arelon varlığınızla kutsandı."</p>

  <p class="calibre16">Seinalan başını sallayarak onayladı, sanki onların tam olarak ne kadar şanslı olduğunu bildiğini söyler gibiydi. Shuden ve diğerlerine doğaı dündü. “Eşlikçilerim/, kimler?”</p>

  <p class="calibre16">"Kuzenim Lukel ve Arelon’dan Baron Shuden ve Kont Eondel, Hazretleri." Her adam Sarene onları tanıtırken eğildi.</p>

  <p class="calibre16">"Sadece baron ve kontlar mı?” diye sordu Seinalan hayal kırıklığıyla.</p>

  <p class="calibre16">“Dük Roial selamlarını gönderiyor, Hazretleri,” dedi Sarene. "Kral <span class="calibre3">Iadon</span>’un cenazesini hazırlamakla meşgul.”</p>

  <p class="calibre16">“Ah,” dedi Seinalan, gri tarafından dokunulmamış muhteşem saçları deniz rüzgârıyla savrulurken. Sarene pek çok kereler patriğinkilerin yansı kadar güzel bukleleri olmasını dilemişti. “Cenazeye katılmak için çok geç kalmadığımı umuyorum?"</p>

  <p class="calibre16">“Hayır, Hazretleri,” dedi Sarene. “Cenaze bugün öğleden sonra olacak.”</p>

  <p class="calibre16">“İyi," dedi Seinalan. “Hadi, şimdi bana konaklayacağım yeri gösterebilirsiniz.”</p>

  <p class="calibre16">“BU... hayal kırıklığına uğratıcıydı,” diye itiraf etti Lukel, hep beraber arabala-nna geri döner dönmez. Patriğe Roial'ın nezaketi olarak kendine ait ayrı bir araba verilmişti ve bu hediye dükün yokluğu nedeniyle oluşan tatminsizliği biraz olsun gidermiş gibiydi.</p>

  <p class="calibre16">“Pek de beklediğin gibi biri değil, değil mi?” dedi Sarene.</p>

  <p class="calibre16">“Lukel’in demek istediği o değildi," dedi Shuden.</p>

  <p class="calibre16">Sarene, Lukel’e göz attı. “O zaman <span class="calibre18">ne demek</span> istiyorsun?”</p>

  <p class="calibre16">“Ben sadece daha eğlenceli bir şeyler bekliyordum,” dedi Lukel, omzunu sil-kerken ikiz saç lüleleri yanaklarından sekti.</p>

  <p class="calibre16">“Sizin patriği tarif edişinizi duyduğundan beri bunu dört gözle bekliyordu, Majesteleri,” diye açıkladı Eondel, tatminsiz bir yüz ifadesiyle. “O, siz ikinizin daha çok... tartışacağını ummuştu.”</p>

  <p class="calibre16">Sarene içini çekerek Lukel’e yakıcı bir bakış yolladı. “Sadece adamı sevmiyorum diye bu olay çıkaracağım anlamına gelmez, kuzen. Unutma, ben babamın baş diplomatlarından biriydim.”</p>

  <p class="calibre16">Lukel boynunu eğerek başını salladı.</p>

  <p class="calibre16">“İtiraf etmeliyim ki Sarene, patriğin kişiliği hakkında olan yargın yerinde gibi görünüyor,” dedi Shuden. “Bana sadece, böyle bir adamın bu kadar önemli bir konum için nasıl seçilebildiğini merak etmek kalıyor.”</p>

  <p class="calibre16">“Kazara,” dedi Sarene dobra dobra. “Seinalan makamını yaklaşık on beş yıl önce, neredeyse senin yaşındayken kazandı. Bu Wulfden’in Wyrn olmasından hemen sonraydı ve Shu-Korath liderleri, onun canlılığından dolayı kendilerini tehdit altında hissettiler. Her nedense; en azından Wulfden kadar, hatta belki daha bile genç bir patrik seçmeleri gerektiğini akıllarına koydular. Sonuç Seinalan oldu.” Shuden bir kaşını kaldırdı.</p>

  <p class="calibre16">“Tamamıyla katılıyorum,” dedi Sarene. “Ama onların da hakkını yemeyeyim. Wulfden’in Fjor tahtına çıkan en yakışıklı adamlardan biri olduğu söylenir ve Korathi liderleri de eşit derecede etkileyici olacak birini istediler.”</p>

  <p class="calibre16">Lukel homurdandı. “Yakışıklı ve güzel tamamen farklı iki şey, kuzen. Bu adamı gören kadınlann yansı ona âşık olur, diğer yarısıysa sadece kıskanır.”</p>

  <p class="calibre16">Konuşma boyunca Lord Eondel’in gittikçe daha da benzi atmıştı. En sonunda kızgınlığını dile getirebildi. "Hatırlayın, lordlanm ve leydim, bu Domi’nin seçilmiş kutsal temsilcisi.”</p>

  <p class="calibre16">"Ve daha hoş bir temsilci de seçemezdi,” diye alay etti Lukel, böylece Sarene’den kaburgalarına bir dirsek kazandı.</p>

  <p class="calibre16">“Yorumlarımızı daha saygılı tutmaya çalışacağız, Eondel,” diye özür diledi Sarene. “Zaten patriğin görünüşünün bir önemi yok. Ben neden geldiğiyle daha çok ilgileniyorum.”</p>

  <p class="calibre16">“Bir kralın cenazesi yeterli bir sebep değil mi?" diye sordu Shuden.</p>

  <p class="calibre16">“Belki de,” dedi Sarene araba Korathi kilisesinin önüne park ederken, ikna olmamıştı. "Gelin, Hazretleri’nin mümkün olduğunca çabuk yerine yerleştiğinden emin olalım. Cenazeye iki saatten az zaman kaldı ve ondan sonra da görünüşe göre evleniyorum.”</p>

  <p class="calibre16">ORTADA belirgin bir veliaht olmadığı ve Eshen de kocasının utancı ve ardından gelen ölümü nedeniyle tamamen aklını oynatmış olduğu için cenaze düzenlemelerinin yükünü Roial üstlenmişti.</p>

  <p class="calibre16">"Putperest katil veya değil, Iadon bir zamanlar benim arkadaşımdı,” diye açıklama yapmıştı dük. “Bu ülkeye ihtiyacı olduğu bir zamanda istikrar getirdi. Bu kadarı için bile, en azından düzgün bir cenazeyi hak ediyor.”</p>

  <p class="calibre16">Omin ayin için Korathi kilisesini kullanmamalarını rica etmişti, bu nedenle de Roial kralın taht odasını kullanmaya karar vermişti. Bu seçim Sarene’yi biraz rahatsız etmişti, taht odası evliliğin de gerçekleşeceği yerdi. Ancak Roial eski kralın göçüşü ile yeni kralın yükselişinin ikisinin birden aynı odada gerçekleşmesinin sembolik olacağını düşünmüştü.</p>

  <p class="calibre16">Dekorasyon zevkli ve sadeydi. Her zamanki gibi tutumlu olan Roial, ayarlamaları hem bir cenaze, hem de bir düğün için uygun olacak renklerle yapmıştı. Odanın sütunları beyaz kurdelelere sarılmıştı ve etrafta çoğunluğu beyaz gül veya <span class="calibre18">abertinlerden</span> oluşan çeşitli çiçek demetleri vardı.</p>

  <p class="calibre16">Sarene yan tarafa bir gülümsemeyle bakarak odaya girdi. One yakın, sütunlardan birinin yanında, ilk gün resim sehpasını kurmuş olduğu nokta vardı. Çok uzun zaman önceymiş gibi geliyordu, ama sadece bir aydan biraz fazla olmuştu. Boş kafalı bir kız olarak kabul edildiği günler çoktan geride kalmıştı, şimdi asil sınıfı ona korku ve saygıyla karışık duygularla bakıyorlardı. Burada önce kralı oyuna getiren, sonra onu bir aptal gibi gösteren ve en sonunda da tahtından deviren kadın vardı. Onu asla Raoden’i sevmiş oldukları gibi sevmeyeceklerdi, Sarene ise onların hayranlığını, sevginin yerini tutmayacak olsa da, kabul edecekti.</p>

  <p class="calibre16">Yan tarafta Sarene, Dük Telrii’yi gördü. Bu defa kel, aşırı giyimli adam, sadece umursamaz değil, gerçekten de mutsuz görünüyordu. Roial, Sarene'le olan evliliğini süslü Telrii’ye bir karşılık düşünmek için çok az zaman bırakarak, sadece birkaç saat önce açıklamıştı. Sarene'nin gözleri Telrii’ninkilerle buluştu ve adamın duruşunda bir... kızgınlık hissetti. Sarene ondan bir şeyler beklemişti, evliliklerini engellemek için bir çeşit deneme, ancak o hiçbir hareket yapmamıştı. Onu geride tutan neydi?</p>

  <p class="calibre16">Roial’ın gelişiyle insanlar toparlandı ve kalabalık sessizleşti. Roial kralın tabutunun kapalı olarak yattığı odanın ön tarafına yürüdü ve konuşmaya başladı.</p>

  <p class="calibre16">Kısa bir konuşmaydı. Roial, Iadon'un nasıl Elantris’in küllerinden bir ülke yarattığından ve onların hepsine unvanlarını verdiğinden bahsetti. Onlara zenginlik ve rahatın etkisiyle Domi’vi unutmamalarını öğütleyerek, kralla aynı hatayı yapmamaları için uyardı. Iadon’un ruhuyla Domi’nin ilgileneceğini ve bunun onları hiç ilgilendirmediğini hatırlatıp ölenin ardından kötü konuşulmamasını savunarak bitirdi.</p>

  <p class="calibre16">Bununla birlikte, Eondel’in askerlerinden bir kısmına tabutu almaları için işaret etti. Ancak onlar daha birkaç adımdan fazla ilerleyemeden, başka bir şekil öne çıktı.</p>

  <p class="calibre16">"Benim de ekleyecek bir şeyim var,” diye ilan etti Seinalan.</p>

  <p class="calibre16">Roial şaşkınlık içinde durakladı. Seinalan odaya kusursuz dişlerini göstererek gülümsedi. Kıyafetini buraya gelmeden önce değiştirmişti, şimdi ilkine benzer bir cüppe giyiyordu; ama bunda işlemeler yerine sırtından ve göğsünden aşağı inen geniş, altın bir şerit vardı.</p>

  <p class="calibre16">“Elbette, Hazretleri,” dedi Roial.</p>

  <p class="calibre16">“Bu ne hakkında?” diye fısıldadı Shuden.</p>

  <p class="calibre16">Sarene, Seinalan yürüyerek tabutun yanında durmak için ilerlerken sadece başını salladı. Seinalan kalabalığı kendini beğenmiş bir gülümsemeyle inceledi ve cüppesinin yeninden melodramatik bir hareketle bir parşömen çekip çıkardı.</p>

  <p class="calibre16">“On yıl önce, tahta çıkmasından hemen sonra, Kral Iadon bana geldi ve bir beyanda bulundu,” dedi Seinalan. “Belgenin altında onunkiyle beraber benim de mührümü görebilirsiniz. Bunu kendi cenazesinde veya yaratıldığı tarihten on beş yıl sonra, hangisi önce olursa o zaman, Arelon’da ilan etmemi istedi.”</p>

  <p class="calibre16">Roial, Sarene ve Shuden’in yanına gelene kadar odanın kenarlarından ilerledi. Gözlerinde merak ve endişe görünüyordu. Odanın ön tarafında, Seinalan parşömenin üstündeki mührü kırdı ve kâğıdı açtı.</p>

  <p class="calibre16">“Arelonlu lordlanm ve leydilerim," diye okumaya başladı Seinalan, kâğıdı önünde sanki parlayan bir kutsal emanetmiş gibi tutarak. “İlk kralınız, Kaeli Iadon’un iradesi bilinsin. Domi’nin, atalarımın ve izliyor olabilecek tüm diğer tanrıların önünde resmi olarak yemin ediyorum ki bu beyanat meşrudur. Eğer ki ben öldüysem veya herhangi bir başka sebeple kralınız olmaya devam edemiyorsam, bilinsin ki bu beyanatı aklım ve iradem yerinde olarak yaptım ve bu belge ülkemizin kanunlarına göre bağlayıcıdır.</p>

  <p class="calibre16">“Emrediyorum ki tüm asalet unvanları bu anda oldukları şekilde dondurulsun ve bu günden sonra başka ülkelerde de sık olarak görüldüğü gibi nesilden nesile, babadan oğla aktanlsın. Bir adamın asaletinin ölçütü artık zenginlik olmasın. Unvanlarına bu kadar uzun süre sahip olabilenler, buna haklan olduğunu kanıtlamıştır. İlişikteki belge, Teod'da geçerli olanların izinden gidilerek düzenlenmiş olan miras kanunları listesidir. Artık bu belge ülkemizin kanunu olsun.”</p>

  <p class="calibre16">Seinalan, afallamış bir odanın önünde kâğıdı indirdi. Sarene’nin yanında verilen bir nefesin dışında hiç ses yoktu. Sonunda insanlar alçak, heyecanlı seslerle konuşmaya başladılar.</p>

  <p class="calibre16">“Demek en başından beri planladığı buydu,” dedi Roial yumuşakça. “Sisteminin ne kadar dengesiz olduğunu biliyordu. Bunu <span class="calibre18">kasıtlı</span> olarak yaptı. Sırf kimlerin konumunu korumak için yeterince güçlü veya yeterince hain olacağını görmek için birbirlerini boğazlamalarına izin verdi.”</p>

  <p class="calibre16">“Vicdansızca olmakla birlikte iyi bir plan,” dedi Shuden. “Belki de Iadon’un kurnazlığını hafife aldık.”</p>

  <p class="calibre16">Seinalan hâlâ odanın ön tarafında durmuş, bilmiş bilmiş asillere bakıyordu. “Neden o?" diye sordu Shuden.</p>

  <p class="calibre16">“Çünkü o mutlak,” dedi Sarene. "Hrathen bile patriğin sözlerini sorgulamaya cesaret edemez, en azından henüz değil. Eğer Seinalan emrin on yıl önce verildiğini söylüyorsa, Arelon’daki herkes onunla aynı fikirde olmak zorunda.”</p>

  <p class="calibre16">Shuden başını sallayarak onayladı. “Bu bizim planlarımızı değiştiriyor mu?” “Kesinlikle hayır,” dedi Roial surat ifadesi öncekinden bile daha fazla kararmış olan Telrii’den tarafa bir bakış atarak. “Aksine iddiamızı güçlendiriyor, Iadon’un soyuyla olan birliğim daha da güvenilir olacak."</p>

  <p class="calibre16">“Telrii hâlâ beni rahatsız ediyor,” dedi Sarene, patrik miras sistemini benimsemenin fazileti üstüne birkaç beylik laf eklerken. “Bu kesinlikle onun iddiasını zayıflatıyor, ama o bunu kabul edecek mi?”</p>

  <p class="calibre16">“Etmek zorunda kalacak,” dedi Roial gülümseyerek. “Artık asil sınıfından hiç kimse onu takip etmeye cesaret edemez. Iadon’un beyannamesi onlara hepsinin istemiş oldukları şeyi bahşediyor: Kalıcı unvanlar. Asil sınıfı herhangi bir geçerli kan bağı iddiası olmayan bir adamı tahta oturtma riskine girmeyecektir. Iadon’un bildirisinin kanuniliğinin bir önemi yok, herkes bu sanki Kilise öğretisiymiş gibi davranacak.”</p>

  <p class="calibre16">En sonunda, Eondel'in askerlerine ileri çıkıp tabutu alma izni verildi. Bir Arel kralının uygun bir şekilde gömülmesine dair hiçbir emsal bulamadığı için Roial, ken-dininkine en çok benzeyen kültüre dönmüştü: Teod. Teolar büyük törenleri tercih ediyor; çoğunlukla en büyük krallarını bir gemi dolusu zenginlikle, hatta belki de geminin kendisiyle birlikte gömüyorlardı. Böyle bir şey elbette ki Iadon için uygun değildi, bu nedenle Roial başka fikirler uyarlamıştı. Bir Teo cenaze töreni uzun, ağır bir süreçti ve çoğunlukla katılanların hazırlanan defin yerine varana kadar bir saat veya daha fazla yürümesini gerektirirdi. Roial ufak bir değişiklikle yeni âdet geliştirmişti.</p>

  <p class="calibre16">Bir sıra at arabası sarayın önünde bekliyordu. Sarene’ye araçları kullanmak saygısızca görünmüştü, ama Shuden önemli bir noktaya değinmişti.</p>

  <p class="calibre16">“Roial hemen bugün öğleden sonra tacı almak için harekete geçmeyi planlıyor,” diye açıklamıştı Jindoiz. “Arelon’un şımarık lord ve levdilerinin ta şehrin dışına kadar zorla yürümelerini talep ederek almdırmaya cesaret edemez.”</p>

  <p class="calibre16"><span class="calibre18">Hem zaten,</span> diye eklemişti Sarene kendi kendine, <span class="calibre18">nedetı saygısızlık</span> ifitı <span class="calibre18">endişelenelim? Bu, alt tarafı, sadece Iadon.</span></p>

  <p class="calibre16">At arabalarıyla defin yerine ulaşmak, sadece on beş dakika kadar sürmüştü. İlk bakışta büyük bir çukur kazılmış gibi görünüyordu, ancak dikkatli bir inceleme bunun aslında daha da derinleştirilmiş olmakla birlikte, yerdeki doğal bir çöküntü olduğunu belli ediyordu. Bir kez daha, seçimin arkasında Roial’ın tutumluluğu vardı.</p>

  <p class="calibre16">Pek az resmiyetle, Roial tabutun çukura indirilmesini emretti. Büyük bir işçi grubu da çukurun üstüne toprak yığmaya başladı.</p>

  <p class="calibre16">Sarene ne kadar çok sayıda asilin izlemek için kaldığına şaşırmıştı. Son zamanlarda hava, dağlardan soğuk bir rüzgâr getirerek serinlemişti. Havada bir pus asılıydı, bulutlar güneşin önünü kapatıyordu. Sarene asillerin pek çoğunun, ilk birkaç kürek toprak atıldıktan sonra birer ikişer uzaklaşmasını beklemişti.</p>

  <p class="calibre16">Ama çalışmayı sessiz gözlerle izleyerek kaldılar. Bir kere daha siyah giyinmiş olan Sarene, soğuktan korunmak için şalını yüzüne çekti. Asillerin gözlerinde bir şey vardı. Iadon, Arelon'un ilk kralı olmuştu, iktidarı kısa olmakla birlikte bir geleneğin başlangıcıydı. İnsanlar Iadon’un adını yüzyıllar boyunca hatırlayacaklardı ve çocuklara tanrıları ölmüş olan bir memlekette onun nasıl iktidara çıkmış olduğu öğretilecekti.</p>

  <p class="calibre16">Onun Gizemlere dönmüş olmasında şaşılacak bir yan var mıydı? Tüm gördükleriyle, Reod öncesi Elantris’in ihtişamı ve sonra da sonsuz olduğu varsayılan bir çağın ölümüyle, Iadon’un tanrıların memleketinde hüküm sürermiş gibi görünen kargaşayı kontrol altına almaya çalışmış olmasında şaşılacak bir şey var mıydı? Sarene nemli soğukta dikilmiş, toprağın tabutu yavaş yavaş örtmesini izlerken, Iadon’u birazcık da olsa daha iyi anladığını düşündü.</p>

  <p class="calibre16">Yalnızca son kürek toprak atıldığı, höyüğün son parçasının toprağı düzleşti-rildiğinde Arel asil sınıfı sonunda gitmek için döndü. Gidişleri sessiz bir kafile şeklindeydi ve Sarene zar zor farkına vardı. Ender rastlanan öğleden sonra sisinde, bir süre daha kralın höyüğüne bakarak dikildi. Iadon gitmişti, Arelon’da yeni bir iktidarın zamanıydı.</p>

  <p class="calibre16">Bir el hafifçe omzuna kondu ve Sarene dönerek Roial’ın teselli edici gözlerine baktı. “Hazırlanmamız gerek, Sarene."</p>

  <p class="calibre16">Sarene başını sallayarak onayladı ve uzaklaştırılmasına izin verdi.</p>

  <p class="calibre16">SARENE tanıdık olan, alçak tavanlı Korathi tapmağındaki sunağın önünde diz çökmüştü. Yalnızdı, evlilik yeminlerini etmeden önce gelinin Domi’ye son bir kez tek başına dua etmesi âdettendi.</p>

  <p class="calibre16">Tepeden tırnağa beyazlara bürünmüştü. İlk düğünü için satın almış olduğu gelinliği giyiyordu; babasının seçmiş olduğu sade, yüksek yakalı bir elbise. Omuzlarına kadar uzanan beyaz ipekten eldivenler giyiyordu ve yüzü geleneksel olarak nişanlısının beklemekte olduğu koridora girene kadar kaldırılmayacak olan kalın bir duvakla örtülmüştü.</p>

  <p class="calibre16">Ne hakkında dua edeceğinden emin değildi. Sarene kendini dindar kabul ederdi, ancak kesinlikle Eondel kadar sofu değildi. Yine de, Teod için verdiği savaş, aslında Korathi dini için yapılan bir savaştı. Domi'ye inanıyor ve O'nu saygıyla</p>

  <p class="calibre16">anıyordu. Belki de, bir ihtimal, biraz fazla inatçı olabilirdi, ama rahiplerin ona öğretmiş olduğu öğretilere sadıktı.</p>

  <p class="calibre16">Şimdi görünüşe göre Domi sonunda dualarına yanıt vermişti. Her ne kadar kesinlikle onun beklemiş olduğu gibi biri olmasa da, Sarene’ye bir koca bahşetmişti. <span class="calibre18">Belki de,</span> diye düşündü kendi kendine, <span class="calibre18">biraz daha ayrıntılı dua etmiş olmalıydı.</span></p>

  <p class="calibre16">Ancak düşüncesinde hiç acılık yoktu. Hayatının büyük kısmı boyunca kaderinde sevgiden değil, politikadan doğan bir evlilik olacağını biliyordu. Roial babası, hatta dedesi olacak yaşta olmasına rağmen, gerçekten de hayatı boyunca karşılaşmış olduğu en düzgün adamlardan biriydi. Hem bundan çok daha eşitsiz resmi evlilikler de duymuştu, birkaç Jindoiz kralının yaşları on ikiye kadar düşebilen küçük kızları gelin olarak aldığı biliniyordu.</p>

  <p class="calibre16">Böylece, duası bir teşekkür duası olmuştu. Bir kutsamayı gördüğünde tanırdı: Roial kocasıyken Arelon kraliçesi olacaktı. Ve eğer Domi birkaç yıl içinde Roial’ı ondan almaya karar verse bile, dükün sözünün doğru olduğunu biliyordu. Bir fırsatı daha olacaktı.</p>

  <p class="calibre16"><span class="calibre18">Lütfen,</span> diye ekledi basit duasına kapanış olarak, <span class="calibre18">sadece mutlu olalım.</span></p>

  <p class="calibre16">Çoğu asil sınıfından genç kızlar olan leydi refakatçileri dışarıda bekliyordu. Kaise küçük beyaz elbisesi içinde son derece ciddi görünüyordu, Torena da. Arabasına gittiği kısa yol boyunca Sarene’nin elbisesinin uzun, pelerin gibi kuyruğunu taşıdılar ve sonra indiğinde de o saraya girerken bunu tekrar yaptılar.</p>

  <p class="calibre16">Taht odasının kapıları açıktı ve Roial beyaz bir takım elbise içinde odanın ön tarafına yakın bir yerde duruyordu. Niyeti tören biter bitmez tahta oturmaktı. Eğer dük iddiasını güçlü, sorgulanamaz bir şekilde yapmazsa, o zaman Telrii hâlâ kontrolü ele geçirmeye çalışabilirdi.</p>

  <p class="calibre16">Minik Peder Omin tahtın yanında, kocaman <span class="calibre18">Do-Korath</span> kitabını tutarak ayakta duruyordu. Yüzünde hülyalı bir bakış vardı, küçük rahip belli ki düğünlerden hoşlanıyordu. Seinalan da onun yanında durmaktaydı, Sarene’nin ondan töreni yönetmesini istememiş olmasına içerlemişti. Ama bu Sarene’nin pek umurunda değildi. Teod’da yaşarken her zaman onu evlendirecek olanın patrik olacağını var-saymıştı. Şimdi, gerçekten sevdiği bir rahibi kullanma fırsatı bulmuşken, bundan vazgeçecek değildi.</p>

  <p class="calibre16">Odaya girdi ve tüm gözler ona doğru döndü. Düğünde cenazede olanlar kadar, hatta daha da fazla insan vardı. Iadon’un cenazesi önemli bir politik olaydı, ama Roial’ın evliliği daha da hayatiydi. Asil sınıfı, Roial’ın iktidara çıkışı sırasında uygun dalkavukça yağcılık seviyesini göstermiş olmaya en büyük önemi gösterecekti.</p>

  <p class="calibre16">Gyorn Hrathen bile oradaydı. Sarene yüzünün bu kadar sakin görünmesinin garip olduğunu düşündü. Onun Roial’la olan evliliği Hrathen’in Arelon’u döndürme planlarının önünde büyük bir engel olacaktı. Ancak Sarene o an için Fjor rahibi aklından çıkardı. Bugün için uzun zamandır beklemişti ve her ne kadar bir zamanlar ummuş olduğu gibi olmasa da, bunun tadını çıkaracaktı.</p>

  <p class="calibre16">En sonunda oluyordu. Tüm beklemelerden sonra, iki kez direkten döndükten sonra, Sarene gerçekten de evleniyordu. Hem korkutucu, hem de savunmacı olan</p>

  <p class="calibre16">hu düşünceyle duvağını kaldırdı.</p>

  <p class="calibre16">Çığlıklar hemen başladı.</p>

  <p class="calibre16">Kafası karışmış, incinmiş ve şoke olmuş olan Sarene, belki de onda bir sorun olduğunu düşünerek duvağını çıkarmak için uzandı. Çıktığında saçları da onunla birlikte gitti. Sarene aptallaşarak elindeki uzun buklelere bakakaldı. Elleri titremeye başladı. Başını kaldırdı. Roial afallamıştı, Seinalan öfkelenmişti ve hatta Omin bile şaşkınlık içinde Korathi kolyesini kavramıştı.</p>

  <p class="calibre16">Sarene’nin gözleri taht odasının iki yanındaki geniş aynalardan birini bulana kadar çılgınca döndü. Ona bakmakta olan yüz kendisinin değildi. Kara lekelerle bezenmiş, beyaz elbisesinin yanında kusurları daha da göze batarak belirginleşen tiksindirici bir şeydi. Sadece birkaç kaçak saç teli hâlâ hastalıklı kafa derisine tutunuyordu.</p>

  <p class="calibre16">Anlaşılmaz ve gizemli, Shaod onu almıştı.</p>
</body>
</html>
