<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15"><a class="calibre9" id="bookmark0"></a>47. BÖLÜM</h1>

  <p class="calibre16">KAPILAR bir gümlemeyle kapandı. Bu kez Sarene’yi Elantris’in içine değil, dışına kilitliyorlardı. Duygular kızgın bir kurt sürüsü gibi, her biri dikkatini talep ederek ruhuna atılıyordu. Beş gün önce hayatının mahvolduğunu düşünmüştü, iyileşmeyi dilemiş, dua etmiş ve bunun için Domi’ye yalvarmıştı. Şimdi ise kendini, Ruh da orada olduğu sürece lanetlenmeye geri dönmeyi arzularken bulmuştu.</p>

  <p class="calibre16">Ancak Domi kararı onun yerine vermişti. Ruh haklıydı; o Elantris’te, Ruh’un dışarıda var olabileceğinden daha fazla yaşayamazdı. Dünyaları ve vücutlarının talepleri, çok farklıydı.</p>

  <p class="calibre16">Omzuna bir el kondu. Sarene donukluğunu üstünden atarak döndü. Başını yukarı kaldırarak bakmak zorunda kalacağı çok fazla adam yoktu.</p>

  <p class="calibre16">“Jaddeth sizi esirgedi, Prenses,” dedi Hrathen hafifçe, şiveli konuşmasıyla.</p>

  <p class="calibre16">Sarene adamın elini silkeledi. "Bunu nasıl yaptın bilmiyorum, rahip; ama bir şeyi kesin olarak biliyorum: Senin tanrına hiçbir borcum yok.”</p>

  <p class="calibre16">"Babanız farklı düşünüyor, Prenses,” dedi Hrathen, yüzü sertti.</p>

  <p class="calibre16">“Dini gerçeği yaydığını iddia eden bir adam için yalanların çarpıcı bir şekilde bayağı, rahip.”</p>

  <p class="calibre16">Hrathen hafifçe gülümsedi. "Yalanlar mı? Neden gidip kendisiyle konuşmuyorsunuz? Bir şekilde, Teod’u bize verenin <span class="calibre18">siz</span> olduğunu söyleyebiliriz. Kralı imana gelince, çoğunlukla ülke de arkasından gelir."</p>

  <p class="calibre16">“İmkânsız!” dedi Sarene emin olamayarak. Gyornlar genellikle doğrudan bir yalan söylemek için fazlasıyla kurnaz olurlardı.</p>

  <p class="calibre16">“Akıllıca ve kurnazlıkla savaştınız, Prenses," dedi Hrathen, öne doğru yavaş bir adım atıp zırh eldivenli elini uzatarak. “Ancak gerçek bilgelik ne zaman daha fazla savaşmanın anlamsız olduğunu bilir. Teod benim ve Arelon da kısa süre sonra benim olacak. Sürekli kumsalın ıslak kumlarında bir çukur kazmaya çalışıp da her seferinde gelgitin çalışmasını yok ettiği taş leyleği gibi olmayın. Shu-Dercth’i benimseyin ve çabalarınızın kibirden fazlası olmasına izin verin.”</p>

  <p class="calibre16">"Ölürüm daha iyi!"</p>

  <p class="calibre16">"Zaten öldünüz," diye belirtti gyorn. “Ve sizi <span class="calibre18">ben</span> geri getirdim." İleriye bir adım daha attı ve Sarene ürkerek ellerini göğsüne dayadı ve geriye çekildi.</p>

  <p class="calibre16">Güneş ışığında çelik parladı ve birden Eondel’in kılıcının ucu Hrathen’in boy-nundaydı. Sarene devasa, güçlü kolların onu sardığını hissetti ve yan tarafında cızırtılı bir sesin sevinçle haykırdığını duydu.</p>

  <p class="calibre16">“Domi’nin adına şükürler olsun!” diye şükretti Kiin, onu kucaklayarak yerden kaldırırken.</p>

  <p class="calibre16">“<span class="calibre18">Jaddeth’in</span> adına şükürler olsun,” dedi Hrathen kılıcın ucu hâlâ derisine dayalı. “Domi onu çürümeye terk etti.”</p>

  <p class="calibre16">“Bir kelime daha etme, rahip,” dedi Eondel, kılıcının açısını tehdit edercesine değiştirirken.</p>

  <p class="calibre16">Hrathen homurdandı. Sonra Sarene’nin gözlerinin takip edemeyeceği kadar hızla, gyorn arkaya doğru eğilerek kafasını kılıcın menzilinden çıkardı. Aynı anda tekme atıp sertçe ayağını Eondel’in eline vurarak kılıcı elinden uçurdu.</p>

  <p class="calibre16">Hrathen’in kan kırmızı eli kılıcı havada kaparken, kızıl pelerinini savrularak hızla döndü. Hrathen kılıcı savururken güneş ışığı çelikten yansıdı. Kılıcın ucunu kaldırım taşlarına dayayarak bir kralın asasını tutacağı gibi kılıcı tuttu. Sonra kabzasının Eondel’in sersemlemiş eline düşmesine izin vererek kılıcı bıraktı. Rahip ileri doğru adım atıp kafası karışmış generali geçti.</p>

  <p class="calibre16">“Zaman bir dağ gibi hareket eder, Sarene,” diye fısıldadı Hrathen, o kadar yakındı ki neredeyse göğüs zırhı Kiin’in koruyucu kollarına sürtünecekti. “O kadar yavaş gelir ki, çoğu kişi geçtiğinin farkına bile varmaz. Ancak, en sonunda önünden çekilmeyenleri ezer.”</p>

  <p class="calibre16">Hemen ardından döndü, azametle uzaklaşırken savrulan pelerini hem Eondel’e, hem de Kiin’e çarptı.</p>

  <p class="calibre16">Kiin gözlerinde nefretle Hrathen’in gidişini izledi. En sonunda Eondel’e döndü. “Gelin, General. Hadi, Sarene’yi dinlenmesi için eve götürelim.”</p>

  <p class="calibre16">“Dinlenmek için zaman yok, amca,” dedi Sarene. “Müttefiklerimizi toplaman gerek. Mümkün olduğunca çabuk görüşmeliyiz.”</p>

  <p class="calibre16">Kiin bir kaşını kaldırdı. “Daha sonra bunun için yeterince zaman olacak, ’Ene. Sen şu anda hiç de..."</p>

  <p class="calibre16">“Güzel bir tatil geçirdim, amca; ama yapılacak işler var,” diye ilan etti Sarene. “Belki de bittiğinde tekrar Elantris’e kaçabilirim. Şu anda, Telrii’nin ülkemizi Wyrn’e vermesini engellemek için uğraşmalıyız. Roial ve Ahan’a haberciler gönderin. Olabildiğince çabuk onlarla görüşmek istiyorum."</p>

  <p class="calibre16">Amcasının yüzü şaşkınlıktan hayretler içinde kalmıştı.</p>

  <p class="calibre16">“Eh, iyiymiş gibi <span class="calibre18">görünüyor,"</span> diye belirtti Eondel gülümseyerek.</p>

  <p class="calibre16">BABASININ sarayındaki aşçılar bir şeyi çok iyi öğrenmişlerdi: Sarene yemek istediği zaman mutlaka yerdi.</p>

  <p class="calibre16">"Elini daha çabuk tutsan iyi olur, kuzen,” dedi Lukel, o dördüncü tabağını bitirirken. “Sanki neredeyse bunun tadım alabilecek gibiydin."</p>

  <p class="calibre16">Sarene onu görmezden gelerek Kiin’e bir sonraki tabağı getirmesini işaret etti. Ona, eğer bir kişi yeterince uzun süre aç kalırsa, midesinin küçüleceğini ve bu nedenle de yiyebileceği yemek miktarının azalacağı söylenmişti. Bu teoriyi öne sürmüş olan adam Sarene’nin yemek yiyişini görebilse, çaresizlik içinde ellerini kaldırırdı.</p>

  <p class="calibre16">Sarene masada Lukel ve Roial’m karşısında oturuyordu. Yaşlı dük yeni gelmişti ve onu gördüğünde bir an için Sarene, Roial’m kalp krizi geçireceğini düşünmüştü. Ama o bunun yerine, Domi’ye bir dua mırıldanarak konuşamadan onun karşısındaki sandalyeye oturmuştu.</p>

  <p class="calibre16">“Dürüstçe söyleyebilirim ki hiçbir zaman bir kadının bu kadar çok yediğini görmemiştim,” dedi Dük Roial, takdir ederek. Hâlâ Sarene’ye inanamayan hayret dolu gözlerle bakıyordu.</p>

  <p class="calibre16">“O bir Teo devi,” dedi Lukel. “Sarene’yle normal kadınlar arasında bir karşılaştırma yapmanın adil olduğunu sanmıyorum.”</p>

  <p class="calibre16">“Eğer yemek yemekle bu kadar meşgul olmasaydım, buna cevap verirdim," dedi Sarene çatalını onlara doğru sallayarak. Eski ziyafetlerin kalıcı kokusunun lezzetli bir sis gibi asılı durduğu Kiin’in mutfağına girene dek ne kadar aç olduğunun farkına varmamıştı. Sarene ancak şimdi amca olarak tüm dünyayı gezmiş bir aşçıya sahip olmanın ne kadar faydalı olduğunu anlıyordu.</p>

  <p class="calibre16">Kiin bir tavada yarı yarıya kaynamakta olan kırmızı bir sos içindeki et ve sebzelerle içeri girdi. "Bu Jindo usülü RaiDomo Mai. Bu isim ‘ateşli tenli et’ anlamına geliyor. Uygun malzemelere sahip olduğum için şanslısın, Jindoiz RaiDel biberinin hasadı geçen mevsim kötü geçti ve...” Sarene eti tabağına doldurmaya başlarken sesi solup gitti. “Umurunda değil, değil mi?” diye sordu içini çekerek. “Bulaşık suyunda da kaynatabilirdim ve yine de senin için fark etmezdi.”</p>

  <p class="calibre16">“Anlıyorum, amca,” dedi Sarene. “Sanatın için acı çekiyorsun.”</p>

  <p class="calibre16">Kiin oturdu ve masanın üstüne saçılmış boş tabaklara baktı. “Evet, kesinlikle ailenin iştahını da miras almışsın.”</p>

  <p class="calibre16">"O büyük bir kız,” dedi Lukel. “O vücudu hareket ettirmek için oldukça fazla yakıt gerekiyor. ”</p>

  <p class="calibre16">Sarene lokmaların arasından ona bir bakış fırlattı.</p>

  <p class="calibre16">“Hiçbir yavaşlama belirtisi gösteriyor mu?" diye sordu Kiin. “Malzemelerim tükenmeye başladı.”</p>

  <p class="calibre16">“Aslında, sanırım bu kadarı yeterli olmalı,’’ dedi Sarene. “İçerinin nasıl olduğunu bilmiyorsunuz, beyler. Gerçekten de orada mutluydum, ama pek fazla yiyecek bir şey yoktu.”</p>

  <p class="calibre16">“Ben asıl yiyecek herhangi bir şey olmasına şaşırdım," dedi Lukel. “Elantrianlar yemeği seviyor.”</p>

  <p class="calibre16">“Ama aslında ihtiyaçları yok, bu yüzden de stok yapmaya güçleri yeter." dedi Kiin.</p>

  <p class="calibre16">Sarene kuzenine veya amcasına bakmadan yemeğe devam etti. Ancak aklı buna takıldı. Onlar Elantrianlar hakkında bu kadar çok şeyi nereden biliyordu?</p>

  <p class="calibre16">“Koşullar ne olursa olsun, Prenses, sağ salim döndüğün için Domi’ye şükrediyoruz," dedi Roial.</p>

  <p class="calibre16">“Bu göründüğü kadar da mucizevi değil, Roial,” dedi Sarene. “Hiç kimse Hrathen’in Elantris’te olduğu günleri saydı mı?”</p>

  <p class="calibre16">“Dört veya beş,” dedi Lukel, bir an düşündükten sonra.</p>

  <p class="calibre16">"Bahse girerim beş gündür, benim içeri atılıp da sonra ‘iyileşmeme’ kadar geçen süreyle tam olarak aynı.”</p>

  <p class="calibre16">Roial başını sallayarak onayladı. “Gyornun bununla bir alakası var. Babanla konuşmaya fırsat buldun mu?”</p>

  <p class="calibre16">Sarene midesinin düğümlendiğini hissetti. “Hayır. Ben... bunu yakında yapacağım.”</p>

  <p class="calibre16">Kapı çaldı ve birkaç saniye sonra Eondel yanında Shuden’le içeri girdi. Genç Jindoiz, Torena’yla at binmekten geliyordu.</p>

  <p class="calibre16">Girerken baronun yüzüne alışılmadık geniş bir gülümseme yayıldı. “Geri döneceğini bilmeliydik, Sarene. Eğer herhangi biri cehenneme gidip de zarar görmeden geri dönecek olursa, bu senden başkası olamaz.”</p>

  <p class="calibre16">“Tam olarak zarar görmeden değil/’ dedi Sarene, kel kafa derisine dokunmak için elini kaldırarak. “Herhangi bir şey bulabildiniz mi?”</p>

  <p class="calibre16">“İşte, leydim," dedi Eondel, kısa bir sarı peruğu uzatarak. “Bulabildiğimin en iyisi buydu. Diğerlerinin çoğu o kadar sert hissediliyordu ki at kılından yapılmış olduklarına yemin edebilirim. ”</p>

  <p class="calibre16">Sarene alıcı gözle peruğu inceledi, omuzlarına kadar anca gelecekti. Ama kel olmaktan iyiydi. Onun değerlendirmesine göre, sürgününün neden olduğu en ağır kayıp saçıydı. Tekrar istediği gibi bir uzunluğa ulaşması yıllar sürecekti.</p>

  <p class="calibre16">“Kimsenin benim kendi saçımı toplamamış olması ne yazık,” dedi Sarene, düzgünce giyinecek zamanı bulana kadar peruğu bir kenara koyarak.</p>

  <p class="calibre16">“Tam olarak geri döneceğini öngörmemiştik, kuzen,” dedi Lukel tavada kalan son birkaç parça eti sıyırırken. Büyük ihtimalle, yaktığımızda hâlâ duvağına yapışıktı.” “Yaktığınızda mı?”</p>

  <p class="calibre16">“Arel âdeti, ’Ene/’ diye açıklama yaptı Kiin. “Birisi Elantris’e atıldığında eşyalarını yakarız.”</p>

  <p class="calibre16">“Her şeyi mi?” diye sordu Sarene kısık sesle.</p>

  <p class="calibre16">“Üzgünüm ama öyle,” dedi Kiin utanarak.</p>

  <p class="calibre16">Sarene gözlerini kapatarak nefes verdi. "Önemli değil,” dedi, onları gözden geçirerek. “Ahan nerede?”</p>

  <p class="calibre16">“Telrii’nin sarayında,” dedi Roial.</p>

  <p class="calibre16">Sarene yüzünü astı. “Onun orada ne işi var?”</p>

  <p class="calibre16">Kiin omzunu silkti. “Yeni krala en azından bir anlaşma teklifinde bulunmak için birini göndermemiz gerektiğine karar verdik. Onunla çalışmak zorunda kalacağız; bu nedenle, en azından ne çeşit bir işbirliği yapabileceğimizi görebiliriz.”</p>

  <p class="calibre16">Sarene yoldaşlarını gözledi. Onu görmekten dolayı bariz şekilde mutlu olmalarına rağmen Sarene yüz ifadelerinde bir şeyi hissedebiliyordu. Yenilgi. Telrii’yi tahttan uzak tutmak için o kadar çalışmış ve başarısız olmuşlardı. İçten içe, Sarene de benzer duyguları hissediyordu; ama bunu kendine ancak itiraf edebiliyordu. Hasta hissediyordu. Ne istediğine karar veremiyordu, her şey o kadar karmaşıktı ki. Neyse ki, görev hissi üstün geldi. Ruh haklıydı: Arelon ciddi bir tehlike içindeydi. Hrathen’in babası hakkında söylemiş olduğu şeyleri ise düşünmek bile istemiyordu. Tek bildiği, başka ne olursa olsun, Arelon’u korumak zorunda olduğuydu. En çok da Elantris’in hatırı için.</p>

  <p class="calibre16">“Sanki Telrii’nin taht üzerinde hak iddia etmesi hakkında yapabileceğimiz hiçbir şey yokmuş gibi konuşuyorsunuz,” dedi Sarene sessiz odaya.</p>

  <p class="calibre16">“Ne yapabiliriz?” dedi Lukel. “Telrii tacı taktı ve asil sınıfı da onu destekliyor.”</p>

  <p class="calibre16">“Wyrn de öyle,” diye hatırlattı Sarene. “Ahan’ı göndermek iyi fikir, ama Telrii’nin iktidarında herhangi bir yumuşama bulacağımızdan şüpheliyim; ne bizim, ne de Arelon’un geri kalanı için. Lordlarım; Raoden kral ve ben de onun karısı olmuş olmalıydım. Onun halkı için kendimi sorumlu hissediyorum. Iadon’un hükmü altında acı çektiler. Eğer Telrii bu krallığı Wvm’e teslim ederse, o zaman Arelon sadece bir diğer Fjor eyaletinden fazla bir şey olmayacak."</p>

  <p class="calibre16">“Ne ima ediyorsun, Sarene?" diye sordu Shuden.</p>

  <p class="calibre16">“Telrii’ye karşı hareket etmemiz gerektiğini söylüyorum, yapabildiğimiz herhangi bir şekilde.”</p>

  <p class="calibre16">Masa sessizleşti. En sonunda Roial konuştu. “Bu önceden yapmakta olduğumuz şeyden farklı, Sarene. Iadon’a muhaliftik, ama onu devirmeyi planlamıyorduk. Eğer Telrii’ye karşı doğrudan hareket edersek, o zaman tahta karşı ihanet etmiş oluruz.”</p>

  <p class="calibre16">“Tahta karşı ihanet, ama halka karşı değil,” dedi Sarene. “Teod’da krala bizi koruduğu için saygı duyarız. Bu bir pazarlıktır, resmi bir anlaşma. Iadon, Arelon’u korumak için hiçbir şey yapmadı. Fjorden’i uzak tutmak için bir ordu kurmadı, tebaasının adilce muamele görmesini sağlayacak bir kanuni sistem tasarlamadı ve ülkesinin manevi refahı için de hiçbir şey yapmadı. İçgüdülerim beni, lelrii’nin ondan bile kötü olacağına karşı uyarıyor.”</p>

  <p class="calibre16">Roial içini çekti. "Bilmiyorum, Sarene. Iadon gücünü ele geçirmek için Elant-rianları devirdi ve şimdi sen bizim de aynı şeyi yapmamızı öneriyorsun. Bir ülke parçalanmadan önce bunun ne kadarına dayanabilir?</p>

  <p class="calibre16">“Peki, Hrathen’in çevirdiği dolapların ne kadarına dayanabileceğini düşünüyorsun?” diye sordu Sarene keskin bir şekilde.</p>

  <p class="calibre16">Toplanmış lordlar birbirlerine baktılar. "Bunu yarma bırakmamıza izin yer. Sarene, ” diye rica etti Shuden. “Zor meselelerden, dikkatlice düşünülmeden girilmeyecek işlerden bahsediyorsun."</p>

  <p class="calibre16">“Katılıyorum," dedi Sarene. Kendisi de iyi bir uyku çekmek için sabırsızlanıyordu. Neredeyse bir haftadır ilk defa, uyuduğu sırada gerçekten de ü$üme\e çekti.</p>

  <p class="calibre16">Lordlar kendi yollarına gitmek için ayağa kalkarlarken başlarını sallayarak onayladılar. Roial bir an oyalanarak geride kaldı. "Görünüşe göre, artık nişanımızı devam ettirmenin bir anlamı yok, değil mi Sarene?”</p>

  <p class="calibre16">“Sanmıyorum, lordum. Artık tahtı alacaksak, bu politik manevralarla değil güç kullanarak olacak."</p>

  <p class="calibre16">Yaşlı adam dalgın bir şekilde başını salladı. “Hah, zaten gerçek olmak için fazlasıyla iyiydi, canım. İyi geceler o zaman.”</p>

  <p class="calibre16">“İvi geceler," dedi Sarene yaşlı dük ayrılırken sevgiyle gülümseyerek. Üç nişan ve sıfır evlilik. Gerçekten de bu konuda yanlış bir yol izliyor olmalıydı. İçini çekerek Roial’m kapıyı kapatmasını izledi, sonra ise titizlikle yemeğinden kalanları temizlemekte olan Kiin'e döndü.</p>

  <p class="calibre16">“Amca, saraya Telrii yerleşti ve eşyalarım yakıldı,” dedi. “Birden kalacak yerimin olmadığını fark ettim. İki ay önceki teklifini kabul ederek buraya taşınabilir miyim?”</p>

  <p class="calibre16">Kiin kıkırdadı. “Eğer bunu yapmazsan karım cidden sinirlenecek, ’Ene. Son bir saatini senin için bir oda hazırlamakla geçirdi.”</p>

  <p class="calibre16">SARENE yengesinin geceliklerinden birini giymiş, yeni yatağında oturuyordu. Bacakları göğsüne sıkıca çekilmişti ve eğik başı hüzün doluydu.</p>

  <p class="calibre16">Ashe babasının yüzü kaybolup kendi normal şekline dönerken bir an için bulanıklaştı. “Üzgünüm, leydim,” demeden önce uzun bir an boyunca sessiz kaldı.</p>

  <p class="calibre16">Sarene kel kafası dizlerine sürtünerek başını salladı. Hrathen yalan söylememişti, abartmamıştı bile. Babası Shu-Dereth’e dönmüştü.</p>

  <p class="calibre16">Tören henüz yapılmamıştı, Teod’da hiç Derethi rahibi yoktu. Ancak, Hrathen'in Arelon'la işini bitirir bitirmez vatanına giderek babasının resmi yeminini bizzat almaya niyetli olduğu belliydi. Yemini Eventeo’yu Derethi hiyerarşisinin en dibine yerleştirecek, onu sadece basit bir rahibin bile kaprislerine boyun eğmek zorunda bırakacaktı.</p>

  <p class="calibre16">Hiçbir açıklama veya kızgınlık babasının kararlılığını değiştirmemişti. Eventeo dürüst bir adamdı. Hrathen’e, Sarene’nin sağ salim geri dönmesi halinde, döneceği sözünü vermişti. Sarene’nin hem lanetinin, hem de iyileşmesinin arkasında gyornun düzenbazlığının olmasının bir önemi yoktu; kral verdiği sözü tutacaktı.</p>

  <p class="calibre16">Eventeo önderlik ettiğinde de, Teod onu takip ederdi. Elbette zaman alacaktı, Teod halkı koyun değildi. Ancak artethler memleketine akın ettikçe, insanlar onlara önceden yumruklarını sıktıkları yerde, şimdi kulak verecekti; hep krallarının Derethi olduğunu bildikleri için. Teod sonsuza kadar değişmişti.</p>

  <p class="calibre16">Maalesef Eventeo bunu onun için yapmıştı. Elbette, bunun ülke için en iyisi olduğunu bildiğinden olduğunu da iddia etmişti. Teod’un donanması ne kadar iyi olursa olsun, sırf sayı üstünlüğü kararlı bir Fjor saldırısının eninde sonunda donanmayı yaracağını garanti ediyordu. Eventeo umutsuz bir savaş vermeyeceğini iddia etmişti.</p>

  <p class="calibre16">Ancak o, Sarene’ye prensiplerini korumak için savaşmaya her zaman değece-</p>

  <p class="calibre16">ğini öğreten adamın ta kendisiydi. Eventeo gerçeğin değişmez olduğuna yemin ederdi ve hiçbir savaş, en umutsuz olanı bile, doğru olan şeyi savunurken verildiğinde boşuna değildi. Ancak görünüşe göre, Eventeo’nun sevgisi gerçekten daha güçlüydü. Sarene’nin gururu okşanmıştı, ama bu duygu onu hasta hissettiriyordu. Teod onun yüzünden düşecekti, kralı Wyrn’in hizmetkârından fazla bir şey olmayan bir başka Fjor eyaleti olacaktı.</p>

  <p class="calibre16">Eventeo onun Arelon’u da onun yaptığı gibi yapmaya yönlendirmesi gerektiğini ima etmişti, ama Sarene bunu reddettiğinde babasının gurur duyduğunu sesinden anlayabiliyordu. O Arelon’u ve Elantris’i koruyacaktı. Dininin sağ kalması için çabalayacaktı, çünkü Arelon, zavallı, hasta Arelon, artık Shu-Korath'ın son kalesiydi. Arelon bir zamanlar tanrıların yaşadığı memleket olmuştu, şimdi ise Domi'nin kendisi için son sığınak olacaktı.</p>
</body>
</html>
