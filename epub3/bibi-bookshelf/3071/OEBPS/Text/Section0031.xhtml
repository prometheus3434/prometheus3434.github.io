<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15">İKİNCİ KISIM</h1>

  <h3 class="calibre8">ELANTRİS'İN</h3>

  <h3 class="calibre8">ÇAĞRISI</h3>

  <h1 class="calibre15" id="sigil_toc_id_19"><a class="calibre9" id="bookmark2"></a>28. BÖLÜM</h1>

  <p class="calibre16">EN zor kısım okumaya nereden başlayacağına karar vermekti. Kitap rafları görüş alanının dışına kadar uzanıyordu, sanki içlerindeki bilgi de sonsuza dek uzanırmış gibiydi. Raoden ihtiyaç duyduğu ipuçlarının, bu engin sayfa denizinin içinde bir yerlerde olduğundan emindi, ama onları bulmak gerçekten de yıldırıcı bir iş gibi görünüyordu.</p>

  <p class="calibre16">Keşfi yapan Karata olmuştu. Odada, girişin tam karşısındaki kısmında alçak bir raf buldu. Yaklaşık otuz ciltten oluşan bir set, tozların içinde bekleyerek rafta oturuyorlardı. İçlerinde kütüphanenin çeşitli satır ve sütunlarıyla ilgili numaralardan oluşan bir sınıflandırma sistemini anlatıyorlardı. Bunu kullanarak Raoden kolayca AonDor’la ilgili kitapları buldu. Bulabildiği en az karmaşık cildi seçerek çalışmaya koyuldu.</p>

  <p class="calibre16">Raoden kütüphanenin bilgisini kendisi, Galladon ve Karata'yla sınırladı. Sadece Aanden’in kitap kaynatmasının bir tekrarını engellemek istediğinden değildi, ayrıca binada bir kutsallık hissi sezinliyordu. Ziyaretçiler tarafından işgal edileceği, anlayışsız parmaklar tarafından kitapların düzeninin bozulacağı, huzurunun yok edileceği bir yer değildi.</p>

  <p class="calibre16">Mareshe ve Saolin’e basitleştirilmiş bir açıklama yaparak havuzu da bir sır olarak sakladılar. Raoden'in kendi hasreti onu havuzun ne kadar tehlikeli olduğuna karşı uyarıyordu. Havuzun ölümcül kucaklamasını arzulayan, yok oluşun rahat-latıcılığına kavuşmak isteyen bir parçası vardı. Eğer insanlar ıstıraplarından kaçabilmek için kolay ve acısız bir yol olduğunu bilseler, pek çoğu bir an olsun durup düşünmeden giderlerdi. Şehir nüfusu birkaç ay içinde tükenirdi.</p>

  <p class="calibre16">Elbette ki bunu yapmalarına izin vermek bir seçenekti. Raoden’in diğerlerini huzurdan alıkoymaya ne hakkı vardı? Yine de, Raoden Elantris’ten vazgeçmek için daha çok erken olduğunu düşünüyordu. Sarene’nin yiyecek dağıtmaya başlamasından önceki haftalarda, Elantris’in acılarını ve açlığını unutabileceğim görmüştü. Elantrianlar dürtülerinin ötesine geçebilirdi, onlar için yok oluş dışında da bir kaçış vardı.</p>

  <p class="calibre16">Ama onun için değil. Acı her geçen günle kabarıyordu. Dor’dan güç çekiyor, her saldırısıyla onu teslim olmaya biraz daha yaklaştırıyordu. Neyse ki dikkatini dağıtmak için kitaplar vardı. O kadar uzun zamandır aradığı basit açıklamaları en sonunda keşfetmiş olarak, kitapları hipnotize edici bir tutkuyla inceliyordu.</p>

  <p class="calibre16">Karmaşık Aon eşitliklerinin nasıl birlikte çalıştıklarını okudu. Bir çizgiyi Aon’un kalanına oranla birazcık daha uzun çizmenin çok büyük etkileri oluyordu. İki Aon eşitliği aynı şekilde başlayabilir, ancak bir dağın tepesinden azıcık farklı açılarda yuvarlanan iki taş gibi sonuç olarak tamamen farklı şeyler yapabiliyorlardı. Hepsi sadece birkaç çizginin uzunluğunu değiştirerek oluyordu.</p>

  <p class="calibre16">AonDor teorisini kavramaya başladı. Dor aynı Galladon’un onu tarif ettiği gibiydi: Sıradan algıların biraz ötesinde, güçlü bir depodaki su gibi. Tek arzusu kaçmaktı. Kitaplar Dor’un basınçla dolu bir yerde var olduğunu ve bu yüzden enerjinin yüksek yoğunluklu bir bölgeden düşük yoğunluklu bir bölgeye doğru akarak herhangi bir geçerli açıklıktan dışarı fışkırdığını açıklıyordu</p>

  <p class="calibre16">Ancak doğası gereğince Dor, fiziksel dünyaya sadece uygun boyut ve şekilde olan geçitlerden girebiliyordu. Elantrianlar çizimleriyle yarıklar oluşturarak Dor’a kaçabileceği bir yer sağlayabiliyorlardı ve bu çizimler enerjinin belirdiğinde ne şekil alacağını belirliyordu. Ancak eğer tek bir çizgi bile yanlış orantılıysa, Dor çıkmakta başarısız olurdu, aynı yuvarlak bir delikten zorla geçmeye çalışan bir kare gibi. Bazı teorisyenler bu süreci “frekans” ve “atma uzunluğu” gibi tanıdık olmayan kelimeler kullanarak tarif ediyorlardı. Raoden kütüphanenin küflü sayfalarında ne büyük bir bilimsel dehanın gizlenmekte olduğunu anlamaya ancak başlayabiliyordu.</p>

  <p class="calibre16">Yine de, tüm çalışmalarına rağmen hayal kırıcı bir şekilde, AonDor’un çalışmayı bırakmasına neyin sebep olduğunu bulmakta başarılı olamıyordu. Belki de artık Dor, bir kare yerine bir üçgen olmuştu ve Raoden kaç tane kare şeklinde Aon çizerse çizsin, enerji geçemiyordu. Dor’daki ani değişikliğe neyin sebep olabileceği ise onu aşıyordu.</p>

  <p class="calibre16">“O buraya nasıl girdi?” diye sordu Galladon, Raoden’in düşüncelerini bölerek. Dula ışığı kitapların üstüne gölgeler düşürerek bir kitaplığın tepesinde süzülen Seon Ien’e doğru işaret etti.</p>

  <p class="calibre16">“Bilmiyorum,” dedi Raoden, Ien’in birkaç kere havada daire çizmesini izleyerek.</p>

  <p class="calibre16">“Kabul etmeliyiz, sule. Senin Seonun ürkütücü.”</p>

  <p class="calibre16">Raoden omzunu silkti. “Tüm deli Seonlar bu şekilde.”</p>

  <p class="calibre16">"Evet, ama öbürleri çoğunlukla insanlardan uzak duruyor.” Galladon, Ien’i gözlerken hafifçe titredi. Seon, çoğunlukla olduğu gibi, Galladon’a gözle görülür olarak bir dikkat göstermedi; ama Ien Raoden’e yakın kalmayı sever gibi görünüyordu.</p>

  <p class="calibre16">“Peki, her neyse,” dedi Galladon, “Saolin seni soruyor.”</p>

  <p class="calibre16">Raoden onaylayarak başını salladı ve kütüphanenin arka tarafındaki pek çoğundan biri olan ufak masadan kalkarken kitabını kapattı. Kapı ağzında Galladon’a katıldı. Dula kapıyı kapatıp Seonu karanlıkta kilitli bırakmadan önce Ien e son bir rahatsız bakış fırlattı.</p>

  <p class="calibre16">"BİLEMİYORUM, Saolin,” dedi Raoden tereddütle.</p>

  <p class="calibre16">“Efendim, fazla seçeneğimiz yok," dedi asker. “Adamlarımın çok fazla yarası var. Bugün Shaor’a karşı durmak anlamsız olur, vahşi adamlar bizi ittirip yollarından çekerken gülmek için bir an anca dururlar."</p>

  <p class="calibre16">Raoden içini çekerek başıyla onayladı. Asker haklıydı: Shaor'un adamlarını Sarene'den uzak tutmaya devam edemezlerdi. Her ne kadar Saolin sol eliyle dövüşmekte oldukça ustalaşmış olsa da basitçe avluyu koruyacak sayıda savaşçıları kalmamıştı. Ayrıca, Shaor’un adamları vahşilikleriyle git gide daha da tehlikeli hale geliyordu. Avluda yiyecek olduğunu sezebildikleri belliydi ve yemeğe ulaşmaktaki başarısızlıkları onları daha da derin bir delilik seviyesine itmiş gibiydi.</p>

  <p class="calibre16">Raoden onlar için yiyecek bırakmayı da denemişti, ama bu sadece kısa bir süre için dikkatlerini dağıtıyordu. Önce tıkınıyorlar, ondan sonra öncekinden bile daha öfkeli olarak saldırmaya devam ediyorlardı. Tek bir hedefi olan saplantısal bir amaç tarafından güdüleniyorlardı: Avludaki yiyecek arabasına ulaşmak.</p>

  <p class="calibre16"><span class="calibre18">Eğer sadece daha fazla askerimiz olsaydı!</span> diye düşündü Raoden hüsranla. Shaor’un adamlarının sayısı görünüşe göre sabit kalırken, o insanlarından pek çoğunu Sarene’nin adaklan yüzünden kaybetmişti. Raoden ve Galladon, ikisi de Saolin'in savaşçılarına katılmayı önermişlerdi; ama kır saçlı yüzbaşı bunu duymamış olmayı tercih etti.</p>

  <p class="calibre16">“Liderler savaşmaz,” demişti kırık burunlu adam basitçe. “Siz fazla değerlisiniz.”</p>

  <p class="calibre16">Raoden adamın haklı olduğunu biliyordu. Raoden ve Galladon asker değillerdi, Saolin’in dikkatle eğitilmiş askerlerinin düzenini bozmaktan başka pek bir şey yapamazlardı. Çok az seçenekleri kalmıştı ve görünüşe göre Saolin’in planı birkaç kötü seçeneğin içinde en iyisiydi.</p>

  <p class="calibre16">“Pekâlâ,” dedi Raoden. “Yapın.”</p>

  <p class="calibre16">“Emredersiniz, efendim," dedi Saolin hafifçe eğilerek. “Hazırlıklara başlayacağım, prenses gelene kadar sadece birkaç dakikamız var.”</p>

  <p class="calibre16">Raoden, bir baş eğmeyle Saolin’e izin verdi. Askerin planı son şans olarak başvurulan çaresiz bir tuzak denemesiydi. Shaor’un adamları her gün ayrılıp farklı yönlerden avluya girmeye çalışmadan önce, aynı yoldan gelmeye meyillilerdi ve Saolin onları yaklaşırlarken pusuya düşürmeyi planlamıştı. Riskliydi, ama büyük ihtimalle bu son şanslarıydı. Askerler oldukları şekilde savaşmaya devam edemezlerdi.</p>

  <p class="calibre16">“O zaman, sanırım artık gitmeliyiz,” dedi Raoden.</p>

  <p class="calibre16">Galladon başını sallayarak onayladı. Dönüp avluya doğru yürürlerken Raoden yapmış olduğu seçimden dolayı rahatsız olmaktan kendini alamıyordu. Eğer Saolin kaybederse, Shaor’un vahşileri avluya varırdı. Eğer Saolin kazanırsa, bu Raoden’in koruyabilmiş olması gereken kişiler olan düzinelerce Elantrianın ölmesi veya işe yaramaz hale gelmesi anlamına gelirdi, iki tarafta da.</p>

  <p class="calibre16"><span class="calibre18">Her iki durumda da bu benim başarısızlığım,</span> diye düşündü Raoden.</p>

  <p class="calibre16">SARENE bir şeylerin yanlış olduğunu görebiliyordu, ama bunun nc olabileceğinden emin değildi. Ruh sinirliydi, arkadaş canlısı muhabbeti sönüktü. Sarene’den değildi, başka bir şeydi. Belki de liderliğin külfetlerinden biri.</p>

  <p class="calibre16">Ona sorunun ne olduğunu sormak istiyordu. Artık tanıdık hale gelmiş olan yiyecek dağıtım rutinini uygularken Ruhun kaygılı olması onu endişelendiriyordu. Arabadan bir kutuyu kabul etmek için her yaklaştığında Sarene gözlerine bakıyor ve gerginliğini görüyordu. Kendini sorun hakkında Ruh’a soru sormaya zorlaya-mıvordu. Çok uzun süre soğukluk numarası yapmıştı, arkadaşlık çabalarını geri çevirerek çok fazla zaman harcamıştı. Aynı Teod’da olduğu gibi, kendisini bir role kilitlemişti. Ve aynı önceki sefer olduğu gibi, kendi üstüne yüklemiş olduğu umursamazlıktan nasıl kaçacağını tam bilemeyerek kendine küfretti.</p>

  <p class="calibre16">Neyse ki, Ruh onunla aynı çekingenliği paylaşmıyordu. Asiller adakları dağıtmak için toplanırken Ruh, Sarene’yi bir kenara çekti; ana gruptan sadece kısa bir mesafe öteye yürümüşlerdi.</p>

  <p class="calibre16">Sarene merakla onu inceledi. “Ne var?”</p>

  <p class="calibre16">Ruh, dönüp arkasındaki aralarında birkaç kadının da bulunduğu, Elantrianların yaklaşıp yiyeceklerini alması için bekleyen asillere göz attı. Sonunda Sarene’ye döndü. “Bugün bir şeyler olabilir," dedi.</p>

  <p class="calibre16">“Ne?” diye sordu Sarene kaşlarını çatarak.</p>

  <p class="calibre16">“Tüm Elantrianların burada olanlar kadar uysal olmadığını söylemiş olduğumu hatırlıyor musun?”</p>

  <p class="calibre16">"Evet,” dedi Sarene yavaşça. <span class="calibre18">Numaran ne, Ruh? Ne oyun oymuyorsun</span>? O kadar dürüst, o kadar açık sözlü görünüyordu ki. Buna rağmen, onunla sadece oynadığından endişelenmekten kendini alamıyordu.</p>

  <p class="calibre16">“Ee, sen sadece...” dedi Ruh. “Sadece hazır ol. Muhafızlarını yakında tut.”</p>

  <p class="calibre16">Sarene yüzünü astı. Ruhun gözlerinde yeni bir duygu görüyordu, daha önce onda görmediği bir şey. Suçluluk.</p>

  <p class="calibre16">O, uğursuz sözlerini Sarene’nin aklında çınlarken bırakarak yiyecek sırasına gitmek için arkasını döndüğünde, Sarene’nin bir parçası birdenbire soğuk davranmış olduğuna şükretti. Ruh ondan bir şey gizliyordu, büyük bir şey. Politik hisleri onu dikkatli olması için uyarıyordu.</p>

  <p class="calibre16">Ancak Ruh her ne bekliyordu ise, gelmedi. Onlar yiyecek dağıtmaya başlayana kadar, Ruh biraz olsun rahatlayarak güler yüzle konuşmaya başlamıştı. Sarene ortada hiçbir şey yokken Ruhun büyük bir şey varmış gibi yaptığını düşünmeye başladı.</p>

  <p class="calibre16">Sonra çığlıklar başladı.</p>

  <p class="calibre16">RAODEN ulumayı duyduğunda lanet ederek elindeki yiyecek torbasını düşürdü. Yakındı, çok fazla yakın. Bir an sonra etrafı sarılmış olan Saolin, bir yan sokağın ağzında belirdi. Asker dört farklı rakibe karşı kılıcını vahşice sallıyordu. Vahşilerden biri Saolin’in bacaklarına bir lobutla vurdu ve asker düştü.</p>

  <p class="calibre16">Sonra Shaor’un adamları tepelerine binmişti.</p>

  <p class="calibre16">Her ara sokaktan dışarı döküldüler: Neredeyse iki düzine uluyan çılgın adam. Elantris Şehir Muhafızları şaşkınlıkla sıçrayarak kapının yakınında rahat rahat yapıyor oldukları aylaklığı kestiler, ama çok yavaşlardı. Shaor’un adamları, ağızlan vahşice açık, aristokrat ve Elantrianlardan oluşan gruba doğru atıldılar.</p>

  <p class="calibre16">Sonra Eondel belirdi. Bir şans eseri, Sarene’ye bugünün gezisinde eşlik etmeyi seçmişti ve her zaman olduğu gibi, güvenlik için geleneği yok sayarak, kılıcını kuşanmıştı. Bugün için, ihtiyatlılığı çok yerinde olmuştu.</p>

  <p class="calibre16">Shaor’un adamları direniş beklemiyorlardı ve komutanın savrulan kılıcının önünde birbirleriyle çarpışarak tökezlediler. Bunca yıla rağmen, Eondel dinç bir ustalıkla savaştı, iki vahşinin kafalarını bir nefes alimlik sürede kesmişti. Eondel’in sağlıklı kaslarla savrulan silahı kolayca Elantrian etini yanyordu. Onun saldırısı vahşi adamlan muhafızlar da dövüşe katılana kadar yavaşlattı, hemen onun yanında bir hat oluşturdular.</p>

  <p class="calibre16">En sonunda, tehlike içinde olduklannı fark ettiklerinde, asiller çığlık atmaya başladı.</p>

  <p class="calibre16">Neyse ki kapılardan sadece birkaç adım uzaktaydılar ve karmaşadan kolaylıkla kaçtılar. Kısa süre sonra, sadece Raoden ve Sarene savaşın arasından birbirlerine bakarak kalmışlardı.</p>

  <p class="calibre16">Shaor’un adamlarından biri tahıl lapası içeren karton bir kutuyu devirerek ayaklannın dibine düştü. Yaratığın karnı belinden boynuna kadar yanlmıştı ve kolları beyaz lapa ezmesini kaldmm taşlannın pisliğiyle kanştırarak sakarca savruldu.</p>

  <p class="calibre16">O yukarı bakarken, dudaklan titremeye başladı.</p>

  <p class="calibre16">“Yemek. Biz sadece biraz yemek istedik. Yemek...” dedi vahşi bir Yitiğin mant-rasına başlayarak.</p>

  <p class="calibre16">Sarene aşağıdaki yaratığa baktı, sonra geriye bir adım attı. Tekrar başını kaldırıp Raoden’e baktığında, gözleri ihanete uğramışlığın buzlu öfkesiyle parlıyordu.</p>

  <p class="calibre16">“Onlardan yemeği esirgedin, değil mi?” dedi talepkâr bir sesle.</p>

  <p class="calibre16">Raoden herhangi bir mazeret göstermeden yavaşça başını sallayarak onayladı. “Evet.”</p>

  <p class="calibre16">“Seni zorba’ Seni kalpsiz despot!” diye tısladı Sarene.</p>

  <p class="calibre16">Raoden, Shaor’un çaresiz adamlarına bakmak için döndü. Bir açıdan, Sarene haklıydı. “Evet. Öyleyim.”</p>

  <p class="calibre16">Sarene geriye bir adım daha attı. Ancak ayağı bir şeye takıldı. Raoden önce onu yakalamak için uzandı, ama sonra ayağının neye takılmış olduğunu fark ederek durdu. Bu bir yiyecek torbasıydı, Raoden’in Yitikler için hazırlamış olduğu fazla doldurulmuş torbalarından biri. Aşağı baktığında, Sarene’de şafak attı.</p>

  <p class="calibre16">“Neredeyse sana güvenmeye başlamıştım,” dedi acıyla. Sonra askerler geri çekilirken, kapılara doğru fırlayarak gitmişti. Shaor’un adamları takip etmedi, bunun yerine asillerin terk etmiş oldukları ödüllere atıldılar.</p>

  <p class="calibre16">Raoden, geriye adım atarak yiyecekten uzaklaştı. Shaor'un adamlan kirli elleriyle dağılmış yiyeceklere saldınp tıkınırken onu fark etmiş gibi bile görünmediler. Raoden onları yorgun gözlerle izledi. Her şey bitmişti. Asiller bir daha Elantris’e</p>

  <p class="calibre16">girmeyecekti. En azından hiçbiri ölmemişti.</p>

  <p class="calibre16">Sonra Raoden, Saolin’i hatırladı. Fırlayarak avlu boyunca koşup arkadaşının yanında diz çöktü. Yaşlı asker görmeden gökyüzüne bakıyor, mırıldanırken kafası ileri geri sallanıyordu. “Efendimi başarısızlığa uğrattım. Efendim Ruhu başarısızlığa uğrattım. Başarısız, başarısız, başarısız...”</p>

  <p class="calibre16">Raoden başını kederle eğerek inledi. <span class="calibre18">Beti ne yaptım?</span> diye düşünürken yeni doğan Yitiğe çaresizce sarıldı.</p>

  <p class="calibre16">Raoden, Shaor’un adamlarının yiyeceğin son kalan kısmını da alıp tüymelerinin ardından uzun süre sonrasına kadar üzüntüsü içinde kaybolmuş olarak orada kaldı. Ancak sonunda, beklenmedik bir ses onu acısından kopardı.</p>

  <p class="calibre16">Elantris kapıları tekrar açılıyordu.</p>
</body>
</html>
