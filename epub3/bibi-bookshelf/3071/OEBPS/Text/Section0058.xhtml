<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_40"><a class="calibre9" id="bookmark3"></a>56. BÖLÜM</h1>

  <p class="calibre16">DÜN gece geç saatlerde saldırmış, leydim," diye açıkladı Ashe.</p>

  <p class="calibre16">Gruplarından geriye kalan Kiin, Lukel ve Shuden, evin terasında toplanmışlar, Raoden Aon dürbününü sarayın avlusunda hazırlanmakta olan cenaze ateşlerine odaklarken izliyorlardı.</p>

  <p class="calibre16">Asık suratıyla taş zeminde oturan Baron Shuden, olanlara inanamayarak kafasını sallıyordu. Son birkaç günde yaşananların onun için ne kadar zor ve acı verici olduğunu fark eden Sarene, biraz olsun teselli edebilme çabasıyla genç Jindoizin elini tutuyordu. Müstakbel kayınpederinin bir hain olduğu ortaya çıkmıştı, söylentilere göre Torena ortadan kaybolmuştu ve şimdi de en iyi dostu ölmüştü.</p>

  <p class="calibre16">“O cesur bir adamdı,” dedi Kiin, Raoden’in yanında ayakta dururken.</p>

  <p class="calibre16">“Kimse bundan şüphe duymuyor," dedi Raoden. “Yine de hareketi aptalcaydı." “Onur için yaptı, Raoden,” dedi Sarene kederli Shuden'den başını kaldırarak. “Telrii dün gece büyük bir adamı katletti, Eondel dükün intikamını almak için böyle hareket etti.”</p>

  <p class="calibre16">Raoden başını salladı. "İntikam her zaman aptalca bir sebeptir, Sarene. Şimdi sadece Roial'ı değil, Eondel’i de kaybettik. Birkaç haftalık süre içinde halkın ikinci defa kralları öldü.”</p>

  <p class="calibre16">Sarene konunun peşini bıraktı. Raoden bir hükümdar olarak konuşuyordu, arkadaş olarak değil. Kontun yaratmış olduğu durum yüzünden Eondel’e hak veremezdi, o ölmüş olsa bile.</p>

  <p class="calibre16">Askerler ölen adamları yakmak için tören yapmakla zaman kaybetmediler. Sadece cenaze ateşlerini yaktılar ve vücutlar yanarken hep birlikte selam durdular. Muhafızlar hakkında başka ne denilirse denilsin, en azından bu görevlerini ciddiyet ve onurla yerine getirmişlerdi.</p>

  <p class="calibre16">"Bakın,” dedi Raoden, Aon unu cenaze ateşinden aynlıp Kiin’in evine doğru dörtnala gelen yaklaşık elli askerden oluşan bir müfrezeye doğru çevirirken. Gelenlerin her biri Elantris Şehir Muhafızları’ndan subaylar olduklarını gösteren kahverengi pelerinler giyiyordu.</p>

  <p class="calibre16">“Bu kötü olabilir,” dedi Kiin.</p>

  <p class="calibre16">“Veya iyi de olabilir," dedi Raoden.</p>

  <p class="calibre16">Kiin başını salladı. “Girişi çökertmeliyiz. Bırakalım da arkasında bir ton taş varken kapımı kırmaya çalışsınlar.”</p>

  <p class="calibre16">“Hayır,” dedi Raoden. "Kendimizi içeriye hapsetmemizin bir faydası olmaz. Onlarla görüşmek istiyorum.”</p>

  <p class="calibre16">“Binadan çıkmak için başka yollar da var,” dedi Kiin.</p>

  <p class="calibre16">“Yine de, girişi çökertmek için komutumu bekle, Kiin,” dedi Raoden. “Bu bir emirdir. ”</p>

  <p class="calibre16">Kiin bir an dişlerini sıktı, sonra başını sallayarak onayladı. “Pekâlâ, Raoden; ama emrettiğin için değil. Sana güvendiğim için. Oğlum sana kral diyor olabilir, ama ben hiçbir adamın egemenliğini kabul etmem.”</p>

  <p class="calibre16">Sarene amcasını şaşkın bir ifadeyle dikkatlice süzdü. Daha önce hiç bu şekilde konuştuğunu duymamıştt; o çoğunlukla öyle neşeliydi ki, tıpkı bir sirk ayısı gibi. Şimdi Iadon’un ölü bulunduğu andan itibaren uzamasına izin vermekte olduğu favorilerle kaplanmış olan yüzü donuk ve sertti. Kaba ama uysal aşçı gitmişti, yerinde babasının donanmasından kır saçlı bir amirale daha çok benzeyen bir adam vardı.</p>

  <p class="calibre16">“Teşekkürler, Kiin,” dedi Raoden.</p>

  <p class="calibre16">Amcası başını sallayarak karşılık verdi. Atlılar hızla yaklaştı ve Kiin’in tepenin üstündeki kalesini sarmak için açıldılar. Terastaki Raoden'i fark eden askerlerden biri, atını birkaç adım daha yakma sürdü.</p>

  <p class="calibre16">“Arelon’un veliaht Prensi Lord Raoden’in hâlâ yaşadığına dair söylentiler duyduk,” diye açıklama yaptı adam. “Eğer bunda doğruluk payı varsa, öne çıksın. Ülkemizin bir krala ihtiyacı var.”</p>

  <p class="calibre16">Kiin gözle görülür bir şekilde gevşedi ve Raoden sessiz bir nefes verdi. Muhafız subayları hâlâ at sırtında olarak bir sıra halinde dizilmişlerdi ve bu kısa uzaklıktan bile Raoden yüzlerini görebiliyordu. Hırpalanmış ve şaşkındılar, ama umutlulardı da.</p>

  <p class="calibre16">“Gyorn eyleme geçemeden hızla hareket etmeliyiz," dedi Raoden arkadaşlarına. “Asil sınıfına haberciler gönderin, bir saat içinde taç giyme törenimi yapmayı planlıyorum.”</p>

  <p class="calibre16">RAODEN yürüyerek sarayın taht odasına girdi. Taht platformunun yanında Sarene ve Korathi dininin genç görünüşlü patriği duruyorlardı. Raoden adamla daha yeni tanışmıştı, ama Sarene'nin tarifine tıpatıp uyuyordu. Uzun altın sarısı saçlar, bilmediği şeyleri bildiğini iddia eden bir gülümseme ve kendine fazla önem veren bir eda adamın en göze çarpan özellikleriydi. Ancak Raoden’in ona ihtiyacı vardı. Taç giydirmesi için Shu-Korath'ın patriğinin seçilmesiyle verilen mesaj önemli bir emsal oluşturacaktı.</p>

  <p class="calibre16">Sarene, Raoden yaklaşırken cesaret verircesine gülümsedi. Yakın zamanda başına gelenler düşünüldüğünde, onun ne kadar çok fedakârlık yapmak zorunda kalmış olduğu Raoden’i hayrete düşürüyordu. Raoden platformda ona katıldı ve sonra Arelon’un asil sınıfına bakmak için döndü.</p>

  <p class="calibre16">Yüzlerin çoğunu tanıdı. Pek çoğu onu sürgününden önce desteklemişti. Şimdi ise çoğunun sadece kafası karışıktı. Raoden’in belirişi ani olmuştu, aynı Telrii’nin ölümü gibi. Suikastın arkasında Raoden’in olduğu söylentileri yaygındı, ama insanların çoğunun umurunda değilmiş gibiydi. Şokla donuklaşmış gözlerinde uzun süreli stresin bıkkın izleri görülebiliyordu.</p>

  <p class="calibre16"><span class="calibre11">Artık değişecek,</span> diye söz verdi Raoden, onlara sessizce. <span class="calibre11">Daha fazla sorgulama yok. Daha fazla belirsizlik yok. Teod’la birlikte birleşik bir cephe oluşturacağız ve Fjorden’le yüzleşeceğiz.</span></p>

  <p class="calibre16">“Lordlanm ve leydilerim,’’ dedi Raoden. “Arelon halkı. Zavallı krallığımız son on yıl boyunca çok acı çekti. Ancak artık bunu düzelteceğiz. Size söz veriyorum ki, bu taçla..."</p>

  <p class="calibre16">Dondu. Bir... güç hissetti. İlk önce Dor’un saldırdığını sandı. Ancak bunun başka bir şey olduğunu fark etti, daha önce hiç hissetmediği bir şey. Dışarıdan gelen bir şey.</p>

  <p class="calibre16">Başka birisi Dor’u kontrol ediyordu.</p>

  <p class="calibre16">Raoden şaşkınlığını gizleyerek kalabalığı taradı. Gözleri asillerin arasında neredeyse görünmez olan küçük, kırmızı cüppeli bir şekle takıldı. Güç ondan geliyordu.</p>

  <p class="calibre16"><span class="calibre11">Bir Derethi rahibi mi?</span> diye düşündü Raoden inanamayarak. Adam gülümsüyordu ve kapüşonunun altındaki saçı sarıydı. <span class="calibre11">Ne?</span></p>

  <p class="calibre16">Topluluğun havası değişti. Birkaç kişi anında bayıldı, ancak çoğu sadece boş boş bakıyordu. Afallamışlardı. Şoke olmuşlardı. Ancak her nedense şaşırmamışlardı. O kadar çok ezilmişlerdi ki korkunç bir şeyin olmasını zaten beklemekteydiler. Raoden kontrol bile etmeden illüzyonunun dağılmış olduğunu anladı.</p>

  <p class="calibre16">Patriğin nefesi kesildi ve sendeleyerek uzaklaşırken tacı düşürdü. Raoden midesi düğümlenerek tekrar kalabalığa baktı. O kadar yaklaşmıştı ki...</p>

  <p class="calibre16">Yan tarafından bir ses geldi. “Bakın ona, Arelon asilleri!” diye seslendi Sarene. “Kralınız olacak olan adama bakın. Koyu derisine ve Elantrian yüzüne bakın! Sonra bana söyleyin, gerçekten bir önemi var mı?"</p>

  <p class="calibre16">Kalabalık sessizdi.</p>

  <p class="calibre16">“Elantris’i reddettiğiniz için on yıl boyunca bir zorba tarafından yönetildiniz,' dedi Sarene. “Siz ayrıcalıklı olanlar, zengin olanlardınız, ama bir açıdan da en çok ezilenler sizdiniz; çünkü asla güvende olamadınız. Unvanlarınız özgürlüğünüze değdi mi?</p>

  <p class="calibre16">"Bu adam tüm diğerleri sizin gururunuzu çalmaya çalışırken sizi sevmiş olan adam. Size şunu soruyorum: Bir Elantrian olmak onu Iadon’dan veya Teini den daha kötü bir kral yapabilir mi?”</p>

  <p class="calibre16">Sarene önünde diz çöktü. “Ben, kendi adıma, onun iktidarını kabul edivorum.”</p>

  <p class="calibre16">Raoden gergince kalabalığı izledi. Sonra, birer birer, eğilmeye başladılar. Kalabalığın önüne vakm duran Shuden ve Lukel’le başladı, ama sonra diğerlerine de sıçradı. Yayılan bir dalga gibi, insanlar diz çöktü; bazıları afallamış, bazıları ise teslim olmuş olarak. Ancak birkaç tanesi mutlu olmaya cesaret edebiliyordu. Sarene uzanarak yerdeki tacı aldı. Basit bir şeydi, aceleyle yapılmış altın bir halkadan fazlası değildi; ama ne kadar çok şeyi temsil ediyordu.</p>

  <p class="calibre16">Seinalan afallayarak donakalmış olduğundan Teod Prensesi görevi üstüne alarak uzandı ve tacı Raoden’in başına yerleştirdi.</p>

  <p class="calibre16">“İşte kralınız!” diye haykırdı.</p>

  <p class="calibre16">İnsanların bazıları gerçekten de tezahürat yapmaya başladı.</p>

  <p class="calibre16">BİR adam tezahürat yapmıyor, ama tıslıyordu. Dilaf, sanki kalabalığı yırtarak yolunu açmak ve ilerleyip Raoden’i çıplak elleriyle parçalamak ister gibi görünüyordu. Tezahüratları birkaç dağınık bağırıştan genel bir onaylama haykırışına yükselmiş olan insanlar, onu geride tuttu. Rahip tiksintiyle etrafına baktı ve sonra kalabalığın arasından zorla yolunu açarak, kapılara yöneldi ve kararmakta olan dışarıdaki şehre kaçtı.</p>

  <p class="calibre16">Sarene rahibi görmezden gelerek Raoden’den tarafa baktı. “Tebrikler, Majesteleri, ” dedi onu hafifçe öperek.</p>

  <p class="calibre16">“Beni kabul ettiklerine inanamıyorum,” dedi Raoden hayretle.</p>

  <p class="calibre16">“On yıl önce Elantrianları reddettiler ve bir adamın dışı neye benzerse benzesin bir canavar olabileceğinin farkına vardılar,” dedi Sarene. “Artık bir yöneticiyi bir tanrı olduğu veya parası olduğu için değil de, onları iyi yöneteceğini bildikleri için kabul etmeye hazırlar.”</p>

  <p class="calibre16">Raoden gülümsedi. “Elbette, o yöneticinin tam olarak doğru zamanda dokunaklı bir konuşma yapabilen bir karısı olmasının da yardımı oluyor.”</p>

  <p class="calibre16">“Doğru.”</p>

  <p class="calibre16">Raoden dönerek kalabalığın ötesindeki kaçmakta olan Dilaf’a baktı. "O kimdi?"</p>

  <p class="calibre16">"Sadece Hrathen’in rahiplerinden biri,” dedi Sarene önemsemeyerek. “Sanıyorum pek iyi bir gün geçirmiyordun Dilaf, Elantrianlara olan nefretiyle tanınır.”</p>

  <p class="calibre16">Raoden onun önemsemeyişinin yerinde olmadığını düşünür gibiydi. “Yanlış bir şeyler var, Sarene. İllüzyonum neden dağıldı?”</p>

  <p class="calibre16">"Bunu sen yapmadın mı?”</p>

  <p class="calibre16">Raoden başını salladı. "Sanırım... sanırım bunu o rahip yaptı.”</p>

  <p class="calibre16">“Ne?”</p>

  <p class="calibre16">“Aon’um dağılmadan bir an önce Doru hissettim ve o rahipten geliyordu.” Bir an duraklayarak dişlerini gıcırdattı. “Ashe’yi ödünç alabilir miyim?"</p>

  <p class="calibre16">“Elbette,” dedi Sarene, Seona yaklaşmasını işaret ederek.</p>

  <p class="calibre16">“Ashe, benim için bir mesaj iletir misin?” diye sordu Raoden.</p>

  <p class="calibre16">“Elbette, lordum,” dedi Seon havada aşağı yukarı hareket ederek.</p>

  <p class="calibre16">Yeni Elantris teki Galladon u bul ve ona demin neler olduğunu anlat," dedi Raoden. “Sonra ona bir şeyler için hazır olmasını söyle.”</p>

  <p class="calibre16">“Ne için, lordum?"</p>

  <p class="calibre16">Bilmiyorum, dedi Raoden. “Sadece ona hazırlıklı olmasını söyle. Ve bir de benim endişeli olduğumu söyle.</p>
</body>
</html>
