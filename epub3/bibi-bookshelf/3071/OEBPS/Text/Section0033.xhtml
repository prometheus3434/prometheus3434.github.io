<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre16"><br class="calibre4" /></p>

  <h1 class="calibre15"><a class="calibre9" id="bookmark4"></a>30. BÖLÜM</h1>

  <p class="calibre16">HRATHEN dönüşümünü saklamaya çalışmadı. Lanetlenmişliğini tüm tapınağın gözleri önüne sererek odasından ağırbaşlılıkla çıktı. Dilaf sabah ayininin ortasındaydı. Kısa Arel rahibin dehşete düşerek şaşkınlık içinde gerilemesini görmek saç ve deri renginin kaybına değerdi.</p>

  <p class="calibre16">Kısa bir süre sonra Korathi rahipleri Hrathen için geldi. Ona bozulmuş şeklini saklaması için bol, örtücü beyaz bir cüppe verdiler ve sonra onu şimdi boş olan tapmaktan dışarı çıkardılar. Hrathen, gözleri ilk kez açıkça ondan nefret ederek hücresinden onu izleyen şaşkın Dilaf’ı gördüğünde, kendi kendine gülümsedi.</p>

  <p class="calibre16">Korathi rahipleri onu kiliselerine götürdüler, soydular ve şimdi kara lekelerle dolu olan vücudunu Aredel nehrinden gelen suyla yıkadılar. Sonra onu kalın, paçavra gibi kumaş parçalarından yapılmış beyaz bir kefene sardılar. Onu yıkayıp giydirdikten sonra rahipler geriye çekilerek Omin’in yaklaşmasına izin verdiler. Kısa ve kelleşmekte olan Arel Korathilerinin lideri, Hrathen'i göğsüne Aon Omi’yi çizerek sessizce kutsadı. Arel adamın gözlerinde tatminin izi bile yoktu.</p>

  <p class="calibre16">Bundan sonra Hrathen’i ilahiler okuyarak şehir sokaklarından geçirdiler. Ancak Elantris’in kendisine vardıklarında Iadon’un renklerini giyen büyük bir bölük askerin yollarını kapatmakta olduğunu gördüler. Askerler elleri silahlarında dikiliyor ve aralarında alçak sesle konuşuyorlardı. Hrathen onları şaşkınlıkla inceledi, savaş için hazırlanan adamları tanımıştı. Diğer rahipler Hrathen’i muhafız karakolunun yanındaki Aon Omi ile süslenmiş bir bekleme yeri olan alçak bir binaya sokarlarken Omin, Elantris Şehir Muhafızlarının yüzbaşısıyla bir süre için tartıştı.</p>

  <p class="calibre16">Hrathen iki nefes nefese kalmış muhafız koşturarak gelip Iadon’un askerlerine rulo yapılmış bir kâğıt sayfasını verirlerken odanın küçük penceresinden izledi. Yüzbaşı kâğıdı okuyunca yüzü asıldı ve haberciyle tartışmak için döndü. Bundan sonra Omin dönerek beklemeleri gerekeceğini açıkladı.</p>

  <p class="calibre16">Ve beklediler. İki saatin büyük kısmı boyunca.</p>

  <p class="calibre16">Hrathen rahiplerin insanları Elantris’e günün sadece belli bir zamanında attık-</p>

  <p class="calibre16">larını duymuştu, ama görünüşe göre hu özel bir an değil, bir zaman aralığıydı. En sonunda rahipler Hrathen’in eline küçük bir sepet yiyecek tutuşturdular, zavallı tanrılarına son bir dua ettiler ve onu şehir kapılarından içeri ittiler.</p>

  <p class="calibre16">Şehrin içinde kafası kel ve derisi geniş siyah lekelerle kaplanmış olarak dikildi. Bir Elantrian. Şehir göz hizasında da duvardan göründüğünün aynısıydı: Kirli, çürümüş ve berbat. Onun için burada hiçbir şey yoktu. Arkasını dönerek yetersiz yiyecek sepetini kenara attı ve dizleri üzerine çöktü.</p>

  <p class="calibre16">“Ey Jaddeth, Tüm Evrenin Efendisi,” diye başladı sesi gür ve sağlam. “Şimdi imparatorluğundaki bir hizmetkârın ricasını duy. Bu kokuşmuşluğu kanımdan temizle. Bana hayatı geri ver. Kutsal bir gyorn olarak konumumun tüm ağırlığıyla sana yalvarıyorum.”</p>

  <p class="calibre16">Bir cevap gelmedi. Bu yüzden, Hrathen duayı tekrarladı. Tekrar ve tekrar ve tekrar...</p>
</body>
</html>
