<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_46"><a class="calibre9" id="bookmark4"></a>63. BÖLÜM</h1>

  <p class="calibre16">SARENE, Raoden’in ceketini düzeltti ve sonra geri çekilerek onu incelerken yanağına vurdu. O altın rengi değil de beyaz bir takım elbiseyi tercih ederdi, ama her nedense beyaz Raoden’in gümüşsü derisinin yanında soluk ve cansız görünüyordu.</p>

  <p class="calibre16">"Ee?” diye sordu Raoden kollarını yanlara doğru açarak.</p>

  <p class="calibre16">“İdare etmem gerekecek,” diye karşılık verdi Sarene çalımla.</p>

  <p class="calibre16">Raoden gülerek ona yaklaştı ve sonra gülümseyerek onu öptü. "Yalnız başına dua edip hazırlandıktan sonra kilisede olman gerekmiyor mu? Geleneklere ne oldu?”</p>

  <p class="calibre16">“Onu zaten bir kere denedim,” dedi Sarene, Raoden’in makyajını dağıtmadığından emin olmak için dönüp aynaya bakarak. "Bu defa gözümü üstünde tutmayı planlıyorum. Her nedense, müstakbel kocalarım ortadan kaybolmaya meraklı gibi.”</p>

  <p class="calibre16">"Bu seninle ilgili bir şeyi ortaya seriyor olabilir, Leky Sopası,” diye sataştı Raoden. Sarene’nin babası lakabı ona açıkladığında Raoden uzun uzun gülmüştü. O zamandan beri de mümkün olan her fırsatta kullanmaya dikkat ediyordu.</p>

  <p class="calibre16">Sarene ona hafifçe vurduktan sonra duvağını düzeltti.</p>

  <p class="calibre16">“Lordum, leydim,” dedi kendinden emin bir ses. Raoden’in Seonu Ien süzülerek kapıdan içeri girdi. “Zaman geldi.”</p>

  <p class="calibre16">Sarene, Raoden’in kolunu sıkıca kavradı. “Yürü,” diye emretti kapıdan tarafa başıyla işaret ederek. Bu defa, birileri onları evlendirene kadar bırakmayacaktı.</p>

  <p class="calibre16">RAODEN törene dikkat göstermeye çalıştı, ama Korathi evlilik ayinleri uzun ve çoğunlukla kuruydu. Bir Elantrianın bir Korathi rahibinden düğününde görev almasını istemesinin emsali olmayan bir olay olduğunun gayet farkında olan Peder Omin, bu tören için uzun bir konuşma hazırlamıştı. Sık sık olduğu gibi, ufak adamın gözleri o gevezelik ettikçe sanki başka birilerinin de orada olduğunu unutmuş gibi yan yarıya donuklaşmış gibi bir görüntü kazandı.</p>

  <p class="calibre16">Bu nedenle Raoden de aklının gezinmesine izin verdi. Günün daha erken saatlerinde Galladon'la yapmış olduğu bir konuşmayı düşünmeden edemiyordu, bir parça kemik yüzünden başlayan bir konuşma. Ölü bir Fjor keşişin gövdesinden elde edilen kemiğin biçimi bozuk ve çarpılmıştı, ama tiksindiriciden ziyade güzeldi. Oyulmuş bir parça fildişi veya birbirine kaynamış işlemeli tahta sopalar yığını gibiydi. En rahatsız edici olanı ise Raoden’in oymalarda biraz tanıdık gelen semboller görebildiğine yemin edebilecek olmasıydı. Eğitiminden tanıdığı semboller: Antik Fjorca harfler.</p>

  <p class="calibre16">Derethi keşişleri, AonDor'un kendilerine ait bir versiyonunu geliştirmişlerdi.</p>

  <p class="calibre16">Endişe aklını öyle bir şiddetle kurcalıyordu ki kendi düğününün ortasında bile dikkatini dağıtıyordu. Yüzyıllar boyunca Fjorden’i Batıyı fethetmekten tek bir şey alıkoymuştu: Elantris. Eğer Wyrn Dor’a ulaşmayı öğrendiyse... Raoden, Dilaf ı ve garip Aonlara direnebilme ve hatta yok edebilme becerisini hatırlayıp duruyordu. Eğer birkaç keşişin daha o gücü olsaydı, o zaman savaş kolayca farklı bir şekilde bitmiş olabilirdi.</p>

  <p class="calibre16">Ien’in tanıdık, ışık topu uçan bir balon gibi Raoden in yanında duruyordu. Seonun düzelmesi, neredeyse Raoden’in Elantris’i kurtarmak için olan son savaş sırasında kaybettiği sevgili dostlarının yerini tutuyordu. Karata ve öbürlerinin yokluğu hissedilecekti. Ien delilik zamanından hiçbir şey hatırlamadığını iddia ediyordu, ama Seonla ilgili bir şeyler... farklı gibi görünüyordu. Eskisinden daha sessiz, hatta daha düşünceliydi. Biraz boş zamanı olur olmaz, Raoden Seonlar hakkında daha çok şey öğrenme umuduyla diğer Elantrianlan sorgulamayı düşünüyordu. Tüm çalışmalarına, kitaplarına ve incelemelerine rağmen, tam olarak Seonlann nasıl yaratıldığını keşfedememişti; hatta gerçekten de AonDor’un yaratımları olup olmadıklarım bile bilmiyordu.</p>

  <p class="calibre16">Ancak onu rahatsız eden tek şey o da değildi. Shuden’in acayip ChayShan dansı meselesi de vardı. Lukel’in de dahil olduğu şahitler, Jindoizin Dilaf’m keşişlerinden birini tek başına yenmeyi başarabildiğini söylüyordu, hem de gözleri kapalı olarak. Hatta bazıları, dövüştüğü sırada genç baronun parladığını gördüklerini bile iddia ediyordu. Raoden, Dor’a ulaşmak için birden fazla yol olduğundan şüphelenmeye başlıyordu. Çok daha fazla. Ve bu yöntemlerden biri Opelon daki en gaddar, en zorba tiranın ellerindeydi: Dördüncü Wyrn Wulfden. Yaratımın Vekili.</p>

  <p class="calibre16">Görünüşe göre Sarene, Raoden’in dikkatsizliğini fark etmişti; çünkü Omin in konuşması sonuna yaklaşırken yan tarafını dirsekledi. Her zaman bir devlet kadınıydı: Hazır, kontrollü ve dikkatli. Güzelliğinden bahsetmeye gerek bile yoktu.</p>

  <p class="calibre16">Birbirlerine Aon Omi’yi taşıyan Korathi kolyelerini verip hayat ve ölümlerini birbirlerine adayarak töreni gerçekleştirdiler. Sarene’ye verdiği kolye bizzat Taan tarafından saf yeşimden narince oyulmuş ve onun saçına uysun diye altm bantlarla kaplanmıştı. Sarene’nin ona verdiği hediyesi ise daha az pahalı, ama eşit derecede uygundu. Bir yerlerden metal gibi parlatılabilen ağır, siyah bir taş bulmuştu ve yansıtıcı siyahlığı Raoden’in gümüşsü derisiyle uyumluydu.</p>

  <p class="calibre16">Bundan sonra, Omin tüm Arelon’a krallarının evlenmiş olduğunu ilan etti. Tezahürat başladı ve Sarene onu öpmek için uzandı.</p>

  <p class="calibre16">“Umduğun gibi oldu mu?” diye sordu Raoden. "Tüm hayatın boyunca bu anı beklediğini söylemiştin.”</p>

  <p class="calibre16">“Muhteşemdi,” diye karşılık verdi Sarene. “Ancak, en az düğünüm kadar hevesle beklediğim bir şey daha vardı."</p>

  <p class="calibre16">Raoden bir kaşını kaldırdı.</p>

  <p class="calibre16">Sarene hınzırca gülümsedi. "Düğün gecesi.”</p>

  <p class="calibre16">Raoden güldü ve Sarene’yi Arelon’a getirerek kendisinin ve de Arelon’un başına nasıl bir çorap örmüş olduğunu merak etti.</p>
</body>
</html>
