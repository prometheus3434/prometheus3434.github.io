<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_29"><a class="calibre9" id="bookmark8"></a>40. BÖLÜM</h1>

  <p class="calibre16">ORAYA, tırmanmak için bir yol olmalı,” dedi Raoden, Elantris şehir duvarına bakarken gözlerini gölgeleyerek. Yükseldiğinden beri geçen son birkaç saat içinde güneş sabah sisini yakıp dağıtmıştı. Ancak yanında fazla sıcaklık getirmemişti.</p>

  <p class="calibre16">Galladon yüzünü astı. “Bu yapılabilir mi bilmiyorum, sule. Bu duvarlar epey bir yüksek. ”</p>

  <p class="calibre16">“Unutuyorsun, dostum,” dedi Raoden. “Duvarlar insanları içeride tutmak için, hatta düşmanları dışarıda tutmak için bile yapılmadı. Eskinin Elantrianları duvarın dış tarafına merdivenler ve izleme platformları inşa ettiler, içeride de başkaları olmalı.”</p>

  <p class="calibre16">Galladon homurdandı. Muhafızlar gizemli bir şekilde duvarlardan kaybolduğundan beri, Raoden yukarı çıkmanın bir yolunu bulmak istiyordu. Duvarlar Elatris'e aitti, dış dünyaya değil. Belki de duvarlardan Kae’de neler olup bittiğini anlayabilirlerdi.</p>

  <p class="calibre16">Muhafızların dikkatsizliği onu rahatsız ediyordu. Bir açıdan kayboldukları için şanslılardı, birilerinin Yeni Elantris'i fark etme olasılığını azaltıyordu. Ancak Raoden, askerlerin duvardaki görev yerlerini bırakmaları için, sadece bir iki sebep düşünebiliyordu ve en olası olan da en endişe verici olanıydı. En sonunda Doğu işgale gelmiş olabilir miydi?</p>

  <p class="calibre16">Raoden bir istilanın fazlasıyla mümkün olduğunu biliyordu. Wyrn, Reod sonrası Arelon gibi bir mücevherin sonsuza kadar taciz edilmeden kalmasına izin vermek için fazlasıyla fırsatçıydı. Fjorden eninde sonunda saldıracaktı. Ve eğer Arelon VVym’in saldırısıyla düşerse, o zaman Elantris yok edilirdi. Derethi rahipleri bundan emin olurdu.</p>

  <p class="calibre16">Raoden korkularını diğer Elantrianlarla paylaşmadı, ancak onların etkisiyle hareket ediyordu. Eğer duvarlara gözcüler yerleştirebilirse, o zaman bir ordunun yaklaşmasından önceden haberi olurdu. Belki de erken uyarıyla Raoden’in insanla<span class="calibre23">rını saklayacak zamanı olurdu. Elantris’in dışındaki üç boş, yıkık şehirden biri büyük olasılıkla en iyi şanslarıydı. Eğer fırsatı olursa, takipçilerini oraya götürecekti.</span></p>

  <p class="calibre16">Hâlâ yardım edebilecek bir halde olursa tabii. Son dört günde Dor ona iki defa saldırmıştı. Neyse ki, acı güçlendikçe, onun kararlılığı da daha güçleniyordu. Çünkü artık en azından nedenini biliyordu.</p>

  <p class="calibre16">“Orada,” dedi Galladon bir çıkıntıya işaret ederek.</p>

  <p class="calibre16">Raoden başını sallayarak onayladı. Taş sütunun bir merdiven boşluğu gizliyor olma ihtimali vardı. “Hadi gidelim."</p>

  <p class="calibre16">Duvarın tepesinden bakan meraklı gözlerden gizlenmek için şehrin ortasında konumlanmış olan Yeni Elantris’ten uzaktaydılar. Burada, eski Elantris'te, çamur hâlâ her şeyi kaplıyordu. Raoden gülümsedi: Pislik ve çamur tekrar ona tiksindirici gelmeye başlamıştı. Bir süre için, neredeyse bunun ne kadar mide bulandırıcı olduğunu unutmuştu.</p>

  <p class="calibre16">Fazla uzağa gidemediler. Galladon merdiven boşluğuna işaret ettikten kısa süre sonra, arkalarındaki bir yan sokaktan Yeni Elantris’ten gelen bir haberci çıktı. Adam Raoden’e el sallayarak hızlı adımlarla yaklaştı.</p>

  <p class="calibre16">“Efendim Ruh,” dedi adam.</p>

  <p class="calibre16">“Evet, Tenrao?” diye sordu Raoden dönerek.</p>

  <p class="calibre16">“Şehre yeni bir kişi atıldı, efendim.”</p>

  <p class="calibre16">Raoden başını sallayarak onayladı. Her yeni geleni bizzat karşılamayı tercih ediyordu. “Gidelim mi?” diye sordu Galladon'a.</p>

  <p class="calibre16">“Duvarlar bekleyebilir," diye onayladı Dula.</p>

  <p class="calibre16">YENİ gelenin bir kadın olduğu ortaya çıktı. Kadın sırtını kapılara vermiş oturuyordu, dizleri göğsüne doğru çekilmiş ve başı Elantris kefenine gömülmüştü.</p>

  <p class="calibre16">“Bu kadın epey kavgacı, efendim,” dedi yeni gelen içeri atıldığında gözcülük yapmakta olan Dashe. “Onu içeri atmalarından sonra tam on dakika kapılara bağırdı. Sonra adak sepetini duvara fırlatıp, şimdi durduğu şekilde yere çöktü.”</p>

  <p class="calibre16">Raoden başını sallayarak onayladı. Yeni gelenlerin pek çoğu amaçsızca gezinmek dışında bir şey yapabilmek için fazla afallamış olurdu. Bu kadın güçlüydü.</p>

  <p class="calibre16">Raoden diğerlerine geride kalmaları için işaret etti, kalabalık bir grupla giderek kadını tedirgin etmek istemiyordu. Onun tam önüne gelene kadar uzun adımlarla ilerledi, sonra onunla göz göze gelmek için çömeldi.</p>

  <p class="calibre16">‘‘Hey, selam," dedi cana yakın bir şekilde. "Berbat bir gün geçirmiş olduğunu tahmin ediyorum.”</p>

  <p class="calibre16">Kadın başını kaldırıp baktı. Yüzünü gördüğünde Raoden neredeyse şaşkınlıktan dengesini kaybediyordu. Derisi lekeliydi ve saçı yoktu, ama aynı ince yüz ve yaramaz, yuvarlak gözler yerindeydi. Prenses Sarene. Karısı.</p>

  <p class="calibre16">“Yarısından bile haberin yok, Ruh,” dedi küçük, ironik bir gülümseme dudaklarına yerleşirken Sarene.</p>

  <p class="calibre16">“Bahse varım, seni anladığımı düşündüğünden fazla anlıyorumdur," dedi Raoden. “Ben işleri biraz daha az iç karartıcı hale getirmek için buradayım.”</p>

  <p class="calibre16">"Ne?” diye sordu Sarene, sesi birden acılaşarak. “Rahiplerin bana verdiği adakları mı çalacaksın?"</p>

  <p class="calibre16">"Eh, eğer gerçekten istiyorsan çalarım,” dedi Raoden. “Gerçi ihtiyacımız olduğunu sanmıyorum. Birileri birkaç hafta önce bize birkaç büyük parti yiyecek gönderecek kadar nazikti."</p>

  <p class="calibre16">Sarene düşman gözlerle onu inceledi. İhanetini unutmamıştı.</p>

  <p class="calibre16">“Gel benimle,” dedi Raoden, elini uzatıp kalkmasını isteyerek.</p>

  <p class="calibre16">“Aıtık sana güvenmiyorum, Ruh."</p>

  <p class="calibre16">“Ne zaman güvendin ki?”</p>

  <p class="calibre16">Sarene durakladı, sonra başını salladı. “İstemiştim, ama güvenmemem gerektiğini biliyordum.”</p>

  <p class="calibre16">"O zaman bana hiçbir şans vermemişsin, değil mi?” Elini biraz daha yakınına uzattı. “Gel benimle.”</p>

  <p class="calibre16">Sarene bir an için gözlerini inceleyerek ona baktı. En sonunda güzel, ince parmaklı elini uzatarak ilk defa Raoden'in elini tuttu ve onu ayağa kaldırmasına izin verdi.</p>

  <p class="calibre16"><a id="bookmark3"></a><a href="../Text/Section0037.xhtml#footnote1">1</a></p>

  <p class="calibre16"><span class="calibre3">Arelon para birimi (çn).</span></p>
</body>
</html>
