<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_31"><a class="calibre9" id="bookmark3"></a>43. BÖLÜM</h1>

  <p class="calibre16">KAPI iç taraftan sürgülenerek kapatılmıştı, ama kapının tahtası da eski Elantris’in bir parçasıydı ve şehrin geri kalanını bürümüş olan aynı çürümeden o da nasibini almıştı. Galladon’un dediğine göre, çürümüş tahta neredeyse bir dokunuşla menteşelerinden ayrılmıştı. Arkasında basamaklarını on yıllık tozun kapladığı karanlık bir merdiven boşluğu vardı. Tozu bir çift ayak izi bozmuştu. Sadece Galladon’unkiler kadar büyük ayaklar tarafından bırakılmış olabilecek ayak izleri.</p>

  <p class="calibre16">"Peki, en tepeye kadar çıkıyor mu?” diye sordu Raoden ıslak kapı kalıntılarının üstünden atlayarak.</p>

  <p class="calibre16">"Kolo,” dedi Galladon. “Ve tüm yol boyunca da arada bir ışık için açılmış yarıklar dışında taşla çevrili. Tek bir yanlış adım, seni taş basamaklardan aşağı, benim <span class="calibre18">kamanın</span> hikâyelerinden biri kadar uzun ve acılı bir yuvarlanışa gönderir.”</p>

  <p class="calibre16">Raoden başını sallayarak onayladı ve tırmanmaya başladığında Dula da arkasından onu takip etti. Reod’dan önce merdivenin Elantrian büyüsüyle aydınlatılıyor olması gerekirdi, ama şimdi karanlık sadece arada bir aralıklı yarıklardan gelen ince ışık mızraklarıyla bölünüyordu. Basamaklar yapının dış duvarından dolanarak yükseliyordu ve geçtikleri kıvrımların ortasındaki boşluktan aşağı göz atıldığında hayal meyal görülüyordu. Bir zamanlar bir tırabzan da vardı, ama o çürüyüp gideli uzun zaman olmuştu.</p>

  <p class="calibre16">Elantrian vücutları zorlu egzersizi kaldıramadığı için sık sık durup dinlenmek zorunda kalıyorlardı. Ancak eninde sonunda tepeye ulaştılar. Buradaki tahta kapı daha yeniydi, büyük ihtimalle muhafızlar eskisi çürüyüp gittikten sonra bununla değiştirmişlerdi. Kol yoktu, bu gerçekte bir kapıdan çok bir engeldi.</p>

  <p class="calibre16">"Benim gelebildiğim yer bu kadar, sule,” dedi Galladon. "Sadece devam etmek istiyorsam bir baltaya ihtiyacım olduğunu görmek için Doloken basamakları en tepeye kadar tırmandım."</p>

  <p class="calibre16">"Biz de bunu o yüzden getirdik,” dedi Raoden, Taan’ın neredeyse bir binayı ka-</p>

  <p class="calibre16">fasına yıkmak için kullanacağı baltanın ta kendisini çıkararak. İkili, sırayla tahtaya darbeler indirerek işe girişti.</p>

  <p class="calibre16">Baltayla bile kapıyı kırıp açmak zor bir işti. Raoden sadece her biri tahtayı azıcık çentmekten başka bir şey yapmazmış gibi görünen birkaç savuruştan sonra yoruluyordu. Ancak sonunda tahtalardan birini gevşetebildiler ve bu zaferle cesaretlenerek en sonunda kapıdan sıkışarak da olsa geçebilecekleri kadar geniş bir delik açmayı başardılar.</p>

  <p class="calibre16">Manzara harcanan çabaya değmişti. Raoden, Elantris duvarlarının tepesinde düzinelerce kez bulunmuştu, ancak Kae’nin görüntüsü asla gözlerine bu kadar hoş gelmemişti. Şehir sessizdi, görünüşe göre Raoden’in işgal korkuları yersizdi. Raoden başarı hissinin tadını gülümseyerek çıkardı. Sanki basit bir merdivene değil de bir dağa tırmanmış gibi hissediyordu. Elantris duvarları bir kez daha onları yaratanların eline geçmişti.</p>

  <p class="calibre16">“Başardık,” dedi Raoden korkuluğa dayanarak.</p>

  <p class="calibre16">“Yeterince uzun sürdü,” diye belirtti Galladon gelip yanında durarak.</p>

  <p class="calibre16">"Sadece birkaç saat,” dedi Raoden hafifçe, işin acısı zaferin mutluğuyla kaybolmuş olarak.</p>

  <p class="calibre16">"Kapıyı kırmayı kastetmedim. Üç gündür seni buraya getirmeye çalışıyorum.”</p>

  <p class="calibre16">"Meşguldüm.”</p>

  <p class="calibre16">Galladon homurdanarak kendi kendine bir şeyler mırıldandı.</p>

  <p class="calibre16">“Ne dedin?”</p>

  <p class="calibre16">“Dedim ki, ‘İki başlı bir ferrin, asla yuvasını terk etmez.”'</p>

  <p class="calibre16">Raoden gülümsedi, bu Jindoiz deyimini biliyordu. Ferrinler konuşkan kuşlardı ve çoğunlukla Jindoiz bataklıklarında karşılıklı birbirlerine çığlık attıkları duyulabilirdi. Deyim yeni bir hobi bulan kişiler için kullanılırdı. Veya yeni bir aşk...</p>

  <p class="calibre16">“E, hadi ama,” dedi Raoden, Galladon'a göz atarak. “Ben o kadar da kötü değilim.”</p>

  <p class="calibre16">“Sule, son üç gündür siz ikinizi sadece biriniz tuvalete gittiği zamanlarda birbirinizden ayrı gördüm. Eğer kimse yokken seni kaçırmasam, şimdi o da burada olurdu.”</p>

  <p class="calibre16">“Eh,” dedi Raoden kendini savunarak. “O benim <span class="calibre18">kanttı."</span></p>

  <p class="calibre16">“Peki bir gün onu da bu gerçekten haberdar etmeyi düşünüyor musun?”</p>

  <p class="calibre16">“Belki,” dedi Raoden yavaşça. “Onun herhangi bir yükümlülük hissetmesini istemem.”</p>

  <p class="calibre16">“Hayır, elbette istemezsin.”</p>

  <p class="calibre16">‘‘Galladon, dostum,” dedi Dulanm yorumlarıyla hiç istifi bozulmayan Raoden. “halkın senin romantiklikten ne kadar uzak olmadığını duysa, yerin dibine girerdi. Duladen dillere düşmüş melodramatik maceraların ve yasak aşkların yuvasıydı.</p>

  <p class="calibre16">Galladon cevap olarak ortalama Dulanm romantizme meyilliliği hakkında ne düşündüğünü gösterecek şekilde hıhladı. Dönerek Kae şehrini taradı. “Pekâlâ, sule, işte buradayız. Şimdi ne yapacağız?”</p>

  <p class="calibre16">“Bilmiyorum,” diye itiraf etti Raoden. “Beni gelmeye zorlayan şendin,</p>

  <p class="calibre16">"Evet, ama bir merdiven aramak da <span class="calibre18">senin</span> fikrindi."</p>

  <p class="calibre16">Raoden üç gün önceki kısa konuşmalarını hatırlayarak başını sallayıp onayladı. <span class="calibre18">Gerçekten de o kadar oldu mu?</span> diye merak etti. Ancak farkına varabilmişti. Belki Sarene’vle biraz fazla zaman geçiriyor olabilirdi. Ancak azıcık bile suçlu hissetmiyordu.</p>

  <p class="calibre16">"Orada,” dedi Galladon gözlerini kısıp şehre doğru işaret ederek.</p>

  <p class="calibre16">“Ne var?” dedi Raoden, Dulanın hareketini izleyerek.</p>

  <p class="calibre16">“Bir bayrak görüyorum,” dedi Galladon. “Bizim kayıp muhafızlar.”</p>

  <p class="calibre16">Raoden bu uzaklıktan sadece belli belirsiz bir kırmızılık izi algılayabiliyordu: Bir sancak. “Emin misin?”</p>

  <p class="calibre16">“Kesinlikle," dedi Galladon.</p>

  <p class="calibre16">Raoden gözlerini kısarak baktığında, sancağın üstünde dalgalandığı binayı tanıdı. “Orası Dük Telrii’nin köşkü. Elantris Şehir Muhafızlarının onunla ne gibi bir işi olabilir?”</p>

  <p class="calibre16">“Belki de tutuklanmıştır,” dedi Galladon.</p>

  <p class="calibre16">“Hayır,” dedi Raoden. “Muhafızlar bir kolluk kuvveti değil.”</p>

  <p class="calibre16">“O zaman neden duvarları terk etsinler?” diye sordu Galladon.</p>

  <p class="calibre16">Raoden başını salladı. “Emin değilim. Ancak bir şeyler çok yanlış.”</p>

  <p class="calibre16">RAODEN ve Galladon düşüncelere dalmış olarak merdivenlerden indiler.</p>

  <p class="calibre16">Muhafızlarla ilgili neler olup bittiğini öğrenmenin bir yolu vardı. Muhafızların kayboluşundan beri içeri atılan tek Elantrian, Sarene’ydi. Sadece O, şehirdeki politik durumu açıklayabilirdi.</p>

  <p class="calibre16">Ancak Sarene hâlâ dışarısı hakkında konuşmamakta direniyordu. Sürgününden önceki birkaç günle ilgili herhangi bir şey son derece acı vericiydi. Onun incinmiş-liğini hissettiği için, Raoden onu konuşturmaya çalışmamıştı. Onunla aralarının açılmasını istemiyordu. İşin doğrusu, Sarene’yle geçirdiği zamandan gerçekten de hoşlanıyordu. Sarene’nin alaycı kurnazlığı Raoden’i gülümsetiyor, zekâsı onun ilgisini çekiyor ve kişiliği ona cesaret veriyordu. Görünürdeki tek düşünceleri bir elbisenin içinde ne kadar güzel durdukları olan kadınlarla on yıl uğraştıktan sonra, ki bu kendi zayıf iradeli üvey annesinin bu konuda başı çektiği bir zorlama aptallık durumuydu, Raoden ilk uyuşmazlık işaretinde sinip çekilmeyecek bir kadın için hazırdı. Hatırladığı kadarıyla, ölümünden önce annesinin olduğu gibi bir kadına...</p>

  <p class="calibre16">Ancak o geri çekilmeyen kişilik de tam olarak Raoden’i dışarısı hakkında bilgi edinmekten alıkoyan şeydi. Hiçbir kurnazca ikna çabası veya doğrudan zorlama bile Sarene'nin ağzından tek bir isteksiz gerçeği sökemezdi. Ancak Raoden’in daha fazla nazik davranacak hali yoktu. Muhafızların garip hareketleri rahatsız ediciydi, iktidardaki herhangi bir değişim, Elantris için aşırı derecede tehlikeli olabilirdi.</p>

  <p class="calibre16">Merdiven boşluğunun dibine ulaştılar ve şehrin merkezine doğru ilerlemeye devam ettiler. Yürüyüşleri nispeten uzundu, ama Raoden gördükleri şeyi düşünürken çabucak geçti. Elantris’in düşüşüne rağmen Arelon son on yılı nispeten barış içinde geçirmişti, en azından ulusal bir düzeyde. Güneyde bir müttefik, kuzeyde</p>

  <p class="calibre16">okyanusta devriye gezen Teod donanması ve doğudaki dağlar sayesinde zayıflamış bir Arelon bile çok az dış tehditle karşı karşıyaydı. İçsel olarak, Iadon’un askeri güç üstünde sıkı bir denetimi vardı ve asilleri askeri çatışmalardan ziyade politik ağız dalaşlarına girmeleri için cesaretlendiriyordu.</p>

  <p class="calibre16">Raoden, babası bu gerçeği görmeyi reddetse bile barışın uzun süremeyeceğini biliyordu. Raoden'in Sarene’yle evlenme kararı, Arelon’a kısmen bile olsa Teo donanmasına erişim sağlayacak şekilde Teod’la resmi bir ittifaka girme olasılığından oldukça fazla etkilenmişti. Areller savaşa alışkın değildi, yüzyıllardır Elantrian korumasında barış içinde yaşamışlardı. Şu anki Wyrn, kısa süre içinde saldırmamakla aptallık ederdi. Tek ihtiyacı olan bir açıklıktı.</p>

  <p class="calibre16">İç karışıklık bu açıklığı sağlardı. Eğer muhafızlar krala ihanet etmeyi seçmişlerse, sivil çatışma Arelon’u tekrar kargaşaya sürerdi ve Fjorlar böyle olaylardan faydalanmalarıyla meşhurdu. Raoden, bu duvarların ötesinde neler olduğunu öğrenmek zorundaydı.</p>

  <p class="calibre16">Sonunda o ve Galladon hedeflerine ulaştılar: Yeni Elantris değil de; kutsal mekâna giden geçit olan bodur, gösterişsiz bina. Galladon, Raoden’in Sarene’vi kütüphaneye götürdüğünü öğrendiğinde tek kelime bile etmemişti, hatta Dula sanki bu olayı bekliyormuş gibi görünmüştü.</p>

  <p class="calibre16">Birkaç saniye sonra, Raoden ve Galladon, yürüyerek yeraltı kütüphanesine girdiler. Yakıt tasarrufu yaptıkları için sadece birkaç lamba yanıyordu, ancak Raoden Sarene’nin arka taraftaki odacıklardan birinde oturmakta olduğunu kolayca fark edebiliyordu, tam da onu bırakmış olduğu yerde bir kitabın üstüne eğilmişti.</p>

  <p class="calibre16">Onlar yaklaşırken yüzü daha da netleşti ve Raoden tekrar kendini onun güzelliğine hayret etmekten alıkoyamazken buldu. Bir Elantriamn kara lekelerle kaplı derisi artık Raoden için önemsizdi, gerçekte neredeyse farkına bile varmıyordu. Aslında Sarene’nin vücudu Shaod’a dikkate değer bir şekilde uyum sağlıyor gibiydi. Çoğunlukla daha fazla bozulma izi sadece birkaç gün içinde görünür hale gelirdi: Deride beliren kırışık ve buruşuklar, kalan ten renginin solarak donuk bir beyaza dönüşmesi. Sarene’de bunların hiçbiri yoktu: Derisi Elantris’e ilk girdiği gün olduğu kadar canlı ve pürüzsüzdü.</p>

  <p class="calibre16">Yaralarının olması gerektiği gibi acımaya devam etmediğini iddia ediyordu; ama Raoden bunun, Sarene asla Yeni Elantris’in dışında yaşamadığından olduğuna emindi. Yakın zamanda gelenlerin çoğu, işler ve olumlu ortam onların acılarına odaklanmalarını engellediği için en korkunç Elantrian acılarını hiç hissetmemişlerdi. Sarene’yi açlık da hiç hırpalamamıştı; ama elbette o, herkesin günde en az bir kere yemek yeme fırsatının olduğu bir zamanda gelecek kadar şanslıydı. Yemek stokları bir aydan fazla dayanmayacaktı, ama idareli olmanın bir gereği yoktu. Açlık Elantrianlar için öldürücü değil, sadece rahatsızlık vericiydi.</p>

  <p class="calibre16">Onda en güzel olan şey ise gözleriydi: Her şeyi keskin bir ilgiyle inceleyiş şekli. Sarene sadece bakmıyor, inceliyordu. O konuştuğunda sözlerinin arkasında düşünce vardı. Raoden’in Teo prensesinde en çekici bulduğu şey işte o zekâvdı</p>

  <p class="calibre16">Onlar yaklaşırlarken başını kaldırdı, yüzünde heyecanlı bir gülümseme vardı. “Ruh’ Ne bulduğumu <span class="calibre18">asla</span> tahmin edemezsin.”</p>

  <p class="calibre16">“Haklısın,” diye itiraf etti Raoden gülümseyerek, dışarısı hakkında bilgi edinme konusuna nasıl yaklaşacağından emin değildi. "Bu nedenle, basitçe bunu bana hemen söyleyebilirsin.”</p>

  <p class="calibre16">Sarene kitabı kaldırarak Raoden’e sırtını gösterdi. <span class="calibre18">Seor'un Politik Mitler Ansiklopedisi</span> yazıyordu. Her ne kadar Raoden kütüphaneyi Sarene’nin AonDor’a olan ilgisini tatmin etmek için göstermiş olsa da, Sarene o konu hakkında çalışmayı, politik teori üzerine olan bir raf dolusu kitabın olduğunu fark ettiği anda ertelemişti. İlgisinin böyle kaymış olmasının bir sebebi, büyük ihtimalle AonDor'a olan kızgınlığından kaynaklanıyordu. Havaya Aonlar çizemiyordu, parmaklarının arkasında parlayan çizgilerin belirmesini bile sağlayamıyordu. Raoden de ilk başta hayrete düşmüştü, ama Galladon böyle şeylerin ender rastlanır olmadığını açıklamıştı. Reod’dan önce bile, bazı Elantrianların AonDor öğrenmeleri yıllar alabiliyordu. Eğer insan ilk çizgiye bile uygun olmayan bir eğimle başlarsa hiçbir şey belirmezdi. Asıl Raoden'in anında başarıya ulaşmış olması inanılır gibi değildi.</p>

  <p class="calibre16">Ancak Sarene bunu öyle görmüyordu. O, bir şeyi öğrenmesi başka birinden uzun sürdüğünde sinirlenen türde biriydi. Aonları mükemmel olarak çizdiğini iddia ediyordu ve doğrusunu söylemek gerekirse, Raoden de çizimlerinde herhangi bir kusur göremiyordu. Şekiller ısrarla belirmeyi reddediyordu ve ne kadar çok olursa olsun, hiçbir prensessel öfke onları hizaya getiremiyordu.</p>

  <p class="calibre16">Böylece, Sarene dikkatini politik kitaplara vermişti; gerçi Raoden eninde sonunda bunun olacağını tahmin ediyordu. Sarene AonDor'la ilgiliydi, ama politika onun tutkusuydu. Raoden ne zaman kütüphaneye pratik yapmaya gelse, Sarene de antik bir tarihçi veya siyaset dâhisinin yazdığı bir kitabı alarak bir köşeye çekilip okumaya başlıyordu.</p>

  <p class="calibre16">“...bu muhteşem. Hiç Fjorden’in palavra ve dalaverelerini bu kadar kesin bir şekilde ortaya döken bir şey okumamıştım.”</p>

  <p class="calibre16">Raoden sözlerine dikkat etmek yerine sadece ona bakarak yüz hatlarından zevk almakta olduğunun farkına vararak başını salladı. Kitap hakkında bir şeyler söylüyordu, Fjorlann politik yalanlarını açığa çıkardığıyla ilgili bir şey.</p>

  <p class="calibre16">“Her devlet zaman zaman yalan söyler, Sarene,” dedi o durakladığında. “Doğru,” dedi Sarene kitabın sayfalarını çevirirken. “Ama bu büyüklükte değil. Son üç yüzyıldır, Fjorden Derethi dinini kabul ettiğinden beri, Wyrnler sanki imparatorluk <span class="calibre18">en başından beri</span> kutsal iradenin bir tezahürüymüş gibi gösterecek şekilde kendi ülkelerinin tarih ve edebiyatını açık açık değiştiriyorlarmış. Şuna bak.” Kitabı yine kaldırarak bu sefer Raoden'e mısralardan oluşmuş bir sayfayı gösterdi. “Bu ne?”</p>

  <p class="calibre16"><span class="calibre18">“Kral Wym.</span> Üç bin mısralık şiirin tamamı.”</p>

  <p class="calibre16">“Bunu okumuştum,” dedi Raoden. <span class="calibre18">Wym'in</span> en eski yazılı edebi eser olduğu söylenirdi; Shu-Keseg’in, dolayısıyla da Shu-Dereth ve Shu-Korath’m gelmiş olduğu, kutsal kitap olan <span class="calibre18">Do-Kando’</span>dan bile daha eskiydi.</p>

  <p class="calibre16"><span class="calibre18">"Kral Wym’\r\ bir</span> versiyonunu okumuş olabilirsin,” dedi Sarene başını sallayarak. "Ama bunu değil. Şiirin çağdaş versiyonlar» neredeyse Derethi sayılabilecek bir tarzla Jaddeth’e göndermelerde bulunuyor. Bu kitaptaki versiyon, rahiplerin eseri Wyrn’in, Shu-Keseg’in kurulmasından çok uzun zaman önce yaşamış olduğu halde, sanki Derethi’ymiş gibi görüneceği şekilde yeniden yazmış olduklarını gösteriyor. O zamanlar Jaddeth veya en azından Shu-Dereth’in benimsediği o adı taşıyan tanrı, yerin altındaki taşlarla ilgilenen nispeten önemsiz bir tanrıydı.</p>

  <p class="calibre16">"Ancak şimdi Fjorden dindar olduğuna göre, tarihlerindeki en büyük kralın kulağa sanki bir putperestmiş gibi gelmesini kabul edemezler. Böylece rahipler gidip tüm şiirleri yeniden yazmışlar. Bu Seor denilen adam Wym’in orijinal bir versiyonunu nereden bulmuş bilmem; ama eğer bu açığa çıkarsa, Fjorden için çok büyük bir utanç kaynağı olur.” Gözleri yaramazlıkla parladı.</p>

  <p class="calibre16">Raoden içini çekti ve yürüyerek Sarene’nin masasının yanma gelerek onunla göz göze gelmek için çömeldi. Herhangi bir başka zaman olsa, hiçbir şeyi oturup onun konuşmasını dinlemeye tercih etmezdi. Ne yazık ki, akimda daha acil şeyler vardı.</p>

  <p class="calibre16">“Peki,” dedi Sarene kitabı yerine koyarken gözleri kısılarak. “Ne oldu? Gerçekten de o kadar sıkıcı mıyım?”</p>

  <p class="calibre16">“Hiç de değil,” dedi Raoden. “Sadece yanlış zaman. Bak... Galladon ve ben az önce şehir duvarının tepesine tırmandık.”</p>

  <p class="calibre16">Sarene’nin yüzünde şaşkınlık belirdi. “Ve?”</p>

  <p class="calibre16">“Elantris Şehir Muhafızlarının Dük Telrii’nin köşkünü çevrelemekte olduğunu gördük,” dedi Raoden. “Bize bunun neden olduğunu az da olsa açıklayabileceğini umuyorduk. Dışarısı hakkında konuşmakta tereddüdü olduğunu biliyorum, ama endişeliyim. Neler olduğunu bilmem gerek.”</p>

  <p class="calibre16">Sarene bir kolu masanın üstüne yaslanmış, elini kaldırmış, düşünürken çoğunlukla yaptığı gibi işaret parmağıyla yanağına vuruyordu. “Pekâlâ,” dedi en sonunda içini çekerek. "Sanırım adil davranmadım. Seni dışarının olaylarıyla rahatsız etmek istememiştim.”</p>

  <p class="calibre16">“Diğer Elantrianların bazıları ilgisiz görünebilir, Sarene; ama bu sadece bizim Kae’de olan biteni değiştiremeyeceğimizi bildiklerinden,” dedi Raoden. “Ancak ben dışarıda neler olduğunu bilmeyi tercih ederim, sen onlar hakkında konuşmaya biraz isteksiz olsan bile.”</p>

  <p class="calibre16">Sarene başını sallayarak onayladı. “Bu önemli değil, artık bunun hakkında kt&gt;-nuşabilirim. Sanırım önemli kısım, ben Kral Iadon’u tahttan devirdiğimde başladı, ki elbette o da kendini bu yüzden astı.”</p>

  <p class="calibre16">Raoden gözleri fal taşı gibi açılarak küt diye oturdu.</p>
</body>
</html>
