<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_12"><b class="calibre6"><a class="calibre9" id="bookmark3"></a>17. BÖLÜM</b></h1>

  <p class="calibre16">SARENE omzunda uzun ve siyah bir torbayla uzun adımlarla sarayın dans salonuna girdi. İçerideki kadınlardan birkaç hayret nidası yükseldi.</p>

  <p class="calibre16">"Ne var?” diye sordu.</p>

  <p class="calibre16">“Kıyafetin, canım,” diye cevap verdi Daora sonunda. “Bu kadınlar böyle şeylere alışkın değil.”</p>

  <p class="calibre16">"Erkek kıyafetine benziyor!” diye haykırdı gerdanı öfkeyle titreyen Seaden.</p>

  <p class="calibre16">Sarene şaşırarak önce üstündeki gri tuluma, sonra tekrar toplanmış kadınlara baktı. “Eh, üstünüzdeki elbiselerle dövüşmeyi beklemiyordunuz ya?” Ancak kadınların yüzlerini inceledikten sonra, beklediklerinin tam olarak bu olduğunu gördü.</p>

  <p class="calibre16">“Gitmen gereken daha uzun bir yol var, Kuzen,” diye sessizce uyardı Lukel arkasından salona girip odanın uzak ucunda bir sandalyeye oturmadan önce.</p>

  <p class="calibre16">“Lukel? Sen burada ne yapıyorsun?” diye sordu Sarene.</p>

  <p class="calibre16">"Bunun kesinlikle bu haftanın en eğlendirici tecrübesi olmasını bekliyorum,” dedi sandalyesine kurulup ellerini başının arkasında kavuştururken. "Bunu Wyrn'in hâzinesindeki tüm altın için bile kaçırmazdım.”</p>

  <p class="calibre16">"Ben de,” diye ilan etti Kaise’nin sesi. Küçük kız Sarene’yi ittirip geçerek sandalyelere doğru koşturdu. Ancak Daorn yan taraftan fırlayarak Kaise’nin gözüne kestirmiş olduğu sandalyeye zıpladı. Kaise ayağını küskünlükle yere vurdu, sonra duvar boyunca sıralanmış tüm sandalyelerin tamamen aynı olduğunu fark etti ve başka birini seçti.</p>

  <p class="calibre16">"Üzgünüm,” dedi Lukel utanmış gibi omuz silkerek. “Benim başıma kaldılar.”</p>

  <p class="calibre16">“Kardeşlerine iyi davran, canım,” diye azarladı Daora.</p>

  <p class="calibre16">“Evet, anne,” diye karşılık verdi Lukel hemen.</p>

  <p class="calibre16">Aniden beliren izleyiciler yüzünden biraz bozulan Sarene, potansiyel öğrencilerine döndü. Nakış grubundaki tüm kadınlar, mağrur Daora ve dağınık kafalı Eshen</p>

  <p class="calibre16">bile gelmişti. Sarene’nin kıyafeti ve hareketleri onları rahatsız etmiş olabilirdi, ama özgürlüğe duydukları açlık alınganlıklarından daha büyüktü.</p>

  <p class="calibre16">Sarene omzundaki torbanın kayarak ellerine düşmesine izin verdi. Bir tarafı çıtçıtlıydı ve Sarene torbayı açıp içine uzanarak antrenman kılıçlarından birini çıkardı. Uzun, ince kılıç torbadan kurtulurken hafif metalik bir sürtünme sesi çıkardı ve toplanmış kadınlar ürkerek geri çekildi.</p>

  <p class="calibre16">"Bu bir Sayr,” dedi Sarene havada bir iki kesme hareketi yaparak. “Hangi ülkede olduğunuza bağlı olarak kmeer veya jedaver de denir. Bu kılıçlar ilk kez Jaador'da öncü birlikler için hafif silahlar olarak üretildi, ama sadece birkaç yıldan sonra kullanılmaz oldular. Ancak sonra, kılıçlar onları zarafet ve inceliklerinden dolayı takdir eden Jaadoryan asilleri tarafından kabul edildi. Jaador’da düellolar sık olur, hızlı ve zarif sayr eskrimi oldukça büyük beceri gerektirir."</p>

  <p class="calibre16">Cümlelerinin noktalama işaretleri olarak birkaç saplama ve savurma hareketi yaptı; gerçek bir dövüşte asla kullanmayacağı, ancak yine de güzel görünen hareketler. Kadınlar büyülenmişti.</p>

  <p class="calibre16">“Eskrimi, sizinle aynı kadına kur yapmaya karar veren adamı öldürmenin bir yolu yerine bir spora ilk dönüştürenler, Dulalardı,” diye devam etti Sarene. “Ucuna bu küçük topuzu taktılar ve kılıcın ağzını körelttiler. Bu spor cumhuriyetçiler arasında kısa zamanda oldukça sevilir hale geldi. Dula tarafsızlığı çoğunlukla ülkeyi savaşların dışında tuttuğu için, askeri uygulaması olmayan bir dövüş tarzı onlara çekici geldi. Kör ağız ve uç dışında, vücuttaki belirli noktalara vurmayı yasaklayan kurallar da eklediler.</p>

  <p class="calibre16">“Eskrim, Elantrianlar dövüşü andıran herhangi bir şeyi hoş karşılamadıkları için Arelon’u atladı, ancak Teod’da gayet iyi karşılandı. Tek bir önemli değişiklik dışında: Kadınlar için olan bir spor haline geldi. Teo erkekleri, normal kılıç dövüşü veya atlı mızrak dövüşü gibi daha fiziksel karşılaşmalarını tercih ederler. Ancak bir kadın için sayr kusursuzdur. Hafif kılıç kıvraklığımızın tamamını kullanmamıza izin verir ve,” bir gülümsemeyle Lukel’e göz atarken ekledi, “daha üstün olan zekâmızdan da yararlanmamızı sağlar."</p>

  <p class="calibre16">Bununla birlikte, Sarene ikinci kılıcını çıkararak grubun en önünde duran genç Torena’ya fırlattı. Kırmızımsı altın rengi saçlı kız, kafası karışmış gibi görünerek kılıcı yakaladı.</p>

  <p class="calibre16">“Kendini savun,” diye uyardı, kılıcını kaldırıp bir saldın duruşuna geçen Sarene.</p>

  <p class="calibre16">Torena beceriksizce Sarene’nin duruşunu taklit etmeye çalışarak kılıcı kaldırdı. Sarene saldırır saldırmaz, Torena bir şaşkınlık ciyaklamasıyla duruşunu bırakıp vahşi, iki elli savuruşlarla saynnı salladı. Sarene kolaylıkla vurarak kızın kılıcını uzaklaştırdı ve doğrudan göğüslerinin arasına bir saplama hareketi yaptı.</p>

  <p class="calibre16">“Öldün,” diye bilgilendirdi kızı Sarene. “Eskrim fiziksel güce dayanmaz, beceri ve hassaslık gerektirir. Sadece tek el kullanın, böylece kontrolünüz ve kavrayışını/ daha iyi olur. Vücudunuzu biraz yana döndürün. Böylece saldın <span class="calibre3">mesafeniz</span> daha fazla olur ve darbe almanız zorlaşır.”</p>

  <p class="calibre16">Konuşurken Sarene daha önceden yaptırdığı bir grup ince sopayı çıkardı. Elbette bunlar, gerçek bir kılıç yerine kullanmak için oldukça yetersizdi. Ancak silahtar, egzersiz sayrlarını bitirene kadar idare edeceklerdi. Tüm kadınlar birer silah edindikten sonra, Sarene onlara nasıl hamle yapacaklarını öğretmeye başladı.</p>

  <p class="calibre16">Zor bir işti, Sarene’nin tahmin ettiğinden çok daha zor. Kendisini iyi bir eskrimci kabul ederdi; ancak asla bilgiye sahip olmanın, bu bilgiyi başkalarına aktarmaktan tamamen farklı olabileceği aklına gelmemişti. Kadınlar, silahlarını Sarene’nin fiziksel olarak imkânsız olacağını düşündüğü şekilde tutma yolları bulabiliyor gibi görünüyorlardı. Çılgınca hamle yapıyorlardı, gelen kılıçlardan korkuyorlardı ve ayaklan elbiselerine dolaşıyordu.</p>

  <p class="calibre16">Sonunda Sarene onları hamleleri üstünde çalışmaları için yalnız bıraktı. Düzgün kıyafetleri ve yüz maskeleri olmadan birbirlerine karşı egzersiz yapmaları için onlara güvenemezdi. Bir iç çekişle Lukel’in yanına oturdu.</p>

  <p class="calibre16">‘‘Yorucu bir iş mi, kuzen?” diye sordu Lukel, belli ki bir elbise içinde kılıç kullanmaya çalışan annesinin görüntüsünün tadını çıkarıyordu.</p>

  <p class="calibre16">“Hiç sorma,” dedi Sarene alnını silerek. “Bir deneme yapmak istemediğine emin misin?”</p>

  <p class="calibre16">Lukel ellerini kaldırdı. “Arada sırada göze batıyor olabilirim, kuzen; ama aptal değilim. Kral Iadon bunun gibi sözde alçaltıcı bir aktivitede yer alan her erkeği kara listeye alacaktır. Kralın kara listesinde olmak eğer Eondel’sen sorun olmaz, ama ben basit bir tüccarım. Kraliyetin hoşnutsuzluğunu kaldıramam.”</p>

  <p class="calibre16">“Eminim öyledir,” dedi Sarene kadınların hamlelerinde uzmanlaşmaya çalışmalarını izlerken. “Onlara pekiyi öğretebildiğimi sanmıyorum.”</p>

  <p class="calibre16">“Benim yapabileceğimden daha iyi,” dedi Lukel omzunu silkerek.</p>

  <p class="calibre16"><span class="calibre18">"Ben</span> daha iyisini yapabilirdim,” diye bildirdi Kaise oturduğu sandalyeden. Küçük kız, belli ki kendini tekrarlayıp duran hareketleri izlemekten sıkılmaya başlamıştı.</p>

  <p class="calibre16">“Ya, öyle mi?” diye sordu Lukel kuru kuru.</p>

  <p class="calibre16">“Elbette. Onlara karşı saldırıları veya Uygun Duruşu öğretmedi ve turnuva kurallarına ise değinmeye bile zahmet etmedi.”</p>

  <p class="calibre16">Sarene bir kaşını kaldırdı. “Eskrimden anlıyor musun?”</p>

  <p class="calibre16">“Hakkında bir kitap okudum,” dedi Kaise çalımla. Sonra onu Sarene’nin yığınından almış olduğu bir sopayla dürtmekte olan Daorn’un eline vurarak uzaklaştırmak için döndü.</p>

  <p class="calibre16">“Üzücü olan şey, büyük olasılıkla gerçekten okumuş olması,” dedi Lukel, içini çekerek. “Sadece sana hava atmaya çalışabilsin diye."</p>

  <p class="calibre16">“Sanmm Kaise hayatımda gördüğüm en zeki küçük kız olmalı,” diye itiraf etti Sarene.</p>

  <p class="calibre16">Lukel omzunu silkti. “Zeki olabilir, ama seni çok fazla etkilemesine izin verme. O hâlâ sadece bir çocuk. Bir kadın gibi anlayabiliyor olabilir, ama hâlâ küçük bir kız gibi tepki veriyor."</p>

  <p class="calibre16">"Yine de onun hayret verici olduğunu düşünüyorum," dedi Sarene, iki çocuğun oynamasını izlerken.</p>

  <p class="calibre16">“Evet, orası öyle,” diye katıldı Lukel. “Bir kitabı yalayıp yutmak Kaise’in sadece birkaç saatini alıyor ve dil öğrenme yeteneği inanılacak gibi değil. Bazen Daorn için üzülüyorum. Elinden gelenin en iyisini yapıyor, ama sanırım bazen kendini yetersiz hissediyor; eğer fark etmediysen söyleyeyim, Kaise zorba olabiliyor. Zeki veya değil, onlar hâlâ çocuk ve onlara göz kulak olmak hâlâ eziyet."</p>

  <p class="calibre16">Sarene çocukların oynamalarını izledi. Erkek kardeşinin elinden sopayı kapmış olan Kaise, Sarene’nin öğretmiş olduğu yöntemlerin komik bir taklidi gibi kesme ve saplama hareketleriyle Daorn’u odanın etrafında kovalıyordu. İzlerken Sarene’nin gözleri kapı ağzına takıldı. Kapı açıktı ve iki şekil kadınların antrenman yapmasını izliyordu.</p>

  <p class="calibre16">Lordlar Eondel ve Shuden görülmüş olduklarını fark edip odaya girerlerken hanımlar sessizleşti. İki adam, yaş farkları büyük olsa da, söylentilere göre hızla iyi arkadaş olmaktaydılar. İkisi de Arelon’da biraz olsun dışlanmışlardı; Shuden koyu derili bir yabancıydı, Eondel ise sırf varlığıyla bile rahatsız edermiş gibi görünen eski bir asker.</p>

  <p class="calibre16">Eondel’in varlığı kadınlar için tatsızsa, Shuden’inki bunu dengelemekten fazlasını yapıyordu. Yakışıklı Jindoiz lordun onları izlemiş olduğunu fark ettiklerinde eskrimcilerden ciddi bir panik dalgası geçti. Daha genç olan kızlardan birkaçı, heyecanla fısıldaşarak destek için arkadaşlarının kollarını kavradılar. Shuden’in kendisi de bu ilgiden dolayı kızardı.</p>

  <p class="calibre16">Ancak Eondel kadınların tepkilerini görmezden geldi. Potansiyel eskrimcilerin arasında düşünceli gözlerle dolaştı. Sonunda boştaki bir tahta çubuğu aldı ve bir eskrim duruşuna geçerek bir dizi savurma ve saplama hareketi yaptı. Silahı test ettikten sonra, kendi kendine başını salladı; silahı kenara koydu ve kadınlardan birine doğru ilerledi.</p>

  <p class="calibre16">“Tahtayı bu şekilde tut,” diye talimat verdi kadının parmaklarını düzelterek.</p>

  <p class="calibre16">“O kadar sıkı tutuyordun ki esnekliğini yitirdin. Şimdi başparmağını silahın doğru yönde kalması için kabzanın tepesine yerleştir, geri adım at ve hamle yap.”</p>

  <p class="calibre16">Atara, Eondel’in bileğine dokunmaya cesaret etmiş olmasına bozularak itaat etti. İnanılmaz bir şekilde, hamlesi düz ve hedefi iyiydi. Bu, kimseyi Atara’mn kendisinden daha fazla şaşırtmayan bir olaydı.</p>

  <p class="calibre16">Eondel grubun içinde dikkatlice, vücut ve ayak duruşlarıyla silah tutuşlarını düzelterek ilerledi. Her kadını sırayla inceleyip, her birine yaşamakta oldukları birkaç sorun için öğütler verdi. Sadece birkaç dakikalık kısa bir eğitimden sonra, kadınların hamleleri Sarene’nin olabileceğini düşündüğünden çok daha kararlı ve isabetli hale gelmişti.</p>

  <p class="calibre16">Eondel tatmin olmuş gözlerle kadınlardan uzaklaştı. “Umarım araya girmem sizi gücendirmemiştir, Majesteleri.”</p>

  <p class="calibre16">"Kesinlikle hayır, lordum,” diye onu temin etti Sarene, gerçi bir parça kıskançlık da hissetmişti. Kendisine, üstün beceriyi gördüğünde kabul edecek kadar kadın olması gerektiğini söyledi.</p>

  <p class="calibre16">‘'Belli ki yeteneklisiniz,” dedi orta yaşlı adam. "Ama başkalarını eğitmekte pek tecrübeniz yok gibi.”</p>

  <p class="calibre16">Sarene başını salladı. Eondel bir ordu komutanıydı, büyük ihtimalle onlarca yılını, acemileri dövüşmenin temelleri konusunda eğiterek geçirmişti. "Eskrim hakkında oldukça bilgilisiniz, lordum.’’</p>

  <p class="calibre16">“İlgimi çekiyor,” dedi Eondel, “ve Duladen’i birkaç defa ziyaret etmiştim. Dulalar eskrim yapamadığı sürece bir adamın dövüş becerisi olduğunu kabullenmeyi reddediyorlar, kaç savaş kazanmış olursa olsun.”</p>

  <p class="calibre16">Sarene kalktı ve uzanıp egzersiz sayrlarını çekti. "O zaman kapışmak ister miydiniz, lordum?” diye sordu kayıtsızca, elindeki kılıçları test ederken.</p>

  <p class="calibre16">Eondel şaşırmış göründü. “Ben... Ben daha önce hiçbir kadınla karşılaşmadım, Majesteleri. Uygun olacağını sanmıyorum.”</p>

  <p class="calibre16">“Saçmalık,” dedi ona bir kılıç fırlatarak. “Kendinizi savunun.”</p>

  <p class="calibre16">Sonra ona tekrar itiraz etme fırsatı tanımadan Sarene saldırdı. Eondel bu ani saldırıyla şaşırarak önce bocaladı. Ancak kısa zamanda savaşçı eğitimi kontrolü ele aldı ve Sarene’nin saldırısını inanılmaz bir beceriyle savuşturmaya başladı. Söylemiş olduklarından dolayı Sarene, Eondel’in eskrim bilgisinin yüzeysel olacağını varsaymıştı. Hatalıydı.</p>

  <p class="calibre16">Eondel kendini kararlılıkla maça adadı. Kılıcı havada o kadar hızlı savruluyordu ki takip etmek imkânsızdı ve sadece yılların eğitim ve tatbikatları Sarene’ye nereden savunma yapacağını söylüyordu. Oda birbirine çarpan metallerin sesiyle çınladı ve kadınlar iki öğretmenleri şiddetli bir dövüşe tutuşmuş olarak odada hareket ederken, duraklayarak şaşkın bir şekilde seyrettiler.</p>

  <p class="calibre16">Sarene, Eondel kadar iyi biriyle karşılaşmaya alışkın değildi. Sadece onun kadar uzun olması Sarene’nin menzil avantajını karşılamakla kalmıyordu, ayrıca tüm hayatını dövüşerek geçirmiş bir adamın eğitim ve reflekslerine sahipti. İkili, kadınlan, sandalyeleri ve diğer rastgele nesneleri diğerinin saldırılarını engellemek için kullanarak kalabalığın arasından geçtiler. Kılıçları önce ileri atılıp, sonra karşılamak için geri fırlayarak şakırdadı ve savruldu.</p>

  <p class="calibre16">Eondel onun için fazla iyiydi. Sarene onun karşısında durabiliyordu, ama savunmayla o kadar meşguldü ki saldırmaya zamanı kalmıyordu. Yüzünden aşağı ter akarken, odadaki herkesin onu izlemekte olduğunun şiddetle farkına vardı.</p>

  <p class="calibre16">O anda Eondel’de bir değişiklik oldu. Duruşu azıcık zayıfladı ve Sarene refleks olarak saldırdı. Ucu topuzlu kılıcı Eondel’in savunmalarını aşarak boynuna dayandı. Eondel hafifçe gülümsedi.</p>

  <p class="calibre16">"Pes etmek dışında bir seçeneğim yok, leydim,” dedi Eondel.</p>

  <p class="calibre16">Aniden Sarene, Eondel’i başkalarının önünde onu kötü göstermemek için bariz bir şekilde onun kazanmasına izin vermek zorunda kalacağı bir duruma soktuğu için çok utandı. Eondel eğildi ve Sarene kendini aptal hissederek kalakaldı.</p>

  <p class="calibre16">Odanın yan tarafına doğru yürüdüler ve performanslarına iltifat eden Lukel den</p>

  <p class="calibre16">birer kupa kabul ettiler. Sarene içerken bir şeyin farkına vardı. Burada, Arelon’da geçirdiği zamanı pek çok politik konuda yaptığı gibi bir yarışmaymış gibi düşünüyordu. Karmaşık, ancak zevkli bir oyun.</p>

  <p class="calibre16">Arelon farklıydı. Eondel onun kazanmasına izin vermişti, çünkü onun imajını korumak istemişti. Onun için bu bir oyun değildi. Arelon onun vatanıydı, halk onun halkıydı ve onları korumak için her türlü fedakârlığı yapardı.</p>

  <p class="calibre16"><span class="calibre11">Bu kez farklı, Sarene. Eğer başarısız olursan, bir ticaret anlaşmasını veya inşaat haklarını kaybetmeyeceksin. Hayatlar kaybedeceksin. Gerçek insanların hayatlarını.</span> Bu ayıltıcı bir düşünceydi.</p>

  <p class="calibre16">Eondel kaşları şüpheyle kalkmış olarak kupasını süzdü. “Bu sade su mu?" diye sordu Sarene’ye dönerek.</p>

  <p class="calibre16">“Su size iyi gelir, lordum.”</p>

  <p class="calibre16">“Ben bundan o kadar emin değilim,” dedi Eondel. “Nereden getirdiniz?"</p>

  <p class="calibre16">“Kaynattırdım, sonra da tadını geri kazanması için iki kova arasından akıttırdım,” dedi Sarene. “Egzersiz yapmaya çalışırlarken kadınların sarhoş sersemliğiyle birbirlerinin üstüne devrilmesine izin veremezdim.”</p>

  <p class="calibre16">"Arel şarabı o kadar güçlü değil, kuzen,” diye belirtti Lukel.</p>

  <p class="calibre16">“Yeterince güçlü,” diye cevap verdi Sarene. “İçin, Lord Eondel. Susuzluktan kurumanızı istemeyiz.”</p>

  <p class="calibre16">Eondel memnunsuz görüntüsünü korusa da suyu içti.</p>

  <p class="calibre16">Sarene egzersizlerine geri dönmelerini emretmek üzere tekrar öğrencilerine döndü. Ancak onların dikkati başka bir şeye odaklanmıştı. Lord Shuden odanın arka tarafında duruyordu. Oldukça yavaş, narin bir şekilde bazı hareketleri uygularken gözleri kapalıydı. Elleri kontrollü daireler çizerek hareket ederken ve vücudu da bunlara cevap verircesine kayarken gergin kasları dalgalanıyordu. Hareketleri yavaş ve kesin olsa da teri derisinin üzerinde parlıyordu.</p>

  <p class="calibre16">Bir dans gibiydi. Shuden bacaklarını iyice yukarı kaldırıp, ayağını yere koymadan önce, parmaklarını ileri uzatarak uzun adımlar atıyordu. Kolları hep hareket halindeydi, kasları sanki görünmez bir güce karşı mücadele ediyormuş gibi sıkıca gerilmişti. Shuden gittikçe gerilimi daha da artarmış gibi adımları hoplamalara dönüşerek ve kolları savrularak hızlandıkça hızlanıyordu.</p>

  <p class="calibre16">Kadınlar sessizlik içinde izliyordu, gözleri kocaman olmuştu ve birden fazlasının ağzı açık kalmıştı. Odadaki tek ses Shuden’in hareketlerinin rüzgârından ve ayaklarının yere vurmasından geliyordu.</p>

  <p class="calibre16">Son bir zıplamadan sonra ayakları aynı anda yere vurarak, kollan dışa doğm açık ve elleri düz şekilde yere indiğinde aniden durdu. Kollarını kapanmakta olan çok ağır bir kapının kanatları gibi göğsünün üstünde katladı. Sonra başını eğdi ve derince nefes verdi.</p>

  <p class="calibre16">Sarene mırıldanmadan önce sessizliğin bir an asılı kalmasına izin verdi. "Merhametli Domi, artık onların yoğunlaşmasını <span class="calibre18">asla</span> sağlayamam."</p>

  <p class="calibre16">Eondel sessizce güldü. “Shuden ilginç bir oğlan. Kadınların onu kovalayıp durmalarından tekrar tekrar şikâyet ediyor, ama hava atma arzusunu da dizginleyemi-</p>

  <p class="calibre16">yor. Her şeye rağmen o halâ bir erkek ve hâlâ da oldukça genç.”</p>

  <p class="calibre16">Sarene, Shuden ayinini tamamlayarak dönüp mahcuplukla ne kadar ilgi çekmiş olduğunu fark ettiğinde, başını sallayarak onayladı. Shuden gözleri yerde, hızla kadınların arasından yolunu bularak, Sarene ile Eondel’e katıldı.</p>

  <p class="calibre16">"Bu... beklenmedikti,” dedi Sarene, Shuden Lukel’den bir kupa suyu kabul ederken.</p>

  <p class="calibre16">“Oziir diliyorum, Leydi Sarene,” diye cevap verdi Shuden yudumların arasında. "Sizin karşılaşmanız bende de egzersiz yapma isteği uyandırdı. Herkes kendi egzersizleriyle çok meşgul olacağından kimsenin beni fark etmeyeceğini düşündüm.” “Kadınlar seni her zaman fark ediyor, dostum,” dedi Eondel gümüş çizgilerle ağarmış başını sallayarak. “Bir dahaki sefer hayranlık duyan kadınlar tarafından hırpalanmaktan şikâyet ettiğinde, bu küçük gösteriyi hatırlatacağım.”</p>

  <p class="calibre16">Shuden tekrar kızarıp kabullenmeyle başını eğdi.</p>

  <p class="calibre16">“O egzersiz neydi?” diye sordu Sarene merakla. “Hiç onun gibi bir şey görmemiştim.”</p>

  <p class="calibre16">“Buna ChayShen diyoruz,” diye açıklama yaptı Shuden. “Bir çeşit ısınma, bir savaşa hazırlanırken vücudu ve zihni odaklamak için kullanılan bir yöntem." “Etkileyici,” dedi Lukel.</p>

  <p class="calibre16">“Ben sadece bir amatörüm,” dedi Shuden alçakgönüllülükle başını eğerek. “Hız ve odaklanmada eksiklerim var. Jindo’da o kadar hızlı hareket edebilen adamlar var ki izlerken başınız döner.”</p>

  <p class="calibre16">“Pekâlâ, hanımlar,” diye ilan etti Sarene, çoğu hâlâ Shuden’e gözlerini dikmiş olan kadınlara dönerek. “Lord Shuden’e gösterisi için sonra teşekkür edersiniz. Şu anda yapmanız gereken hamle egzersizleri var. Sizin sadece birkaç dakikacık çalıştıktan sonra gitmenize izin vereceğimi düşünmeyin!”</p>

  <p class="calibre16">Sarene sayrını alıp antrenmanı tekrardan başlatırken çeşitli itiraz iniltileri geldi.</p>

  <p class="calibre16">“YARIN hepsinin her yeri ağrıyacak,” dedi Sarene gülümseyerek.</p>

  <p class="calibre16">“Bunu öylesine tutkulu söylüyorsunuz ki leydim, duyan bu olaydan zevk aldığınızı düşünür,” dedi Ashe konuşurken ışığı hafifçe yanıp sönerek.</p>

  <p class="calibre16">“Onlara iyi gelir,” dedi Sarene. “Bu kadınların pek çoğu o kadar şımartılmışlar ki hayatlarında bir dikiş iğnesinin batmasından daha büyük bir acı çekmemişler.” “Antrenmanı kaçırdığım için üzüldüm,” dedi Ashe. “Onlarca yıldır ChayShen izlememiştim.”</p>

  <p class="calibre16">“Daha önceden ChayShen görmüş müydün?”</p>

  <p class="calibre16">“Ben pek çok şey gördüm, leydim,” diye cevap verdi Ashe. “Bir Seonun ömrü çok uzundur.”</p>

  <p class="calibre16">Sarene başını salladı. Arka planda Elantris’in devasa duvarı yükselirken, Kae’de bir sokaktan aşağı yürüyorlardı. Düzinelerce sokak satıcısı, o geçerken giysilerinden saray maiyetinin bir üyesi olduğunu fark ederek şevkle mallarını sundular. Kae’nin var olma sebebi Arel asil sınıfını desteklemekti ve şatafatlı zevklere gayet iyi hitap ediyordu. Altın kaplanmış tabaklar, egzotik baharatlar ve pahalı giysilerin</p>

  <p class="calibre16">hepsi, onun dikkatini çekebilmek için birbirleriyle yarışmaktaydı. Ama bunların çoğu, onu sadece iliklerine kadar hasta hissettiriyordu.</p>

  <p class="calibre16">Anladığı kadarıyla, bu satıcılar Arelon’da kalan tek gerçek orta sınıftı. Kae'de Kral Iadon'un beğenisi ve bir umut unvan kazanabilmek için rekabet ediyorlardı; çoğunlukla rakiplerinin ve birkaç köylünün hakkı ile kendi haysiyetlerinin pahasına olsa da. Arelon hızla ateşli, neredeyse dehşet içinde bir materyalizmin hüküm sürdüğü bir ülke haline geliyordu. Artık başarı sadece zenginlik ve başarısızlık sadece fakirlik getirmiyordu, gelir kişinin fiilen köle olarak satılmaya ne kadar yakın olduğunu belirliyordu.</p>

  <p class="calibre16">Sarene satıcılardan kurtulmak için elinden geleni yapsa da bu onların cesaretini pek az kırdı. Sonunda bir köşeyi dönüp Korathi kilisesini gördüğünde rahatladı. Yolun kalanını koşarak geçme arzusuna direndi ve geniş binanın kapılarına ulaşıp içeri girene kadar hızını korudu.</p>

  <p class="calibre16">Bağış kutusuna Teod’dan yanında getirdiği paranın neredeyse geri kalan son kısmı olan birkaç bozuk para attı ve rahibi aramaya gitti. Kilise Sarene’ye huzurlu gelmişti. Sert ve resmi, kalkanlar, mızraklar ve arada bir de goblenlerle süslenen Derethi tapınaklarının aksine, Korathi kiliseleri daha rahattı. Büyük ihtimalle cemaatin yaşlı üyeleri tarafından bağışlanmış olan birkaç yorgan duvarlarda asılıydı ve onların altında filizleri bahar havasına göz atmak için kafalarını uzatmış olan çiçek ve bitkiler diziliydi. Tavan alçak ve kubbesizdi, ama pencereler içerinin sıkışık görünmesini engellemeye yetecek şekilde büyük ve genişti“Merhaba, çocuğum," dedi bir ses odanın yan tarafından. Rahip Omin uzaktaki pencerelerin birinin yanında ayakta durmuş şehre bakıyordu.</p>

  <p class="calibre16">“Merhaba, Peder Omin,” dedi Sarene reverans yaparak. “Sizi rahatsız etmiyorum ya?”</p>

  <p class="calibre16">“Elbette hayır, çocuğum,” dedi Omin gelmesi için el sallayarak. “Gel, nasılsın? Dün gece seni vaazda göremedim.”</p>

  <p class="calibre16">“Üzgünüm, Peder Omin,” dedi Sarene biraz kızararak. “Katılmam gereken bir balo vardı.”</p>

  <p class="calibre16">“Ah. Kendini suçlu hissetme, çocuğum. Sosyalleşmek, özellikle de kişi şehirde yeniyse, hafife alınmaması gereken bir şeydir.”</p>

  <p class="calibre16">Sarene gülümsedi ve kilise sıralarının arasından yürüyerek pencerenin yanındaki kısa rahibe katılmak için ilerledi. Rahibin kısa boyu çoğunlukla bu kadar belirgin değildi, Omin, kilisenin ön tarafında kendi boyuna uyacak bir kürsü inşa ettirmişti ve vaaz verdiği sırada boyunu algılamak zordu. Ancak Sarene adamın yanında durduğunda, tepesinde yükseliyormuş gibi hissetmekten kendini alamıyordu. Bir Arel için bile aşırı derecede kısaydı, kafasının tepesi Sarene’nin göğsü hizasına ancak geliyordu.</p>

  <p class="calibre16">"Bir şeyler seni rahatsız mı ediyor, çocuğum?" diye sordu Omin. Neredeyse keldi ve belinden beyaz bir kemerle bağlanmış bol bir cübbe giyiyordu. Çarpıcı mavi gözleri dışında, Omin’deki tek renk, boynundaki Aon Omi şeklinde oyulmuş yeşim Korathi kolyesiydi.</p>

  <p class="calibre16">İyi bir adamdı. Bu Sarcne’nin pek çok kişi için söyleyemeyeceği bir şeydi, rahipler de dahil. Teod'da onu kesinlikle çileden çıkaran birkaç tanesi vardı. Ancak Omin düşünceli ve babacandı, düşüncelerinin sürüklenmesine izin vermek gibi sinir bozucu bir huyu olsa da. Bazen o kadar dikkati dağılırdı ki birinin onun konuşmasını beklediğini fark edene kadar dakikalar geçerdi.</p>

  <p class="calibre16">“Başka kime sorabileceğimden emin değildim, Peder,” dedi Sarene. “Bir Dulluk Çilesi gerçekleştirmem gerekiyor, ancak kimse bunun ne olduğunu anlatmıyor.” "Ah, bu yeni gelen biri için kafa karıştırıcı olabilir,” dedi Omin saçsız parlak kafasını sallayarak.</p>

  <p class="calibre16">“Neden kimse bana açıklama yapmıyor?”</p>

  <p class="calibre16">“Bu Elantrianlann yönetimde olduğu zamanlardan kalma yarı dinsel bir ayin,” diye açıkladı Omin. “Elantris'i ilgilendiren her şey Arelon’da tabu, özellikle de müminler için.”</p>

  <p class="calibre16">“E peki, benden ne beklendiğini nasıl öğreneceğim o zaman?" diye sordu Sarene sabrı tükenerek.</p>

  <p class="calibre16">“Sinirlenme, çocuğum,” dedi Omin yatıştınrcasına. “Bu bir tabu, ama adetten dolayı, öğretiden değil. Domi’nin benim merakını gidermeme herhangi bir itirazı olacağını sanmıyorum.”</p>

  <p class="calibre16">“Teşekkür ederim, Peder,” dedi Sarene rahat bir nefes vererek.</p>

  <p class="calibre16">“Kocan öldüğüne göre, kederini açıkça göstermen beklenir,” diye açıkladı Omin. “Yoksa insanlar onu sevmemiş olduğunu düşünür.”</p>

  <p class="calibre16">“Ama onu gerçekten sevmedim ki. Onunla tanışmadım bile.”</p>

  <p class="calibre16">“Öyle de olsa, bir Çile çekmen uygun olur. Bir Dulluk Çilesi’nin ağırlığı, kadının evliliğinin onun için ne kadar önemli olduğunun ve kocasına ne kadar saygı duyduğunun bir göstergesidir. Çile çekmemek, bir yabancı için bile, kötü bir işaret sayılabilir. ”</p>

  <p class="calibre16">“Ama bu putperest bir ayin değil mi?”</p>

  <p class="calibre16">“Aslında değil," dedi Omin başını sallayarak. “Bunu Elantrianlar başlattı, ama bunun dinleriyle bir ilgisi yoktu. Bu sadece değerli ve şefkatli bir âdete dönüşen bir hayırseverlik göstergesiydi."</p>

  <p class="calibre16">Sarene kaşlarını kaldırdı. “Doğrusunu söylemek gerekirse, Elantrianlar hakkında bu şekilde konuştuğunu duyduğuma şaşırdım, Peder.”</p>

  <p class="calibre16">Omin’in gözleri parladı. “Sadece Derethi artethleri Elantrianlardan nefret ediyor diye, bu Domi’nin de onlardan nefret ettiği anlamına gelmez, çocuğum. Onların tanrı olduklarına inanmıyorum ve çoğu kendi ihtişamları hakkında şişirilmiş fikirlere sahipti, ama içlerinde birkaç tanesi arkadaşımdı. Shaod hem iyi, hem kötü; hem bencil, hem de özverili kişileri alırdı. Tanıdığım en soylu insanlardan bazdan o şehirde yaşardı. Onlara ne olduğunu gördüğümde çok üzülmüştüm.” Sarene durakladı. “Domi miydi, Peder? Dedikleri gibi Elantrianları Domi mi lanetledi?"</p>

  <p class="calibre16">“Her şey Domi’nin iradesine göre olur, çocuğum,” diye cevap verdi Omin. “Ancak, ben ‘lanetin’ doğru kelime olduğunu düşünmüyorum. Bazı zamanlarda,</p>

  <p class="calibre16">Domi dünyaya felaketler göndermeyi uygun bulur; bazı zamanlarda da en masum çocuklara ölümcül bir hastalık verir. Bunlar Elantris'e olan şeyden daha fazla lanet değil, bu sadece dünyanın hali. Her şey ilerlemeli ve ilerleme her zaman düz bir yol değildir. Bazen düşmemiz gerekir, kimi zaman yükseliriz. Bazıları servet kazanırken diğerleri acı çekmelidir, çünkü birbirimize destek olmayı öğrenmemizin tek yolu budur. Kişi kutsandığında, hayatı onun kadar kolay olmayanlara yardım etmek onun ayrıcalığıdır. Birlik çekişmeden doğar, çocuğum."</p>

  <p class="calibre16">Sarene durakladı. “O zaman Elantrianlarm, yani onlardan geriye kalanların, şeytan olduğunu düşünmüyorsunuz?"</p>

  <p class="calibre16">“Fjorlerin değimiyle Svrakiss mi?" diye sordu Omin eğlenerek. “Hayır, gerçi yeni gyornun öğrettiğinin bu olduğunu duyuyorum. Korkarım onun sözleri sadece nefret getirecek.”</p>

  <p class="calibre16">Sarene düşünerek yanağına vurdu. “Onun istediği de bu olabilir."</p>

  <p class="calibre16">“Bu ne amaca hizmet edebilir?”</p>

  <p class="calibre16">“Bilmiyorum,” diye karşılık verdi Sarene.</p>

  <p class="calibre16">Omin kafasını iki yana salladı. “Tanrı’nın herhangi bir inananının, bir gyorn bile olsa, böyle bir şey yapacağına inanamam." Bu konuyu düşünürken kaşlarını hafifçe çatarak dalgın bir görüntüye büründü.</p>

  <p class="calibre16">“Peder?” diye sordu Sarene. “Peder?”</p>

  <p class="calibre16">İkinci dürtüklemede Omin sanki hâlâ orada olduğunu fark ettiği için şaşırmış gibi kafasını salladı. “Affedersin, çocuğum. Neden bahsediyorduk?”</p>

  <p class="calibre16">“Bana Dulluk Çilesi’nin ne olduğunu anlatmayı bitirmediniz," diye hatırlattı Sarene. Ufak tefek rahiple konuşurken konunun dağılması fazlasıyla sık olan bir şeydi.</p>

  <p class="calibre16">“Ah, evet. Dulluk Çilesi. Basitçe, çocuğum, ülkeye bir çeşit iyilik yapman gerekiyor. Kocanı ne kadar çok sevdiysen ve konumun ne kadar yüksekse, Çilenin o kadar pahalı olması gerekir. Pek çok kadın köylülere yiyecek veya kıyafet dağıtıyor. Katılımın ne kadar kişisel olursa uyandıracağın izlenim de o kadar iyi olur. Çile bir hizmet yöntemi, yüce olanlara alçak gönüllülüğü hatırlatmanın bir yolu.</p>

  <p class="calibre16">“Ama parayı nereden bulacağım?” Yeni babasından ne şekilde harçlık isteyebileceğinden tam emin olamamıştı.</p>

  <p class="calibre16">“Para mı?” diye sordu Omin şaşırarak. “Ama sen Arelon’daki en zengin insanlardan birisin. Bunu bilmiyor muydun?"</p>

  <p class="calibre16">“Ne?”</p>

  <p class="calibre16">“Prens Raoden’in mirası sana kaldı, çocuğum,” diye açıkladı Omin. “O çok zengin bir adamdı, babası bundan emin olmuştu. Kral Iadon’un iktidarı altında veliaht prensin bir dükten daha az zengin olması iyi olmazdı. Aynı şekilde, eğer gelini de müthiş derecede zengin olmasaydı, onun için çok büyük bir utanç kaynağı olurdu. Tek yapman gereken, sarayın hazinedarıyla konuşmak,; eminim ki o seninle ilgilenecektir."</p>

  <p class="calibre16">“Teşekkür ederim, Peder," dedi Sarene küçük adama sevgi dolu bir kucaklama vererek. “Yapmam gereken işler var.”</p>

  <p class="calibre16">"Ziyaret etmene sevindim, çocuğum," dedi Omin tekrar düşünceli gözlerle şehre bakarak. “Ben bunun için buradayım." Ancak Sarene, bu yorumu yapmasından kısa süre sonra Omin’in bir kez daha aklının içindeki uzun yollarda dolaşmaya dalarak onun varlığını tamamen unuttuğunu görebiliyordu.</p>

  <p class="calibre16">ASHE her zamanki sabrıyla havada asılı durarak kapının dışında onu bekliyordu.</p>

  <p class="calibre16">“Neden endişelendiğini anlamıyorum," dedi Sarene ona. “Omin Elantris’i severmiş, senin kilisesine girmene bir itirazı olmayacaktır.”</p>

  <p class="calibre16">Ashe hafitçe vanıp söndü. Yıllar önce Shu-Korath’ın patriği Seinalan tarafından bir kiliseden dışarı atıldığı günden beri bir Korathi kilisesine girmemişti.</p>

  <p class="calibre16">"Önemli değil, leydim," dedi Ashe. “Hissediyorum ki rahipler ne derlerse desinler, onlarla birbirimizin gözüne görünmezsek daha mutlu oluruz.”</p>

  <p class="calibre16">“Katılmıyorum, ama bunu tartışacak değilim,” dedi Sarene. “Konuşmamızdan herhangi bir şey duydun mu?”</p>

  <p class="calibre16">“Seonların çok iyi kulakları vardır, leydim."</p>

  <p class="calibre16">“Sizin kulağınız filan yok,” diye belirtti Sarene. “Ne düşünüyorsun?”</p>

  <p class="calibre16">“Kulağa ley dimin şehirde namının yürümesi için iyi bir yolmuş gibi geliyor.”</p>

  <p class="calibre16">“Tam da benim düşüncelerim.”</p>

  <p class="calibre16">“Bir şey daha var, leydim. İkiniz Derethi gyornu ve Elantris hakkında konuştunuz. Geçen gece şehri incelediğim sırada, Gyorn Hrathen’in Elantris duvarında gezindiğini gördüm. Birkaç gecedir gidiyorum ve iki seferdir onu orada buldum. Elantris Şehir Muhafızları’nın yüzbaşısıyla arası oldukça iyi gibi görünüyor.</p>

  <p class="calibre16">“O şehirle ne yapmaya çalışıyor?” dedi Sarene bıkkınlıkla.</p>

  <p class="calibre16">“Bu beni de şaşırtıyor, leydim.”</p>

  <p class="calibre16">Sarene gyornun hareketleri ve Elantris hakkında bildiklerinden bir sonuç çıkarmaya çalışırken yüzünü astı. Hiçbir bağlantı kuramıyordu. Ancak düşündükçe başka bir şeyin farkına vardı. Belki de diğer sorunlarından birini çözerken aynı anda gyorna rahatsızlık verebilirdi.</p>

  <p class="calibre16">“Belki de ne yapıyor olduğunu bilmeden de onu engelleyebilirim,” dedi.</p>

  <p class="calibre16">“Bilseniz kesinlikle yardımı olurdu, leydim.”</p>

  <p class="calibre16">“Böyle bir lüksüm yok. Ama şunu biliyoruz: Eğer gyorn insanların Elantris’ten nefret etmesini istiyorsa, benim işim bunun aksinin olduğunu görmek.”</p>

  <p class="calibre16">Ashe durakladı. “Ne planlıyorsunuz, leydim?"</p>

  <p class="calibre16">“Göreceksin," dedi Sarene gülümseyerek. “Önce odama geri dönelim. Bir süredir babamla konuşmak istiyordum.”</p>

  <p class="calibre16">“’ENE? Aradığına memnun oldum. Senin için endişeleniyordum.” Eventeo’nun parlayan kafası önünde havada asılı duruyordu.</p>

  <p class="calibre16">“İstediğin zaman beni aratabilirdin, baba,” dedi Sarene.</p>

  <p class="calibre16">“Rahatsız etmek istemedim, tatlım. Özgürlüğüne ne kadar düşkün olduğunu biliyorum.”</p>

  <p class="calibre16">"Özgürlük şu anda görevimden sonra geliyor, <span class="calibre3">baba,”</span> dedi Sarene. “Ülkeler devriliyor, birbirimizin duygulan hakkında endişelenecek vaktimiz yok.”</p>

  <p class="calibre16">"Bir daha olmaz,” dedi babası gülerek.</p>

  <p class="calibre16">“Teod'da neler oluyor, baba?"</p>

  <p class="calibre16">“Durum iyi değil,” diye uyardı Eventeo sesi alışılmadık şekilde kararırken. “Bunlar tehlikeli zamanlar. Bir tane daha Jesker Gizem tarikatını bastırmak zo-nında kaldım. Bir tutulma yaklaştığında hep yenileri türüyor gibi.”</p>

  <p class="calibre16">Sarene titredi. Gizem tarikatları babasının uğraşmayı sevmediği acayip bir gruptu. Ancak sesinde çekince vardı, onu başka bir şey daha rahatsız ediyordu. “Bundan fazlası var, değil mi?”</p>

  <p class="calibre16">“Korkarım ki öyle, ’Ene," diye itiraf etti babası. “Daha kötü bir şey.”</p>

  <p class="calibre16">“Ne?”</p>

  <p class="calibre16">“Ashgress’i biliyor musun? Fjorden büyükelçisi?”</p>

  <p class="calibre16">“Evet,” dedi Sarene yüzünü asarak. “Ne yaptı? Ortalık yerde sana karşı ithamlarda mı bulundu?”</p>

  <p class="calibre16">“Hayır, daha kötü.” Babasının yüzü tedirgindi. “Gitti.”</p>

  <p class="calibre16"><span class="calibre18">“Gitti</span> mi? Ülkeden mi? Fjorden’in elçilerini tekrar gönderebilmek için harcadığı tüm zahmetten sonra mı?”</p>

  <p class="calibre16">“Bu doğru, ’Ene,” dedi Eventeo. “Tüm maiyetini aldı, limanda son bir konuşma yaptı ve bizi bırakıp gitti. Olayda rahatsız edici bir kesinlik havası vardı.”</p>

  <p class="calibre16">“Bu iyi değil,” diye katıldı Sarene. Fjorden Teod’da resmi varlığını korumakta aşırı ısrarcı olmuştu. Eğer Ashgress gittiyse, Wyrn’den bizzat gelen bir emre cevap olarak gitmişti. Bu onların Teod’dan büsbütün umudu kestikleri anlamına geliyor olmalıydı.</p>

  <p class="calibre16">“Korkuyorum, 'Ene,” dedi Eventeo. Kelime Sarene’yi hiçbir şeyin yapamayacağı kadar ürküttü. Babası tanıdığı en güçlü adamdı.</p>

  <p class="calibre16">"Böyle şeyler söylememelisin.”</p>

  <p class="calibre16">“Sadece sana, ’Ene,” dedi Eventeo. "Durumun ne kadar ciddi olduğunu anlamanı istiyorum.”</p>

  <p class="calibre16">"Biliyorum,” dedi Sarene. “Anlıyorum. Burada, Kae'de bir gyorn var.”</p>

  <p class="calibre16">Babası daha önce ondan hiç duymadığı birkaç küfür mırıldandı.</p>

  <p class="calibre16">“Sanırım onunla başa çıkabilirim, baba,” dedi Sarene hızla. “Gözümüzü birbirimiz üstünde tutuyoruz."</p>

  <p class="calibre16">“Hangisi bu?”</p>

  <p class="calibre16">“Adı Hrathen.”</p>

  <p class="calibre16">Babası tekrar küfretti, bu kez daha da şiddetle. “İdos Domi, Sarene! Bunun kim olduğunu biliyor musun? Hrathen çöküşünden altı ay önce Duladan’e atanan gyorndu.”</p>

  <p class="calibre16">“Kim olduğunu tahmin etmiştim.”</p>

  <p class="calibre16">“Senin orda olmanı istemiyorum, Sarene," dedi Eventeo. “O adam tehlikeli. Duladen’deki ihtilalde kaç kişi öldü biliyor musun? On binlerce ölü vardı." “Biliyorum, baba.”</p>

  <p class="calibre16">“Senin için bir gemi gönderiyorum. Son duruşumuzu burada, hiçbir gyornun hoş karşılanmadığı bir yerde yapacağız.”</p>

  <p class="calibre16">"Buradan ayrılmıyorum, baba,” dedi Sarene kararlılıkla.</p>

  <p class="calibre16">"Sarene, mantıklı ol.” Eventeo’nun sesi ondan bir şey yapmasını her istediğinde aldığı sessiz, ayartıcı tona büründü. Çoğunlukla istediğini alırdı, Sarene’yi ikna etmeyi başarabilen birkaç kişiden biriydi. “Herkes Arel iktidarının ne kadar sallantıda olduğunu biliyor. Eğer bu gyorn Duladen’i devirebildiyse, Arelon’a da aynısını yapmakta hiç zorlanmayacaktır. Tüm ülke sana karşı döndüğünde, onu durdurmayı umamazsın."</p>

  <p class="calibre16">“Durum nasıl olursa olsun kalmam gerekiyor, baba."</p>

  <p class="calibre16">“Onlara ne sadakat borcun var, Sarene?” diye yalvardı Eventeo. “Hiç tanımadığın bir kocaya? Senin olmayan bir halka?”</p>

  <p class="calibre16">“Ben krallarının kızıyım.”</p>

  <p class="calibre16">“Sen burada da bir kralın kızısın. Ne farkı var? Burada insanlar seni tanıyor ve sana saygı duyuyorlar.”</p>

  <p class="calibre16">“Beni tanıyorlar, baba, ama saygı...” Sarene hasta hissetmeye başlayarak oturdu. Eski duyguları geri dönüyordu, onu baştan memleketini terk etmeye gönüllü yapan, bildiği her şeyi yabancı bir ülke için geride bırakmaya iten duygular. “Anlamıyorum, ’Ene.” Babasının sesi açılıydı.</p>

  <p class="calibre16">Sarene gözlerini kapatarak içini çekti. “Ah, baba, sen asla göremedin. Senin için ben bir sevinç kaynağıydım, güzel ve zeki kızın. Kimse sana benim hakkımda gerçekten ne düşündüğünü söylemeye cesaret edemezdi.”</p>

  <p class="calibre16">“Sen neden bahsediyorsun?” diye emretti Eventeo, şimdi bir kralın sesiyle konuşuyordu.</p>

  <p class="calibre16">“Baba, ben yirmi beş yaşındayım ve kaba, sinsi ve çoğu zaman saldırganım. Hiçbir erkeğin asla bana talip olmadığını fark etmiş olmalısın.”</p>

  <p class="calibre16">Babası bir an cevap vermedi. “Bunun hakkında düşünmüştüm,” diye sonunda itiraf etti.</p>

  <p class="calibre16">“Ben kralın evde kalmış kızıydım, kimsenin yaklaşmak istemediği bir cadaloz,” dedi Sarene sesindeki acıyı gizlemeye çalışıp başarısız olarak. "Erkekler arkamdan gülerdi. Kimse bana romantik amaçlarla yaklaşmaya cesaret edemezdi, çünkü her kim olursa olsun akranları tarafından tefe konulacağını iyi bilirdi.”</p>

  <p class="calibre16">“Ben sadece senin özgürlüğüne düşkün olduğunu, onların hiçbirini zamanını harcamaya değer bulmadığını düşünmüştüm.”</p>

  <p class="calibre16">Sarene alayla güldü. “Beni seviyorsun, baba; hiçbir ebeveyn kızının güzel olmadığını itiraf etmek istemez. İşin doğrusu, hiçbir erkek zeki bir kadın istemiyor.” “Bu doğru değil,” diye hemen itiraz etti babası. “Annen çok zeki.”</p>

  <p class="calibre16">“Sen bir istisnasın, baba. Bu yüzden göremiyorsun. Bu dünyada güçlü bir kadın istenen bir şey değil, her zaman kıtadan çok daha ileri olduğunu iddia ettiğim Teod’da bile. Orada da işler çok farklı değil, baba. Kadınlarına daha çok özgürlük verdiklerini söylüyorlar, ama hâlâ özgürlük en baştan 'vermek' için onlara aitmiş gibi bir izlenim var.</p>

  <p class="calibre16">"Teod’da evde kalmış bir kızım. Burada, Arelon'da ise dul bir kadınım. Bu çok büyük bir fark. Teod’u ne kadar çok sevsem de, sürekli olarak kimsenin beni istemediği bilgisiyle yaşamak zorunda kalırım. En azından burada; kendimi birinin beni politik amaçlarla bile olsa istemiş olduğuna inandırmaya çalışabilirim."</p>

  <p class="calibre16">“Sana başka birini bulabiliriz."</p>

  <p class="calibre16">"Sanmıyorum, baba,” dedi Sarene sandalyesinde arkasına yaslanırken başını sallayarak. “Şimdi Teorn'un çocukları olduğuna göre, kocamın tahta çıkmasının hiçbir yolu yok, ki bu Teod’da herhangi birinin benimle evlenmeyi düşünmesinin tek sebebiydi. Derethi kontrolü altındaki hiç kimse bir Teo’yla evlenmeyi düşünmeyecektir. Bu da geride sadece evlilik sözleşmemin beni tekrar evlenmekten alıkoyduğu Arelon’u bırakıyor. Hayır, baba, artık benim için kimse yok. Yapabileceğimin en iyisi, buradaki konumumu kullanmak. Hiç değilse Arelon’da hareketlerimin ileride evlenilebilirliğimi nasıl etkileyeceğinden endişe duymadan bir miktar saygı görebilirim.”</p>

  <p class="calibre16">“Anlıyorum,” dedi babası. Sarene sesindeki hoşnutsuzluğu hissedebiliyordu. “Baba, sana benim için endişelenmemeni hatırlatmam mı gerekiyor?” diye sordu. “İlgilenmemiz gereken çok daha büyük sorunlarımız var.”</p>

  <p class="calibre16">“Senin için endişelenmeden edemiyorum, Leky Sopası. Sen benim tek kızımsın.” Sarene kafasını salladı, ağlamaya başlamadan önce konuyu değiştirmeye kararlıydı. Birden babasının aklındaki idealize edilmiş imajım yok etmiş olduğu için çok utanarak, konuşmanın yönünü değiştirecek herhangi bir şey aradı. “Kiin Amca burada, Kae’de.” &nbsp;&nbsp;&nbsp;|</p>

  <p class="calibre16">Bu işe yaradı. Seon bağlantısının öbür tarafından sert bir nefes çekişi duydu. "Benim yanımda onun adını anma, ’Ene.’’</p>

  <p class="calibre16">“Ama...”</p>

  <p class="calibre16">“Hayır.”</p>

  <p class="calibre16">Sarene içini çekti. “Pekâlâ, o zaman bunun yerine bana Fjorden’den bahset. Sence Wyrn ne planlıyor?”</p>

  <p class="calibre16">"Bu sefer hiçbir fikrim yok,” dedi Eventeo, dikkatinin başka tarafa çekilmesine izin vererek. "Devasa bir şey olmalı. Kuzeyde ve güneyde sınırlar Teo tüccarlara kapanıyor ve büyükelçilerimiz kaybolmaya başladı. Neredeyse hepsini geri çağırmak üzereyim.”</p>

  <p class="calibre16">"Ya casusların?”</p>

  <p class="calibre16">“Onlar da aynı hızla kayboluyorlar,’’ dedi babası. “Bir aydan fazladır Velding’e kimseyi sokmayı başaramadım ve Wym ile gyornların orada ne işler çevirdiğini ancak Domi bilir. Bugünlerde casusları Fjorden’e göndermek, neredeyse ölüme göndermekle eşit.”</p>

  <p class="calibre16">“Ama yine de gönderiyorsun,” dedi Sarene sessizce, babasının sesindeki acının kaynağını anlayarak.</p>

  <p class="calibre16">"Göndermek zorundayım. Elde edilecek bilgi sonunda binlerce kişiyi kurtarabilir. Ancak o bile bunu benim için hiç kolaylaştırmıyor. Sadece Dakhor’a birini sokabilmeyi isterdim."</p>

  <p class="calibre16"><span class="calibre3">“Manastır mı?"</span></p>

  <p class="calibre16">"Evet," dedi Eventeo. "Diğer manastırların ne işe yaradığını biliyoruz. Rath-bore suikastçı, Fjeldor casus, diğerlerinin çoğu ise sıradan savaşçılar yetiştiriyor. Ama Dakhor beni endişelendiriyor. O manastır hakkında bazı korkunç hikâyeler duydum ve neden herhangi birinin, Derethi bile olsa, öyle şeyler yapacağını aklım almıyor."</p>

  <p class="calibre16">“Fjorden savaş için hazırlanıyor olabilir mi?"</p>

  <p class="calibre16">“Bilemem, öyle değilmiş gibi görünüyor; ama kim bilir. Wyrn ha diyince bizden tarafa çok uluslu bir ordu gönderebilir. Küçük bir teselli olarak, bizim bu gerçeği anlamadığımızı düşündüğünü sanıyorum. Ne yazık ki, bu bilgi beni zor bir duruma sokuyor."</p>

  <p class="calibre16">“Ne demek istiyorsun?”</p>

  <p class="calibre16">Babasının sesi tereddütlüydü. "Eğer Wyrn bize savaş ilan ederse, bu Teod’un sonu olur. Doğu ülkelerinin birleşik gücüne karşı duramayız, ’Ene. Oturup halkımın katledilmesini izlemeyeceğim.”</p>

  <p class="calibre16">“Teslim olmayı mı düşünüyorsun?” diye sordu Sarene kızgınlıkla.</p>

  <p class="calibre16">“Bir kralın görevi halkını korumaktır. Dönmekle halkımın yok edilmesine izin vermek arasında seçim yapmam gerekirse, dönmeyi seçmem gerekir.”</p>

  <p class="calibre16">“Jindoizler kadar korkak olmuş olursun,” dedi Sarene.</p>

  <p class="calibre16">“Jindoizler akıllı bir halk, Sarene,” dedi babası sesi sertleşerek. “Hayatta kalmak için yapmaları gerekeni yaptılar.”</p>

  <p class="calibre16">“Ama bu vazgeçmek anlamına gelir!”</p>

  <p class="calibre16">“Yapmamız gerekeni yapmak anlamına gelir,” dedi babası. “Daha bir şey yapmayacağım. İki ülke kaldığı sürece umudumuz var. Ancak eğer Arelon düşerse, teslim olmak zorunda kalırım. Tüm dünyayla savaşamayız, ’Ene, bu bir kum tanesinin okyanusla savaşmasından farklı olmaz.”</p>

  <p class="calibre16">“Ama...” Sarene’in sesi soldu. Babasının içinde olduğu durumu görebiliyordu. Fjorden’le savaş meydanında karşılaşmak boşa çabalamak olurdu. Dön veya öl: iki seçenek de tiksindiriciydi, ama dönmenin daha mantıklı bir seçim olduğu belliydi. Ancak içinden küçük bir ses, ölümleri gerçeğin fiziksel güçten daha üstün olduğunu kanıtlayacaksa bunun için ölmeye değer olduğunu söylüyordu.</p>

  <p class="calibre16">Babasının bu seçimi yapmak zorunda kalmayacağından emin olması gerekiyordu. Eğer Hrathen’i durdurabilirse, sonra belki Wyrn’i de durdurabilirdi. En azından bir süre için.</p>

  <p class="calibre16">“Kesinlikle kalıyorum, baba,” diye ilan etti.</p>

  <p class="calibre16">“Biliyorum, ’Ene. Tehlikeli olacak.”</p>

  <p class="calibre16">"Bunu anlıyorum. Ama eğer Arelon düşerse büyük ihtimalle Teod’da olacakları görmektense, ölü olmayı tercih ederim."</p>

  <p class="calibre16">"Dikkatli ol ve gözünü o gyorndan ayırma. Ha, bir de; eğer Wyrn'in neden Iadon’un gemilerini batırdığını öğrenirsen bana haber ver.”</p>

  <p class="calibre16">“Ne?" dedi Sarene şoke olarak.</p>

  <p class="calibre16">“Bilmiyor muydun?”</p>

  <p class="calibre16">“Neyi bilmiyor muydum?” diye sordu Sarene.</p>

  <p class="calibre16">“Kral Iadon, neredeyse tüm ticaret filosunu kaybetti. Resmi kayıtlar saldırıların Dreok Cruslıthroat'un* donanmasından geride kalan korsanların işi olduğunu iddia ediyor. Ama benim kaynaklarım batan gemileri Fjorden’e bağlıyor.” “Demek buydu!" dedi Sarene.</p>

  <p class="calibre16">“Neydi?"</p>

  <p class="calibre16">“Dört gün önce bir partideydim," diye açıkladı Sarene. “Bir hizmetkâr krala bir mesaj getirdi ve her ne idiyse kralı oldukça rahatsız etti.”</p>

  <p class="calibre16">“Bu doğru zaman aralığına denk geliyor," dedi babası. “Ben de iki gün önce öğrendim."</p>

  <p class="calibre16">“Neden Wyrn masum tüccar gemilerini batırır ki?” diye merak etti Sarene. “Eğer... İdos Domi! Eğer kral gelirini kaybederse, tahtını yitirme tehlikesiyle karşılaşır!”</p>

  <p class="calibre16">“Tüm bu unvanın paraya bağlı olması saçmalığı doğru mu?”</p>

  <p class="calibre16">“Delice, ama doğru,” dedi Sarene. “Iadon gelirini koruyamayan asillerin unvanını elinden alıyor. Eğer kendi gelir kaynağını kaybederse, bu iktidarının temelini yok eder. Hrathen bir isyan çıkarmaya bile zahmet etmeden, Iadon’u Shu-Dereth’i kabul etmeye daha gönüllü başka biriyle değiştirebilir.”</p>

  <p class="calibre16">“Mümkün görünüyor. Iadon iktidar için böyle anlamsız bir temel uydurarak kendi kaşındı.”</p>

  <p class="calibre16">“Büyük ihtimalle Telrii’dir,” dedi Sarene. “Bu yüzden o balo için o kadar harcama yaptı, dük mali açıdan güçlü olduğunu göstermek istiyor. Eğer harcamalannın arkasında dağ gibi yığılmış Fjor altınları yoksa, çok şaşırırım.”</p>

  <p class="calibre16">“Ne yapacaksın?"</p>

  <p class="calibre16">“Onu durduracağım,” dedi Sarene. “Her ne kadar beni incitse de. Iadon'u gerçekten sevmiyorum, baba.”</p>

  <p class="calibre16">“Ne yazık ki görünüşe göre Hrathen müttefiklerimizi bizim için seçmiş.” Sarene başını sallayarak onayladı. “Beni Elantris ve Iadon’un yanma koydu, çok imrenilesi bir konum değil.”</p>

  <p class="calibre16">“Hepimiz Domi’nin bize verdikleriyle elimizden gelenin en iyisini yapmaya çalışırız.”</p>

  <p class="calibre16">“Bir rahip gibi konuşuyorsun.”</p>

  <p class="calibre16">“Son zamanlarda çok dindar olmak için sebeplerim oldu.”</p>

  <p class="calibre16">Sarene cevap vermeden önce sözlerini tartarken yanağına vurarak bir an düşündü. “Akılhca bir seçim, baba. Eğer Domi’nin bize yardım edeceği varsa, bu şimdi olmalı. Teod’un sonu, Shu-Korath’ın sonu anlamına gelir.”</p>

  <p class="calibre16">“Belki bir süre için,” dedi babası. “Gerçek asla yenilemez, Sarene. İnsanlar bunu arada sırada unutsa bile.”</p>

  <p class="calibre16"><span class="calibre3"><i class="calibre11">Crushthroat: Boğaz ezen-Ç.N</i></span></p>

  <p class="calibre16">SARENE yataktaydı ve ışıklar sönüktü. Ashe odanın uzak ucundaki duvarın önünde, sadece Aon Ashe’nin ana hatlarının zar zor görüneceği kadar sönmüş bir şekilde asılı duruyordu.</p>

  <p class="calibre16">Babasıyla olan konuşması bir saat önce sona ermişti, ama ima ettikleri büyük olasılıkla aylar boyunca aklını kurcalayacaktı. Asla teslim olmanın bir seçenek olduğunu düşünmemişti, ama şimdi kaçınılmaz gibi görünüyordu. Bu ihtimal onu korkutuyordu. Wym’in Derethi’ye dönse bile babasının iktidarda kalmasına izin vermesinin pek olası olmadığını biliyordu. Ayrıca Eventeo’nun, eğer halkını kurtaracaksa, hayatını seve seve feda edeceğini de biliyordu.</p>

  <p class="calibre16">Kendi hayatı ve Teod’la ilgili karmaşık anıları hakkında da düşündü. Krallık en çok sevdiği şeyleri içeriyordu: babası, erkek kardeşi ve annesi. Başkent olan liman şehri Teoin’in çevresindeki ormanlar da başka bir tatlı anıydı. Karın manzarayı nasıl kapladığını hatırladı. Bir sabah uyandığında dışarıdaki her şeyin güzel bir buz tabakasıyla kaplı olduğunu görürdü, ağaçlar kış sabahının ışığında mücevherler gibi parlardı.</p>

  <p class="calibre16">Ancak Teod ona acı ve yalnızlığını da hatırlatıyordu. Toplum tarafından dışlanmasını ve erkekler önünde küçük düşüşünü temsil ediyordu. Erken yaşlarda hızlı bir aklı ve daha hızlı bir dili olduğunu belli etmişti, ikisi de onu diğer kadınlardan ayırıyordu. Diğer kadınların bazıları da zeki olmadığından değil; onlar sadece bunu evlenene kadar saklayacak kadar akıllıydı.</p>

  <p class="calibre16">Tüm erkekler aptal bir kadın istemiyordu, ama pek çoğu zihinsel açıdan kendilerinden üstün olduğunu varsaydıkları kadınların yakınında kendilerini rahat hissetmiyordu. Sarene, kendine ne yapmakta olduğunu fark edene kadar onu kabul edebilecek gibi olan birkaç erkek de zaten evlenmişti. Çaresizlik içinde saraydaki erkeksi ününü keşfetmişti ve onunla ne kadar alay ettiklerini öğrendiğinde, yerin dibine girmişti. Ondan sonra işler sadece daha da kötüye gitmişti ve o da sadece yaşlanmıştı. Neredeyse her kadının on sekiz yaşına kadar en azından nişanlandığı bir memlekette, o yirmi beş yaşında kart bir kadındı. Çok uzun, sınk gibi ve münakaşacı bir kız kurusu.</p>

  <p class="calibre16">Kendini suçlaması bir gürültüyle kesildi. Ancak koridor veya pencereden değil, odasının içinden gelmişti. İrkildi, nefesi boğazında tıkanarak kendini öteye fırlatmaya hazır bir şekilde doğrulup oturdu. Ancak ondan sonra sesin aslında odasından değil, odasının yan duvarından geldiğini fark etti. Şaşkınlık içinde kaşlarını çattı. Öbür tarafta başka oda yoktu, Sarene’nin odası sarayın en uçundaydı. Şehre bakan bir penceresi vardı.</p>

  <p class="calibre16">Gürültü tekrarlanmadı ve endişelerine rağmen biraz uyumaya kararlı olan Sarene kendine bunun sadece binanın oturması olduğunu söyledi.</p>

  <p class="calibre16"><a id="bookmark1"></a><a href="../Text/Section0021.xhtml#footnote1">1</a></p>

  <p class="calibre16">Fjorden parası (çn).</p>
</body>
</html>
