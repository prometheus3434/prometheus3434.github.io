<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre15" id="sigil_toc_id_37"><a class="calibre9" id="bookmark4"></a>51. BÖLÜM</h1>

  <p class="calibre16">MERKEZDEKİ pazar yerinde çadırların renk cümbüşü dikkat çekiyordu. Hrathen aralarında yürürken satılmamış malları ve boş sokakları tatminsizlikle fark ediyordu. Tüccarların çoğu Doğu’dandı ve Bahar Pazarı için mallarını Arelon’a naklettirirken çok miktarda para harcamışlardı. Eğer mallarını satmakta başarısız olurlarsa zararları, etkisinden asla kurtulamayacakları bir finansal darbe olabilirdi.</p>

  <p class="calibre16">Tüccarların çoğunda koyu Fjor renkleri görünmekteydi ve o geçerken saygıyla başlarını eğiyorlardı. Hrathen, önce Duladen’de, sonra da Arelon’da olduğundan o kadar uzun süredir Fjorden’den uzak kalmıştı ki neredeyse uygun hürmetle karşılanmanın nasıl bir şey olduğunu unutmuştu. Başlarını eğerlerken bile Hrathen bu tüccarların gözlerinde bir şey görebiliyordu. Bir tedirginlik. Malları ve yol ücretleri Kral Iadon’un ölümünün çok öncesinden ödenmişti ve aylardır bu pazar için plan yapmışlardı. Kargaşaya rağmen, yapabildikleri kadarıyla mallarını satmaya çalışmaktan başka bir seçenekleri yoktu.</p>

  <p class="calibre16">O pazarda tur atarken Hrathen’in pelerini arkasında dalgalanıyor, her adımında zırhı rahatlatıcı şekilde tıngırdıyordu. Hissetmediği bir özgüveni yansıtarak tüccarlara bir nebze de olsa güvenlik hissi aşılamaya çalışıyordu. İşler iyi değildi, kesinlikle hayır. Seonla Wyrn’i alelacele aradığında çok geç kalmıştı, Telrii’nin mesajı ona ulaşmıştı bile. Neyse ki, Wyrn, Telrii’nin küstahlığına karşı sadece hafif bir kızgınlık göstermişti.</p>

  <p class="calibre16">Zaman azdı. Wyrn, aptallar için çok az sabrı olduğunu belirtmişti ve elbette ki, asla bir yabancıya gyorn konumu verecek değildi. Ancak Hrathen’in Telrii’yle olan ondan sonraki görüşmeleri de iyi gitmemişti. Hrathen’i dışarı attığı gün olduğundan biraz daha makul olsa da, kral hâlâ her türlü parasal karşılık önerisini reddediyordu. İmana gelmekteki uyuşukluğu, Arelon’un kalanına da karışık sinyaller gönderiyordu.</p>

  <p class="calibre16">Boş pazar, Arel asil sınıfının kafa karışıklığı durumunun açık bir göstergesiydi.</p>

  <p class="calibre16"><span class="calibre3">Birdenbire,</span> Derethi yandaşı olmanın daha iyi olup olmadığından emin olamaz hale <span class="calibre3">gelmişlerdi,</span> bu nedenle de basitçe saklanıyorlardı. Balolar ve partiler yavaşlamıştı ve insanlar krallarının nc yapacağından emin olmadıkları için pazarları ziyaret etmeye isteksizdiler. Her şey Telrii’nin kararma bağlıydı.</p>

  <p class="calibre16"><span class="calibre11">Başaracaksın,</span> dedi Hrathen kendi kendine. <span class="calibre11">Hâlâ bir ayın var. İkna etmeye, aldatmaya ve tehdit etmeye yetecek kadar zamanın var. Telrii istediği şeyin aptalca olduğunu anlayacak ve sonunda imana gelecek.</span></p>

  <p class="calibre16">Ancak, kendinden emin olmasına rağmen, Hrathen bir uçurumun kıyısında gibi hissediyordu. Tehlikeli bir denge oyunu oynuyordu. Arel asil sınıfı gerçekten onun değildi, henüz değildi. Çoğu hâlâ görüntüyle içerikten fazla ilgileniyordu. Eğer Arelon’u Wyrn’e verebilirse, en iyi durumda bile bir grup gönülsüzce din değiştirmiş asil verecekti. Bunun yeterli olacağını umdu.</p>

  <p class="calibre16">Hrathen yan tarafındaki bir çadırın yakınında bir hareketlilik gördüğünde durakladı. Yanlarında kanat gibi sayvanlar<a id="footnote1"></a><sup class="calibre17"><a href="../Text/Section0054.xhtml#bookmark5">1</a></sup> olan ve pahalı nakışlarla işlenmiş büyük ve mavi bir çadırdı. Esinti ona baharat ve duman kokusu getirdi: Bir tütsü tüccarı.</p>

  <p class="calibre16">Hrathen kaşlarını çattı. Birisi çadırın içine kaçarken bir Derethi cübbesinin belirgin kan kırmızısını gördüğünden emindi. Artethlerin şu anda tek başlarına meditasyona çekilmiş olmaları gerekiyordu, aylak aylak alışveriş yapıyor olmaları değil. Hangi rahibin emrine uymadığını keşfetmeye kararlı olarak, Hrathen uzun adımlarla yoldan karşıya geçip çadıra girdi.</p>

  <p class="calibre16">İçerisi karanlıktı, kalın çadır bezi güneş ışığını engelliyordu. Çadırın bir yanında bir fener yanıyordu, ama geniş çadır kutular, fıçılar ve sepetlerle o kadar doldurulmuştu ki Hrathen sadece gölgeler görebiliyordu. Gözleri karanlığa alışırken olduğu yerde dikildi. Çadırın içinde kimse yokmuş gibi görünüyordu, hatta tüccar bile.</p>

  <p class="calibre16">İleriye doğru adım atarak hem yakıcı, hem de cezbedici olan koku dalgalarının arasından geçti. Kokulu mumlar, sabunlar ve yağlar aromalarını havaya yayıyordu ve pek çok kokunun birleşimi aklı bulanık hale getiriyordu. Çadırın arka kısmına yaklaştığında, bir kutu dolusu yanmış tütsülerin kalıntılarının oluşturduğu külün yanında duran yalnız feneri buldu. Hrathen zırh eldivenini çıkardı ve yumuşak tozu parmaklan arasında ovalamak için uzandı.</p>

  <p class="calibre16">“Küller de tıpkı gücünün enkazı gibi, değil mi Hrathen?" diye sordu bir ses.</p>

  <p class="calibre16">Hrathen sesle ürkerek hızla döndü. Arkasında, çadırın gölgeleri arasında bir şekil ayakta duruyordu, Derethi cübbeleri giyen tanıdık bir figür.</p>

  <p class="calibre16">“Sen burada ne arıyorsun?” diye sordu Hrathen, Dilaf a arkasını dönerek elini silkip zırh eldivenini geri takarken.</p>

  <p class="calibre16">Dilaf cevap vermedi. Karanlıkta dikiliyordu, görünmeyen yüzündeki bakış sinir bozucuydu.</p>

  <p class="calibre16">“Dilaf?" diye tekrarladı Hrathen dönerek. “Sana bir soru sordum."</p>

  <p class="calibre16">“Burada başarısız oldun, Hrathen,” diye fısıldadı Dilaf. "Sersem Telrii seninle</p>

  <p class="calibre16">oynuyor. Seninle, Shu-Dereth’in bir gyomuyla’ İnsanlar Fjor İmparatorluğumdan taleplerde bulunamazlar, Hrathen. Bulunamamalılar.”</p>

  <p class="calibre16">Hrathen yüzünün kızardığını hissetti. “Sen böyle şeyleri nereden biliyorsun?" diye tersledi Hrathen. “Beni yalnız bırak, Arteth.”</p>

  <p class="calibre16">Dilaf kımıldamadı. “Yaklaşmıştın, kabul ediyorum. Ama aptallığın sana zafere mal oldu.”</p>

  <p class="calibre16">“Hah!” dedi Hrathen karanlıkla küçük adamın yanından çıkışa doğru yürüyüp geçerek. “Savaşım henüz bitmekten çok uzak. Daha hâlâ zamanım var.”</p>

  <p class="calibre16">“Var mı?” diye sordu Dilaf. Hrathen gözünün ucuyla Dilaf ın küllere yaklaşarak parmaklarını içlerinde gezdirdiğini gördü. “Her şey parmaklarının arasından kayıp gitti, değil mi Hrathen? Senin başarısızlığın karşısında benim zaferim o kadar tatlı ki.”</p>

  <p class="calibre16">Hrathen durakladı, sonra dönüp Dilaf’a bakarken güldü. “Zafer mi? Sen ne zafer elde ettin? Ne...”</p>

  <p class="calibre16">Dilaf gülümsedi. Fenerin solgun ışığında yüzünde gölge havuzcukları oluşarak gülümsedi. Hrathen’in uzun zaman önce; ilk günden fark ettiği tutku, hırs ve fanatiklikle dolu olan yüz ifadesi o kadar rahatsızlık vericiydi ki Hrathen’in sorusu dudaklarında öldü. Titreşen ışıkta arteth hiç de bir insan gibi değil, bir Svrakiss gibi görünüyordu. Hrathen’e işkence etmesi için gönderilmiş bir Svrakiss.</p>

  <p class="calibre16">Dilaf avucundaki külleri attı ve sonra yürüyerek Hrathen’in yanından geçti, uzun adımlarla ışığa çıkarken çadırın kanadını savurarak açmıştı.</p>

  <p class="calibre16">“Dilaf?” diye sordu Hrathen artethin duyması için fazlasıyla yumuşak bir sesle. “Ne zaferi?"</p>
</body>
</html>
