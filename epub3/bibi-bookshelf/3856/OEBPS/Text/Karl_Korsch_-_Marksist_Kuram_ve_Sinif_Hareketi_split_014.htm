<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="wordsection">
    <div class="calibre1">
      <h2 class="calibre13" id="calibre_pb_15"><a class="pcalibre" id="_Toc403913029"></a><a class="pcalibre" id="bookmark10"></a>8. Devrimci Pratik</h2>

      <p class="msonormal"><span class="calibre8">Pratik toplumsal bir hareketle ilişki içerisinde olmak, Marksist kurama özgü bir şey değildir. Zira, burjuva toplum kuramı da tüm gelişim aşamalarında pratik eğilimlerin hizmetinde bulunmuştu. İlk büyük devresinde, aynı zamanda, "burjuva top-lumu"nun devrimci başarısını yansıtıyor olup onun kaldıracıydı. Burjuva ilkesinin zafere ulaşmasından sonra, kısmen sözde "saf" ve "ön koşulu olmayan" bir bilime dönüştü ve bu kılıf altında burjuva sınıf hakimiyetini proleter sınıfa karşı savundu; kısmen ise daha Comte'ta ortaya çıkan bir eğilimi devam ettirerek, Birinci Dünya Savaşı'ndan sonra İtalyan faşizminin ve Alman nasyonal sosyalizminin uygulamaya koymaya çalıştıkları az ya da çok bilinçli bir karşı-devrimci programın hizmetine girdi.</span></p>

      <p class="msonormal"><span class="calibre8">Marksist kurama özgü olan, başka bir sınıfın çıkarlarım savunmuş olup, sınıf niteliğinin akılcı açıdan (faşistlerce ya da n^-yonel sosyalistlerce mitleştirilmiş şekliyle değil) bilincinde olması ve bunu tanımasıdır. "Komünistlerin vardıkları kuramsal sonuçlar... yalnızca var olan bir sınıf mücadelesinden, gözlerimizin önünde cereyan eden tarihsel bir hareketten doğan gerçek ilişkilerin genel ifadeleridir."<a class="pcalibre" id="footnote116"></a><sup class="calibre21"><a class="pcalibre" href="Karl_Korsch_-_Marksist_Kuram_ve_Sinif_Hareketi_split_043.htm#bookmark205"><span class="calibre15"><span class="calibre16">116</span></span></a></sup> Bu asla, Marksist bilimin önermelerinin kuramsal gerçekliğiyle ilgili iddialarından taviz vermek anlamına gelmez. Liberal ve demokratik burjuva biliminin temsilcilerinin son zamana kadar ters yöndeki varsayımların ifade ediliş biçimindeki naiflik, kendilerinin olmayan her dini, insanların icadı, kendi dinlerini ise tanrının vahyi olarak gören ilahiyatçıların yöntemini anımsatıyor. Gerçekte ise, burjuva biliminin mutlak gerçek anlayışı, tüm kuramsal gerçekleri tarih ve sınıf temelli "toplumsal bilinç biçimleri" olarak tanımlayan materyalist eleştiri tarafından tarihsel ve toplumsal olarak göreceli kılınmaktadır. Doğru olan bir önermeden, kesin bilim açısından, beklenen biçimsel talepler, materyalist gerçeklik anlayışına geçiş tarafından azaltılmak bir yana daha da çoğaltılmaktadırlar.</span></p>

      <p class="msonormal"><span class="calibre8">Bu konuda, burjuva toplumunun başlangıçlarında, ilk başta dünyevi düşünce tarzının ortaçağın teolojik-metafiziksel sistemine karşı, daha sonra ise ampirizmin genelde metafiziğe karşı verdiği mücadele sonucu günümüz "burjuva" biliminin oluşması olayının tekrarı söz konusudur. Daha Bacon, yeni burjuva çağının eşiğinde, o zamanlar oluşmakta olan burjuva biliminin (1) yeni araştırma yöntemlerinin tam olarak tatbiki açısından önem arz eden <i class="calibre9">Novum Organum'</i>unda, bilimin tarihsel niteliğine işaret etmişti: "Recte enim veritas temporis filia dicitur non auc-toritatis."<a class="pcalibre" id="footnote117"></a><sup class="calibre21"><a class="pcalibre" href="Karl_Korsch_-_Marksist_Kuram_ve_Sinif_Hareketi_split_043.htm#bookmark206"><span class="calibre15"><span class="calibre16">117</span></span></a></sup> Bâcon, ortaçağın dogmatik bilimine karşı yeni burjuva deneyim biliminin üstünlüğünü, tüm otoritelerin otoritesi olan <i class="calibre9">zamanla</i> temellendirmişti.</span></p>

      <p class="msonormal"><span class="calibre8">Ancak bu kez, geleneksel tarihsel bilinç biçimlerinin daha ileri aşamalı bir değişimi söz konsudur. Yalnızca teoloji ile metafizik değil, felsefe ile genelde tüm tarihsel ve toplumsal gerçeklikler düşsel özerkliklerinden mahrum bırakılıp olayların akışına ve mücadelenin ıstırabına çekilmektedirler. Kayıtsız şartsız bir dünyevilik, tarihsellik ve sınıfsallık yalnızca hakkında bilgi edinilen içeriğin sıfatı halini değil, bizzat bilginin biçiminin sıfatı halini alır. İstisnasız mevcut burjuva toplumunun tüm koşullarını ve fikirlerini, içinde bulundukları belli tarihsel bir devreyle ve buna özgü toplumsal biçimiyle olan nedensellik bağlamında algılayan Marksist kuram, kendini dahi, toplumun tarihsel gelişiminin belli bir evresiyle ve belli bir toplumsal sınıfla bağlantılı, tarihsel bir ürün olarak alır. Ancak böylece, Marx ve Engels tarafından bilimlerinin "eleştirel ve materyalist" niteliği olarak adlandırdıkları kavram tamamlanmaktadır. Proletaryanın yeni bilimi, burjuva araştırmacılarının, ortaçağ dogmatiğinin ve metafiziğinin özgün engellerinden arındırılmış bilimlerinin ilk ve son olarak "özgür" ve pratik çıkarların çelişkilerinden bağımsız olarak tanımladıkları "ideolojik" dar ufukluluğun ötesine geçer. Toplumun tarihsel gelişimiyle ilgili materyalist kuram, çağımızın mevcut toplumsal bilincinin belli bir biçimi olarak, bu tarihsel gelişimin bizzat bir parçasıdır. Toplumsal sınıf mücadelesinin materyalist kuramı, bizzat toplumsal bir sınıf mücadelesidir. Proleter sınıfın toplumsal devriminin materyalist kuramı, proleter sınıfın toplumsal devriminin ifade ve dayanak noktasıdır.</span></p>

      <p class="msonormal"><span class="calibre8">Bu ilaveyle birlikte, Marksist kuramın daha önce değindiğimiz eleştirel ve devrimci işlevi değişik bir anlam kazanır. Aynı zamanda proletaryanın mevcut burjuva kurumlarına karşı verdiği mücadelenin gerçekleştirilmesine tesadüfen uygun düşen bu işlev, toplum araş turnalarının görünürde sınıflar üstü bir konumda bulunan <i class="calibre9">devlet ve hukuk</i> gibi nesnelerinin, materyalist toplum bilimi tarafından, özgün tarihsel belirlenmişlikleriyle, proletaryaya karşı duran burjuva sınıf toplumu ve burjuva sınıf hukuku, yani burjuvazinin devleti ve hukuku olarak ele alındığında, artık yalnızca kuramsal bir tespit olmaktan çıkmaktadır. Toplumsal <i class="calibre9">zenginlik,</i> aynı şekilde, "burjuva zenginliği" şeklindeki özgün biçimiyle, yani kullanılabilirliği açısından değil içerdiği değer ve arü-değer, kâr için üretilen bir miktar "mal" olarak ele alınmaktadır: Proletaryanın dışında kaldığı bu türden bir zenginlik, proletarya için sefalet anlamına gelen kapitalist bir fazlalık, (Lassalle'ın çok uygun bir ifadesiyle) bir "yabancılık" (Fremdtum)'tır. Ayrıca, siyasi iktisat tarafından araştırılan <i class="calibre9">maddi üretim,</i> özgün belirlenmişliğiyle "kapitalist mallar üretimi" ya da değer ve artı-değer üretimi, dolayısıyla aynı zamanda kendi kendini çoğaltan ve "artı-değer yaratan" sermaye ve onun arkasında saklı, gerçek üreticilerin toplumsal üretim araçlarının tekelci sahipleri tarafından sömürüldükleri bir süreç olarak ele alınmaktadır. Bu yöntem, ekonomik, siyasi, hukuki, kültürel ve diğer burjuva kategorilerine aynı şekilde uygulanmaktadır. Materyalist kuram, tüm mevcut toplumsal ilişkileri değişimleri bağlamında algıladığında ve nesnelere ilişkin düşünceleri dinamik süreçler ve pratik sınıf mücadelesi içerisinde "enf'tiği zaman, bu, kuramsal bilginin ilerlemesinin ötesinde bir şeydir. Materyalist bilim, mevcut burjuva kurumlarını tarihsel olarak özgünleştirmekle ve onların mevcut geçici biçiminden çıkmış olan gelişim eğilimlerini tespit etmekle birlikte, proleter sınıfın reel-tarihsel hareketinin pratikte yaptığının aynısını, özel kuramsal şekliyle yapmaktadır. Materyalist toplum araştırmaları, kuramsal açıdan tam anlamıyla bilinçli olarak, mevcut toplumun değişimine yönelik hareket içerisinde kendilerine düşen kısmi işlevi üstlenmektedirler. Böylece kendilerini, modern işçi sınıfının pratik eylemiyle ilintili olan eleştirel <b class="calibre3"><i class="calibre9">(2)</i></b> ve devrimci bir bilim olarak kurarlar.</span></p>

      <p class="msonormal"><span class="calibre8">Hakim sınıflar, Marksizmin sınıf niteliğinden dolayı onun bilimselliğini yadsırlar. Marksizm ise, önermelerinin kapsamlı ve derin gerçekliğini proleter sınıf niteliğiyle temellendirir.</span></p>

      <p class="msonormal"><span class="calibre8">Marksist kuram, burada betimlenen niteliğinden hareketle, burjuva toplumuna ilişkin yeni bir bilimdir. Bu yeni bilim, burjuva toplumunda, onun devletinde ve biliminde hükmünü süren burjuva sınıfının karşısına yeni bir toplumsal sınıfın özerk bir hareketi çıktığı zaman, ortaya çıkmıştır. Burjuva ilkelerine karşı burjuva toplumunda bastırılan bu sınıfın yeni görüşlerini ve taleplerini dile getirir. Bu açıdan bakıldığında, pozitif değil eleştirel bir bilimdir. Buıjuva toplumunu özgünleştirip günümüz gelişiminde görülen ve gelecekte pratik değişimine yol açabilecek eğilimleri araştırır. Marksist kuram, bu açıdan bakıldığında, burjuva toplumuna ilişkin bir kuram olmakla birlikte, aynı zamanda proleter devrimine ilişkin bir kuramdır.</span></p>
    </div>
  </div>
</body>
</html>