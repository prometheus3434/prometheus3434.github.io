<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="wordsection">
    <div class="calibre1">
      <h1 class="calibre18" id="calibre_pb_8"><a class="pcalibre" id="_Toc403913011"><span class="calibre19">Birinci Bölüm</span></a></h1>

      <h1 class="calibre22"><a class="pcalibre" id="_Toc403913012"><span class="calibre19">BURJUVA TOPLUMU</span></a></h1>

      <h2 class="calibre20"><a class="pcalibre" id="_Toc403913013"></a><a class="pcalibre" id="bookmark2"></a>1. Marksizm ve Sosyoloji</h2>

      <p class="msonormal"><span class="calibre8">Marksist kuramın modern sosyoloji bilimiyle ilişkisi ne türdendir? Bu konuda, Comte'la başlayan ve onun tarafından ilk kez bu şekilde adlandırılan "sosyoloji", oluşturulmuş bilimler sisteminde özel bir alan olarak düşünülürse yalnızca ta-nınmamışlık ve karşıtlık mevcuttur. Marx ve Engels, gerek isim gerekse içerik açısından "sosyoloji"ye kayıtsız kalmışlardı. Marx, yayımlanmasından otuz yıl sonra Comte'ın Cours de <i class="calibre9">Philosophie Positive</i> adlı eseri hakkında "İngilizlerin ve Fransızların bu herif hakkında bir sürü yaygara çıkartmalarından dolayı" bilgiyi mecburen kaydettikten sonra bile, "Comtizm"e "parti adamı olarak kesinlikle karşı olduğunu" ve "bilim adamı olarak... [onu]... fazla kayda değer bulmadığını" ifade etmişti.<a class="pcalibre" id="footnote38"></a><sup class="calibre21"><a class="pcalibre" href="Karl_Korsch_-_Marksist_Kuram_ve_Sinif_Hareketi_split_043.htm#bookmark121"><span class="calibre15"><span class="calibre16">38</span></span></a></sup> Bu reddediş, kuramsal ve tarihsel olarak sağlam temellere dayanmaktadır. Marksist kuramın, Comte tarafından kurulan, Mili ve Spencer tarafından yaygınlaştırman on dokuzuncu ve yirminci yüzyılın "sosyoloji"siyle hiçbir alâkası yoktur. Tersi, yani "sosyoloji"yi modem sosyalizme karşı bir muhalefet olarak değerlendirmek, daha doğru olacaktır. Ancak bu savdan hareketle, son yüz yılda bu bilim dalına yansımış olan çeşitli kuramsal ve pratik eğilimleri, tüm diğer farklılıklarına rağmen, tek düze bir olgu olarak kavramak mümkün olacaktır. Comte için St. Simon ile ilişkisinin sonra ermesinden sonra geçerli olduğu gibi., daha sonraki "sosyologlar" için de, günümüze kadar, önemli olan, sosyalizmin teorisine ve neticede pratiğine, sosyalizm tarafından asıl olarak sorulmuş olan sorulara teorik ve pratik açıdan farklı şekilde yaklaşarak, karşı durmaktır. Marksizm, modem tarihsel gelişimler sonucu güncellik kazanan bu sorularla, Comte, Spencer ve sonrakilerin sözüm ona "sosyolojilerine kıyasla, çok daha tabiî ve doğrudan bir ilişki içerisindedir. Bundan dolayı Marksist toplum öğretisiyle bu modem burjuva toplum bilimi arasında aslında hiçbir kuramsal ilişki bulunmamaktadır. Burjuvalar, proletaryanın devrimci sosyalist kuramını, teori, ve pratiğin "gay-ribilimsel" bir karışımı olarak nitelendirmektedirler. Öte yandan sosyalistler, tüm burjuva toplum bilimlerini yalnızca "ideoloji" olarak tarif etmektedirler.</span></p>

      <p class="msonormal"><span class="calibre8">Marksist kuramla, "sosyoloji"nin adı henüz konmadığı, ancak "toplum"un, bilginin ve eylemin garip ve bağımsız bir alan olarak keşfedildiği ve tüm anlamıyla algılandığı on yedinci ve on sekizinci yüzyılda, İngiliz ve Fransız burjuvazisinin devrimci gelişim devresindeki toplumsal araştırmalarla olan iliş-kisiyse çok farklıdır.</span></p>

      <p class="msonormal"><span class="calibre8">Marx, "Hegelci hukuk felsefesinin eleştirel gözden geçirilmesiyle", 1859 yılında, materyalist toplum kuramının geliştirilmesinin ilk adımını on altı yıl önce attığını yazmıştı.<a class="pcalibre" id="footnote39"></a><sup class="calibre21"><a class="pcalibre" href="Karl_Korsch_-_Marksist_Kuram_ve_Sinif_Hareketi_split_043.htm#bookmark122"><span class="calibre15"><span class="calibre16">39</span></span></a></sup> O zamanlar, <i class="calibre9">Rheinische Zeitung</i> gazetesinde çalıştığı 1842/43 yıllarında, "sözüm ona maddi çıkarlar hakkında fikir yürütmek sıkıntıya sokulmuş" tu. "Ekonomik sorunlar"la ilgilenmeye başlamış ve "Fransız sosyalizmi ve komünizminin" fikirleriyle henüz belirsiz bir şekilde tanışık olmuştu. Hegel'i inceledikten sonra, <i class="calibre9">"devlet biçimleri kadar hukıtki ilişkilerin de ne kendilerinden, ne de iddia edildiği gibi insan zihninin genel evriminden anlaşılamayacağı, tam tersine, bu ilişkilerin köklerinin, Hegel'in 18. yüzyıl ingiliz ve Fransız düşünürlerinin örneğine uyarak »sivil toplum« adı altında topladığı maddi varlık koşullarında bulundukları, ve sivil toplumun anatomisinin de, ekonomi politiğin içinde aranması gerektiği"</i> sonucuna ulaştı.</span></p>

      <p class="msonormal"><span class="calibre8">Burada, o dönemde, "burjuva toplumu" kavramının, Hegelci idealizmden kendi materyalist kuramına geçiş yapan Marx için kazandığı kesin önemini görmekteyiz. Marx, Hegelci devlet idealizminin keskin materyalist eleştirisini, Hegel'de gördüğü -idealist bir filozof için beklenmedik boyutta gerçekçi - burjuva toplumu hakkındaki tespitleriyle<a class="pcalibre" id="footnote40"></a><sup class="calibre21"><a class="pcalibre" href="Karl_Korsch_-_Marksist_Kuram_ve_Sinif_Hareketi_split_043.htm#bookmark123"><span class="calibre15"><span class="calibre16">40</span></span></a></sup> temellendirdiği suretle, Hegel aracılığıyla, önceki yüzyıllarda, köhneleşmiş feodal ekonomi ve devlet düzenine karşı mücadeleleri sırasında, <i class="calibre9">burjuva toplumu</i> kavramını devrimci bir parola olarak ortaya atmış ve "yeni bir bilim" olan <i class="calibre9">siyasi iktisat</i> ile bu yeni burjuva toplum biçiminin maddi temelini, deyim yerindeyse, iskeletini çözümlemiş olan büyük insanın sosyal doğasını araştıranlarda ilişki kurdu.</span></p>

      <p class="msonormal"><span class="calibre8">Hegel, hukuk felsefesinin "burjuva toplumu"na ithaf edilen bölümünü, eserinin diğer bölümlerinden keskin biçimde ayıran gerçekçi bilgilerini,<a class="pcalibre" id="footnote41"></a><sup class="calibre21"><a class="pcalibre" href="Karl_Korsch_-_Marksist_Kuram_ve_Sinif_Hareketi_split_043.htm#bookmark124"><span class="calibre15"><span class="calibre16">41</span></span></a></sup> yalnızca, o zamanlar son derece geride olan Almanya'nın gelişiminden elde etmedi. "Burjuva toplumu" nun adını ve içeriğini tamamen Fransız ve İngiliz toplum filozoflarından, siyasetçilerden ve iktisatçılardan aldı. Marx'a göre Hegel'in arkasında, on sekizinci yüzyılın ortasından itibaren ingiltere'deki "sanayi devrimi"yle 1789 ile 1815 arası dönemde Büyük Fransız Devrimi'yle son bulan gerçek toplumsal gelişimi yansıtan, toplumun yapısına ve dinamiğine ilişkin yeni bilgilere sahip "on sekizinci yüzyılın İngilizleri ve Fransızlan" durmaktadırlar.</span></p>

      <p class="msonormal"><span class="calibre8">Marx, yeni sosyalist ve proleter toplum bilimini oluştururken, (ilk olarak Hegel aracılığıyla haberdar olduğu) burjuvazinin devrimci dönemindeki burjuva toplum kuramına dayandı. Her şeyden önce, (Petty ile Boisguille'den Quesnay, Smith ve Ricardo'ya) burjuva iktisadını, yöntemsel açıdan tamamıyla bilinçli hareket ederek - bu büyük burjuva araştırmanlar tarafından zaten az çok bilinçli olarak tasarlandığı - burjuva toplumunun anatomisi yönünde genişletip geliştirdi. Marx'ın, ("vülger iktisat" diye adlandırdığı) daha sonraki burjuva iktisadinin hiçbir önemli konuda Ricardo'nun ötesine geçmediğine ve hattâ birçok konuda onun gerisinde kaldığına ilişkin keskin bir vurgusu,<a class="pcalibre" id="footnote42"></a><sup class="calibre21"><a class="pcalibre" href="Karl_Korsch_-_Marksist_Kuram_ve_Sinif_Hareketi_split_043.htm#bookmark125"><span class="calibre15"><span class="calibre16">42</span></span></a></sup> ayrıca yeni bir toplumbilimsel bireşim olan Comtçu "pozitivizm"in, bütün olarak, ne kadar "perişanca" da olsa Hegel'le "kıyaslanmayacak kadar büyük" olan başarısından farklılaştığına işaret etmesi,<a class="pcalibre" id="footnote43"></a><sup class="calibre21"><a class="pcalibre" href="Karl_Korsch_-_Marksist_Kuram_ve_Sinif_Hareketi_split_043.htm#bookmark126"><span class="calibre15"><span class="calibre16">43</span></span></a></sup>burjuva sınıfının ekonomik ve toplumsal düşüncesinin yukarıda değinilen erken evresindeki başarılarının, her ne kadar artık bağımsız olarak sahneye çıkmış olan proleter sınıfın ortaya koyduğu sonuçlar (1) ve hedefler bunların çok daha ötesine geçtiyse de, Marksist kuram için her zaman ne denli büyük bir öneme sahip olduğunu göstermektedir. Marksist kuramın önderliğinde hareket eden işçi sınıfı, bu açıdan bakıldığında, Friedrich En-gels'in dediği gibi yalnızca "Alman klasik felsefesinin mirasçısı"<a class="pcalibre" id="footnote44"></a><sup class="calibre21"><a class="pcalibre" href="Karl_Korsch_-_Marksist_Kuram_ve_Sinif_Hareketi_split_043.htm#bookmark127"><span class="calibre15"><span class="calibre16">44</span></span></a></sup>değildir. Aynı zamanda klasik burjuva iktisadının ve toplum araştırmalarının da mirasçısıdır. işçi sınıfı, bu sıfatıyla, burjuva klasiklerin geleneksel kuramını, değişen toplumsal koşullara uygun bir biçimde, genişletip geliştirmiştir.</span></p>

      <p class="msonormal"><span class="calibre8">Marx, burjuva toplumunu, ilk baştaki gelişim evresinden ve feodal orta çağ toplumu karşısında oluşturduğu tezatlığından hareket ederek değerlendirmez. <b class="calibre3"><i class="calibre9">(2)</i></b> Onun merak ettiği, burjuva toplumunun yalnızca ayakta kalabilme yasaları değildir. O, burjuva toplumunu, tüm nitelikleriyle tarihsel, dolayısıyla da tarihsel olarak sürekliliği olmayan toplumsal bir örgütlenme biçimi olarak değerlendirir. Marx, burjuva toplumunun oluşum ve gelişim sürecini, ayrıca devrimci değişimine yol açacak, bu süreç dahilinde olup gelişen, eğilimleri araştırır. Bu eğilimler iki biçimde ortaya çıkar: Nesnel olarak burjuva toplumunun ekonomik temelinde; öznel olarak da toplumsal sınıfların (siyasetten, hukuktan, ahlâktan değil) ekonomik temelden kaynaklı yeni karşıtlarından. Böylece, burjuva toplumunun, daha önceleri kendi içinde tekdüze ve yalnızca feodalizme karşı koyduğu bütünlüğü, birbiriyle zıt iki "parti"ye bölünmüş oldu. Marx, sözüm ona "sivil top-lum"u bir "burjuva toplumu", yani sınıf karşıtlıkları üzerinde kurulmuş, burjuvazinin başka toplumsal sınıflar üzerinde ekonomik, dolayısıyla da siyasi ve kültürel hâkimiyetini sürdüğü bir toplum olarak tanımlar. Bu bakımdan, sonuçta, toplumsal bilginin genişletilmiş "ufku"na "en çok çalışan ve en sefil sınıf" girmektedir. Marksist kuram, günümüz toplumlarında da baskı altında tutulan ve sömürülen ücretli çalışanların sınıf mücadelelerini, buıjuva toplumunun lağvedilişi için sürdürülen bir mücadele olarak teşhis eder. Marksist kuram, burjuva toplumlarının günümüzdeki gelişimini açıklayan materyalist bir bilim olarak, aynı zamanda, proletaryanın, proleter toplumun gerçekleşmesi için verdiği mücadelenin pratik bir direktifi niteliğindedir.</span></p>

      <p class="msonormal"><span class="calibre8">Bilimsel kökenleri Comte'a kadar geriye giden, daha önceki evrede bu alandaki asıl verimli çalışmaları yapmış büyük düşünürleri dışlayan "sosyoloji" disiplininin daha sonra, yapay bir biçimde kendi kabuğuna çekilişi, çağımızın pratik ve dolayısıyla teorik görevlerinden bir kaçıştan başka bir şey değildir..Marx'ın, toplum öğretisinin klasik kurucularının devrimci kuramını, değişen tarihsel koşullar altında genişletip geliştiren yeni, sosyalist ve proleter bilimi, çağımızın gerçek toplumsal bilimidir.</span></p>
    </div>
  </div>
</body>
</html>