<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta content="Atlantis Word Processor 1.6.5.13" name="Generator"/>
    <link href="../Styles/style.css" rel="stylesheet" type="text/css"/>
    <title>Afacan Beşler</title>
    <link href="../../fonts.css" rel="stylesheet" type="text/css"/>
</head>
  <body>
  <h1 class="h11">Afacan Beşler</h1>

  <p>Ertesi gün erkeklerin okulu açıldı ve çantalarıyla sınıflarının yollarını tuttular. Kızlar da bir sonraki gün aynı şeyi yaptı. Gizli Yediler’in tümü üzerine G.Y. işlenmiş düğme rozetlerini takmıştı. Diğer çocukların da özenerek onlara bakması eğlenceliydi.</p>

  <p>“Hayır, katılamazsınız,” dedi Janet, diğerleri de gruba katılıp katılamayacaklarını sorduklarında. “Çok gizli bir topluluk bu. Hatta aslında hiç konuşmamam gereken bir konu.”</p>

  <p>“Tamam, ama neden grubunuzu büyütüp bizi de aranıza kabul etmediğinizi anlayamıyorum,” dedi bir kız.</p>

  <p>“Bizim topluluğumuzda yedi kişiden fazla insan olmaması gerek,” dedi Janet, “ve biz zaten yedi kişiyiz. Çok istiyorsanız, gidip kendi gizli grubunuzu kurabilirsiniz!”</p>

  <p>Ağzından uğursuz bir cümle çıkmıştı! Jack’in rahatsız edici kardeşi Susie’nin gözleri faltaşı gibi açıldı ve arkadaşı Kate ile derhal kendi gizli gruplarını kurmak için koşturmaya başladılar. Ne kadar da sinir bozucu!</p>

  <p>Harry, Jeff ve Sam de gruplarının diğer üyeleri olacaktı. Toplam beş kişilik bir grup. Ve sonra, tam da Gizli Yediler’i rahatsız edecek şekilde, çocukların beşi de okulda kendi rozetleriyle gezinmeye başladılar!</p>

  <p>Düğmeden yapılmış rozetlerinin üzerine iki harf işlenmişti. Elbette ki G.Y. değildi; onun yerine A.B. yazılmıştı. Herkes bir anda A.B.’nin anlamım sormak için etraflarını sardı.</p>

  <p>“A.B. ‘Afacan Beşler’ demek,” diye açıkladı Susie. “İsmimizi ‘Beşler’ serisindeki ‘Afacan Beşler’ grubundan aldık! ‘Gizli Yediler’den çok daha güzel bir isim.”</p>

  <p>Susie, zavallı Jack’in huzurunu kaçıran kızkardeşiydi. “Sizin bizim gibi iyi bir grubunuz yok,” dedi Jack’e. “Bizim rozetlerimiz daha büyük, size hayatta söylemeyeceğim müthiş bir şifremiz var ve kendimize gizli bir işaret bile bulduk. Sizin işaretiniz de yok!”</p>

  <p>“Gizli işaretiniz neymiş?” diye sordu Jack sinirlice. “Seni hiç yaparken görmedim.”</p>

  <p>“Herhalde göremezsin. Söyledim ya, çok gizli!” dedi Susie. “Ve ayrıca her cumartesi sabahı buluşuyoruz. Şu anda da bir maceranın peşindeyiz hatta!”</p>

  <p>“Sana inanmıyorum,” dedi Jack. “Her neyse, siz sadece taklitsiniz. Asıl fikir bizimdi! Başarısız olduğunu kabul et.”</p>

  <p>“Siz beni Gizli Yediler’e almaya kabul etmediniz,” dedi Susie, sinir eden hareketlerle. “Ve ben de şimdi Afacan Beşler’in bir üyesiyim ve sana söylüyorum; daha şimdiden bir serüven yaşıyoruz!”</p>

  <p>Jack kardeşine inanmalı mı diye kafasından geçirdi. Susie’nin dünyadaki en sinir kardeş olduğunu düşünüyordu. Keşke Janet gibi bir kardeşi olsaydı. Keyifsiz bir halde Peter’a gitti ve Susie’nin anlattıklarını ona aktardı.</p>

  <p>“Söylediklerini ciddiye alma,” dedi Jack’i dinledikten sonra Peter. “Afacan Beşler’i de! Yakında sıkılır, oynamaktan vazgeçerler.”</p>

  <p>O okul dönemi Afacan Beşler, Gizli Yediler için gerçekten rahatsız ediciydi. Üyeleri her gün rozetlerini takıyordu. Kate ve Susie her sabah teneffüste köşelerde buluşup gerçekten birtakım şeyler <span class="t14">oluyormu</span><span class="t14">ş</span> gibi heyecanla fısıldaşıyorlardı.</p>

  <p>Harry, Jeff ve Sam de okulda aynı şeyi yaparak Peter, Colin, Jack ve George’u çok sinir ediyordu.</p>

  <p>Jack’in bahçesindeki yazlık evde bir araya geldiklerinde Susie, abisine ‘Afacan Beşler’ toplantı yaparken bahçenin dışına çıkmasını adeta emretti.</p>

  <p>“Kendi bahçemde gezemeyecek miyim?” dedi Jack öfkelenerek, Peter’a. “Yine de, gerçekten bir olayın peşinde olduklarını düşünüyorum. Bir şeyler dönüyor bence. Onlar macera yaşar da biz yaşamazsak ne korkunç olur, değil mi? Susie böbürlenir de böbürlenir.”</p>

  <p>Peter, Jack’in söylediklerini düşündü. “Anlamak sana kalmış,” dedi. “Ayrıca, onlar bizim fikrimizi çaldı. Sırf bizi kızdırmak için yapıyorlar. Neler olup bittiğini öğrenmeye çalış Jack. Yakında onları durduracağız!”</p>

  <p>Böylece Jack, Susie’nin bir sonraki cumartesi için bir toplantı daha planladığını duyunca bahçedeki yazlık evin arkasındaki çalılığa saklandı. Ama ne yazık ki, tam da o sırada Susie odasının camından dışarıya bakıyordu ve Jack’in defne ağacının altına saklandığını gördü!</p>

  <p>Öfkeli bir şekilde uzun uzun seyretti onu ve bir anda gülmeye başladı. Diğer üyeleri beklemek için yazlık eve gitmek yerine, arkadaşlarını karşılamaya aşağıdaki giriş kapısının yanına koştu.</p>

  <p>Hep beraber ilerlediler ve Susie onlara heyecanla fısıldadı.</p>

  <p>“Jack bizim ne yaptığımızı anlamaya çalışıyor! Konuştuklarımızı duyabilmek için yazlık evin arkasındaki defne ağacının altına saklandı!”</p>

  <p>“Gidip onu uzaklaştıracağım,” dedi Harry.</p>

  <p>“Hayır, yapma,” dedi Susie. “Daha iyi bir fikrim var. Yazlık eve gidip şifremizi fısıldaşalım, böylece ne olduğunu öğrenemez. Sonra da sanki bir maceranın peşindeymişiz gibi yapalım!”</p>

  <p>“Ama neden?” diye sordu Kate.</p>

  <p>“Çok aptalsınız! Jack’in söylediğimiz her kelimeye inandığını görmüyor musunuz? Mesela tepenin üzerindeki eski Tigger’ın Ahırı’ndan birtakım garip sesler çıktığını söylersek, o da gidip Gizli Yediler’e yetiştirir ve…”</p>

  <p>“Ve orada neler olup bittiğine bakmaya gittiklerinde ellerinde koca bir hiçle geri dönerler!” dedi Kate gülerek. “Çok eğlenceli!”</p>

  <p>“Evet. Ayrıca isimler de verebiliriz. Mesela Tıknaz Dick ve Numaracı Tom gibi adlar uydursak, Jack kesinlikle bir şeyin peşinde olduğumuza inanır,” dedi Susie. .</p>

  <p>“Biz de Tigger’ın Ahırı’na gidip Gizli Yediler gelene kadar bekler ve sonra da kahkahayı patlatırız!” dedi Jeff kıkırdayarak.</p>

  <p>“Hadi o zaman, yazlık eve geçelim,” dedi Susie. “Jack geç kaldığımızı düşünüp şüphelenecek.”</p>

  <p>“Kimse gülmesin!” diye diğerlerini uyardı Susie, “Ve dediklerimin dışına çıkmayın. Çok ciddi olun. İlk ben gireceğim, siz de teker teker kapıyı çalarsınız. Şifreyi fısıldayacaksınız ama, duymaması lazım.” Susie bahçeye indi ve yazlık eve girdi. Göz ucuyla da defne ağacının altında rahatsızca saklanmaya çalışan, zavallı Jack’i gördü. Susie kendi kendine kıkırdadı. İşte şimdi, Jack’ten onu Gizli Yediler’e kabul etmediği için intikam alma vakti gelmişti!</p>

  <p>Diğerleri de sırayla yazlık eve geldiler. Şifreyi fısıldarlarken Jack daha da meraklandı. Duyduğu şeyleri Gizli Yediler’e aktarmak harika olabilirdi ama o ana kadar kulağına çalınan bir şey yoktu.</p>

  <p>Toplantı başladıktan bir süre sonra iyice kulak kesilip dinledi. Afacan Beşler o kadar yüksek sesle konuşuyordu ki, duymak çok kolaydı. Jack bilerek öyle yaptıklarını hiç anlamadı ve her denilene dikkatle kulak verdi.</p>

  <p>Afacan Beşler’in anlattıklarından etkilenmişti. En heyecanlı maceranın tam da ortasında gibiydiler!</p>

  <p><a id="a6"></a><span class="t13"> </span></p>
</body>
</html>