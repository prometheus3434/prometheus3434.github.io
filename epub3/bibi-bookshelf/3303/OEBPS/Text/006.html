<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta content="Atlantis Word Processor 1.6.5.13" name="Generator"/>
    <link href="../Styles/style.css" rel="stylesheet" type="text/css"/>
    <title>Noel’e Kadar Başka Toplantı Yok!</title>
    <link href="../../fonts.css" rel="stylesheet" type="text/css"/>
</head>
  <body>
  <h1 class="h11">Noel’e Kadar Başka Toplantı Yok!</h1>

  <p>Janet bardakları limonatayla doldurdu ve Peter da çörekleri gezdirdi.</p>

  <p>“Biraz bayat olabilir,” dedi ve ekledi, “ama kuş üzümlü ve çok lezzetliler. Herkese iki tane ve bir tane de Scamper için. Üzgünüm Scamper; sen gerçek bir Gizli Yediler üyesi değilsin. Olsaydın iki tane alabilirdin.”</p>

  <p>“Alamazdı,” dedi Jack. “Yalnızca on beş çörek var. Ayrıca, ben onu hep gerçek bir üye olarak görüyorum.”</p>

  <p>“Hayır, sayamazsın. Biz Gizli Yediler’iz, Scamper’ı da saysaydık sekiz ederdik,” dedi Peter. “Ama o her zaman bizimle olacak. Şimdi dinleyin, bugünkü bizim son toplantımız olacak ve-”</p>

  <p>Herkes şaşkınca bağırdı.</p>

  <p><span class="t14">“Son</span> toplantı mı?”</p>

  <p>“Neden, ne oldu ki?”</p>

  <p><span class="t14">“Sonuncu</span> mu? Gizli Yediler grubunu gerçekten dağıtmayacaksın, değil mi?”</p>

  <p>“Aaa, ama Peter, demek istediğin-”</p>

  <p>“Konuşmama izin verin,” dedi Peter. “Tatil olana kadar son toplantımız olacak. Yarın biz erkeklerin okulu açılıyor ve ertesi gün de kızlarınki. Okul zamanı bir olay olmuyor, macera peşinde koşamayacak kadar da meşgul oluyoruz zaten. Yani-”</p>

  <p>“Ama her an bir şeyler <span class="t14">olabilir”</span> dedi Colin. “Hiçbir zaman bilemezsin. Bence çok aptalca. Ciddiyim.”</p>

  <p>“Bence de,” dedi Pam. “Bir Gizli Yediler üyesi olmayı ve rozetimi takmayı seviyorum. Ve ayrıca şifrelerimizi hatırlamayı da.”</p>

  <p>“İstiyorsanız rozetlerinizi takmaya devam edebilirsiniz,” dedi Peter. “Aslında bugün onları bir sonraki tatile kadar toplamayı düşünmüştüm.”</p>

  <p>“Benimkini vermiyorum,” dedi Jack ciddiyetle. “Kardeşim Susie’nin almasından korkmanıza gerek yok; çünkü artık harika bir saklama yerim var.”</p>

  <p>“Hem bir düşünün, yalnızca bir <span class="t14">dü</span><span class="t14">ş</span><span class="t14">ünün;</span> okul zamanı bir gelişme olursa,” dedi Colin ciddi bir tavırla. “Mesela garip bir şey keşfettik, ilgilenilmesi gereken değişik bir durum, Noel’e kadar Gizli Yediler olmazsa ne yapacağız o zaman?”</p>

  <p>“Okul günlerinde hiçbir şey olmaz ki,” diye yineledi kendi dediğinin olmasını isteyen Peter. “Ve ayrıca bu sömestre çok çalışmalıyım. Babam son dönemki notlarımdan pek memnun değil.”</p>

  <p>“Tamam. O halde sen sıkı çalış ve Noel’e kadar gurubumuzun dışında kal,” dedi Jack. “Ben işleri Janet’la hallederim. Böylece biz de Gizli Altılar olarak işlerimize devam ederiz.”</p>

  <p>Bu fikir Peter’ı hiç memnun etmedi. Kaşlarını çattı. “Hayır,” dedi. “Ben liderinizim. Hiçbiriniz katılmasanız bile, benim dediğim olacak. Bundan sonra şimdiye kadarki gibi düzenli toplantılarımız olmayacak; ama bir şey fark edersek eğer, toplantı için her zaman çağrı yapabiliriz. Ve haklı çıkacağım, göreceksiniz. Hiçbir şey olmayacak!”</p>

  <p>“O halde rozetlerimizi saklayacağız ve ş<a id="a4"></a>ifremiz de kalacak,” dedi Colin. “Hiçbir şey olmasa bile biz hâlâ yaşayan, aktif bir topluluğuz. Ve eğer birtakım olaylara rastlanırsa da, diğer üyeleri toplantıya çağırabiliriz. ”</p>

  <p>“Evet,” dedi herkes Peter’a bakarak. Gizli Yediler olmayı seviyorlardı. Colin’in de söylediği gibi, grup, hiçbir gizem çözmeseler dahi kendilerini önemli hissettiriyordu.</p>

  <p>“Anlaştık,” dedi Peter. “Yeni şifremiz ne olsun?”</p>

  <p>Herkes dikkatlice kafa yordu. Jack, düşünüyormuş gibi gözüken Scamper’a baktı. “Scamper’ın adına ne dersiniz?” dedi.</p>

  <p><span class="t14">Scamper</span> güzel bir şifre olabilir.”</p>

  <p>“Olmaz,” dedi Janet. “Her şifre söylendiğinde onu çağırıyoruz zanneder!”</p>

  <p>“Benim köpeğimin adı olsun o zaman, Rover,” dedi Pam.</p>

  <p>“Hayır, benim halamın köpeğinin adı olsun,” dedi Jack. “Yüzsüz Charlie. İyi bir şifre işte.”</p>

  <p>“Evet! Yüzsüz Charlie! Bu olsun,” dedi Peter. “Kimse böyle bir şifreyi akıl edemez. Tamamdır, şifre Yüzsüz Charlie!” Scamper gözlerini ikinci defa odada elden ele dolaşan çöreklere dikti ve kendi payına düşeni aldı. Pam dayanamayıp kendi çöreğinin yarısını da Scamper’la paylaştı. Ve sonra Barbara da aynını yaptı.</p>

  <p>Scamper acıklı gözlerini bu defa Jack’e dikti ve onun çöreğinden de koca bir parça kapmayı başardı.</p>

  <p>“Tamam!” dedi Peter. “Scamper bütün gerçek üyelerden daha fazla çörek yedi. Yakında tüm topluluğu idare edebileceğini sanacak anlaşılan!”</p>

  <p>“Hav,” dedi Scamper, kuyruğunu yere vurarak ve Peter’ın çöreğine baktı.</p>

  <p>Limonata bitmişti. Son çörek kırıntılarını da Scamper yalayıp yuttu. Gökyüzünde yükselen güneş barakanın camında parladı.</p>

  <p>“Hadi, dışarı çıkıp oynayalım,” dedi Peter, ayağa kalkarak. “Yarın okullar açılıyor! Çok güzel bir tatil geçirdik. Herkes yeni şifremizi biliyor, öyle değil mi? Büyük ihtimalle Noel’e kadar kullanmamız gerekmeyecek. O yüzden unutmamak için arada bir tekrar edin.”</p>

  <p><a id="a5"></a><span class="t13"> </span></p>
</body>
</html>