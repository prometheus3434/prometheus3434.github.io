<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta content="Atlantis Word Processor 1.6.5.13" name="Generator"/>
    <link href="../Styles/style.css" rel="stylesheet" type="text/css"/>
    <title>Toplantıya Çağrı!</title>
    <link href="../../fonts.css" rel="stylesheet" type="text/css"/>
</head>
  <body>
  <h1 class="h11">Toplantıya Çağrı!</h1>

  <p>George ve Jeff beraber yolda hızlı hızlı yürüdü, Jeff kıkırdıyordu. “Bence sen ve Jack, balık gibi oltaya geldiniz! Susie akıllı bir kız, planını çok güzel yaptı. Hepimiz Jack de duyabilsin diye bağırarak konuştuk. Onun defne ağacının altında gizlendiğini biliyorduk.”</p>

  <p>George bir şey söylemedi. Susie ve Afacan Beşler’in, Gizli Yediler’e böylesine bir oyun oynamasına -ve tabii Jack’in kolayca tuzağa düşmesine de- kızmıştı ama bu numara arkasından neler neler getirmişti!</p>

  <p>Susie, Tigger’ın Ahırı’nı yalnızca Jack ve Gizli Yediler’i, bir şeyin peşinde olduklarına inandırabilmek için kafadan atmıştı. Sırf bu yüzden Tıknaz Dick ve Numaracı Tom diye isimler yaratmıştı. Ama ne şanstı ki, o gece Tigger’ın Ahırı‘nda gerçekten bir şeyler dönüyordu. Belki Tıknaz Dick ve Numaracı Tom arasında değil; ama Zeb, Larry ve George’un adını duymadığı, diğer esrarengiz adam arasında…</p>

  <p>“Hiç konuşmuyorsun George,” dedi Jeff, gülerek yine. “Tigger’ın Ahırı’nda eğlendiniz mi? Eminim çok korkutucu bir yerdir!”</p>

  <p>“Öyleydi,” dedi George, gerçekten hissederek ama başka bir şey söylemedi.</p>

  <p>Duyduklarını anlamak ve parçaları birleştirmek için, tüm olanlara dikkatle kafa yormak istiyordu. Beyni karman çormandı.</p>

  <p>Kesin olan bir şey var, diye düşündü ansızın kendi kendine, o da Gizli Yediler’i toplantıya çağırmamız gerektiği. Afacan Beşler’in bize böyle bir oyun oynaması ve oyunun bizi büyük bir maceraya sürüklemesi ne kadar da garip. Bu başka bir macera, eminim. Susie aptalın teki ama sayesinde Gizli Yediler sağlam bir dönüş yapacak!</p>

  <p>George evine varır varmaz elini cebine sokup Zeb’in verdiği notu aradı. Onu kaybetmesi korkunç olurdu! Neyse ki kaybetmemişti. Parmakları elindeki kâğıdı sıkıca kavradı. Yavaşça açarken elleri heyecandan titriyordu. Odasının lambası altında okumaya başladı.</p>

  <p> </p>

  <p class="p9"><span class="t15">Sevgili Charlie,</span></p>

  <p class="p9"><span class="t15">Her</span> <span class="t15">ş</span><span class="t15">ey haz</span><span class="t15">ı</span><span class="t15">r ve sorunsuz i</span><span class="t15">ş</span><span class="t15">liyor. Hiçbir terslik yok ama tahmin edebilece</span><span class="t15">ğ</span><span class="t15">in gibi, biraz sis harika olurdu! Larry makaslarla ilgileniyor, bunu bir düzene soktuk. Yük kamyonunu unutma ve bir kö</span><span class="t15">ş</span><span class="t15">esi beyaz i</span><span class="t15">ş</span><span class="t15">aretlenmi</span><span class="t15">ş</span> <span class="t15">mu</span><span class="t15">ş</span><span class="t15">amba vagon örtüsünü al. Do</span><span class="t15">ğ</span><span class="t15">ru yüklemeyi ararken bize zaman kazand</span><span class="t15">ı</span><span class="t15">racak. Mal</span><span class="t15">ı</span><span class="t15"> </span><span class="t15">bir yük vagonuyla yollaman ve sonra da kamyonla ald</span><span class="t15">ı</span><span class="t15">rman çok ak</span><span class="t15">ı</span><span class="t15">ll</span><span class="t15">ı</span><span class="t15">ca!</span></p>

  <p class="p9"><span class="t15">Kolay gelsin, Zeb</span></p>

  <p class="p9"><span class="t15"> </span></p>

  <p>George okuduklarına bir anlam veremedi. Tüm bunlar neyle ilgili olabilirdi ki? Ortada bir tür gizli plan olduğu belliydi ama şu yazılanların anlamı neydi?</p>

  <p>George telefona gitti. Belki de Peter henüz yatmamıştı. Onunla gerçekten konuşmalı ve tüm önemli gelişmeleri anlatmalıydı.</p>

  <p>Peter tam o sırada yatağına girmek üzereydi. Annesi ona seslenince şaşırarak odasından çıktı, ahizeyi eline aldı.</p>

  <p>“Merhaba! N’aber?”</p>

  <p>“Peter, anlatmak için bekleyemedim. Jack’le birlikte Tigger’ın Ahırı’na gittik ve orada bir şeyler dönüyor. Bir macera yaşadık bile ve-”</p>

  <p>“Bana Susie’nin hikâyesinin doğru olduğunu söylemiyorsun umarım, değil mi?” dedi Peter inanamayarak.</p>

  <p>“Hayır. En azından, senin de dediğin gibi, hepsini uydurduklarını biliyoruz ama tam da hayal ettikleri gibi Tigger’ın Ahırı’nda birtakım şeyler dönüyormuş. Elbette ki Susie’nin bundan haberi yok çünkü sadece eğlenmek için her şeyi kafasından sallamış. Gizli Yediler’i yarın, akşamüstü çayında toplantıya çağırmalısın Peter.”</p>

  <p>Sessizlik oldu.</p>

  <p>“Haklısın,” dedi Peter sonunda. “Çağıracağım. Çok garip George. Bana başka bir şey anlatma şimdi; annemin bir yığın soru sormasını istemiyorum. Janet’a yarın saat beşte bizim barakada toplantı olduğunu, Pam ve Barbara’ya haber vermesini söyleyeceğim. Biz de Colin ve Jack’e söyleriz. Çok ilginç olacak.”</p>

  <p>“Tüm hikâyeyi duyana kadar bekle!” dedi George, “Hayretler içinde kalacaksın.” Telefonu yerine koydu ve yemek yemediğini unutarak yatağa gitmeye hazırlandı. Akşam olanları bir türlü aklından çıkaramıyordu. Gizli Yediler’in şifresinin Yüzsüz Charlie olması ve gerçekten de böyle bir adamın var olması ne kadar da tuhaftı!</p>

  <p>Susie’nin safsatalarının birdenbire gerçek çıkması ne kadar da sıra dışı, üstelik de kızın hiçbir şeyden haberi yoktu! Tigger’ın Ahırı’nda hakikaten de bazı olaylar <span class="t14">dönüyordu!.</span></p>

  <p>George yattıysa da, uzun süre gözüne uyku girmedi. Jack de aynı şekilde uyuyamıyordu. Heyecan doluydu. Keşke o dolabın altında hareket edemeden kalmasaydı, o zaman konuşulanları o da dinleyebilirdi. Ama olsun, George ikisine yetip de artacak kadar bilgi edinmişti.</p>

  <p>Gizli Yediler ertesi gün yerinde duramıyordu. Afacan Beşler’e ellerinde heyecan verici bilgiler olduğunu çaktırmamak zordu fakat Peter, konuyu okulda konuşmalarını kesinlikle yasaklamıştı. Belli mi <span class="t14">olur,</span> baş belası Susie, dört kulağı açık gezdiğinden duyup öğrenebilirdi.</p>

  <p>“Afacan Beşler’in dibimizde dolaşıp bizi takip etmesini istemeyiz,” dedi Peter. “Hepiniz akşama kadar bekleyin ve sonra işimize koyuluruz!”</p>

  <p>Saatler beşi gösterdiğinde her bir Gizli Yediler üyesi, Peter’ın bahçesindeki barakadaydı. Hepsi öğlen okulları bittikten sonra koşarak evlerine dönmüş, çaylarını içmiş ve hemen toplantıya gelmişlerdi.</p>

  <p>Şifreler hızlıca fısıldandı ve baraka dolmaya başladı. Herkes G.Y. rozetlerini takmıştı. “Yüzsüz Charlie, Yüzsüz Charlie, Yüzsüz Charlie.”</p>

  <p>Jack ve George’un toplantı başlayıncaya kadar konuşacak vakti vardı. Garip hikâyelerini çözmeye uğraşıyorlardı!</p>

  <p>“İşte hepimiz buradayız,” dedi Peter. “Scamper, kapının önünde dur ve nöbet tut. Bir şey duyacak olursan, hemen havla. Şu anda son derece önemli bir toplantı yapılacak.”</p>

  <p>Scamper yerinden kalktı ve görev bilinciyle yerini aldı. Oturup dinlemeye başladı, çok ciddi görünüyordu.</p>

  <p>“Ah, hadi acele et Peter,” dedi Pam. “Neler olup bittiğini öğrenmezsem meraktan çatlayacağım!”</p>

  <p>“Tamam, tamam,” dedi Peter. “Biliyorsunuz ki, önemli bir gelişme olmadığı takdirde Noel’e kadar başka bir toplantı yapılmayacaktı. Gelin görün ki, mühim birtakım olaylar oldu. Jack, hikâyeni anlatmaya başla lütfen.”</p>

  <p>Jack zaten bu an için ölüp bitiyordu. Anlatmaya ilk olarak, defne ağacının altında Afacan Beşler’in toplantısını dinlemek için nasıl saklandığıyla başladı ve Susie’nin Gizli Yediler’i kandırmak için uydurduğu hikâyeyle, onları gerçekte olmayan bir şeyin peşinden sürüklemeyi tasarladığıyla devam etti.</p>

  <p>Peter’ın hikâyeyi duyduğunda gülüp geçtiğini ve bunun sadece Susie’nin hayal gücü olduğunu söylediğini ama yine de kendisinin George’la birlikte Tigger’ın Ahırı’na ne olur ne olmaz gittiklerini anlatü.</p>

  <p>“Ama haklıydım,” diye araya girdi Peter. “Olay kurguydu; tesadüfen gerçeklerle çakıştı. Susie’nin bundan haberi bile yok elbette,” ‘</p>

  <p>George hikâyeyi devraldı. Susie ve Jeff’in önlerinde olduklarını sanarak hızlı hızlı Tigger’ın Ahırı’na gidişlerini anlattı diğerlerine. Ve sonunda eski evde yaşadıkları maceranın en heyecanlı kısmına geldi!</p>

  <p>Yediler ilgiyle dinledi ve George, üç adamın içeri girdiği kısmı anlatırken nefesleri kesildi.</p>

  <p>Sonrasında Jack, adamları dinlemek için kapıya yanaştığını, ardından dolabın içine düştüğünü, George’un ona bakmak için içeri girdiğinde şifreyi fısıldamasını ve Yüzsüz Charlie şifresinin sürpriz dolu bir sona yol açtığını anlattı.</p>

  <p>“Yani gerçekten de Yüzsüz Charlie diye birinin olduğunu mu söylüyorsun?” diye sordu Barbara şaşkınlıkla. “Bizim şifremiz yalnızca bir köpeğin adıydı. Aynı ismi taşıyan başka bir insanın daha olduğunu düşünsenize! İnanılır gibi değil!”</p>

  <p>“Sözünü kesme,” dedi Peter. “Anlatmaya devam edin.”</p>

  <p>Herkes, adamın George’u, Yüzsüz Charlie tarafından gönderilmiş bir aracı sandığını faltaşı gibi açılmış gözlerle dinledi. Ve George sonunda adamın kendisine verdiği nottan bahsedip notu cebinden çıkarttığında Gizli Yediler kelimenin tam anlamıyla heyecandan dilini yutmuştu!</p>

  <p>Not elden ele dolaştı. Peter sonunda bir kutunun üzerine vurdu.</p>

  <p>“Hepimiz notu gördük,” dedi. “Ve George’la Jack’in dün gece yaşadıklarım dinledik. Garip bir durumu keşfettiğimiz gün gibi ortada. Gizli Yediler bu olayın peşine düşüp aydınlatmak istiyor mu?”</p>

  <p>Herkes bir ağızdan bağırdı ve kutulara vurdu. Scamper da heyecanla havladı.</p>

  <p>“Tamam,” dedi Peter, “Ben de katılıyorum. Ancak bu defa çok ama çok dikkatli olmalıyız. Aksi takdirde Afacan Beşler işlerimize burunlarını sokmaya çalışır ve her şeyi mahvederler. KİMSE -HİÇ KİMSE- bu konuda bir başkasına tek kelime bile etmemeli. Anlaşıldı mı?”</p>

  <p>Anlaşılmıştı. Scamper geldi ve söylenenleri anlamış da onaylıyormuş gibi patisini Peter’ın dizine koydu.</p>

  <p>“Kapıya geri dön Scamper,” dedi Peter. “Eğer Afacan Beşler’den biri etrafta casusluk yaparsa bizi sen uyaracaksın. Dikkatli ol.”</p>

  <p>Scamper itaatkâr bir tavırla yerine döndü. Yediler birbirlerine daha da yaklaştı ve hararetli bir tartışmaya başladılar.</p>

  <p>“İlk olarak, Jack ve George’un neler duyduğunu bir sıralayalım,” dedi Peter.</p>

  <p>“Sonra da ne anlama geldiklerini çözmeye çalışırız. Şu anda kafam çorbaya döndü ve adamların ne yapmayı tasarladığıyla ilgili en ufak bir fikrim yok.”</p>

  <p>“Haklısın,” dedi Jack. “Evet, sana söylediğim gibi adamların sesini duydum ama çok kısıktı ve yalnızca birkaç kelimelerini anlayabildim.”</p>

  <p>“Hangi kelimeleri mesela?” diye sordu Peter. “İyi düşün.”</p>

  <p>“Bir şeyleri ‘yükleyip boşaltmak’tan bahsedip durdular,” dedi Jack. “Ve ‘makaslar’ hakkında konuştular.</p>

  <p>“Ne tür makaslar?” dedi Peter.</p>

  <p>Jack ne olduğunu bilemeden kafasını salladı. “Hiçbir fikrim yok. Birtakım şekillerden de söz ettiler. Birkaç kez ‘altı-iki’ dediler ve sonra da ‘belki yedi-ondur’ dediler. Bir de gökyüzünde ayın olmaması gerektiğini söylüyorlardı. Karanlık, sisli ve puslu havalardan konuştular. Açıkçası bunlardan hiçbir anlam çıkaramadım. Emin olduğum tek şey bir planı enine boyuna tartıştıklarıydı.”</p>

  <p>“Başka ne duydun?” diye sordu Janet.</p>

  <p>“Hiçbir şey,” diye cevapladı Jack. “Ondan sonra dolabın içine düştüm ve kapak üzerime kapandı. O andan itibaren tek kelime bile duyamadım.”</p>

  <p>“Ve son bir şey daha hatırlıyorum. Adamlar Yüzsüz Charlie’nin Dailing’de mi, yoksa Hammond’da mı olduğunu sordu,” dedi George. “Ama kim bilir ne anlama geliyordur?”</p>

  <p>“Belki de atölye veya işle ilgili konuşuyorlardı,” diye düşündü Colin. “Belki bulabiliriz.”</p>

  <p>“Evet. O ipuçlarından iz sürebiliriz,” dedi Peter. “Şimdi, şu not. Ne demeye çalışıyor olabilir? Burada da ‘makaslar’dan bahsedilmiş. Ve yük vagonları ve kamyonlar hakkında konuşmuşlar. Bence bir hırsızlık düşünüldüğü açık. Ama ne tür bir hırsızlık? Sis de istiyorlar. Sanırım, sebebi malum.”</p>

  <p>“Notu polise götürmeli miyiz?” diye sordu Barbara, aklına bir anda parlak bir fikir gelerek.</p>

  <p>“Ah hayır! Daha değil!” dedi George. “O benim notum ve bundan büyüklere bahsetmeden önce kendimiz bir şeyler yapabilir miyiz diye bir bakalım istiyorum. Kaldı ki, şimdiye kadar bir sürü macerayı kendi başımıza çözdük. Şu durumda da aynı şeyi yapmamamız için bir neden göremiyorum.”</p>

  <p>“Ben denemeye varım,” dedi Peter. “Tüm bunlar çok heyecanlı. Ve şimdiden elimizde bir sürü detay var. Dört adamdan üçünün ismini biliyoruz bile. Birininki Zeb, büyük bir ihtimalle Zebedee’nin kısaltması; oldukça alışılmışın dışında bir isim. Bir diğeri Larry, Laurence’ın kısaltması olabilir ve sonuncu da Yüzsüz Charlie. Belki o patronlarıdır.”</p>

  <p>“Evet, ve onun Dalling’de veya Hammond’da olduğunu da biliyoruz,” dedi Jack. “İlk olarak ne yapacağız Peter?” Scamper bir anda vahşice havlamaya ve kapıyı tırmalamaya başladı.</p>

  <p>“Tek kelime bile etmeyin!” dedi Peter, kesin bir tavırla. “Dışarıda biri var!”</p>

  <p><a id="a16"></a><a id="a17"></a><span class="t13"> </span></p>
</body>
</html>