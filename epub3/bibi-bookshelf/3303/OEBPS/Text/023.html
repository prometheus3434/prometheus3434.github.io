<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta content="Atlantis Word Processor 1.6.5.13" name="Generator"/>
    <link href="../Styles/style.css" rel="stylesheet" type="text/css"/>
    <title>Bilinmeyen</title>
    <link href="../../fonts.css" rel="stylesheet" type="text/css"/>
</head>
  <body>
  <p><span class="t17">Susie Hiç Olmad</span><span class="t17">ığı</span> <span class="t17">Kadar Ba</span><span class="t17">ş</span> <span class="t17">Belas</span><span class="t17">ı</span></p>

  <p>Peter bir öğlen vakti çantasını sallayarak okuldan evine dönerken arkasından koşarak gelen biri hızlıca ona çarptı. Çantasını düşürdü ve neredeyse yere kapaklanıyordu. Öfkeyle arkasını dönerken bunu yapanın George veya Colin olduğunu sanmıştı. Ama öyle değildi. Karşısındaki, yüzsüzce kaldırımın kenarında durmuş sırıtan Susie’den başkası değildi.</p>

  <p>“Özür dilerim!” dedi. “Bir anda önüme çıktın. Gizli Yediler topluluğunuz nasıl gidiyor?”</p>

  <p>“Önüne baksana biraz Susie,” dedi Peter, yere düşen çantasını alırken. “Gizli Yediler seni ilgilendirmez. Hep burnunu sokmaya çalışıyorsun!”</p>

  <p>“Jack uzun zamandır Gizli Yediler toplantısı yapmadığınızı söyledi,” dedi daha da rahatsız edici bir şekilde Peter’ın tam da arkasından yürüyerek. Susie, tanıdığı en sinir kızdı.</p>

  <p>Jack, Susie’nin abisiydi ve Gizli Yediler’in bir üyesiydi. Peter onun kızkardeşine böyle bir şey söylemediğinden neredeyse emindi. Ama aslında Susie haklıydı.</p>

  <p>Gerçekten de uzun süredir toplantı yapmamışlardı. Paskalya dönemi o kadar güzel geçiyordu ki Peter gizli topluluğuyla pek ilgilenmemişti.</p>

  <p>“Çok yakında bir Gizli Yediler toplantımız olacak,” dedi Susie’ye, yakın zamanda bunu yapabileceklerini düşünerek. “Ama sen davetli değilsin! Eğer aptalca şeyler yapmaya kalkarsan üzülürsün. Bizim topluluğumuzun bir parçası değilsin ve hiçbir zaman da olmayacaksın.”</p>

  <p>Kaldırım taşlarının üzerindeki yarıklardan zıplayarak, “Son şifrenizi biliyorum,” dedi Susie. “Ha ha!”</p>

  <p>“Hayır, bilmiyorsun,” diye karşılık verirken sonuncunun ne olduğunu hatırlamaya çalıştı Peter. Olamaz, unutmaması gerekirdi!</p>

  <p>“Biliyorum. Jack Sprat!” dedi Susie ve Peter kaşlarını çatarak baktı. Susie haklıydı. Jack Sprat kendilerine seçtikleri son şifreydi -son gizli şifreydi- ve şimdi Susie yolun ortasında bağırarak ilan ediyordu. Peter’ın sinirlenen yüzünü gördü ve güldü.</p>

  <p>“Haklıyım, öyle değil mi? Aptal bir topluluğunuz var. Şifrenizi biliyorum ve üstelik sınıfımdaki tüm kızlar da artık öğrendi. Onlara ben söyledim. Yani bir sonraki toplantınızda gelip şifreyi söyleyeceğiz. Ve sen de bizi içeri alacaksın.”</p>

  <p>“Sana şifreyi kim söyledi?” diye sordu Peter. “Jack’in böyle bir şey yapmayacağını biliyorum.”</p>

  <p>“Yo, hayır. Jack çok sinir bir kardeş. Bana hiçbir zaman söylemiyor,” dedi Susie. “Dolabından mendil almaya gittiğimde derinlerde saklı bir kâğıt buldum ve üzerinde ‘Şifreyi Unutma: Jack Sprat’ yazıyordu.”</p>

  <p>“Sürekli işimize burnunu sokmaya çalışıyorsun Susie!” diye öfkeyle söylendi Peter. “Senin gibi bir kız görmedim. Neden bizi rahat bırakıp şifrelerimizi ve yaptıklarımızı keşfetmeye çalışmaktan vazgeçmiyorsun?”</p>

  <p>“Siz neden grubun bir parçası olmama izin vermiyorsunuz?” diye ısrarla karşılık verdi Susie. “Janet, Pam ve Barbara’nın girmesine izin veriyorsunuz.”</p>

  <p>“Aptal olma. Biz Gizli Yediler’iz. Başka üyemiz olamaz, sekiz kişi olamayız,” dedi Peter. “Hem seni aramızda istemiyoruz Susie.”</p>

  <p>“Çok kabasın,” dedi Susie. “Peki, o zaman Jack’e yeni bir toplantı yapacağınızı ben söylerim. Toplantınızın hangi gün olduğunu söyleyeyim?”</p>

  <p>“Jack’e hiçbir şey söylemeyeceksin!” dedi Peter, sabrı artık iyice taşarak. “Toplantıyı notla iletirim; seninle değil. Ve şifreyi aklında tutmaya çalışıp zahmete girme. Hemen yeni bir tane bulup diğerlerine bildireceğim.”</p>

  <p>“Tamam. Nasılsa Jack unutmamak için yine kâğıda yazar.” dedi Susie. “Ve ben de rahatça öğrenirim. Hoşçakal, Jack Sprat’e selamlarımı söyle.”</p>

  <p>Peter, Susie’nin arkasından baktı. Ne kadar da rahatsız edici bir kızdı bu böyle. Kendi kızkardeşinden çok memnundu. Janet, Susie’ye hiç benzemiyordu. Peter evine somurtarak geri döndü.</p>

  <p>Hemen acil bir toplantı ayarlanmalıydı. En sonuncunun üstünden uzun zaman geçmişti. Hiç toplantı yapmamaları veya çözecek bir sorunları olmayışı, Gizli Yediler’in sonu olamazdı.</p>

  <p>Diğer yandan çözecek problemler ve peşlerine düşecek esrarengiz olaylar olmadan, önlerinde pek de seçenek kalmadığını düşündü. Bir sonraki maceraya kadar bizi oyalayacak başka bir şeyler bulmalıyız. Bazen sanki günlerce hiçbir olay olmuyor. Aynı zamanda şifreyi de değiştirmeliyim. Jack’in unutmamak için şifreyi her seferinde kâğıda yazmasına inanamıyorum. Susie’nin her an bulabileceğini hesaba katması gerekirdi.</p>

  <p>Peter evine giderken çok düşündü. Kardeşi Janet, Scamper’la birlikte Peter’ı karşıladılar. Köpek neşeyle havlıyordu.</p>

  <p>“Merhaba Scamper! Bugün iyi bir köpek oldun mu bakalım?” diye sordu Peter, köpeğinin uzun yumuşak kulaklarını okşarken. “Yemeklerini yedin mi? Tavşan bulabilmek için yeterince etrafı kokladın mı? Çöpçülere havladın mı? Söyle bakalım. Ah, o zaman sen gerçekten çok iyi bir köpeksin!”</p>

  <p>“Hav!” dedi Scamper ve odanın içinde delirmişçesine mutlulukla koştu.</p>

  <p>Janet güldü. “Sen kapıdan girmeden anlıyor geldiğini,” dedi. “Üç dakika öncesinden kafasını yere koyup dinlemeye başladı. Yoldan gelişini bile hissediyor olmalı.”</p>

  <p>“Janet,” dedi Peter kitap dolu çantasını yere koyarken. “Mümkün olduğunca çabuk Gizli Yediler’i toplantıya çağırmalıyız.”</p>

  <p>“Ah, ne güzel! Ama neden? Yoksa bir şey mi oldu?” dedi Janet heyecanlanarak. Peter kafasını iki yana sallayınca hayal kırıklığına uğradı.</p>

  <p>“Hayır, Jack’in baş belası kızkardeşi Susie’yi görmenin dışında bir şey olmadı. Şifremizi öğrenmiş ve uzun zamandır toplantımız olmuyor diye kendi çapında bizimle dalga geçiyor. Yani bir toplantı yapsak iyi olur, yeni bir şifre buluruz! Diğerlerine haber vermek için notları yazalım.”</p>

  <p> </p>
</body>
</html>