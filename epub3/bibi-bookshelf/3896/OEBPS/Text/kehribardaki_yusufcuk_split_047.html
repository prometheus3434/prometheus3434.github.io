<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_46">38<br class="calibre2"/>
  Şeytanla Pazarlık</h2>

  <p class="normal">Soğuk, tıpkı tepedeki manzaradan Şato’yu maskeleyen yağmur bulutları gibi Edinburgh’u kaplamıştı.</p>

  <p class="normal">Dışarıdaki hava soğuk ve kasvetli olmasına rağmen çoğu zamanımı Holyrood ve Canongate’in sokaklarında yürüyüş yaparak geçiriyordum. Bardaktan boşalırcasına yağan yağmur ciğerleri tıkayan odun dumanından ve içerideki mikrop dolu havadan daha iyi görünüyordu. Öksürme ve hapşırma sesleri bütün sarayda kol geziyordu.</p>

  <p class="normal">Yılın bu zamanlarında hava erkenden kararıyordu ve karanlıktan önce Holyrood’a varmak için ben de erkenden geri dönmüştüm.</p>

  <p class="normal">Şükranla Jenny Ha’nın taverna barınağına kendilerini atmadan ve bu sıcak havasız yere yerleşmeden önce erkekler hâlâ sevkiyatla ayak işlerini tamamlamak için evden çıkacak kadar iyilerdi.</p>

  <p class="normal">Benim tek korkum, karanlıkta dengemi kaybedip ayak bileğimi kırmaktı. Şehir, kasaba bekçilerinin dermansız fenerleriyle aydınlanıyordu ve bu bekçilerin kapı aralıklarından dalma gibi bir alışkanlıkları vardı, ateş böcekleri gibi bir görünüp bir kayboluyorlardı. Bazen bir yarım saat hepsi birden kayboluyordu çünkü fener taşıyıcıları, hayat kurtaran bir yudum sıcak bira için Canongate’in aşağısındaki World’s End’e atılıyorlardı.</p>

  <p class="normal">Canongate kilisesinin üstündeki belli belirsiz parıltıyı inceliyor, havanın kararmasına ne kadar zaman kaldığını hesaplıyordum. Şansa Bay Haugh’un eczanesine gitmek için zamanım vardı. Raymond’un Paris’teki dükkânında bulunan çeşitlilikle asla övünülmezken, Bay Haugh atkestanesi ve kaygan karaağaç kabuğu ticaretinde oldukça ses yapmıştı ve bana da nane ve diken üzümü getirebiliyordu. Yılın bu zamanında, asıl gelirini soğuk algınlığı, nezle ve verem için oldukça etkili bir ilaç olduğu düşünülen kâfur topları satışından elde ediyordu. Eğer bu ilaç modern soğuk algınlığı ilaçlarından daha fazla etkili değilse bile en azından bünyeyi güçlendirdiğini düşünüyordum.</p>

  <p class="normal">Kırmızı burunların ve solgun yüzlerin yaygın olmasına rağmen, saraydaki partiler haftanın birkaç gecesi yapılmaya devam ediyordu. Bir iki saat sonra baloya gelenlere eşlik eden uşakların fenerleri Ana Cadde’de titremeye başlayacaktı.</p>

  <p class="normal">Soğuk algınlığından kalınlaşan sesleriyle iltifat edip hapşıran centilmenlerin katılacağı başka bir balo düşüncesiyle derin bir iç çektim. Belki listeye sarımsak da eklesem iyi olacaktı. Gümüş renkli delikli baharat topu boyna takıldığında, hastalığı önlemeye yardımcı oluyordu. Sanırım, aslında sağlayacağı şey hastalık akınına uğramış dostları benim görüş alanımdan, güvenli bir mesafede uzak tutmaktı.</p>

  <p class="normal">Şehir, Charles’ın askerleri tarafından istila edilmişti ve İngilizler Şato’nun üst tarafında ayrı tutuluyorlardı. Ama yine de gerçekliğinden şüphelendiğim haberler her iki tarafa da sızmaya meyilliydi. Bay Haugh’a göre en yeni dedikodu, Chamberland Dükü’nün derhal kuzeye ilerlemek amacıyla Perth’in güneyinde askerlerini topladığıydı. Bunun doğru olup olmadığı hakkında bir fikrim yoktu, aslında bu konuda şüphelerim vardı. Chamberland’ın saldırısının daha gelmemiş olan 1746 yılının ilkbaharından çok önce olduğuyla ilgili bir ima hatırlamıyordum.</p>

  <p class="normal">Kapıdaki nöbetçi asker başıyla bana selam verdi, öksürüyordu. Ses koridorun ve merdiven boşluğunun aşağısındaki bekçiler tarafından da duyulmuştu. Daha sonra sorgusuz içeri kabul edildiğim öğleden sonraları kullanılan salona gitmek için merdivenlere doğru yol aldım.</p>

  <p class="normal">Majesteleri’ni, Jamie, Aeneas MacDonald, O’Sullivan, Majesteleri’nin sekreteri ve son zamanlarda Majesteleri’nin iyi bir dostu olan Francis Townsend adlı suratsız bir adamla birlikte otururken buldum. Çoğu kırmızı burunluydu, hapşırıyorlardı. Koltuğunda bitkinlikten çökmüş, beyaz yüzlü ve solgun bir halde oturan Jamie’ye kızgın bir bakış attım.</p>

  <p class="normal">Şehre atılıp İngilizlerin harekâtlarıyla ilgili aldığım istihbaratlara alışkın olan beyler beni büyük bir ilgiyle karşılamışlardı.</p>

  <p class="normal">“Verdiğiniz haberlerle bizi borçlandırıyorsunuz, Bayan Fraser,” dedi Majesteleri, içten bir reverans ve kocaman bir gülümsemeyle. “Yüce hizmetleriniz karşılığında yapabileceğim bir şey varsa lütfen söyleyin.”</p>

  <p class="normal">“Evet, var,” dedim. “Eşimi eve götürüp yatakta dinlenmesini istiyorum. Hemen şimdi.”</p>

  <p class="normal">Prens’in gözleri fal taşı gibi açıldı ama sonra kendini hemen topladı. O kadar soğukkanlı olamayan Aeneas MacDonald şüpheli bir şekilde boğucu bir öksürük krizine yakalandı. Jamie’nin beyazlamış yüzü birden alevlenmeye başladı. Hapşırdı ve yüzünü mendile gömdü, mendilin üstündeki mavi gözleri bana kıvılcımlar saçarak bakıyordu.</p>

  <p class="normal">“Ah…eşiniz,” dedi Charles, mücadele için kibarlığını toplamaya çalışıyordu.</p>

  <p class="normal">“O, hasta,” dedim, biraz sert bir sesle. “Kesinlikle siz de bunu fark etmişsinizdir. Onu yatağa götürüp dinlendirmek istiyorum.”</p>

  <p class="normal">“Ah, dinlenmek,” diye mırıldandı MacDonald, sanki kendi kendine konuşuyordu.</p>

  <p class="normal">Etkili nazik sözler bulmaya çalışıyordum.</p>

  <p class="normal">“Majesteleri’ni geçici olarak eşimin katılımından mahrum bırakacağım için üzgünüm ama iyi bir şekilde dinlenmesine izin verilmezse daha uzun bir süre size katılmaya devam edemeyebilir.”</p>

  <p class="normal">Charles, Jamie’nin aşikâr rahatsızlığını eğlendirici bulmuş gibi görünüyordu.</p>

  <p class="normal">“Kesinlikle. Böyle bir ihtimalin düşüncesi bile hoşumuza gitmez, Madam.” Bana bakıp başını salladı. “Sizin istediğiniz gibi olsun, Madam. Cher James iyileşene kadar bize katılmaktan muaf tutulacak. Mutlaka, eşinizi odanıza götürün ve eee… hangi tedavi…ah… uygun görünüyorsa üstlenin.” Prens’in dudağının köşesi birden seyirdi ve cebinden büyük bir mendil çıkartarak Jamie’nin yaptığını örnek alıp yüzünün yarısını mendile gömüp kibarca öksürdü.</p>

  <p class="normal">“Dikkat edin, Majesteleri,” dedi MacDonald biraz iğneleyici bir şekilde. “Bay Fraser’in hastalığına siz de yakalanabilirsiniz.”</p>

  <p class="normal">“Bay Fraser’in şikâyetinin yarısına sahip olmayı herkes ister,” diye mırıldandı Francis Townsend ve bunu söylerken onu bir tavuk kümesindeki tilkiye benzeten alaycı gülümsemesini saklama gibi bir girişimde bulunmadı.</p>

  <p class="normal">Soğuktan donmuş bir domatese benzeyen Jamie birden ayağa kalktı ve Prens’e, “Teşekkürler, Majesteleri,” diyerek kısa bir reverans yaptı ve beni kolumdan yakalayarak kapıya yöneldi.</p>

  <p class="normal">“Haydi gidelim.” Bekçileri geçip koridora geldiğimizde söylenmeye başladım. “Kolumu kıracaksın.”</p>

  <p class="normal">“Güzel,” diye mırıldanıyordu. “Baş başa kalır kalmaz boynunu da kıracağım.” Ama dudağının kenarındaki ifadeyi yakalamıştım ve bu sertliğin sadece yanıltmaca olduğunu biliyordum.</p>

  <p class="normal">Odamıza girip kapıyı kapattığından emin olduktan sonra, beni kendine doğru çekti ve kapıya yaslanıp kahkaha atmaya başladı.</p>

  <p class="normal">“Teşekkürler, Sassenach,” dedi.</p>

  <p class="normal">“Kızmadın mı?” diye sordum. “Seni utandırmak gibi bir niyetim yoktu.”</p>

  <p class="normal">“Hayır, umurumda bile değil,” deyip beni serbest bıraktı. “Tanrım, Majestelerini bırakıp az da olsa dinlenmeye geldiğim sürece, beni Büyük Salon’daki ateşe atacağını söylesen bile umurumda olmazdı.” Ani öksürük nöbeti bedenini sarsmaya başladı ve bir kez daha kapıya yaslandı, bu kez destek almak için yaslanıyordu.</p>

  <p class="normal">“İyi misin?” Alnına ulaşmak için parmak uçlarımın üstünde yükseldim. Şaşırmamıştım ama avucumun altındaki teninin sıcaklığını hissetmek beni biraz korkutmuştu.</p>

  <p class="normal">“Senin,” dedim suçlarcasına, “ateşin var!”</p>

  <p class="normal">“Öyle evet, herkesin ateşi var, Sassenach,” dedi, biraz öfkeli bir şekilde. “Sadece bazılarınınki daha yüksek, öyle değil mi?”</p>

  <p class="normal">“Lafı çevirme,” dedim. Mantık oyunu oynayacak kadar iyi olduğunu anlamak beni rahatlatmıştı. “Elbiselerini çıkart,” dedim ve cevap vermek için ağzını açtığında sırıtışını görünce ekledim. “Hastalık sarmış bedenine geceliğini giydirmekten başka bir planım yok.”</p>

  <p class="normal">“Ah, öyle mi? Benim bu uygulamadan yararlanacağımı düşünmüyor musun?” diye takıldı, gömleğinin düğmelerini çözmeye başladı. “Uygulamanın sağlıklı olduğunu söylediğini sanıyorum.” Kahkahası birden at öksürüğü saldırısına dönüştü ve onu nefessiz bırakarak kızarmasına sebep oldu. Gömleğini yere attı ve aniden titremeye başladı.</p>

  <p class="normal">“Senin için daha çok sağlık gerekli, delikanlı.” Kalın yün geceliğini birden başından aşağıya geçirdim ve ben eteğini, ayakkabılarını ve çoraplarını çıkartırken onu geceliğini giymesi için debelenmeye bıraktım. “Tanrım, ayakların buz gibi!”</p>

  <p class="normal">“Benim…için…onları…sen ısıtırsın.” Kelimeler titreyen dişlerinin arasından zar zor çıkıyordu. Onu yatağa götürdüğümde hiç itiraz etmedi.</p>

  <p class="normal">Maşayla ateşten sıcak bir briket alıp fanilaya sararak tuğlayı ayaklarının altına koyduğumda konuşamayacak kadar titriyordu.</p>

  <p class="normal">Titreme sertti ama kısa sürmüştü. Ben bir avuç nane ve kuru üzümü demlemek için cezveye su koyduğumda o öylece yatıyordu.</p>

  <p class="normal">“Bu ne?” diye sordu. Sepetimdeki başka bir kavanozun kapağını açtığımda şüpheyle havaya yayılan kokuyu kokladığını fark ettim“Umarım bunu bana içirmek gibi bir niyetin yoktur. Kurutulmuş ördek gibi kokuyor.”</p>

  <p class="normal">“Yaklaştın,” dedim. “Kâfurla karışmış kaz yağı. Göğsünü bununla ovacağım.”</p>

  <p class="normal">“Hayır!” Kendini korumak için yorganı çenesine kadar çekti.</p>

  <p class="normal">“Evet,” dedim kararlı bir şekilde, amacım doğrultusunda ilerliyordum.</p>

  <p class="normal">İşimin ortasında bir ziyaretçimiz olduğunu fark ettim. Fergus yataktan kalkmış, büyülenmişçesine işlemleri izliyordu. Onun da burnu akıyordu. Mendile uzandım.</p>

  <p class="normal">“Sen burada ne yapıyorsun?” diye sordu Jamie, geceliğinin önünü eski haline sokmaya çalışırken.</p>

  <p class="normal">Bu soğuk karşılamayı şaşkınlıktan fark edemeyen Fergus sunulan mendili önemsemedi ve burnunu koluna sildi. Bu arada yuvarlak büyük gözleri hayranlıkla sergilenen geniş kaslı parlak göğse bakıyordu.</p>

  <p class="normal">“Sıska lord, sizde bir paket olduğunu söyledi ve onu alıp getirmemi istedi. Bütün İskoç adamlarının göğsünde böyle kıllar var mı, lordum?”</p>

  <p class="normal">“Tanrım! Harekât raporlarını tamamen unuttum. Bekle, Cameron’a kendim götüreceğim.” Jamie yataktan çıkmaya çalıştı.</p>

  <p class="normal">“Pöf!” Keskin kokuyu dağıtmak için geceliğini sallıyor ve suçlarcasına bana bakıyordu. “Bu kokuyu nasıl çıkaracağım? Herhalde arkadaşlarımın arasında ölü kaz gibi kokmamı istemiyorsundur, Sassenach?”</p>

  <p class="normal">“Hayır, istemiyorum,” dedim. “Ben sessizce yatağa yatıp dinlenmeni istiyorum yoksa ölü kazın ta kendisi olacaksın.”</p>

  <p class="normal">“Paketi ben götürebilirim, lordum,” dedi Fergus onu rahatlatmaya çalışarak.</p>

  <p class="normal">“Sen bu halde hiçbir şey yapamazsın,” dedim ve sonra çocuğun yanaklarının kızarıklığını ve gözlerinin çakmak çakmak olduğunu fark ettim. Elimi alnına koydum.</p>

  <p class="normal">“Ateşi var mı?” diye sordu Jamie.</p>

  <p class="normal">“Evet, var.”</p>

  <p class="normal">“İşte,” dedi Fergus’a büyük bir tatminlikle. “Şimdi sen de şuna maruz kalacaksın. Yağlanmak nasılmış gör bakalım.”</p>

  <p class="normal">Kısa ama yoğun bir çabanın sonucunda Fergus’u da ateşin yanındaki yatağında gördüm, her tarafta kaz yağı ve şifalı bitki çayları vardı. Her iki soğuk algınlığına yakalanan kişilerin çenesinin altında birer temiz mendil koydum.</p>

  <p class="normal">“İşte tamam,” dedim ve titizlikle ellerimi yıkadım. “Şimdi, şu kıymetli harekât rapor paketini Bay Cameron’a götüreceğim. Siz ikiniz de yatıp dinleniyorsunuz, sıcak çaylarınızı içiyor ve yeniden dinleniyorsunuz, burnunuzu bol bol siliyor ve dinleniyorsunuz. Anlaşıldı mı askerler?”</p>

  <p class="normal">Jamie başını iki yana doğru sallarken, yavaşça bir ileri bir geri dalgalanıyordu.</p>

  <p class="normal">“Bir kadına hiç yakışmayan bir davranış.”</p>

  <p class="normal">Ateş gibi yanan alnına bir öpücük kondur ve askıdan pelerinimi aldım.</p>

  <p class="normal">“Kadınlar hakkında ne kadar az şey biliyorsun, aşkım,”dedim.</p>

  <p class="normal">Ewan Cameron, Holyrood’da istihbarat operasyonlarından sorumluydu. Kışlası batı kanadının sonundaydı, mutfağın yan</p>

  <p class="normal">“Ölü küllerinin saklandığı kap mı? Ah!” Kendine geldi ve gülümseyerek özür dilemeye çalıştı.</p>

  <p class="normal">“Özür dilerim, Bayan Fraser. Kendi işlerime dalıp sizi öyle ayakta bırakmakla ne kadar kabalık ettim. Evet, her şey yolunda gibi görünüyor, çok ilginç.” Kendi kendine mırıldanıyordu. Sonra beni fark ederek birden konuşmaya başladı, “Mümkün olduğunca eşinizle bunları tartışmak istediğimi söyler misiniz? İyi olmadığını anlıyorum,” diye ekledi nazikçe, dikkatlice gözlerini benden kaçırıyordu. Öyle görünüyor ki Prens ile görüşmemi hesaba katmak Aeneas MacDonald’ın zamanını almıştı.</p>

  <p class="normal">“Evet, öyle,” dedim çaresizce. En son istediğim şey Jamie’yi yatakta bırakıp Cameron ve Lochiel ile istihbarat haberlerini okumaya dalarak bütün gece oturmaktı. Bu neredeyse Edinburghlu leydilerle bütün gece dans edip ayakta durması kadar kötüydü. Muhtemelen tamamen kötü değildi, Bayan Williamsları hatırlayınca kendimi düzelttim.</p>

  <p class="normal">“Mümkün olduğunca kısa zamanda sizle görüşeceğine eminim,” dedi.” Ve yarın. Ya da mümkünse ertesi gün. İngiliz güçleri şuan her nerdeyse, Edinburgh’un yüz mil içinde olmadığı konusunda pozitiftim.</p>

  <p class="normal">Dönüp de yatak odasına hemen bir göz attığımda, iki yumrunun yorganların altında hareketsiz yattığını gördüm. Yavaş düzenli nefes alışveriş seslerini duydum, sanki oda önemsiz bir sıkışıklığa hâkimdi. İçim rahatlayarak pelerinimi yerine as ve içine birkaç yudum ilaç konyağı da damlattığım koruyucu sıcak çayla birlikte oturma odasında oturdum.</p>

  <p class="normal">Yavaşça çayımı yudumluyor, sıcak sıvının, göğsümden akıp, rahatça mideme yayılmasını hissediyordum. Rahatlığı buz kesmiş ayak parmaklarıma da ulaşmaya başlamıştı. Avlunun karşısındaki saldırıdan sonra tercihen sonsuz merdiven ve dönemeçlerle dolu dolambaçlı geçidi tercih etmiştim.</p>

  <p class="normal">Fincanı çenemin altında tutuyordum, hoş tatlı-acı kokuyu içime çekiyor, konyağın sıcak kokusunun sinüslerimi açtığını hissediyordum. Koklarken, şehir ve tüm binaların nezle ve gripten kırılmasına rağmen benim sinüslerimin neden açık olduğunu merak ettim.</p>

  <p class="normal">Aslında loğusa ateşi haricinde taşlardan geçtiğimden beri hasta olmamıştım. Bu çok tuhaf diye düşünüyordum; hijyen ve sağlık şartlarını ve sıkça bulunduğumuz kalabalık ortamları düşününce en azından bu zamanlarda nezle durumuna yakalanmış olmam gerekirdi. Ama ilginç bir şekilde her zamanki gibi sağlıklıydım.</p>

  <p class="normal">Aslında bütün hastalıklara bağışıklık kazanmamıştım ya da ateşim olmamıştı. Ama genel bulaşıcı olanlara? Bazıları tabii ki aşı ile açıklanabilirdi. Örneğin, çiçek hastalığına, karahummaya, kolera ya da sarıhummaya yakalanmıştım. Sarıhumma muhtemelen olmasa bile hâlâ vardı. Aşı izi zamanla kaybolmuştu ama hâlâ fark edilebilir bir şekilde bir iz vardı. Oyuklu deride kabaca bir lekeydi, belki yarım inç kalınlığındaydı.</p>

  <p class="normal">Aniden ürpermiştim, yeniden Geillis Duncan’ı hatırladım ama sonra o düşünceyi uzaklaştırdım. Onu oraya yollayan adamı, Colum MacKenzie’yi ve ölüme giden kadını düşünmemek için sağlık durumumu düşünmeye başladım.</p>

  <p class="normal">Fincan neredeyse boştu, yeniden doldurmak için ayağa kalktım, düşünüyordum. Sonradan kazanılmış bir bağışıklık olabilir miydi? Nezlenin, her birinin farklı ve gelişen sayısız virüslerden oluştuğunu hemşirelik eğitiminde öğrenmiştim. Bir kez belli bir virüse maruz kalındı mı ona bağışıklık kazanırsınız diye öğrenmiştim. Yeni ve farklı virüslerle karşılaştığınızda nezleye yakalanmaya devam ediyordunuz ama daha önce maruz kalmadığınız hastalıklara yakalanma şansı yaş ilerledikçe azalıyordu. Çocuklar yılda birçok kez soğuk algınlığına yakalanırken, orta yaştaki kişiler sadece iki kez yakalanıyordu ve yaşlılar soğuk algınlığıyla yıllarca başa çıkabiliyorlardı çünkü onlar daha önceden yaygın virüslerin çoğuyla tanışmış ve bağışıklık kazanmışlardı.</p>

  <p class="normal">Şimdi bir olasılık daha var diye düşünüyordum. Eğer bazı bağışıklık tipleri kalıtsal oluyorsa... Çoğu hastalığa karşı olan antikorlar anneden çocuğa geçebiliyor diye biliyordum. Plasenta ya da anne sütü yoluyla çocuk – geçici olarak- annenin maruz kaldığı hastalığa bağışıklık kazanıyordu. Belki soğuk algınlığına yakalanmıyordum çünkü on sekizinci yüzyıl virüslerini soysal antikorlarla içimde barındırıyordum. Geçen iki yüzyıl içindeki atalarımın yakalandığı soğuk algınlığından yararlanmış olabilir miydim?</p>

  <p class="normal">Bu eğlendirici fikri düşünerek iyice kendimi kaptırmıştım. Tam bu sırada kapı hafif bir şekilde çalındı.</p>

  <p class="normal">Sabırsızca iç çektim ve rahatsız edildiğimden dolayı kızdım. Fincanı yerine koymakla uğraşmayıp kapıya gelip Jamie’nin sağlığı hakkındaki soruları kabul edip ve def etmeyi planlıyordum. Muhtemelen Cameron istihbaratta karışık bir yere denk geldi ya da Majesteleri Jamie’nin baloya katılmasını engellemekle iyi bir düşünceye sahipti. Her şekilde bu gece onu yataktan çıkartmak için benim ölümü ya da bedenimi çiğnemeleri gerekiyordu.</p>

  <p class="normal">Kapıyı açmak için birden çektim ve birden kelimeler boğazımda düğümlendi. Jack Randa gölgelerin ortasında duruyordu.</p>

  <p class="normal"/>

  <p class="normal">Eteğime dökülen çayın ıslaklığı duygularıma harekete geçirdi ama o çoktan içeriye girmişti.</p>

  <p class="normal">Her zamanki kibirli değerlendirmesiyle beni baştan aşağı süzdü ve sonra yatak odasına bir göz attı.</p>

  <p class="normal">“Yalnız mısın?”</p>

  <p class="normal">“Evet!”</p>

  <p class="normal">Ela bakışlar benimle kapı arasında gidip geliyor, dürüstlüğümü tespit etmeye çalışıyordu. Yüzü sağlıksız görünüyordu, yetersiz beslenmeden ve içeride geçirilen kıştan dolayı solgundu ama uyanıklığında bir eksilme olmamıştı. Bu buz bakışlı göz perdesinin arkasındaki hızlı zalim beyni biraz gerilemişti ama hâlâ oradaydı.</p>

  <p class="normal">Birden beni kolumdan tuttu ve diğer eliyle de pelerinimi kaptı.</p>

  <p class="normal">“Gel benimle.”</p>

  <p class="normal">Yatak odasının kapısını açmaya neden olacak bir ses çıkartmadan önce beni burada parçalara ayırmasına izin verecektim.</p>

  <p class="normal">Daha konuşmak için gereken güvende hissetmeden koridoru çoktan yarılamıştık. Çalışanların bulunduğu yerde bekçiler yoktu ama zemin aşırı derecede korunuyordu. Yakalanmadan beni kayalıklı ya da yan kapıya doğru götürmeyi umuyordu. Bu yüzden benden her ne istiyorsa Holyrood’un çevresinde yürütülen bir iş olmak zorundaydı.</p>

  <p class="normal">Belki Jamie onu yaraladığından dolayı intikam için bir cinayet düşünüyordu? Bu düşünceyle midem sarsılmaya başladı, duvardaki şamdandan yayılan ışık huzmesinin içinden yavaşça geçerken onu elimden geldiğince yakından inceliyordum. Buradaki şamdanlar dekorasyon ya da zarafet için değildi, sarayın bu bölgesinde bulunan mumlar küçüktü ve alevleri çelimsizdi, sadece odalarına dönen ziyaretçilere yardımcı olmak için yeterli bir ışık sağlıyordu.</p>

  <p class="normal">Üniformalı değildi ve tamamen silahsız görünüyordu. Ne olduğu belirsiz ev yapımı bir kıyafet giymişti, düz kahverengi pantolon ve çorabının üstünde kalın bir ceket vardı. Hiçbir şeyi yoktu sadece duruşunda dürüstlük vardı ve peruksuz başın kibirli eğimi kişiliğine tanıklık ediyordu.</p>

  <p class="normal">Loş yerden ışıklı yere geçerken dikkatlice ona bakıyordum, silahsızdı ama kolumu saran eli demir gibi sertti. Eğer aklında beni boğmak varsa, karşısındaki kolay bir kurban olmayacaktı. Boyum neredeyse onun kadardı ve sağlıklıydım.</p>

  <p class="normal">Benim duygularımı hissetmişçesine, neredeyse koridorun sonunda durdu ve beni kendine doğru çevirdi, elleri dirseklerimi sımsıkı tutuyordu.</p>

  <p class="normal">“Sana zarar vermek gibi bir niyetim yok,” dedi, sesi kısıktı ama kararlıydı.</p>

  <p class="normal">“Bana başka bir şey söyle,” dedim, eğer burada bağırırsam birinin beni duyma olasılığını hesaplıyordum. Merdivenlerin sonunda bir bekçinin olduğunu biliyordum ama o iki kapının diğer tarafındaydı, arada kısa bir peron ve uzun bir merdiven vardı.</p>

  <p class="normal">Eğer beni daha uzağa götürmeyecekse, bulunduğum yerden yardım çağıramazdım. Bu koridorun sonunda nadiren insanlar bulunur, çok azı burada otururdu ve onlar da şimdi şüphesiz diğer kanattaydılar, ya baloya katılıyorlar ya da orada hizmet ediyorlardı.</p>

  <p class="normal">Sabırsızca konuşmaya devam ediyordu.</p>

  <p class="normal">“Aptal olma. Eğer seni öldürmek isteseydim burada yapabilirdim. Seni dışarıya götürmekten daha güvenli olurdu. Hatta,” diye ekledi, “eğer sana zarar verme niyetindeysem, içeride ya da dışarıda, neden pelerinini yanımda getireyim ki?” Kolundaki giysiyi örnek olarak kaldırdı.</p>

  <p class="normal">“Bunu nereden bileyim?” dedim ama gerçekten de bu önemli bir noktaydı. “Niye getirdin?”</p>

  <p class="normal">“Çünkü benimle birlikte dışarıya gelmeni istiyorum. Sana yapmak istediğim bir teklifim var ve duyulma olasılığını kabullenemem.” Koridorun sonundaki kapıya doğru bir göz attı. Holyrood’daki diğerleri gibi haç ve kitap şeklinde inşa edilmişti, üst dört bölme haç şeklindeydi, alttaki iki bölme uzunca duruyordu, açık bir İncil şeklindeydi. Holyrood bir zamanlar bir manastırdı.</p>

  <p class="normal">“Kiliseye gelir misin? Orada rahatsız edilme korkusu olmadan konuşabiliriz.” Bu doğruydu, kilise saraya bitişikti, orijinal Manastırın bir parçasıydı, kullanılmıyordu ve yıllardır bakım görmemişti.</p>

  <p class="normal">“Düşünün bayan!” Beni hafiften sarstı ve sonra beni bırakıp geriledi. “Neden saraya girmek için kendimi riske atayım?”</p>

  <p class="normal">Bu iyi bir soruydu. Kimliğini gizleyerek Şato’nun barınağından ayrıldığında, Edinburgh sokakları tamamen ona açıktı. Günlük gezilerimde beni görene kadar dar sokaklarda pusuya yatabilir ve oracıkta yolumu da kesebilirdi. Böyle yapmamasının muhtemelen tek sebebi onun sunduğu sebepti; görünme ya da duyulma riske olmadan benimle konuşmaya ihtiyacı vardı.</p>

  <p class="normal">Yüzümdeki ifadeyi görünce rahatladı. Pelerini açtı ve giymem için tuttu.</p>

  <p class="normal">“Konuşmamızdan sonra rahat bir şekilde geri döneceğinize dair size söz veriyorum, Madam.”</p>

  <p class="normal">Yüzündeki ifadeyi okumaya çalıştım ama bu cılız keskin yüz hatlarında hiçbir şey belli olmuyordu.</p>

  <p class="normal">Pelerine yanaştım.</p>

  <p class="normal">“Tamam,” dedim.</p>

  <p class="normal">Kayalıklı bahçenin loş ışıklarından içeriye doğru gidiyorduk, başımla selamlama haricinde başka bir şey söylemeden nöbetçi askeri geçtik. Nöbetçi beni fark etti ama şehirdeki hastalıktan dolayı gecenin bu saatinde dışarıya çıkmam onun için olağan dışı bir hal değildi. Nöbetçi keskin bir şekilde Jack Randall’a bakıyordu - çoğunlukla bana Murtagh eşlik ederdi, tabii Jamie gelemiyorsa - ama Randall da onun gibi giyinmişti, Albay’ın gerçek kimliğini belli eden bir ipucu yoktu. Daha sonra sarayın kapısı arkamızdan kapandı ve bizi dışarısının karanlık soğuğuna hapsetti.</p>

  <p class="normal">Daha önceden yağmur yağmıştı ama fırtına artık kesilmişti. Bulutlar, pelerinimin eteklerini kamçılayan ve elbisemi bacaklarıma yapıştıran rüzgârla sürükleniyorlardı.</p>

  <p class="normal">“Buradan.” Ağır kadifeye sarılmış, başımı rüzgâra karşı eğmiştim ve Jack Randall’ın kayalıklı yola giden bedenini takip ediyordum.</p>

  <p class="normal">Alt uca geldik ve etrafa kısaca baktıktan sonra hızlıca kilisenin ana kapısındaki çimenliğe doğru koştuk.</p>

  <p class="normal">Kapı yamuk ve aralıktı. Binayı tehlikeli yapan yapısal hatalar yüzünden birkaç yıldır terk edilmiş bir halde duruyordu ve hiç kimse burayı onarmak için kendini sıkıntıya sokmamıştı. Ölü yaprakların ve çöplerin oluşturduğu engelleri tekmeleyerek yolumu açtım.</p>

  <p class="normal">Gözlerim karanlığa alıştıkça kilisenin her iki yanında bulunan uzun sütunları ve sonundaki büyük camın tamamını görmeye başlamıştım, çoğu yok olmuştu.</p>

  <p class="normal">Gölgesinin hareketi Randall’ın nereye gittiğini belli ediyordu. Duvar boyunca taş bir çıkıntı olarak kalan ve bir zamanlar için kullanılan oyuğun olduğu yerde durduğunu gördüm. Her iki taraftaki duvarda belli belirsiz lekeler vardı.</p>

  <p class="normal">“Tamam,” dedim. “Artık bizi duyamazlar. Benden ne istiyorsun?”</p>

  <p class="normal">“Bir hekim olarak yeteneğini ve tam olarak sağduyunu. Karşılığında, Elector’un askerlerinin hareket ettiği yeri ve planları ile ilgili elimde bulunan bilgileri,” dedi birden.</p>

  <p class="normal">Her ne bekliyorsam beklediğim şey bu değildi.</p>

  <p class="normal">“Tıbbi tedavi mi istiyorsun?” diye sordum, sesimdeki korku ve şaşkınlığı gizlemek için bir çaba sarf etmemiştim. “Benden mi? Anlıyorum ki sen…ee, demek istiyorum ki…” Büyük bir çabayla çırpınmayı kestim ve kararlı bir şekilde konuşmaya başladım, “Mümkün olan bütün tıbbi tedaviyi şimdiden kabul ediyor musun?” Dudaklarımı ısırdım, aşırı heyecanlanmayı bastırmaya çalışıyordum.</p>

  <p class="normal">“Yaşadığım için şanslı olduğum söylendi, Madam,” diye soğuk bir şekilde cevap verdi. “Bu konu tartışılabilir.” Balık havuzundaki oyukluk kuruydu ve kullanılmadığı için boştu.</p>

  <p class="normal">“Sanırım, sorgunuz, benim sağlık endişemden çok tıbbi merakınız yönünde,” diye devam etti. Bel yüksekliğine ışık tutan fener ışığı kaburgalarının aşağısını aydınlatıyor, başını ve omuzlarını saklıyordu. Pantolonun kemerine elini koydu ve yavaşça bana doğru döndü.</p>

  <p class="normal">“Tedavinin etkisine karar vermek için yarayı incelemek ister misin?” Gölgeler yüzünü saklamıştı ama sesinin soğukluğu zehrini boşaltıyordu.</p>

  <p class="normal">“Belki, sonra,” diye cevap verdim onun kadar soğuk bir şekilde. “Eğer kendin için değilse, hünerimi kimin için istiyorsun?”</p>

  <p class="normal">Tereddüt etti ama susmak için artık çok geçti.</p>

  <p class="normal">“Erkek kardeşim için.”</p>

  <p class="normal">“Kardeşin için mi?” Sesimdeki şaşkınlığı atamamıştım. “Alexander mı?”</p>

  <p class="normal">“Büyük erkek kardeşim bildiğime göre faziletli bir şekilde Sussex’deki aile malikânesinin başına geçti ve yardıma da ihtiyacı yok,” dedi sade bir şekilde. “Evet, erkek kardeşim Alex.”</p>

  <p class="normal">Destek almak için ellerimi bir sandukanın soğuk taşına koydum.</p>

  <p class="normal">“Bana neler olduğunu anlat,” dedim.</p>

  <p class="normal">Yeterince basit ve üzücü bir hikâyeydi.</p>

  <p class="normal">Mary Hawkins skandalı yüzünden Sandringham Dükü’nün yardımcılığından çıkartılmasıyla başka bir işe başlamak için sağlığı oldukça kırılgan hale gelen Alexander Randall erkek kardeşlerinden yardım istemek zorunda kalmıştı.</p>

  <p class="normal">“William ona iki pound ve ciddi tavsiyelerle dolu bir mektup gönderdi.” Jack Randall sırtını duvara yasladı ve ayaklarını üst üste attı. “Korkarım, William çok ciddi olanlardan. Ama Alex’in Sussex’e eve dönmesi için hazırlıklı değildi. William’ın eşi biraz…aşırı, nasıl deriz? Dini konularda.” Bir anlığına onu beğenmemi sağlayan sesinde ufak bir keyif vardı. Farklı şartlarda, erkek torununa benzediği gibi olur muydu acaba?</p>

  <p class="normal">Ani Frank düşüncesi aklımı öyle karıştırmıştı ki son dediğini kaçırdım.</p>

  <p class="normal">“Affedersin. Ne dedin?” Sağ elimle sol elimi tuttum, altın evlilik yüzüğümle oynuyordum. Frank yoktu. Onu düşünmeyi bırakmalıydım.</p>

  <p class="normal">“Şatonun yanında Alex için bir daire bulduğumu söyledim, böylece ona kendim bakabiliyorum ama param onun için uygun bir hizmetçi tutmaya yeterli değildi.”</p>

  <p class="normal">Ama Edinburgh’un işgali zorlukları devam ettirmiş ve ara sıra temizliğe gelen kadının aralıklı vazifesinin dışında Alex Randall aşağı yukarı son bir ay boyunca kendi haline kalmıştı. Hastalıkla beraber durumu, soğuk havadan, yetersiz beslenmeden ve pis yaşam koşullardan dolayı daha kötü olmuştu ve ciddi bir şekilde korkunca Jack Randall benim yardımımı istemek için harekete geçmişti. Ve yardım isteyerek Kral’ına ihanet etmişti.</p>

  <p class="normal">“Neden bana geldin?” diye sordum sonunda.</p>

  <p class="normal">Şaşırmış gibi bakıyordu.</p>

  <p class="normal">“Senin kim olduğunu bildiğim için.” Dudaklarında hafiften alaycı bir gülümseme vardı. “Eğer biri ruhunu satmak için birini ararsa, karanlık güçlere gitmekten başka uygun bir şey bulabilir mi?”</p>

  <p class="normal">“Gerçekten benim karanlık güçlerden biri olduğumu mu düşünüyorsun?” Öyle düşündüğü açıktı. Alay etme yeteneği oldukça fazlaydı ama asıl amacında hiç alay yoktu.</p>

  <p class="normal">“Paris’te seninle ilgili çıkan hikâyelerin dışında, böyle olduğunu kendin de söyledin,” dedi. “Wentworth’dan gitmene izin verdiğimde.”</p>

  <p class="normal">“Bu önemli bir hataydı,” dedim yumuşak bir ses tonuyla. “Oradan asla canlı bir şekilde çıkmaman gerekirdi, tehlikeli yaratık. Ama şimdi başka çarem yok ve bana verdiği şey için ben kendi payıma düşeninden daha fazlasını ödedim.”</p>

  <p class="normal">Ay, hızla giden bulutların arasından ortaya çıktı, kırılan camdan sırtını aydınlatıyordu. Loş ışıkta, başı yarı dönüktü ve ağzının etrafındaki işkence çizgileri karanlıkta silinmişti, bir kez daha yanılmıştım tıpkı daha önce yanıldığım gibi, bir zamanlar sevdiğim adam için. Frank için.</p>

  <p class="normal">Ama bu adama ihanet etmiştim; seçimim yüzünden bu adam asla olmayacaktı. Babaların günahlarını çocuklar çeker… ve sen onu yok ettin, kökten, bu yüzden onun adı hiçbir zaman İsrail kaviminin arasında olmayacak.</p>

  <p class="normal">“Sana anlattı mı?” diye sordu yumuşak ve hoş bir ses gölgeler arasından. “Wentworth’daki o küçücük odada aramızda geçenleri, bütün her şeyi sana anlattı mı?” Şaşkınlığım ve üzüntümün arasında onun Jamie’nin emrine uyduğunu fark ettim, bir kez olsun onun adını kullanmamıştı.</p>

  <p class="normal">Çünkü o benimdi.</p>

  <p class="normal">Dişlerim sıkı sıkı kenetlenmişti ama yine de konuşmak için kendimi zorladım.</p>

  <p class="normal">“Bana anlattı. Her şeyi.”</p>

  <p class="normal">İç çeker gibi bir ses çıkardı.</p>

  <p class="normal">“Bu düşünce senin hoşuna gitsin ya da gitmesin, hayatım, biz bağlıyız, sen ve ben. Benim hoşuma gittiğini söyleyemem ama gerçeği de inkar edemem. Benim bildiğim gibi sen de bunu biliyorsun, teninin dokunuşunu.... Çok sıcak değil mi? Sanki içten yanıyor gibiydi. Terinin kokusunu ve uyluklarındaki tüylerinin sertliğini bilirsin. Kendini kaybettiğinde son anda çıkardığı sesi de biliyorsundur. Benim bildiğim gibi.”</p>

  <p class="normal">“Sus,” dedim. “Kes sesini!” Beni önemsemiyordu, arkasına yaslandı ve düşünceli bir şekilde konuşmaya devam etti, sanki kendi kendine konuşuyordu. Üzüntünün verdiği acıyla bu etkiyi ona yansıttığımı fark ettim.</p>

  <p class="normal">“Ben gidiyorum!” dedim yüksek sesle ve arkamı döndüm.</p>

  <p class="normal">“Gidecek misin?” dedi arkamdan sakin bir sesle. “General Hawley’i ellerine verebilirim. Yoksa onun İskoçya ordusunu ele geçirmesine izin mi veriyorsun. Senin tercihin, Madam.”</p>

  <p class="normal">Holyrood’daki klanların beylerini düşünüyordum - Kilmarnock’u, Balmerino’yu ve Lochiel’i... Birkaç metre uzağımızdaki Manastır duvarının diğer tarafındaydılar. Ve Jamie’yi. Yönettikleri klanların adamlarını. Zafer şansı duygularımı kurban etmeye değecek miydi? Ve bu yine bir dönüm noktasıydı, yeniden bir yer tercihi? Eğer dinlemezsem, eğer Randall’ın sunduğu pazarlığı kabul etmezsem, sonra ne olacaktı?</p>

  <p class="normal">Yavaşça geriye döndüm. “Konuş, o zaman,” dedim. “Eğer zorundaysan.” Sinirim karşısında tepkisiz ve onu reddetme ihtimalim karşısında kaygısız görünüyordu. Karanlık kilisenin içindeki sesi bir öğretmen gibi kontrollüydü.</p>

  <p class="normal">“Bilip bilmediğini merak ediyorum,” dedi. “Benim ona sahip olduğum kadar sen de ona sahip misin?” Başını bir yana eğdi, gölgelerin dışına doğru hareket ettiğinde keskin yüz hatları görünüyordu. Geçici ışık bir anlığına onun bir yanını gösteriyordu, gözleri tıpkı çalılarda saklanan hayvanların bakışları gibi parlıyordu.</p>

  <p class="normal">Sesindeki zafer tonu zayıftı ama belliydi.</p>

  <p class="normal">“Ben,”dedi yavaşça, “asla senin ona sahip olamadığın kadar ona sahibim. Sen bir kadınsın; cadı olmana rağmen sen bunu anlayamazsın. Ben onun erkek ruhuna sahibim, benden aldığını ben de ondan aldım. Onun beni tanıdığı kadar ben de onu tanıyorum. Biz birbirimize bağlandık, o ve ben, kanımızla.”</p>

  <p class="normal">İkimiz Tek olalım diye sana Bedenimi veriyorum…</p>

  <p class="normal">“Yardımımı istemek için çok tuhaf bir yol seçmişsin,” dedim, sesim titriyordu. Ellerim eteğime yapıştı, parmaklarımın arasında kumaş soğuk ve buruşuktu.</p>

  <p class="normal">“Ben mi? Bunun, anlamanız için en iyi yol olduğunu düşündüm, Madam. Senin bana acımanı istemiyorum, gücünüzü insanların kadınsal şefkat diye bahsettiğine dayanan bir erkeğin bir kadından şefkat istemesi gibi düşünmeyin. Bu durumda, erkek kardeşimi, onun kendisini hesaba katarak görmeye gelin.” Koyu bir saç lülesi gözünün önüne düştü ve bir eliyle onu geriye doğru itti.</p>

  <p class="normal">“Aramızda olanı düz bir pazarlık olarak düşünüyorum, Madam; hizmet verilecek ve bedel ödenecek - size olan hislerim sizin bana hissettiğiniz gibi olduğunu fark edin, Madam.”</p>

  <p class="normal">Bu şaşırılacak bir şeydi ve ben cevap bulmaya çalışırken o devam ediyordu.</p>

  <p class="normal">“Bir erkeğin bedeniyle, onunla, biz birbirimizle bağlandık, Erkek kardeşimin bedeniyle böyle bir bağım yok; onun bedeninin iyileşmesi için sizin yardımınızı istiyorum ama onun ruhunun size av olmasını riske atamam. Bana söyleyin; teklif ettiğim ödül sizin için uygun mu?”</p>

  <p class="normal">Ondan uzaklaştım ve kilisenin ortasına doğru yürüdüm. Öyle şiddetli titriyordum ki adımlarım sağlam değildi ve ayak tabanımın altındaki sert zeminin sarsıntısı beni sallıyordu. Artık kullanılmayan mihrabın üzerindeki büyük camın süsü koşuşan beyaz bulutlara karşı simsiyah duruyordu ve camdan sızan ay ışığı yolu aydınlatıyordu.</p>

  <p class="normal">Ondan iyice uzaklaştıktan sonra durdum ve destek almak için ellerimi duvara dayadım. Ellerimin altında bulunan mermer masadaki harfleri okuyamayacak kadar karanlıktı ama kıvrımların soğukluğundan keskin çizgelerini hissedebiliyordum. Kafatasının küçük kıvrımları çaprazlama uyluk kemiğinin üstünde duruyordu, korsan bayrağı olmalıydı. Başımın öne düşmesine izin verdim, görünmez kafatasıyla alın alına duruyorduk.</p>

  <p class="normal">Şakaklarımda öfkeyle atan nabzımı yavaşlatmak için gözlerim kapalı bekliyordum.</p>

  <p class="normal">Bu bir şeyi fark ettirmez diyordum kendime. Onun söyledikleri önemli değil. Ne söylerse söylesin önemli değil.</p>

  <p class="normal">Bir erkeğin bedeniyle birbirimize bağlandık, sen ve ben…</p>

  <p class="normal">Evet ama Jamie sayesinde değil. Onun sayesinde değil! Kendi kendime ısrar ediyordum. Evet, sen onu aldın, seni piç kurusu! Ama ben de onu geri aldım, onu senden kurtardım. Onda senin bir parçan yok! Kaburgalarımdan aşağıya akan ter ve hıçkırık sesim inancımı gizliyordu.</p>

  <p class="normal">Frank için ödemem gereken bedel bu muydu? Birinin kaybının telafisi belki binlerce hayatı kurtarmak demekti.</p>

  <p class="normal">Mihrabın koyu kütlesi sağ tarafımda karartı halinde görünüyordu ve bütün kalbimle ne olursa olsun orada bir varlığın olmasını istiyordum, cevap vermesi için bir şeye dönüşmesini istiyordum. Ama Holyrood’un bu kısmında hiç kimse yoktu; hiç kimse sadece ben. Ölünün ruhu öğütlerini sessizce taş duvar ve zeminde tutuyordu.</p>

  <p class="normal">Jack Randall’ı aklımdan çıkarmaya çalışıyordum. Eğer o burada olmasaydı ve bunu soran başka bir erkek olsaydı, gider miydim? Bütün hepsinin dışında düşünülmesi gereken Alex Randall vardı. “Bu durumda, erkek kardeşimi, onun kendisini hesaba katarak görmeye gelin,” demişti Albay. Ve tabii ki de yapacaktım.</p>

  <p class="normal">Bir süre sonra doğruldum. Kendimi tükenmiş ve bitkin hissediyordum, boynum ağrıyordu ve başım ağırlaşmıştı, sanki şehirdeki hastalık elini benim üstüme koymuştu.</p>

  <p class="normal">O hâlâ oradaydı, soğuk karanlıkta sabırla bekliyordu.</p>

  <p class="normal">“Evet,” birden konuşma mesafesine gelir gelmez. “Tamam. Yarın gelirim, öğleden evvel. Nerede?”</p>

  <p class="normal">“Ladywalk Wynd,” dedi. “Orayı biliyor musun?”</p>

  <p class="normal">“Evet.” Edinburgh’da küçük bir şehirdi - ona açılan küçük dar sokaklarıyla tek Ana Caddesi’nden başka caddesi yoktu. Ladywalk Wynd fakir sokaklarından bir tanesiydi.</p>

  <p class="normal">“Seni orada karşılaşırım,”dedi. Ayağa kalktı ve öne doğru bir adım atıp sonra durdu, benim hareket etmemi bekliyordu. Kapıya ulaşmak için benim yakınımdan geçmek istemediğini anlamıştım.</p>

  <p class="normal">“Benden korkuyor musun?” dedim, keyifsiz bir kahkahayla. “Seni zehirli bir mantara çevireceğimi mi düşünüyorsun?”</p>

  <p class="normal">“Hayır,” dedi, beni sakince inceliyordu. “Senden korkmuyorum, Madam. Her iki şekilde de yapamazsın, biliyorsun. Ölüm tarihimi vererek beni Wentworth’da korkutmaya çalıştın. Bunu bana söyleyerek beni şimdi tehdit edemezsin, eğer gelecek sene Nisan ayında öleceksem, bana şimdi zarar veremezsin, verebilir misin?”</p>

  <p class="normal">Eğer yanımda bıçak olsaydı, ruhumu bir anlığına tatmin etmek için ona gününü gösterirdim. Ama kehanet yazgım bendeydi ve binlerce İskoçyalının hayatı bana bağlıydı. Benden uzakta güvendeydi.</p>

  <p class="normal">“Mesafemi koruyacağım, Madam,” dedi, “çünkü sana dokunma riskini göze almamayı tercih ediyorum.”</p>

  <p class="normal">Bir kez daha kahkaha attım, bu sefer gerçek bir kahkahaydı.</p>

  <p class="normal">Arkamı döndüm ve kiliseden ayrıldım, yapabilirse beni takip etmesi için bıraktım.</p>

  <p class="normal">Onun sözünü tutup tutmayacağını sormaya ya da merak etmeye ihtiyacım yoktu. Bir seferinde Wentworth’dan beni serbest bırakmıştı çünkü böyle yapacağına dair söz vermişti. Bir kez verdiği söze o bağlanırdı. Jack Randall bir centilmendi.</p>

  <p class="normal">Kendimi Jack Randall’a verdiğim zaman ne hissettin?</p>

  <p class="normal">Bunu bana Jamie sormuştu.</p>

  <p class="normal">Istırap dedim. Korku.</p>

  <p class="normal">Oturma odasının kapısına yaslandım, adeta o anları yeniden hissediyordum. Ateş sönmüştü ve oda soğuktu. Kâfurlu kaz yağı kokusu burun deliklerimi kaşındırıyordu. Yataktan gelen ağır nefes horultusu ve duvarları yalayan zayıf rüzgâr sesi haricinde oda sessizdi.</p>

  <p class="normal">Şöminenin önüne diz kırıp oturdum ve ateşi yeniden yakmaya çalıştım. Ateş tamamen sönmüştü ve yarı yanmış kütüğü geri çektim, şöminenin ortasındaki küçük yığını yakmadan önce külleri kenara çektim. Holyrood’da odun ateşi vardı, tezek yoktu. Ne şansızlık diye düşündüm; tezek ateşi çabucak sönmüyordu.</p>

  <p class="normal">Ellerim hafiften titriyordu ve iki kez çakmak taşını düşürmüştüm. Soğuk diyordum kendi kendime. Burası çok soğuk.</p>

  <p class="normal">Aramızda geçenlerin hepsini sana anlattın mı? dedi Jack Randall’ın alaycı sesi.</p>

  <p class="normal">“Bilmek istediğim tek şey,” diye kendi kendime mırıldanıyor, küçük kıvılcımların oluşup saçılması için kâğıda dokunuyor ve bir noktadan bir noktaya çakmağı taşıyordum, yarım düzine yerden çıraları yakmıştım. Tek bir yere, küçük çıraları ekledim ve her birini ateşin üzerine koydum. Ateş tutuşuna kadar yakmaya devam ettim. Çıra yığınları neşeyle yanmaya başlayınca, geriye uzandım ve büyük kütüğü ucundan yakalayıp dikkatlice ateşin kalbine koydum.</p>

  <p class="normal">“Bilmek istediğim tek şey,” diye fısıldadım. Fergus’un yatağı boştu. Uyanmış, üşüdüğünü hissetmiş ve sıcak bir sığınak bulmak için yatağından ayrılmıştı.</p>

  <p class="normal">Jamie’nin yatağına kıvrılmıştı, beraber güzel güzel horlarken yavaşça ağızları açıldı. Bu manzara karşısında gülmemek içten değildi ama benim de yerde yatmaya niyetim yoktu.</p>

  <p class="normal">“Haydi çık bakalım,” dedim Fergus’a ve onu kollarımın arasına aldım. Yaşına göre kemikleri hafif ve zayıftı. Zorluk çekmeden onu yatağına götürüp yatırdım. Sonra Jamie’nin yanına gittim.</p>

  <p class="normal">Yavaşça üstümü çıkartıyordum, yatağın kenarında ayaktaydım ve ona bakıyordum. Uzun düz burnuna ve ağzının, çenesinin sert çizgilerine rağmen tuhaf masum bir havası vardı.</p>

  <p class="normal">Geceliğimi giydim ve arkasına kıvrıldım. Biraz kımıldandı ve öksürdü, onu yatıştırmak için kalçasına elimi koydum. Varlığımın farkında olduğunu belirtircesine küçük bir nefesle kendini biraz daha bana doğru itti. Kolumu beline doladım, elim testislerine değiyordu. Uykulu olduğunu bildiğim gibi onu uyandırdığımı da biliyordum. Onu uyandırmak çok vaktimi almazdı, parmaklarım birkaç vuruşu yeterliydi.</p>

  <p class="normal">Dinlenmesini bölmek istemiyordum ama yine de karnını okşuyordum. Büyük eliyle arkaya doğru uzandı ve halinden memnuncasına karşılık olarak benim uyluğumu okşadı.</p>

  <p class="normal">“Seni seviyorum,” diye mırıldandı.</p>

  <p class="normal">“Biliyorum,” dedim ve ona sarılarak uykuya daldım</p>
</body>
</html>
