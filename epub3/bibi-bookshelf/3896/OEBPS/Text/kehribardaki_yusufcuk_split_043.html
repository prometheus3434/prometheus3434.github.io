<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_43">35<br class="calibre2"/>
  Ay Işığı</h2>

  <p class="normal">İleriki ayrılık için hazırlıklar başlamıştı, malikânenin her bir yanında heyecan dalgası kol geziyordu. ’15 Ayaklanması’nda toplanan silahlar saz çatılardan, otluklardan, ocaklardan çıkartılıyor, parlatılıyor ve keskinleştiriliyordu. Geçerken karşılaşan erkekler ciddi gruplar halinde konuşmadan duruyorlardı, sıcak ağustos güneşinin altında kafa kafaya vermiş duruyorlardı. Kadınlar da sessizce durup, onları izliyordu.</p>

  <p class="normal">Jenny de erkek kardeşi gibi düşündüğü şey hakkında ipucu vermeyen anlaşılmaz kabiliyete sahipti. Kendi çerçevelerim şeffaf olduğu için bu kabiliyeti kıskanıyordum. Bir sabah Jenny benden Jamie’yi bulup onu birahaneye getirip getiremeyeceğimi sordu, Jamie’den ne isteyeceği hakkında hiçbir fikrim yoktu. Jamie arkamdan içeri girmişti, kapının orada bekliyor, gözlerini loşluğa alıştırmaya çalışıyordu. Derin bir nefes aldı, zevkle bu sert kokuyu içine çekiyordu.</p>

  <p class="normal">“Ah,” dedi, rüyadaymış gibi nefes alıyordu. “Burada nefes alarak bile sarhoş olabilirim.”</p>

  <p class="normal">“O zaman nefesini tut çünkü şu an ayık olmana ihtiyacım var,” dedi kız kardeşi.</p>

  <p class="normal">Uysalca ciğerlerini ve yanaklarını şişirmiş öylece bekliyordu. Jenny elindeki patates eziciyle karnına hafiften vurdu, Jamie iki büklüm olmuştu.</p>

  <p class="normal">“Seninle Ian hakkında konuşmak istiyorum.”</p>

  <p class="normal">Jamie raftan boş bir kova aldı ve ters çevirip üstüne oturdu. Üstünde duran yağlı kâğıttan yapılmış camdan sızan hafif ışık koyu bakır rengindeki saçlarında parlıyordu.</p>

  <p class="normal">“Ian’a ne olmuş?” diye sordu.</p>

  <p class="normal">Derin bir nefes alma sırası Jenny’ye gelmişti.</p>

  <p class="normal">“Gideceğin zaman Ian’ı da yanında götürmeni istiyorum.”</p>

  <p class="normal">Jamie kaşlarını yukarıya kaldırdı ama hemen cevap vermedi. Jenny’nin gözleri ezicinin hareketlerine odaklanmıştı, çamurumsu karışımı izliyordu. Jamie ona düşünceli bir halde baktı.</p>

  <p class="normal">“Evlilikten mi bıktın yoksa? Eğer öyleyse onu ormana vurmak bence daha kolay olur.”</p>

  <p class="normal">“Eğer birini vurmak istersem, Jamie Fraser, bunu kendim yaparım. Ve Ian da böyle bir hedef için ilk tercihim olmaz.”</p>

  <p class="normal">“Ah, öyle mi? Neden o zaman?”</p>

  <p class="normal">Jenny’nin omuzları kusursuz bir ritim içinde hareket ediyordu, sonra bu hareket zayıfladı.</p>

  <p class="normal">“Çünkü böyle istiyorum.”</p>

  <p class="normal">Jamie sağ elini dizine koydu, orta parmağındaki yara izini okşuyordu.</p>

  <p class="normal">“Bu tehlikeli, Jenny,” dedi sessizce.</p>

  <p class="normal">“Bunu biliyorum.”</p>

  <p class="normal">Jamie başını yavaşça iki yana doğru salladı, hâlâ eline bakıyordu. İyice iyileşmişti, artık rahatlıkla kullanabiliyordu.</p>

  <p class="normal">“Bildiğini sanıyorsun.”</p>

  <p class="normal">“Biliyorum, Jamie.”</p>

  <p class="normal">Başını kaldırdı. Sabırsızca bakıyordu ama makul bir şey söylemek için kıvranıyordu.</p>

  <p class="normal">“Evet, Ian’ın sana Fransa’daki savaş hakkında hikâyeler anlattığını biliyorum. Ama gerçekten nasıl olduğu hakkında bir fikrin yok, Jenny. Bu bir sığır baskını değil. Bu bir savaş ve muhtemelen lanet olası kanlı savaşlardan biri olacak. Bu...”</p>

  <p class="normal">Ezici kovaya çarptı ve karışımın içine düştü.</p>

  <p class="normal">“Bana sakın savaşın nasıl bir şey olduğunu bilmediğimi söyleme!” Jenny gözlerini ona dikmişti. “Hikâyeler, öyle mi? Ian Fransa’dan yarım bacak ve neredeyse onu öldüren bir ateşle eve döndüğünde kim onu iyileştirdi sanıyorsun?”</p>

  <p class="normal">Jenny elini tezgâha vurdu. Gergin sinirleri iyice kopmuştu.</p>

  <p class="normal">“Bilmiyorum ha? Ben bilmiyorum? Sakat bacağındaki çiğ etten kurtları ben aldım çünkü kendi annesi bile bunu yapmaya dayanamadı! Yarayı iyileştirmek için kızgın bıçağı bacağına ben dayadım! Kızarmış domuz gibi kokan etini ben kokladım ve bütün bunları yaparken attığı çığlıkları ben dinledim! Orada durmaya dayanabilir miydin, söyle bana ben... nasıl… olduğunu BİLMİYORUM demek!”</p>

  <p class="normal">Sinirden akan yaşlar yanaklarından süzülüyordu. Onları eliyle sildi ve bir mendil bulmak için cebini karıştırdı.</p>

  <p class="normal">Dudakları birbirine kenetlenmişti, Jamie ayağa kalktı ve gömleğinin cebinden bir mendil çıkartıp ona verdi. Ona dokunmaya ya da rahatlatmaya çalışmaktan daha iyisini biliyordu. Kızgın bir halde gözlerindeki yaşları ve akan burnunu sildiğinde Jamie tekrar ona baktı.</p>

  <p class="normal">“Evet, çok iyi biliyorsun,” dedi. “Ve yine de onu yanımda götürmemi mi istiyorsun?”</p>

  <p class="normal">“İstiyorum.” Burnunu sümkürdü ve çabucak sildi, sonra da mendili kendi cebine koydu.</p>

  <p class="normal">“Sakat olduğunu o da biliyor, Jamie. Ve biraz daha iyi olduğunu da biliyor. Ama seninle birlikte mücadele edebilir. Atı da var, yürümek zorunda değil.”</p>

  <p class="normal">“Asıl sorun mücadele edebilmesi mi? Bir adam yapmak zorunda olduğunu düşündüğü şeyi yapabilir. Sen neden onun yapmak zorunda olduğunu düşünüyorsun ki?”</p>

  <p class="normal">Biraz kendine gelince karışımın içinden eziciyi çekip çıkarttı ve salladı. Kahverengi topaklar kovanın içine düşüyordu.</p>

  <p class="normal">“Sana bunu sormadı, değil mi? Ona ihtiyacın olup olmadığını?”</p>

  <p class="normal">“Hayır.”</p>

  <p class="normal">Eziciyi kovanın içine koydu ve tekrar işine koyuldu.</p>

  <p class="normal">“Onu istemeyeceğini düşünüyor çünkü o topal ve bu yüzden senin işine yaramaz.” Başını kaldırmış, sıkıntılı gözlerle bakıyordu, koyu mavi gözleri kardeşininkiyle aynıydı. “Ian’ı daha önceden beri tanıyorsun, Jamie. Şimdi ise çok farklı.”</p>

  <p class="normal">Jamie istemeyerek başını evet anlamında sallayıp, oturağında oturmaya devam etti.</p>

  <p class="normal">“Evet ama bunu mu umuyorsun? Ve yeterince iyi görünüyor.” Kız kardeşine baktı ve gülümsedi.</p>

  <p class="normal">“Seninle birlikte mutlu Jenny. Seninle ve çocuklarıyla.”</p>

  <p class="normal">Jenny başını evet dercesine salladı, başıyla birlikte siyah bukleleri de sallanıyordu.</p>

  <p class="normal">“Evet, öyle,” dedi yavaşça. “Ama bu benim için tam bir erkek olduğu için öyle ve hep de öyle olacak.” Gözlerini erkek kardeşine dikti. “Ama senin için işe yaramaz biri olduğunu düşünürse, kendini tam bir erkek gibi hissetmeyecek. Ve bu yüzden senden onu yanında götürmeni istiyorum.”</p>

  <p class="normal">Jamie ellerini kenetlenmiş ve çenesini de kenetlenmiş ellerine dayamıştı.</p>

  <p class="normal">“Bu Fransa’daki gibi olmayacak,” dedi sessizce. “Orada savaşmakla sadece kendi hayatını riske atıyorsun. Burada…” Tereddüt etti ve sonra konuşmasına devam etti. “Jenny, bu vatan hainliği olarak sayılıyor. Herşey ters giderse, Stuartları takip edenlerin sonu muhtemelen darağacı olacak.”</p>

  <p class="normal">Solgunluğu gitgide daha da artmıştı ama yine de devam etti.</p>

  <p class="normal">“Benim bir şansım yok,” diye devam ediyordu, gözleri Jenny’ye odaklanmıştı. “Ama sen ikimizi birden riske atacak mısın? İç organlarının ateşte yanmasını bekleyen bir Ian’a sahip olmak isteyecek misin? Sırf gururunu kurtarsın diye çocuklarını babasız büyütmek isteyecek misin?” Jamie’nin yüzü en az kız kardeşi kadar beyazlamıştı ve birahanenin loş ışığında parlıyordu.</p>

  <p class="normal">“Ben tam bir erkek istiyorum,” dedi. “Yoksa hiç olmasın.”</p>

  <p class="normal">Jamie hareket etmeden öylece bir müddet oturdu, yeniden işe koyulan kız kardeşinin siyah saçlarına bakıyordu.</p>

  <p class="normal">“Tamam,” dedi sonunda. Jenny ona bakmıyor, hareketlerini de değiştirmiyordu.</p>

  <p class="normal">Jamie derin bir iç çekip ayağa kalktı ve bana döndü.</p>

  <p class="normal">“Hadi buradan çıkalım, Sassenach,” dedi. “Tanrım, sarhoş olmak istiyorum.”</p>

  <p class="normal">“Bana bu teklifi etmeni düşündüren şey ne?” Ian’ın şakaklarındaki damarı şiddetli bir halde atıyordu, Jenny’nin eli benim elimi sıkıyordu.</p>

  <p class="normal">Ian’ın Stuartların ordusuna onunla birlikte eşlik etmesini istemesi kuşkuyla karşılanmış, sonra şüphe de işin içine girmişti.</p>

  <p class="normal">“Sen bir aptalsın,” dedi Ian. “Ben sakatım ve sen de bunu çok iyi biliyorsun.”</p>

  <p class="normal">“Senin çok iyi bir savaşçı olduğunu da biliyorum ve savaşta yanımda güvenebileceğim kimse yok,” dedi Jamie basitçe. Yüzünde ne şüphe ne de tereddüt ifadesi vardı. Jenny’nin isteğini kabul etmişti ve bunda ısrar ediyordu, ne olursa olsun önemli değildi. “Orada yeterince savaştın, beni şimdi yalnız mı bırakacaksın?”</p>

  <p class="normal">Ian bu yağcılığı azletmeye çalışıyordu. “Eğer bacağım çıkar kendi yolunu bulursa benim kıymetli savaşta yer almam uzun sürmez. Sonra bir solucan gibi yerde yatar ve beni süngülemeye gelen ilk Kırmızı ceketliyi beklerim. Ve bunun da ötesinde,” - kayınbiraderine kaşlarını çatarak bakıyordu - “ben de savaşta seninle birlikte olursam bu yere kimin bakacağını sanıyorsun?”</p>

  <p class="normal">“Jenny,” dedi Jamie hiç düşünmeden. “İşlere bakması için yeterince adam bırakırım, Jenny de hesapları çok iyi tutabilir.”</p>

  <p class="normal">Ian kaşlarını kaldırdı ve kaba bir şekilde Gaelce bir şeyler söyledi.</p>

  <p class="normal">“Pog ma mahon! Eteklerinde dolanan üç tane küçücük çocukla onu burada yalnız bırakmamı istiyorsun ve yarım bir adama ihtiyacın var, öyle mi? Aman Tanrım, sinirlerini aldırmış olmalısın!” Ian viskinin olduğu büfeye doğru gitti.</p>

  <p class="normal">Yanımda, kucağında Katherine ile birlikte oturan Jenny bıyık altından hafif bir ses çıkarttı. Birbirimizle karışan eteklerimizin altından elimi tutuyordu ve ben de parmaklarını sıkıyordum.</p>

  <p class="normal">“Bana bu teklifi etmeni düşündüren şey ne?”</p>

  <p class="normal">Jamie eniştesinin tepkisine kaşlarını çatarak bakıyordu.</p>

  <p class="normal">“Çünkü senden büyüğüm,” dedi saldırgan bir halde, hâlâ kaşlarını çatıyordu.</p>

  <p class="normal">Ian onun etrafında dolanıyordu, yüzüne iyice kuşku oturmuştu. Bir dakika kadar gözlerinde kararsızlık vardı. Omuzlarını dikleştirdi ve çenesini yukarıya kaldırdı.</p>

  <p class="normal">“Ben senden büyüğüm,” diye cevap verdi.</p>

  <p class="normal">“Ben daha güçlüyüm.”</p>

  <p class="normal">“Hayır, değilsin!”</p>

  <p class="normal">“Evet, öyleyim!”</p>

  <p class="normal">“Hayır, ben güçlüyüm!”</p>

  <p class="normal">Bu ölü ciddiyeti seslerindeki gülme tonuyla destekleniyordu; bu yüzleşme eğlenceli bir şekilde geçip gidebilirdi, gençliklerinde ya da çocukluklarındaki gibi ve Jamie’nin sesindeki meydan okumayla kol manşetlerini açtı ve dirseğine kadar gömlek kolunu yukarıya sıyırdı.</p>

  <p class="normal">“Kanıtla, ”dedi. Dikkatsiz bir el hareketiyle satranç masasını boşalttı ve oturdu, dirseğiyle mozaik yüzeyden destek alıyordu, parmaklarını saldırı için bükmüştü. Koyu mavi gözleri Ian’ın kahverengi gözleriyle buluştu, sinirden aynı ateş gibi yanıyordu.</p>

  <p class="normal">Ian yarım dakika kadar durum değerlendirmesi yaptı ve sonra kabul ettiğini belli edercesine kafasını salladı, bir tutam saç gözlerinin önüne düştü.</p>

  <p class="normal">Aynı ihtiyatla saçını geriye itti, manşetlerini açtı ve gömleğinin kolunu sıvadı, sırayla bunları yaparken gözlerini kayınbiraderinden ayırmıyordu.</p>

  <p class="normal">Oturduğum yerden Ian’ın yüzünü görebiliyordum, uzun dar çenesinin altı hafiften kızarmıştı, Jamie’nin yüzünü göremiyordum ama aynı kararlılık sırtının ve omuzlarının çizgilerinden belli oluyordu.</p>

  <p class="normal">İki adam dirseklerini dikkatlice masaya yerleştirdiler, iyi bir yer bulmak için uğraşıyorlar, yüzeyin kaygan olmadığından emin olmak için dirseklerini ileri geri sürtüyorlardı.</p>

  <p class="normal">Durum gereği Jamie parmaklarını Ian’a doğru uzattı. Ian da dikkatlice kendi avcunu Jamie’ninkine yerleştirdi. Parmaklar birbirine uymuştu, bir anlığına aynadaki yansımaya dokunur gibi oldu ve sonra yön değiştirdi, bir el sağ eli, diğer el de sol eli tuttu, bilek güreşi yapacaklardı.</p>

  <p class="normal">“Hazır mısın?” diye sordu Jamie.</p>

  <p class="normal">“Hazırım.” Ian’ın sesi sakindi ama gözleri heyecanla parlıyordu.</p>

  <p class="normal">Jenny benim gözlerime baktı ve gözlerini devirdi. Jamie’den her ne bekliyorsa, beklediği şey bu değildi.</p>

  <p class="normal">İkisinin yüzü de kızarmıştı, şakaklarındaki saçlar terlemiş, gözleri harcadıkları çabayla iyice açılmıştı. Birden Jamie’nin bakışlarının kenetlenmiş yumruklardan başka yöne çekildiğini gördüm. Ian Jamie’nin bakışlarının başka yöne çevrildiğini fark edince ona baktı ve Jamie ile göz göze geldiler, sonra iki adam birden kahkahalarla gülmeye başladılar.</p>

  <p class="normal">Elleri bir müddet daha öyle kaldıktan sonra ayrıldılar.</p>

  <p class="normal">“O zaman kura,” dedi Jamie ve terlemiş saçlarını geriye doğru itti.</p>

  <p class="normal">“Tamam, adamım. Eğer sana teklifte bulunmamı istemiyorsan, bunu yapmayacağım. Ama sana soruyorum. Benimle gelecek misin?”</p>

  <p class="normal">Ian ensesine hafifçe dokundu, yakasında terden küçük bir ırmak oluşmuştu. Bakışları odada gezindi ve sonra bir müddet de Jenny’e baktı. Jenny’nin yüzü her zamankinden daha solgundu ama ben nabzının hızlı bir şekilde attığını görebiliyordum. Ian gömleğinin kolunu aşağıya indirirken, Jenny’e bakmaya devam ediyordu.</p>

  <p class="normal">Ian çenesini sıvazlamaya başladı, sonra Jamie’ye dönüp başını hayır anlamında salladı.</p>

  <p class="normal">“Hayır, Jo,” dedi yavaşça. “Senin bana burada ihtiyacın var ve ben burada kalmalıyım.” Gözleri Katherine ile Jenny’ye ve kirli elleriyle annesinin eteklerine yapışan küçük Maggie’ye odaklanmıştı. Ve sonra da bana. Ian’ın yüzüne kocaman bir gülümseme yayıldı. “Ben burada kalıyorum,” dedi yeniden. “Zayıf yanını korumak için.”</p>

  <p class="normal">“Jamie?”</p>

  <p class="normal">“Evet?” Ölü gibi yatmasına rağmen uyumadığını biliyordum. Oda ay ışığıyla aydınlanıyordu ve onun yüzünü rahatlıkla görebiliyordum. Gözlerini yukarıya dikmişti, sanki gece huzmesinin ve yıldızların ötesinde bir şeyler görüyordu.</p>

  <p class="normal">“Beni arkada bırakmaya çalışmayacaksın, değil mi?” Ian burada kalacaktı, Jamie ile birlikte oturup seçeneklere karar vermeye çalışmışlardı. Prens’in yardımına kim gidecek ve hayvanlara bakma, otlatmayı ve Lallybroch’un onarımını yapmak için kimin kalacağına karar vermişlerdi.</p>

  <p class="normal">Jamie hiçbir işaret vermemesine rağmen bunun buruk bir karar olduğunu biliyordum, Ian ile birlikte Ross’un da gitmesine karar vermişlerdi ama gitmeden önce ilkbahar için saban demirlerinin hazır olması gerekirdi. Joseph Fraser’ın gidip gitmemesi gerektiğini tartıştılar ve sonunda gitmemesi gerektiğine karar verdiler çünkü o hem kendi ailesi hem de dul kız kardeşi için ana destek noktasıydı. Brendan her iki ailenin de en büyük oğluydu ve daha dokuz yaşındaydı, babasının yerini almak için oldukça hazırlıksızdı ve bu yüzden evde kalmalıydı.</p>

  <p class="normal">Ortada bir sorun vardı. Önemli bir güce sahip olmak için savaşa kaç adam gitmeliydi? Jenny haklıydı, Jamie’nin başka bir tercihi yoktu. Charles Stuart’ın kazanmasına yardım etmekten başka hiçbir seçeneği yoktu.</p>

  <p class="normal">Ama diğer taraftan ben ve benim değerli bildiklerim, bundan yoksundu. Charles Stuart’ı isyanı başlatmak için gereken parayı bulmasını engellemede başarılı olduk ama düşüncesiz, sorumsuz ve mirasında kararlı olan Süslü Prens’i Glenfinnan’da klanlarla toplanmak için ayak bastı. Jared’ın en son mektubunda, Charles’ın iki küçük firkateyn ile Kanal’ı geçtiğini duyduk, Antoine Walsh tarafından sağlanan, bir köle gemisiydi. Jared, Charles’ın bu girişimini keşif çalışmasından daha az riskli olarak görüyordu, haklı olup olmayacağını gösteren bir kumar gibi. Firkateynlerden bir tanesinin yolu İngilizler tarafından kesildi; Charles’ı taşıyan diğeri güvenli bir şekilde Eriskay adasına geldi.</p>

  <p class="normal">Charles, Aeneas MacDonald adında küçük bir bankacının da olduğunu öğrendiğinde heyecanla içeri girdi. Bütün beklentileri karşılayamayan MacDonald küçük bir pala stoku için para verebilirdi ve Charles’ın tüm silahlanması da bundan ibaretti. Jared hem hayranlık duyuyor hem de bu düşüncesiz girişimden korkuyordu ama sadık bir II. James yanlısıydı ve bu yüzden bütün korkularını yutmuştu.</p>

  <p class="normal">Ve bu zamana kadar Charles başarılı olmuştu. Kuzey İskoçya dedikodusundan, Eriskay’a gelip Glenfinnan’a geçtiğini ve orada yanında birkaç büyük fıçıyla konyak olduğunu, klanların onun çağrısına cevap verip vermeyeceğini görmek için beklediğini duymuştuk. Ve sinir bozucu saatlerden sonra Cameron klanından üç yüz adam yeşil tepelerden tek sıra halinde yürümüş ve evinden uzak olan beyleri başında değildi ama kız kardeşi Jenny Cameron başlarındaydı.</p>

  <p class="normal">Bütün çabalara rağmen Charles felaketi devam ettirirse, o zaman yıkıntıları kurtarmak için Lallybroch’da kaç adam kalacaktı?</p>

  <p class="normal">Ian güvende olacaktı; bu kesindi. Peki Lallybroch’da yaşayan diğer altı aile? Kimin gideceğine ya da kurban için seçilen erkekler gibi, kimin geride kalacağına karar verilecekti.</p>

  <p class="normal">Jamie kararını vermişti – gerçi başka seçeneği yoktu - ama iki şartı vardı; taburuna hiçbir kadın eşlik etmeyecekti ve on sekiz yaşından küçük delikanlılar savaşa gelmeyecekti. Ian bu duruma şaşırmıştı. Genelde çocuklu kadınlar geride kalırdı, savaşta erkeklerini takip etmek, onlara yemek pişirip dikkat etmek ve ordunun tayinini paylaşmak Kuzey İskoçyalı kadınlar için tuhaflıktan çok uzaktı. Ve on dört yaşında olan erkekler büyük ihtimalle bu sayıma dâhil edilmedikleri için utanacaklardı. Ama Jamie hiçbir tartışmaya sebep olmayacak bir tavırla kararını vermişti ve Ian bir müddet tereddüt ettikten sonra başıyla onu onaylamış ve kâğıda yazmıştı.</p>

  <p class="normal">Bu kadın yasağının beni dâhil edip etmeyeceğini Ian ve Jenny yanımızdayken ona sormak istememiştim. Çünkü öyle olsun ya da olmasın ben onunla gidecektim.</p>

  <p class="normal">“Seni arkada bırakmak mı?” dedi ve gülümsedi. “Böyle bir şansım olduğunu düşünüyor musun?”</p>

  <p class="normal">“Hayır,” dedim ve iç rahatlığıyla yanına sokuldum. “Bırakmazsın. Ama ben yine de bunu düşünebilirsin sanmıştım.”</p>

  <p class="normal">Homurdanarak beni aşağıya çekti, başım omuzlarındaydı. “Ah, evet. Eğer seni bırakmayı düşünürsem, seni trabzana zincirlerim çünkü başka hiçbir şey seni durdurmaz.” Başını iki yana salladığını hissedebiliyordum. “Sen de benimle birlikte geleceksin, Sassenach, istesemde istemesemde. Yolda senin bileceğin bir şeyler olabilir- şimdi bir şey gibi görünmeseler bile ileriki zamanlarda olabilir. Ve sen iyi bir hekimsin, Sassenach. Erkeklere yardım etmene karşı koyamam, buna ihtiyaç olacak.”</p>

  <p class="normal">Eliyle omuzlarımı okşadı ve derin bir iç çekti. “Eğer burada seni güvenli bir şekilde bırakabilseydim, her şeyi verebilirdim, mo duinne ama yapamam. Bu yüzden sen benimle geliyorsun, sen ve Fergus.”</p>

  <p class="normal">“Fergus mu?” Bunu duyduğuma şaşırmıştım. “Ama senin küçük çocukları almayacağını sanmıştım!”</p>

  <p class="normal">“Evet, Fergus’un durumu biraz farklı. Diğer delikanlıları götüremem çünkü onlar buraya ait. Eğer her şey berbat olursa ailelerini açlıktan kurtarmak için tarlalarda çalışıp hayvanlarla uğraşabilirler. Ama Fergus… burası onun yeri değil, Sassenach. Onu Fransa’ya da yollamam. Zaten orada da bir yeri yok.”</p>

  <p class="normal">“Onun yeri senin yanın,” dedim yavaşça, anlamaya başlamıştım. “Benim gibi.”</p>

  <p class="normal">Uzun bir süre sessiz kaldıktan sonra nazikçe elimi sıktı.</p>

  <p class="normal">“Evet, öyle,” dedi sessizce. “Hadi şimdi uyu, mo duinne, geç oldu.”</p>

  <p class="normal">Huzursuz bir ağlama sesi beni tekrar uyandırmıştı. Bebek Katherine diş çıkartıyordu ve bu yüzden sürekli ağlıyordu. Koridorun aşağısındaki odalarından Ian’ın uykulu mırıltılarını ve Jenny’nin artık kabullenmiş sesini duyabiliyordum. Daba sonra Jenny’nin yatağından kalktığını ve bebeği yatıştırmaya gittiğini duydum.</p>

  <p class="normal">Bir müddet sonra koridorda yumuşak bir ayak sesi duydum ve hâlâ uyanık olan Jamie’nin çıplak ayakla evin içinde dolaştığını fark ettim.</p>

  <p class="normal">“Jenny?” Rahatsız etmemek için fısıltı halinde çıkan sesi evin sessizliğinde açıkça duyuluyordu.</p>

  <p class="normal">“Küçük kızın beni karşıladığını duydum,” dedi. “Benim gibi o da uyuyamıyor ama sen uyuyabilirsin. Karnı tok ve altı kuruysa sen uyurken belki biz birbirimize eşlik edebiliriz.”</p>

  <p class="normal">Jenny esnememek için kendini zor tutuyordu.</p>

  <p class="normal">“Jamie, hayatım, sende ana şefkati var. Evet, bir davul gibi karnı tok ve altı da kuru. Küçük kızı alabilirsin, umarım beraber hoş vakit geçirirsiniz.” Kapı kapandı ve ağır ayak seslerini yeniden duymaya başladım, bizim odaya doğru geliyordu ve Jamie’nin bebeği yatıştırmak için kısık sesle mırıldandığını duyabiliyordum.</p>

  <p class="normal">Kuş tüyü yatağın rahatını tamamen kucakladım ve yeniden uykuya döndüm, ara sıra bebeğin ağlayışlarını duyabiliyordum; hıçkırmalar ve Jamie’nin güneşteki arı kovanı vızıltıları gibi rahatlatıcı olan sessiz mırıltılarının arasına serpişti.</p>

  <p class="normal">“Eh, küçük Kitty, ciamar a tha thu? Çok mu, mo naoid-heachan, çok mu.”</p>

  <p class="normal">Sesleri koridorun bir yukarısından bir aşağısından geliyordu ve ben tam tekrar uykuya dalacakken onları duyabilmek için bir kulağımı oraya verdim. Belki bir gün Jamie kendi çocuğunu böyle tutar, küçük yuvarlak kafası Jamie’nin büyük ellerinin içinde olur, küçük bedenini omuzlarına alırdı. Şimdi yaptığı gibi gecenin bir vakti karanlıkta yumuşak sıcak sesiyle kendi kızına şarkı söylerdi.</p>

  <p class="normal">Kalbimde devam eden küçük sancı şefkat selinin içinde yüzüyordu. Bir kez daha yeniden yapabileceğimin farkına varmıştım. Faith bu hüneri bana vermişti, her şey Jamie’nin cesaretine ve bunu kullanmaya bağlıydı. Ellerimi yavaşça göğüslerimin üzerine koydum, bir gün gelecek ve bunlar kalbimdeki çocuğu emzireceklerdi, bunu biliyordum. Kulağımda Jamie’nin şarkı söyleyen sesiyle uykuya daldım.</p>

  <p class="normal">Bir müddet sonra yeniden uyanır gibi oldum ve odanın aydınlandığını görünce gözlerimi açtım. Ay yükselmişti, dolunaydı ve parlıyordu. Odadaki bütün eşyalar açıkça görünüyordu.</p>

  <p class="normal">Bebeğin sesi değil ama koridordan Jamie’nin sesi geliyordu. Hâlâ konuşuyordu ama biraz daha sessizdi, sesi mırıltıdan daha az çıkıyordu. Ve ses tonu da değişmişti; ifadesiz ve kırgın bir hali vardı. Kulağa kalbindeki el değmemiş yerlere giden yolu bulmaya çalışan bir adamın konuşması gibi geliyordu.</p>

  <p class="normal">Merakla yataktan kalkıp sessizce kapıya doğru gittim. Koridorun sonunda ikisini görebiliyordum. Jamie pencerenin oradaki koltuğun arkasına yaslanmıştı ve üzerinde sadece gömleği vardı. Çıplak bacaklarını yukarıya kaldırmıştı, küçük Katherine Mary’yi rahat ettirmek için böyle oturuyordu. Kucağındaki bebekle yüz yüzeydiler, Katherine’nin tombiş bacakları Jamie’nin karnının üstündeydi.</p>

  <p class="normal">Bebeğin yüzü tıpkı ay gibi ifadesiz ve parlaktı, koyu gözleri Jamie’nin sözlerini adeta içine çekiyordu. Jamie bir parmağını bebeğin yanağında gezdiriyor, yürek parçalayıcı bir kibarlıkla ona güzel sözler fısıldıyordu.</p>

  <p class="normal">Gaelce konuşuyordu ve öyle kısık sesle konuşuyordu ki, kelimeleri bilsem bile ne dediğini anlayamazdım. Arkasındaki pencereden vuran ay ışığı yanaklarından süzülen gözyaşlarını belli ediyordu.</p>

  <p class="normal">Bu zorla girilmeyi hak eden bir sahne değildi. Sıcak yatağıma geri döndüm. Aklımda ay ışığında yarı çıplak duran Lallybroch beyinin bilinmeyen geleceğine kalbini açtığı sahne vardı.</p>

  <p class="normal">Sabah uyandığımda, yanımda sıcak ve tanıdık olmayan bir koku vardı ve bir şey saçlarımı karıştırıyordu. Gözlerimi açtığımda Katherine Mary’nin burnumun ucundaki gül goncası dudaklarıyla karşılaştım. Tombiş parmakları sol kulağımın üstündeki saçlarımı tutuyordu. Dikkatlice kendimi kurtarmaya çalıştım. Katherine kımıldandı ama tekrar karnının üstüne yuvarlanıp, dizlerini yukarıya kaldırdı ve sonra tekrar uykuya daldı.</p>

  <p class="normal">Jamie çocuğun diğer tarafında yatıyordu, yüzünün yarısı yastığa gömülüydü. Gökyüzü gibi açık mavi gözlerinden birini açtı.</p>

  <p class="normal">“Günaydın, Sassenach,” dedi, küçük uykucuyu rahatsız etmemek için sessiz konuşuyordu. Yatakta doğrulurken bana gülümsüyordu. “Çok tatlı görünüyordunuz, ikiniz böyle yüz yüze.”</p>

  <p class="normal">Karışmış saçlarıma dokundum, Kitty hâlâ uyuyordu. “Dün gece kaçta yattınız? Yatağa geldiğini duymadım.”</p>

  <p class="normal">Esnedi ve yüzüne düşen saçlarını geriye itti. Gözlerinin altı kararmıştı ama tamamen memnun görünüyordu.</p>

  <p class="normal">“Ah, bir ara. En azından ay daha batmamıştı. Sütü kesilmesin diye Jenny’yi uyandırmak istemedim, bu yüzden ben de küçüğü ikimizin arasına yatırdım, şimdiye kadar da uyanmadı.”</p>

  <p class="normal">Bebek elleri ve dizleriyle yatağı yoğurmaya başlamıştı, küçük bir mırıltıyla yatağı kazıyordu. Sabah beslenme saati gelmiş olmalıydı. Gözleri hâlâ kapalıydı ve yüksek sesle ağlamaya başlamıştı. Hemen ona uzandım ve kucağıma aldım.</p>

  <p class="normal">“Buradayım, buradayım, buradayım,” diyerek onu yatıştırmaya çalıştırıyor, küçük sırtını sıvazlıyordum. Bacaklarımı yataktan dışarıya sarkıttım, sonra geriye dönüp Jamie’nin başını okşadım. Sert parlak saçları sıcacıktı.</p>

  <p class="normal">“Bebeği Jenny’ye götüreceğim,” dedim. “Daha erken, sen de rahat uyu.”</p>

  <p class="normal">“Bunu yapabilirim, Sassenach,” dedi Jamie. “Kahvaltıda görüşürüz, tamam mı?” Katherine Mary ve ben kapıya vardığımızda, o çoktan sırtüstü yatmış, en sevdiği uyku pozisyonunu almıştı. Ellerini göğsünde kavuşturmuş, derin derin nefes almaya başlamıştı.</p>

  <p class="normal">Bebek kuvvetlice kıvranmaya başladı, meme arıyor, karşı taraftan cevap gelmeyince de öfkeyle ciyaklıyordu. Neyse ki koridorda koştururken, Jenny ile karşılaştım.</p>

  <p class="normal">“Buradayım, şişşşt, şimdi sus bakalım,” diyerek Jenny bebeği yatıştırdı. Sonra çocuğu benden aldı ve odasına geri döndü.</p>

  <p class="normal">Onu takip ettim ve kırışık yatağa oturdum, o da şöminenin yanında emzirmek için kullandığı sandalyesine oturdu ve aceleyle bir göğsünü çıkarttı. Bebeğin minik dudakları hemen bir memeye yapıştı.</p>

  <p class="normal">“Ah,” diye içini çekti Jenny. “Böyle daha iyi değil mi, küçük oburcuk?” Gözlerini açtı ve bana gülümsedi, gözleri kardeşininki gibi berrak ve maviydi.</p>

  <p class="normal">“Bütün gece bebeği yanınızda tutmanız büyük incelikti. Ölü gibi uyumuşum.”</p>

  <p class="normal">Omuz silktim, mutlu anne ve çocuk portresine bakıp gülümsedim.</p>

  <p class="normal">“O incelik Jamie’ye ait, bana değil,” dedim. “O ve yeğeni iyi anlaşmış görünüyorlardı.”</p>

  <p class="normal">Aklıma tekrar o görüntü gelmişti, Jamie ciddi ve kısık bir sesle bebekle konuşurken, yanaklarından yaşlar süzülüyordu.</p>

  <p class="normal">Jenny başını evet anlamında sallarken yüzüme bakıyordu.</p>

  <p class="normal">“Evet. İkisi de rahat ettiler sanıyorum. Bu günlerde iyi uyuyamıyor mu?”</p>

  <p class="normal">“Uyuyamıyor,” dedim sessizce. “Aklında çok şey var.”</p>

  <p class="normal">“Evet, muhtemelen,” dedi ve arkamdaki yatağa bir göz attı. Ian çoktan gitmişti. Ahırdaki stokları görmek için şafakta kalkması gerekmişti.</p>

  <p class="normal">“Eğer istersen bebekle konuşabilirsin,” dedi birden. “Gerçek bir konuşmadan bahsediyorum. Ona her şeyi anlatabilirsin, kulağa her ne kadar aptalca da gelse bir ruh seni anlayabilir.”</p>

  <p class="normal">“Ah, onu duyuyor musun peki?” diye sordum. Jenny başını evet anlamında salladı.</p>

  <p class="normal">“Evet. Bunun için endişelenmene gerek yok,” diye ekledi kibarca gülümseyerek. “Seninle konuşamadığını hissedemediğinden değil, yapabileceğini biliyor. Ama bir bebekle bu şekilde konuşmak farklı. O bir insan, yalnız olmadığını biliyorsun. Ama o senin kelimelerini bilmiyor ve senin düşündüğün şey hakkında endişelenmiyor. Kelimelerini seçmeden ya da bir şeyi saklamadan kalbini ona açabilirsin. Bu senin ruhunu rahatlatır.”</p>

  <p class="normal">Jenny sanki bunu herkes biliyor gibi duygusuzca söylemişti. Kendisinin de çocuğuyla bu şekilde konuşup konuşmadığını merak etmiştim.</p>

  <p class="normal">“O doğmadan önce nasıl konuşuyorsan, bunun da ondan bir farkı yok,” dedi yavaşça.</p>

  <p class="normal">“Biliyor musun?”</p>

  <p class="normal">Nazikçe ellerimi karnıma götürdüm, bir elim diğerinin üstündeydi. “Evet, biliyorum.”</p>

  <p class="normal">Parmağını bebeğin yanağına bastırdı ve bebeğin emmesini kesti, sonra da becerikli bir el hareketiyle bebeği diğer göğsüne yanaştırdı.</p>

  <p class="normal">“Çocuk doğduğunda kadınların çoğunlukla üzgün olmasının sebebi belki de budur diye düşünüyorum,” dedi dalgın bir halde. “Konuşurken onu düşünüyorsun, düşünce yoluyla o içindeyken onu biliyorsun. Ve sonra doğduğu zaman içindekinin, düşündüğünden farklı olduğunu görüyorsun. Ama tabii ki de onu seviyorsun ve o nasılsa onu öyle kabul ediyorsun…ama yine de kalbini açtığın çocuk düşüncesini içinde taşıyorsun ama sonra bir bakıyorsun ki o çocuk gitmiş. Sanırım bu yüzden hissettiğin çocuğun doğmamasına üzülüyorsun, her ne kadar kollarında doğmuş çocuğunu tutsan da.” Başını eğdi ve küçük kızının yumuşak kafasını öptü.</p>

  <p class="normal">“Evet,” dedim. “Erkek ya da kız olsun, fark etmez. Sadece güzel bir çocuk. Ve sonra o doğduğunda bütün her şey yok oluyor çünkü artık o var.”</p>

  <p class="normal">Yavaşça bir ileri bir geri sallanıp duruyordu, göğsünün üstündeki yeşil ipek sabahlığını tutan küçük eller gevşemeye başlamıştı.</p>

  <p class="normal">“Ve bir kız doğduğunda ya da kız olduğu düşüncesini öldüren bir oğlan,” dedi sessizce. “Ve göğsündeki bu güzel delikanlı, taşıdığını düşündüğün küçük kızı öldürmüş oluyor. Ve sen bilmediğin bir şey için ağlıyorsun, sahip olduğun çocuğu fark edene kadar gitmiş oluyor ve sonra her şey normale dönüyor. Hiçbir şey hissetmiyorsun, sadece onlarla eğlenmene bakıyorsun, o zamana kadar da sessizce ağlıyorsun.”</p>

  <p class="normal">“Ve erkekler…” dedim, duymayan çocuğun kulağına sırlarını fısıldayan Jamie’yi düşünüyordum.</p>

  <p class="normal">“Evet. Çocuklarını tutarlar ve olması gereken bütün her şeyi hissederler ve asla olmaması gerekenleri de. Ama bir erkeğin bilmediği bir şey için ağlaması o kadar kolay değildir.”</p>
</body>
</html>
