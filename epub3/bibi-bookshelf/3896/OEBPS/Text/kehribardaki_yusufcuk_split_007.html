<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_11">3<br class="calibre2"/>
  Anneler ve Kızları</h2>

  <p class="normal">Inverness’da kaç tane küçük çay mağazası olduğunu merak ediyordum. Ana caddenin her iki tarafı da alabildiğince küçük kafeler ve turist mağazalarıyla doluydu. Bir keresinde Kraliçe Victoria Kraliyet onayıyla seyahat edenler için Kuzey İskoçya’yı güvenilir bir yer haline getirdiğinden beri turistler her geçen gün artan sayılarıyla sürü halinde kuzeye akın ediyorlardı. Güneyden hiçbir şeyin gelmesine alışık olmayan ama silahlı saldırı ya da politik müdahaleye alışık olan İskoçlar bu görkemle mücadele etmeye başlamışlardı.</p>

  <p class="normal">Herhangi bir Kuzey İskoçya kasabasının ana caddesinde bir iki adımdan fazlasını yürümek mümkün değildir çünkü illa bir yerde kurabiye, Edinburgh taşı, deve dikeni şeklinde işlenmiş mendiller, oyuncak tulumlar, İskoç eteğinin önüne asılan kürk torba şeklinde bozuk para cüzdanları ve göz kamaştıran her çeşit sahte soy ekoseleri, akla gelebilecek her kumaştan yapılan şapkalar, kravatlar ve peçeteler, erkeklerin pantolonlarının altına giydikleri naylon iç çamaşırını yapmak için kullanılan iğrenç sarı rengi ‘ Buchanan’ kumaşı satan bir mağazaya rastlamak kaçınılmazdır.</p>

  <p class="normal">“Eski Günlerin Hatırasına” adlı şarkıyı söyleyen vahşi Ness Gölü canavarının tasvirinin yapıldığı bir çeşit çay saati havlusuna bakarken Victoria’nın bunlar için bir cevabı vardır diye düşündüm.</p>

  <p class="normal">Brianna mağazaların arasındaki dar yolda yavaş yavaş gezinirken kafasını yukarı kaldırdı, şaşırmış bir halde dükkânın kirişinde asılı duran bir mala bakıyordu.</p>

  <p class="normal">“Bunların gerçek olduğunu düşünüyor musun?” diye sordu, bir erkek geyiğin boynuzlarını işaret ediyordu. Geyiğin çatalları meraklı bir halde ormandan gelen tulum sesine doğru yönelmişti.</p>

  <p class="normal">“Boynuzlar mı? Ah, evet. Plastik teknolojinin bu kadar iyi olduğunu düşünemiyorum,” diye yanıtladım. “Ayrıca, fiyatına bak. Her şeyin yüz poundun üzerinde olması da gayet gerçek.”</p>

  <p class="normal">“Bunun yerine Jane’e bir ekose alacağım.”</p>

  <p class="normal">“İyi kaliteli yün bir ekosenin fiyatı da bundan pek farkı olmayacaktır,” dedim. “Ama uçakla eve götürmesi daha kolay olacaktır. Hadi karşıya geçelim de şu mağazaya göz atalım, en kaliteli orada.”</p>

  <p class="normal">Yağmur yağmaya başlayınca kâğıt torbalarımızı giymemiz için ısrar ettiğim yağmurluklarımızın altına sokuşturduk. Brianna şaşkınlıkla burnundan solumaya başlamıştı.</p>

  <p class="normal">“Bu şeylerin adına ‘yağmurluk’ demeye alıştın ve gerçek adlarını unuttun resmen. Bir İskoç tarafından icat edildiğine şaşırmam doğrusu,” dedi, bir yandan da sayvanın köşesinden akan suya bakıyordu. “Burada hava hep yağmurlu mudur?”</p>

  <p class="normal">“Çoğunlukla,” dedim, yaklaşmakta olan trafiği göz önüne alarak sağanak yağan yağmura dikkatle bakıyordum. “Bay Macintosh’un her zaman korkak olduğunu düşünmeme rağmen tanıdığım çoğu İskoç yağmurdan etkilenmez.” Dudaklarımı birden ısırdım ama en azından, Brianna yaptığım gafı fark etmemiş, oluklardan aşağıya akan bilek seviyesindeki dereye bakıyordu.</p>

  <p class="normal">“Ne dersin anne, bence karşıya geçmektense yukarı çıkmak daha iyi. Buradan böyle karşıya geçemeyiz.”</p>

  <p class="normal">Kabul edercesine başımı sallayarak caddede onu takip ettim, ıslak yağmurluğumun altında kalbimin atışını hissedebiliyordum. Ne zaman bununla başa çıkabilmeyi öğreneceksin, dedim kendi kendime. Ağzından çıkacak kelimeleri devamlı kontrol edemezsin, söylemek istediklerinin yarısını içinde tutmaya devam edemezsin. Niye ona anlatmıyorsun?</p>

  <p class="normal">Şimdi değil, dedim yine kendi kendime. Korkak birisi değilim, yoksa öyle miydim? Bu önemli değildi. Ama söylemek için daha zaman vardı. İlk önce onun İskoçya’yı görmesini istiyordum. Burası o kadar önemli değildi ama şehrin diğer tarafları... Ve Culloden. Hikâyenin sonunu ona anlatabilmeyi isterdim. Ama bunun için Roger Wakefield’e ihtiyacım vardı.</p>

  <p class="normal">Bunları düşünüp kendimi cesaretlendirmeye çalışırken otoparka bırakılmış hurda, portakal renkli bir Morris gözüme ilişti. Sisli ve yağmurlu havada trafik lambası gibi parlıyordu.</p>

  <p class="normal">Brianna da bunu fark etmişti. Inverness’da böyle renkli ve hurdaya çıkmış araba pek olmazdı. Arabayı işaret ederek, “Bak, Anne, bu Roger Wakefield’ın arabası değil mi?” diye sordu.</p>

  <p class="normal">“Evet, ben de öyle düşündüm,” dedim. Sağ tarafta bir kafe vardı. Taze hamur, bayat tost ve kahve kokusu yağmurlu havaya karışmıştı. Brianna’nın kolundan tutup onu kafeye doğru çektim.</p>

  <p class="normal">“Sanırım acıktım,” dedim. “Haydi, gel, biraz kakao içip bisküvi yiyelim.”</p>

  <p class="normal">Hâlâ çikolatayla kandırılacak kadar çocuk ruhlu ve günün her zamanı yemek yemek için de gençti. Bree itiraz etmeden sandalyeye oturdu ve çaydan ıslanmış yeşil kâğıtlı menüyü aldı.</p>

  <p class="normal">Aslında kakao istemiyordum ama düşünmek için bir iki dakikaya ihtiyacım vardı. Caddenin karşısındaki otoparkta büyük bir işaret vardı, <span class="ideitalik">İskoç demiryolu için</span> yazısını okumuştum, çeşitli yasal tehditler tarafından takip edilen, istasyon yolcusu olmadan park etmiş insanların araçlarına ne olacaktı. Roger’ın Inverness’daki kuralları bilip bilmediğini bilmiyordum, trene bineceği için şansı vardı. Kesinlikle bir yere gidiyordu, yüksek ihtimalle ya Edinburgh’a ya da Londra’ya. Bu projeyi çok ciddiye alıyordu.</p>

  <p class="normal">Edinburgh’dan trenle kendi başımıza gelmiştik. Tren saatlerini hatırlamaya çalıştım ama pek başarılı olamadım.</p>

  <p class="normal">“Acaba Roger akşam treniyle döner mi?” dedi Bree. Düşüncelerimi acayip bir şekilde seslendirmişti, bu öyle etkili olmuştu ki kakaomu içerken boğulmama sebep olacaktı. Roger’ı yeniden görüp göremeyeceği için endişeleniyordu, genç Wakefield’ı ne kadar dikkate aldığının farkında mıydı diye düşünmeye başladım.</p>

  <p class="normal">Oldukça dikkate alıyordu, bu ortadaydı.</p>

  <p class="normal">“Düşünüyorum da,” dedi, “belki Roger Wakefield için bir şey yapmalıyız, senin projenle ilgilendiği için teşekkür niyetine bir şeyler yapabiliriz, ne dersin?”</p>

  <p class="normal">“İyi fikir,” dedim, şaşırmıştım. “Sence neden hoşlanır?”</p>

  <p class="normal">İlham beklercesine kaşlarını çatmış kakaosuna bakıyordu. “Bilmiyorum. Güzel bir şey olsun. Öyle görünüyor ki bu proje için çok uğraşmak gerekecek.” Kaşlarını kaldırarak bana bir bakış fırlattı.</p>

  <p class="normal">“Niye ona sormuyorsun?” dedi. “Eğer on sekizinci yüzyıldaki kişilerin izlerini bulmak istiyorsan, bunu yapabilecek yerler var. Soyağacı ya da bunun gibi şeyler, demek istiyorum. Babam eğer bir soy ağacını çıkartacaksa ya da bunu yapmak için zamanı yoksa İskoç Araştırma merkezini kullanıyordu.”</p>

  <p class="normal">“Evet, biliyorum,” dedim ve derin bir nefes aldım. Durduğumuz zemin sallanıyordu sanki. “Bu proje baban…için çok özeldi. Bunu Roger Wakefield’ın üstlenmesini istemişti.”</p>

  <p class="normal">“Ah.” Bir müddet sessiz kaldı, yağmurun cama çarpmasını ve kafe camından süzülen damlacıkları izliyordu.</p>

  <p class="normal">“Babamı özledin mi?” diye sordu aniden. Burnu sızlıyor, kirpikleri aşağı bakıyordu. Benden çekiniyordu.</p>

  <p class="normal">“Evet,” dedim, fincanıma uzanıp büyük bir yudum alırken. “Biz hiçbir zaman anlaşamazdık, biliyorsun, ama ...evet. Birbirimize karşı her zaman saygılıydık. Bu çok şey ifade eder. Her şeye rağmen birbirimizi severdik. Evet, onu çok özledim.”</p>

  <p class="normal">Bree hiçbir şey demeden sadece başını salladı ve elini elimin üzerine koyarak sıkıca tuttu. Ben de parmaklarımla onun elini sıkıca kavradım, uzun ve sıcacık... Bir süre öyle oturduk ve sessizce kakaolarımızı yudumladık.</p>

  <p class="normal">Muşamba üzerinde tiz bir ses çıkartarak sandalyeyi geriye doğru ittim. “Bir şeyi unuttum. Hastaneye bir mektup yollamam lazım. Kasaba yolundayken bunu yapacaktım ama unuttum. Eğer acele edersem, sanırım gidecek olan postaya yetişebilirim. Bahsettiğim mağazaya gitmeye ne dersin, caddenin sonunda, ben de işimi hallettikten sonra yanına gelirim,” dedim.</p>

  <p class="normal">Bree şaşırmışçasına bakıyordu ama yine de tamam dercesine başını salladı.</p>

  <p class="normal">“Ah, tamam, postanenin yolu uzun değil mi? Sırılsıklam olacaksın.”</p>

  <p class="normal">“Evet, öyle. Taksiyle gideceğim.” Hesabı ödemek için bir poudnluk kâğıt para bıraktım ve yağmurluğumu yeniden sırtıma geçirdim.</p>

  <p class="normal">Çoğu şehirde taksiler genellikle göz önünde olmazlar. Ama Inverness’da durum tam tersidir. Otel önünde beklemekte olan iki siyah taksi görmeden önce daha beş metre bile yürümemiştim. Sonra da, samimiyetin nesli tükenmiş olduğu hissiyle kendimi içerdeki parfüm kokusuna ve sıcaklığa bıraktım. Ayak koyma yerinin ve rahat olmasının yanında, İngiliz taksileri Amerikan taksilerinden farklı kokuyordu. Geçen yirmi senede bu küçük şeyleri özlediğimi hiç fark etmemiştim.</p>

  <p class="normal">“Altmış dört numara mı? Bir İskoç papaz evi mi?” Taksinin sıcak olmasına rağmen şoför kulaklarına kadar sarınmıştı, serseri rüzgârdan korunmak için bir de yuvarlak bir şapka takmıştı. Modern İskoç’tan biraz uzak diye düşündüm, sağlam İskoçyalılar uzun bir yolculuktan sonra sıcakta bir gömlek ve bir ekoseyle uyuyabilirlerdi. Diğer bir taraftan ıslak bir ekoseyle sıcakta uyumak tercihim değildi. Şoföre burası der gibi kafamı salladım, bir su birikintisinin üstünde durduk.</p>

  <p class="normal">Roger’ın yardımcısıyla buluşmaya giderken kendimi yıkılmış hissediyordum, Roger dışarıdaydı, üstelik Bree’yi de kandırmıştım. Ayrıca ikisine de ne yaptığımı anlatmak çok zordu. Daha onlara yapmak zorunda olduğum şeyi nasıl ve ne zaman anlatacağıma tam olarak karar verememiştim ama daha zamanı olduğunu biliyordum.</p>

  <p class="normal">Parmaklarım yağmurluğumun cebinde dolanıyordu, İskoç Araştırması’ndan gelen zarfın çıtırtısını duyabiliyordum. Frank’ın işlerine o kadar ilgi göstermememe rağmen firma hakkında bilgim vardı. İskoçya soy ağacını araştıran profesyonel araştırmacıların devam ettirdiği bir firmaydı; Robert the Bruce ile kan bağını gösteren soy ağacını veren yer değildi.</p>

  <p class="normal">Her zamanki işlerini tam olarak yapmışlar, Roger Wakefield üzerinde tedbirli bir çalışma sergilemişlerdi. Roger’ın anne ve babasının, büyükanne ve büyükbabasının kim olduklarını biliyordum, yedi sekiz nesil geriye dayanıyordu. Bilmediğim şey Roger’a ne anlam yüklendiğiydi. Bunu da zaman gösterecekti.</p>

  <p class="normal">Taksiye hesabı ödemiş, ıslak yoldan eski papaz evine doğru yürümeye başlamıştım. Veranda yolu kuruydu, kapı açılmadan önce ıslaklığı silkeleme şansım vardı.</p>

  <p class="normal">Fiona beni oldukça iyi karşıladı. Yuvarlak, neşeli bir yüzü vardı. En doğal etkisi gülüşüydü. Üstünde bir kot ve fırfırlı bir önlük vardı, mutfaktan pişirdiği limonlu kekin kokusu geliyordu.</p>

  <p class="normal">“Bayan Randall!” dedi. “Size nasıl yardımcı olabilirim?”</p>

  <p class="normal">“Seninle büyükannen hakkında konuşmak istiyorum, Fiona.”</p>

  <p class="normal">“İyi olduğuna emin misin, anne? Eğer seninle kalmamı istiyorsan Roger’ı arar yarın gitmemizin bir sakıncası olup olmayacağını sorarım.” Brianna pansiyonun yatak odasında tereddüt içinde kalmıştı, endişe yüzünden kaşlarının arasındaki kırışık derinleşmişti. Yürüyüşe çıkacağı için botlarını, kotunu ve kazağını giymişti, bunların üstüne de Frank’in ona ölmeden iki sene önce Paris’ten aldığı parlak portakal ve mavi renkli ipek şalını almıştı.</p>

  <p class="normal">“Tıpkı gözlerin gibi, benim küçük güzelim,” der, omuzlarını örterken gülümserdi. Bu onların arasında bir şakaydı. Bree on beş yaşından beri Frank’e tepeden bakıyordu. Bu sözü ona bebekliğinden beri söylerdi ve bu eski kelimenin şefkati Frank onun burnuna gelinceye dek sürmüştü.</p>

  <p class="normal">Şalın mavi kısmı onun gözlerinin rengindeydi; İskoç gölünün, yazın açan mavi gökyüzünün ve yüksek dağların sisli mavisinin rengiydi. Bree’nin ona ne kadar düşkün olduğunu biliyordum.</p>

  <p class="normal">“Hayır, iyiyim,” diyerek onu ikna etmeye çalışıyordum. Sıcak tutsun diye altına örgü bez konulan küçük çaydanlığı ve gümüş tabaktaki tostu gösterdim, hepsi de masada duruyordu.</p>

  <p class="normal">“Bayan Thomas çay ve tost getirdi. Belki birazdan bunları yerim.” Pijamaların altından boş midemin guruldamasını duymamasını umuyordum.</p>

  <p class="normal">“Şey, o zaman tamam.” İstekli bir şekilde kapıya yöneldi. “Culloden’dan sonra hemen buraya geliriz.”</p>

  <p class="normal">“Benim için acele etmeyin,” diye seslendim arkasından.</p>

  <p class="normal">Alttaki kapının kapanma sesini duyana kadar bekledim ve gittiğine emin oldum. Ondan sonra, bir gece önce yatağın yanındaki çekmeceme sakladığım bademli büyük Hershey çikolatasını çıkardım.</p>

  <p class="normal">Midemle yeniden samimi bağlar kurulmuştu, yastığa yaslanmış dışarıya, gökyüzündeki yoğun sise bakıyordum. Ihlamurun tomurcuklu dalı aralıklarla cama vuruyor, rüzgâr gittikçe artıyordu. Oda yeterince sıcaktı, yatağın ayak kısmından merkezi ısıtmanın gümbürdeyen sesi geliyordu ama ben yine de titriyordum. Culloden arazisi soğuk olmalıydı.</p>

  <p class="normal">Ama belki de 1746 yılı kadar soğuk değildi. Süslü Prens Charlie askerlerini soğukla ve İngilizlerin top ateşi gürlemeleriyle baş başa bırakmıştı. Kayıtlara göre o zaman hava çok soğuktu ve Kuzey İskoçya yaralıları bir yığın ölüyle birlikte yerde yatmışlardı, kan ve yağmur içindeydiler, İngiliz galiplerinin merhametini bekliyorlardı. İngiliz ordusunun kumandanı Cumberland Dükü onlara hiç fırsat vermemişti.</p>

  <p class="normal">Ölüler bir odun yığını gibi dizilmiş ve hastalık yayılmasını önlemek için yakılmışlardı. Tarih ise yaralıların da aynı kaderi paylaştığını söylüyordu, asil bir kurşun onlara çok görülmüştü. Şimdi hepsi Culloden arazisinin çimlerinin altında yatıyordu.</p>

  <p class="normal">Yaklaşık otuz sene önce orayı görmüştüm, balayı için Frank beni oraya götürmüştü. Şimdi Frank de öldü ve ben de kızımı İskoçya’ya geri getirdim. Brianna’nın Culloden’ı görmesini istiyordum ama dünyadaki hiçbir güç beni bir daha o kanlı araziye götüremez.</p>

  <p class="normal">Yatakta kalmayı tercih etmiştim, Brianna ve Roger’ın uzun yolculuğuna eşlik etmekten beni alıkoyan bu ani isteksizliğe inanarak gitmemiştim. Eğer öğlen yemeği için aşağıya inersem Bayan Thomas gevezelik edebilirdi. Çekmeceye bir göz attım, üç şeker ve gizemli bir roman vardı. Şanslıydım, bunlar beni bugünlük idare ederdi.</p>

  <p class="normal">Roman oldukça iyiydi ama dışarıda artan rüzgâr ürkütücüydü, sıcak yatağın kucaklayışı iyi gelmişti. Huzurlu bir şekilde uykuya daldım, rüyamda İskoç erkeklerini görüyordum, sıcakta vızıldayan arı sesi gibi ateşin etrafında yumuşak sesle konuşan İskoçların sesini.</p>
</body>
</html>
