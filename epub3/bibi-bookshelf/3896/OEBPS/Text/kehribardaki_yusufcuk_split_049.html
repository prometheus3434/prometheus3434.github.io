<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_48">40<br class="calibre2"/>
  Tilki Yatağı</h2>

  <p class="normal">“Büyükbabanı iyi tanıyor musun?” diye sordum, benim mi yoksa atın mı daha iyi bir yemek olacağına karar verememiş gibi görünen ufak yeşil at sineğini elimle kovmaya çalışırken.</p>

  <p class="normal">Jamie başını iki yana salladı.</p>

  <p class="normal">“Hayır. Korkunç yaşlı bir canavar gibi davrandığını duydum ama ondan korkman gerekmez.” Şalımın ucuyla sineğe vururken bana gülümsüyordu. “Seninle olacağım.”</p>

  <p class="normal">“Ah, huysuz yaşlı centilmen benim canımı sıkmaz,” dedim ona. “Benim zamanımda böylelerini çok gördüm. Çoğunun içi tereyağı gibi yumuşak olur. Büyükbabanın da böyle olacağını hayal edebiliyorum.”</p>

  <p class="normal">“Hımm, hayır,” dedi düşünceli bir şekilde. “O gerçekten korkunç yaşlı bir canavardır. Eğer ondan korkmuş gibi yaparsan, bu onu daha kötü yapıyor. Tıpkı bir hayvanın kanı koklaması gibi, anlarsın ya?”</p>

  <p class="normal">Önümdeki tepelerin ötesindeki Beaufort Şatosu’na bir bakış attım. Dikkatimin anlık dağılmasını fırsat bilen at sineği sol kulağımın yanından hızlıca geçerken adeta bombalama etkisi yaratmıştı. Tiz bir sesle çığlık atıp yana doğru eğildim ve bu ani hareketle gerileyen at da ürktü.</p>

  <p class="normal">“Hey! Cuir stad!” Jamie benim dizginlerimi yakalamak için yanıma gelmişti. Benim atımdan daha eğitimli olan atı burnundan soluyordu ama bu manevraya uyum sağlamıştı.</p>

  <p class="normal">Jamie dizlerini atının yanına doğru kırdı, bir yandan da yanında durması için benimkini çekiyordu.</p>

  <p class="normal">“Öyle ise,” dedi, uğuldayan sineğin zikzak uçuşlarını takip eden gözlerini kısarken. “Yavaşça bırak, Sassenach, ben de onu tutayım.”Elleri hazırda bekliyordu, güneş yüzünden hafifçe gözlerini kısarak bakıyordu.</p>

  <p class="normal">Gergin bir ortamda duruyorum gibi oturuyordum, tehdit edici vızıldamayla yarı hipnotize olmuş gibiydim. Sinek tembelce bir atın bir benim kulağım arasında vızıldayıp duruyordu.</p>

  <p class="normal">“Eğer bu şey benim kulağıma iniş yaparsa, Jamie, ben...” diye konuşmaya başladım.</p>

  <p class="normal">“Şşş!”dedi ve beklentiyle öne eğildi, sol elini bir panter gibi kıvırmıştı. “Biraz sonra onu yakalayacağım.”</p>

  <p class="normal">O sırada siyah küçük yuvarlak şeyi onun omzunda gördüm. Başka bir at sineği güneşli bir yer arıyordu. Konuşmak için bir kez daha ağzımı açtım.</p>

  <p class="normal">“Jamie…”</p>

  <p class="normal">“Hişt!” Yakasındaki at sineği azı dişini boynuna batırmadan önce bana eziyet çektireni başarıyla yakalamıştı.</p>

  <p class="normal">İskoçyalı klanlar eski adetlerine göre savaşıyorlardı. Stratejileri, taktikleri ve şeytanlıkları küçümseyen saldırı metotları oldukça basitti. Menzildeki düşmanı tespit edip şallarını atıyorlar ve kılıçlarını çekiyorlardı ve düşmanlarına hücum ederek, ciğerlerini patlatana kadar bağırıyorlardı. Ama bağırma Gaelce olacaktı, bu metot genelde başarılı oluyordu.</p>

  <p class="normal">Jamie’nin A sınıfı atı, Gaelce çığlık atılmasına hazırlıksız yakalanmıştı, başının arkasındaki yerden gelen böyle bir sese alışkın değildi. Bütün sinirlerini kaybeden at, kulaklarını geriye yatırıp kaçmaya başladı sanki arkasındaki şeytanın ta kendisiydi.</p>

  <p class="normal">Kısrağım ve ben yolda donakalmıştık, göze çarpan İskoçyalı biniciyi, Jamie’yi izliyorduk, iki üzengiyi de kaybet ve dizginleri bıraktı, atının ani kalkışıyla eyerinin dışına fırlatılmıştı, can havli ile kendini öne doğru kaldırmış ve atın yelesini yakalamıştı. Şalı çılgınca çırpınıyordu, onun rüzgârıyla kımıldanıyordu ve o anda daha da panikleyen at renk yığının bozgununu kabul ederek daha hızlı koşmaya başlamıştı.</p>

  <p class="normal">Bir eli uzun yeleye yapış olan Jamie zalimce kendini yukarıya doğru taşıyordu, uzun bacakları atın her iki yanını kavradı, hayvanın karnının altında dans eden üzengi demirlerini önemsemiyordu. Sınırlı Gaelcemin parçalarıyla bile yumuşaak rüzgârda uçuşan oldukça kötü dilin geriden süzüldüğünü anlatım.</p>

  <p class="normal">Yavaş nal sesi yük beygirini yönlendiren Murtagh’ın olduğu yere, arkaya bakmamı sağladı, daha yeni indiğimiz küçük yokuşun tepesindeydi. Sakince atını çekip durdurdu ve elini gözlerine siper etti. Jamie ve panikleyen atının gözden kaybolduğu ilerideki tepeye bakıyordu.</p>

  <p class="normal">“At sineği,” dedim, açıklamak için.</p>

  <p class="normal">“Onlar için artık çok geç. Ama seni arkada bırakıp dedesini görmek için acele edeceği hiç aklıma gelmemişti,” dedi Murtagh. “Gerçi evli bir kadının onu karşılamada fark yaratacağını söyleyemem.”</p>

  <p class="normal">Dizginlerini çekti ve midillisini isteksizce hareket ettirmek için hafiften tekmeledi. Bir arkadaşının olmasına sevinen ve sineklerin geçici de olsa yok olmasından dolayı rahatlayan atım neşeyle yan yana sessizce adımlarını atmaya başladı.</p>

  <p class="normal">“İngiliz bir eşin bile mi?” diye şüpheyle sordum. Küçük bilgime dayanarak, Lord Lovat’ın bir İngiliz’le akraba olduğu için sevineceğini hiç sanmıyordum.</p>

  <p class="normal">“İngiliz, Fransız, Hollandalı ya da Alman. Bu fark etmez. Yaşlı Tilki’nin kahvaltı için yiyeceği delikanlının ciğeridir, seninki değil.”</p>

  <p class="normal">“Ne demek istiyorsun?”Asık yüzlü küçük klan adamına dik dik bakıyordum. Her nasılsa Murtagh’ın giydiği her kıyafetin yeni ya da özel dikilmiş olması önemli değildi.</p>

  <p class="normal">“Ne koşullarda Jamie Lord Lovat ile görüştü?”</p>

  <p class="normal">Murtagh bakışlarını Beaufort Şatosu’na çevirdi. Ya kabullenişle ya da beklentiyle omzunu silkti.</p>

  <p class="normal">“Hiçbir koşulda, şimdiye kadar. Delikanlı ömrü boyunca dedesiyle hiç konuşmadı.”</p>

  <p class="normal">“Eğer onunla hiç tanışmadıysan onun hakkında nasıl bu kadar çok şey biliyorsun?”</p>

  <p class="normal">En azından yardım için büyük babasını görmeye bu kadar istekli olan Jamie’yi anlamaya başlamıştım. Jamie ve atıyla yeniden birleşmiştik. Murtagh ona şüpheli bir şekilde baktı ve direk olarak yük beygiriyle Beaufort’a sürmeyi önerdi ve öğlen yemeğinin tadını çıkartmak için Jamie’yi ve beni yol kenarında bıraktı.</p>

  <p class="normal">Lord Lovat oğullarının gelin seçimlerini onaylamamış ve evliliği tebrik etmek ya da oğluyla - oğlunun çocuklarıyla- iletişime geçmek için onlarla görüşmemişti. Bundan otuz yıl önce, Brian Fraser ve Ellen MacKenzie’nin evliliklerinden bu yana.</p>

  <p class="normal">“Öyle ya da böyle onun hakkında epey bir şey duydum,” dedi Jamie. “Halk üzerinde etkisi olan bir kişi, anlarsın ya.”</p>

  <p class="normal">“Anladım.” Yaşlı Tullibardine, Parisli II. James yanlılarından biriydi ve bana Fraser klanlarının lideri ile ilgili birçok sansürsüz fikri sunmuştu.</p>

  <p class="normal">“Ah, öyle. Babamın bu yaşlı adamdan çok bahsettiğini hatırlamıyorum ama ona saygısızlık da etmedi. Ondan çok sık bahsetmiyordu.” At sineği ısırığının görünmeye başladığı boynunun yan tarafını ovuyordu. Hava anormal bir şekilde sıcaktı ve üzerine oturmam için şalını çözüp bana vermişti. Fraser klanının lider vekili için itibarlı bir şekilde bazı araştırmalar düşünülmüştü ve Jamie kumaşı çizgili bir şalla yeni bir etek giymişti.</p>

  <p class="normal">“Merak ediyorum,” dedi düşünceli bir şekilde, “benim babam da Yaşlı Simon’un ona davrandığı tarzda davranan bir baba mı? O zaman tabii ki bunu fark etmemiştim ama bir adam için duygularını oğluna yansıtmak öyle yaygın bir şey değildi.”</p>

  <p class="normal">“Bu konu hakkında çok düşündün.”</p>

  <p class="normal">“Öyle, evet. Ben kendi çocuklarıma nasıl bir baba olacağımı da merak ediyorum, geriye baktığımda babamın sahip olduğum en iyi örnek olduğunu görüyorum. Onun bahsettiklerinden ve Murtagh’ın bana anlattıklarından kendi babasının ona benzemediğini biliyorum. Eğer şansı olsaydı, farklı davranırdı.”</p>

  <p class="normal">Ağzıma attığım bir lokma peyniri yutarken iç çektim.</p>

  <p class="normal">“Jamie,” dedim. “Gerçekten düşünüyor musun? Biz...”</p>

  <p class="normal">“Evet, düşünüyorum,” dedi kendinden emin bir şekilde, sözümü bitirmeme izin vermeden. Öne eğildi ve alnımı öptü. “Biliyorum, Sassenach ve sen de biliyorsun. Sen anne olacaksın ve kesinlikle ben başka birinin senin çocuklarına babalık yapmasına izin verme niyetinde değilim.”</p>

  <p class="normal">“İyi, bu çok iyi,” dedim. “Ben de değilim.”</p>

  <p class="normal">Gülümsedi ve dudaklarımdan öpmek için çenemi yukarıya kaldırtı. Ben de onu öptüm sonra ağzının etrafındaki kirli sakallarına bulaşan ekmek kırıntılarını temizlemek için ona yaklaştım.</p>

  <p class="normal">“Tıraş olman gerekir mi, ne dersin?” diye sordum. “İlk kez büyükbabanı görme şerefine, ne dersin?”</p>

  <p class="normal">“Ah, onu daha önce birkez gördüm,” dedi sıradan bir şekilde. “Ve hatta o da beni gördü. Şimdi beni gördüğündeki düşüncesine gelince, beni olduğum gibi kabul edecek ve lanet yağdıracak.”</p>

  <p class="normal">“Ama Murtagh onu hiç görmediğini söylemişti!”</p>

  <p class="normal">“Hmmm.” Gömleğinin önünde kalan kırıntıları temizledi ve bana ne kadarını anlatması gerektiğini düşünür gibi kaşlarını çattı. Sonunda omuz silkti ve arkasına yaslandı.</p>

  <p class="normal">“Şey, senin de dediğin gibi biz hiç tanışmadık. Ya da tam olarak değil. Bu şey gibi…”</p>

  <p class="normal">On yedi yaşındayken, genç Jamie Fraser, Paris Üniversitesi’ndeki eğitimini bitirmek ve kitaplarda olmayan düşünceleri öğrenmek için Fransa’ya yola çıkmıştı.</p>

  <p class="normal">“Beauly’deki limandan yola çıktım,” dedi, ötedeki tepeyi başıyla gösteriyordu, Moray Koyu’nun kenarındaki ufukta beliren ince gri çizgiyi gösteriyordu. “Gidebileceğim başka limanlar da vardı - Inverness daha uygun olabilirdi - ama babam yolculuğumu Beauly’den ayarlamıştı. Benimle birlikte geldi.”</p>

  <p class="normal">Brian Fraser evliliğinden beri yılın nadiren Lallybroch’dan ayrılıyordu ve oğul ve genç adam olarak avlandıkları ya da gezdikleri belli yerlerde oğluyla gezmekten zevk alıyordu.</p>

  <p class="normal">“Beaufort’a yaklaştıkça daha bir sessizleşti. Bu seyahatte dedemden bahsetmedi ve ben kendim dile getirmesinden daha iyisini biliyordum. Ama Beauly’den beni yollamasının bir sebebi olduğunu biliyordum.</p>

  <p class="normal">Bir yığın küçük serçe dikkatlice yavaş yavaş ilerliyordu, kısa boylu çalılara girip çıkıyorlardı, her an oluşabilecek bir tehlikeden güvenli bir şekilde kaçmaya hazırdılar. Onları gören Jamie ekmek kırıntılarına uzandı ve sürünün ortasına attı. Bunun üzerine hepsi kaçıp gitti.</p>

  <p class="normal">“Geri gelecekler,” dedi dağılan kuşlara bakarken. Bir elini gözüne siper etti ve sonra hikâyesine devam etti.</p>

  <p class="normal">“Şato yolundan at sesleri geliyordu ve bakmak için döndüğümüzde, küçük bir grubun aşağıya geldiğini gördük. Bir yük arabasıyla altı süvari vardı ve bir de Lovat’ın sancağını taşıyanlardan biri, böylece büyükbabamın da onlarla birlikte olduğunu anlamıştım. Bir şey yapıp yapmayacağını görmek için çabucak babama baktım ama o sadece gülümseyip omzumu sıktı ve, ‘Haydi gemiye binelim, evlat,’ dedi.”</p>

  <p class="normal">“Sahile doğru yürürken dedemin gözlerinin üzerimde olduğunu hissedebiliyordum, saçlarım ve boyum açık açık ‘MacKenzie’ diye bağırıyordu ve ben en iyi kıyafetlerimin üstünde olup dilenci gibi görünmediğim için memnundum. Oradaki en uzun adamlardan bir baş daha uzun olduğum için kendimle gurur duyuyordum. Babam yanımda yürüyordu, her zamanki gibi sessizdi ve o da yan tarafa bakmamıştı ama orada olduğunu ve benim babam olduğu için gurur duyduğunu hissedebiliyordum.”</p>

  <p class="normal">Bana gülümsedi.</p>

  <p class="normal">“Onun yanında en iyisini yaptığımdan emin olduğum en son zamandı, Sassenach. O zaman emin olamamıştım ama bir gün bundan memnun kalacaktım.”</p>

  <p class="normal">Kollarını dizlerine doladı, ileriye bakıyor, adeta sanki iskeledeki sahneyi tekrar yaşıyordu.</p>

  <p class="normal">“Gemiye adımımızı attık ve kaptanla tanıştık sonra korkuluğun yanında durduk, hiçbir şey konuşmuyorduk, ikimizde eşyaları yükleyen Beaufortlu adamlara bakmamaya ya da süvarilerin durduğu kıyıya göz atmamaya dikkat ediyorduk. Sonra kaptan denize açılmak için emir verdi. Babamı öptüm, o da korkuluktan aşağıya, iskeleye zıpladı ve atına gitti. Atına binene kadar arkaya bakmatı. O zaman gemi de hareket etmeye başladı.”</p>

  <p class="normal">“El salladım ve babam da el salladı, sonra dönüp atımı da yönlendirip Lallybroch’a gitmek için yola koyuldu. Beaufortlu grup da döndü, onlar da yola koyulmuşlardı. Dedemi grubun başında görebiliyordum, eyerin üstünde dimdik oturuyordu. Ve onlar birlikte gidiyorlardı, babam ve büyükbabam, aralarında yirmi metrelik bir mesafe vardı, tepeyi aşıp yokuşu inmişlerdi, artık onları göremiyordum.”</p>

  <p class="normal">Başını yolun aşağısına çevirdi, sanki Beaufort yönünden hayat belirtisinin gelmesini bekliyordu.</p>

  <p class="normal">“Göz göze geldik,” dedi. “Bir kez. Babam atının yanına gidene kadar beklemiştim sonra dönüp Lord Lovat’a baktım, olabildiğimce cesurdum. Ondan bir şey istemediğimizi bilsin istemiştim ve ondan korkmadığımı da.” Gülümsedi. “Ama korkmuştum.”</p>

  <p class="normal">Elimi elinin üstüne koydum.</p>

  <p class="normal">“O da sana bakmış mıydı?”</p>

  <p class="normal">“Evet, baktı. Tepeden aşağıya inip gemim hareket edene kadar gözlerini benden ayırmadığını düşünüyorum. Gözlerinin bir matkap gibi sırtımı deldiğini hissedebiliyordum. Ve ben de ona baktığım zaman orada olduğunu gördüm, kaşlarının altındaki siyah gözlerini benimkilere dikmişti.”</p>

  <p class="normal">Jamie sessizleşti, şatoya bakmaya devam ediyordu.</p>

  <p class="normal">“Nasıl baktı peki?”</p>

  <p class="normal">Bana bakmak için gözlerini ufuktaki kara bulutlardan çekti, her zamanki iyi huylu ifadesi dudağının kıvrımlarından, gözlerinin derinliklerinden kaybolmuştu.</p>

  <p class="normal">“Taş gibi soğuk, Sassenach,” diye cevap verdi. “Taş gibi soğuk.”</p>

  <p class="normal">Hava konusunda oldukça şanslıydık. Edinburgh’dan gelene kadar hava oldukça sıcaktı.</p>

  <p class="normal">“Sonuna kadar böyle gitmez,” diye tahminde bulundu Jamie, önümüzdeki denize gözlerini kısarak bakarken. “Oradaki sıralı bulutları görüyor musun? Bu gece iç kesime gelecek.” Havayı kokladı ve şalını omuzlarına aldı. “Havayı kokladın mı? Havanın geldiğini hissedebilirsin.”</p>

  <p class="normal">Hava koklama meteorolojisinde öyle tecrübeli olmamakla birlikte yine de belki havayı koklayabilirim diye düşünüyordum; havadaki nem, kuru süpürge otu ve çam sakızının her zamanki kokularından daha keskindi, uzaktaki sahilin belli belirsiz yosun kokusu da havaya karışmıştı.</p>

  <p class="normal">“Adamların Lallybroch’a dönüp dönmeyeceğini merak ediyorum,” dedim.</p>

  <p class="normal">“Ben de bu konuda endişeliyim.” Jamie başını iki yana doğru salladı. “Gidecekleri mesafe bizden daha az ama onların hepsi yayan ve kaçmaları da vakit alır.” Uzaktaki sıralı bulutlara bakmak için elini gözlerine siper etti. “Sadece yağmur yağacak diye umuyorum. Bu onları o kadar sıkıntıya sokmaz. Nasılsa büyük bir fırtına olmaz. Belki bu hava güneye de ulaşamayabilir.”</p>

  <p class="normal">Artan rüzgâra karşı bir cevap olarak geleneksel İskoçya giysisi olan arisaidimi üzerime aldım. Birkaç gün süren bu sıcak havanın iyi bir alamet olduğunu düşünüyor, bunun aldatıcı olmadığını umuyordum.</p>

  <p class="normal">Jamie, Charles’ın emrini kabul ettikten sonra bütün geceyi Holyrood’daki pencerenin yanında oturarak geçirmişti. Ve sabahleyin ilk olarak Charles’ın yanına gitti, Lord Lovat’a Majesteleri’nin hürmetini ve Lovat’ın yardım ve adam sözü ricasını iletmek için Beauly’a sadece Murtagh eşliğinde benim ve onun gideceğini söyledi.</p>

  <p class="normal">Sonra Jamie Smithli Ross’u odamıza çağırdı ve emirlerini iletti. Öyle kısık sesle konuşmuştu ki ateşin yanındaki yerimden hiçbir kelimeyi anlayamamıştım.</p>

  <p class="normal">Kuzey İskoçya ordusu az bir disiplinle hareket ediyordu, ayak takımı çetesi nadiren ‘tek sıra’ halinde ağırbaşlılıklarını koruyabiliyordu. Bir günlük yürüyüş dersinde Lallyborch erkekleri tek tek kaçabilirdi. Bir dakikalığına dinlenmek ya da kendilerini rahatlatmak için çalıların arasına doğru kayabilirler ve asıl yere dönmeyebilirlerdi, sessizce uzaklaşıp bir bir diğer Lallybrochlu erkeklerle buluşmak için yollanırlardı. Ve sonra Smithli Ross’un emri altında toplanıp eve gidebilirlerdi.</p>

  <p class="normal">“Bir müddet aranacakları konusunda şüphelerim var,” demişti Jamie, önceden benimle planı tartışırken. “Ordu genelinde firar yaygın. Ewan Cameron bana, geçen hafta alayından yirmi kişinin kaybolduğunu söyledi. Kış mevsimindeyiz ve adamlar evlerine gidip ilkbahar ekimi için hazırlık yapmak istiyorlar. Zaten gittikleri fark edilse bile onların peşinden gitmek için gönderilecek kimse olmayacak.”</p>

  <p class="normal">“Demek vazgeçtin, öyle mi Jamie?” dedim, elim kolunun üstündeydi. Cevap vermeden önce bitkin bir halde bir eliyle yüzünü ovuşturdu.</p>

  <p class="normal">“Bilmiyorum, Sassenach. Belki çok geç, belki değil. Bir şey söyleyemiyorum. Kışa bu kadar yaklaşmışken güneye gitmek çok aptalca ve Stirling’i kuşatarak kaybedilen zaman da bir o kadar aptalca. Ama Charles yenilmedi ve klan beyleri – bazıları - onun çağrısına cevap vermek için geliyorlar. İlk önce MacKenzieler ve şimdi de onların yüzünden diğerleri. Artık Charles’ın adam sayısı Presntonpan’dakinin iki katı. Bu ne anlama geliyor biliyor musun?”</p>

  <p class="normal">“Bilmiyorum. Muhalefet yok. İngilizler dehşete düşmüş bir haldeler. İşte biliyorsun; ilanları sen de gördün.” Keyifsiz bir şekilde güldü. “Küçük çocukları şişe geçirip onları ateşin üzerinde kızartıyoruz ve şerefli erkeklerin karılarının ve kızlarının namuslarını kirletiyoruz.” Hırsızlık ve isyan gibi suçlar Kuzey İskoçya ordusu arasında yaygındı, tecavüz neredeyse bilinmiyordu.</p>

  <p class="normal">Derin bir iç çektikten sonra kısa ve kızgın bir ses çıkarttı. “Cameron, Prens’in ordusu yakın zamanda şehri alacak korkusuyla Kral Geordie’nin Londra’dan kaçmak için hazırlık yaptığı ile ilgili bir dedikodu duymuş.” Bu dedikoduyu Cameron benim aracılığımla öğrenmişti, ben de Jack Randall’dan. “Kilmarnock ve Cameron var. Lochiel ve Balmeriona ve MacKenzielerle Dougal. Hepsi de cesur savaşçılar. Ve Lovat söz verdiği adamları yollarsa… Tanrı bilir, belki bu da yeterli olur. Tanrım, Londra’ya yürüyebiliriz!”</p>

  <p class="normal">“Ama bunu riske atamam,” dedi basit bir şekilde. “Beauly’a gidemem, adamlarımı burada bırakamam, Tanrı bilir nereye götürülecekler. Keşke orada onların başında olabilseydim… Ama lanet olsun, eğer onları İngilizler’e atılması için Charles’a ve Dougal’a bırakırsam ve ben de yüzlerce kilometre öteye Beauly’e gidersem.”</p>

  <p class="normal">Lallybroch adamları - gürültülü bir şekilde itiraz eden ama sonunda kabul eden Fergus’da dâhil olmak üzere - firar edeceklerdi ve eve gitmek için dikkat çekmeden ayrılacaklardı. Beauly’deki işimiz tamamlanıp Charles’a katılmak için geri döndüğümüzde, durumların nasıl olduğunu görmek için zamanımız olacaktı.</p>

  <p class="normal">“Bu yüzden Murtagh’ı yanımıza aldım,” dedi Jamie. “Eğer her şey yolunda gibi görünüyorsa, adamları alıp getirmesi için onu Lallybroch’a yollayabilirim.” Kısa bir gülümseme hüzünlü yüzünü aydınlattı. “At üstünde olmayı çok sevmez ama Murtagh harika bir binicidir. Şimşek gibi hızlıdır.”</p>

  <p class="normal">Şimdi ona bakmadığını anlamıştım ama acele etmeye gerek yoktu. Aslında her zamankinden daha yavaştı. Biz tepeyi aşarken, onu aşağıda görebiliyordum.</p>

  <p class="normal">“Neler oluyor?” diye sordu Jamie kendi atından aşağıya inerken.</p>

  <p class="normal">“Hayır, hayır, dert edecek bir şey yok. Sadece kayışı koptu, hepsi bu. Sen devam et,” dedi Murtagh.</p>

  <p class="normal">Başını sallamaktan başka bir şey yapmayan Jamie dizginini çekti, ben de onu takip ettim.</p>

  <p class="normal">“Bugün pek neşeli değil sanki?” dedi Murtagh’ı işaret ederek. Aslında küçük klan adamı Beauly’a her adım attığımızda daha bir huysuz ve asabi oluyordu. “Lord Lovat’ı ziyaret etme ihtimalinin onu büyülemediğini anlayabiliyorum.”</p>

  <p class="normal">Jamie gülümsedi ve arkasına dönüp bağladığı kayışı çekmek için eğilen küçük karanlık figüre bir bakış attı.</p>

  <p class="normal">“Hayır, Murtagh Yaşlı Simon’un arkadaşı değil. Babamı yürekten severdi ve annemi de öyle. Lovat’ın davranışlarına dikkat etmezdi. Ya da Lovat’ın eş alma yöntemlerine. Murtagh’ın büyükannesi bir İrlandalıydı ama anne tarafından Primrose Campbell ile bağlantısı var,” diye açıklama yaptı, sanki bu her şeyi açıklıyordu.</p>

  <p class="normal">“Primrose Campbell kim?” diye sordum şaşkınlıkla.</p>

  <p class="normal">Rüzgâr yavaşça artmaya başlamıştı ve Jamie’nin saçları gözünün önünde uçuşup duruyordu.</p>

  <p class="normal">“Primrose Campbell, Lovat’ın üçüncü eşiydi. Sanırım hâlâ da öyle,” diye ekledi, “ama birkaç yıldır ayrılar, kadın babasının evine döndü.”</p>

  <p class="normal">“Kadınlarla ünlü, sanırım?” diye mırıldandım.</p>

  <p class="normal">Jamie hormudandı. “Sanırım böyle diyebilirsin. İlk eşini zorla aldı. Gecenin bir yarısı Dowager, Lady Lovat’ı zorla yatağından aldı ve anında onunla evlenip kadınla birlikte yatağına döndü. Ama sonra kadın onu sevdiğine ve belki kötü biri olmadığına karar verdi.”</p>

  <p class="normal">“En azından yatakta biraz daha özel olabiliyordur,” dedim arsızca</p>

  <p class="normal">Jamie yarı şaşkın bir şekilde bana bakış attı sonra bakışı mahcup bir gülümsemeye dönüştü.</p>

  <p class="normal">“Öyle, evet,”dedi. “Öyle ya da değil, bu ona pek yardımcı olmadı. Dowager’in hizmetçisi onun aleyhine konuştu ve Simon yasa dışı ilan edildi ve Fransa’ya kaçmak zorunda kaldı.”</p>

  <p class="normal">Zorla evlilik ve yasadışı kalmak… Aile benzerlikleri üzerine daha fazla yorum yapmaya çekinmiştim ama şahsen Jamie’nin sonraki eşlerle ilgili olan kısımda büyükbabasının izinden gitmeyeceği konusunda ona güveniyordum.</p>

  <p class="normal">“Kral James’i ziyaret etmek ve Stuartlara bağılılık yemini etmek için Roma’ya gitti,” diye devam etti Jamie konuşmasına, “ve sonra döndü, Fransa’da ziyaret ettiği İngiltere Kralı Orangelı William’a gitti ve ondan nasıl bir af alsıysa, İskoçya’ya eve geri dönebilmeyi başardı.”</p>

  <p class="normal">Şimdi kaşları kaldırma sırası bendeydi.</p>

  <p class="normal">Simon sonra, bu sefer II. James yanlılarına casusluk yapmak için Fransa’ya geri dönerek maceralarına devam etti. Yakalandığında hapishaneye atıldı ama kaçıp İskoçya’ya geri döndü, 1715 yılında Breas O’Mar’da av partisi bahanesiyle toplanan klanları yönetti ve sonra İsyan’ın sonuçlarını bastırarak İngiliz Sarayı’ndan saygınlık kazanmak için onları kullandı.</p>

  <p class="normal">“Tam yaşlı bir hilekâr, değil mi?” dedim. “O kadar yaşlı da değil, sadece kırk yaşlarında.”Lord Lovat’ın şimdi yetmişli yaşlarında olduğunu duyunca, dermansız ve bir ayağı çukurda birini bekliyordum ama bu hikâyeler karşısında fikirlerimi yeniden gözden geçirmem gerekecekti.</p>

  <p class="normal">“Dedem,” diye tarafsızca gözlemde bulunmaya başladı Jamie, “sarmal merdivenler altında onu saklamak için olanak sağlayan bir adam. Her neyse, sonra Margaret Grant ile evlendi, Grant o’Grant’ın kızı. O öldükten sonra Primrose Campbell ile evlendi. Kadın o zamanlar belki de on sekiz yaşındaydı.”</p>

  <p class="normal">“Yaşlı Simon kadını zorla almak için ailesini nasıl kandırmıştı?” diye sordum sempatik bir şekilde.</p>

  <p class="normal">“Asla, Sassenach.” Yüzündeki saçları geriye atmak için durdu ve tek tük dökülen lülelerini kulaklarının arkasına sıkıştırdı. “Kadına sahip olmayacağını biliyordu, Croesus kadar zengin olsa bile bu önemli değildi - gerçi çok zengin de değildi - bu yüzden kadına bir mektup yolladı. Mektupta Edinburgh’da kızın annesinin hasta düştüğü ve gitmesi gereken evin adresi yazılıydı.”</p>

  <p class="normal">Aceleyle Edinburgh’a gelen genç ve güzel Bayan Campbell annesini bulamamıştı ama yaşlı ve zeki Simon Fraser ile tanışmıştı. Kıza, kötü tanınmış bir zevk evinde olduğunu ve şerefli adını korumak için tek umudunun hemen onunla evlenmek olduğunu söylemişti.</p>

  <p class="normal">“Böyle birine düştüğü için tam bir budala olmalı,” diye yorum yaptım alaycı bir şekilde.</p>

  <p class="normal">“Evet, kız çok gençti,” dedi Jamie savunurcasına,“ve bu boş da bir tehdit değildi; eğer kız onu reddetseydi, Yaşlı Simon bir dakika düşünmeden onun şanını lekeyebilirdi. Aradan kısa bir süre geçtikten sonra onunla evlendi ve pişman oldu.”</p>

  <p class="normal">“Hmm.” Kafamda hesap yapmakla meşguldüm. Primrose Campbell ile karşılaşması sadece bundan birkaç yıl önceydi, dedi. O zaman… “Büyükannen olan Dowager Lady Lovat mı yoksa Margaret Grant mı?” diye sordum şüpheli bir şekilde.</p>

  <p class="normal">Güneşten ve rüzgârdan çatlamış yanakları birden acı bir şekilde kızarmıştı.</p>

  <p class="normal">“Hiçbiri,” dedi. Bana bakmıyordu ama bakışlarını ileriye odaklamıştı, Beaufort Şatosu’nun olduğu yere.</p>

  <p class="normal">“Benim babam bir piç,” dedi sonunda. Eyerdeki kılıç gibi dimdik oturuyordu, eklemleri beyazlamış, yumrukları dizginlere yapışmıştı. “Ama kabul edilmiş bir piç. Şatonun Downie hizmetçilerinden birinden.”</p>

  <p class="normal">“Ah,” dedim. Söylenecek başka bir şey yoktu.</p>

  <p class="normal">Zar zor yutkunmuştu.</p>

  <p class="normal">“Daha önce söylemeliydim,” dedi katı bir şekilde. “Üzgünüm.”</p>

  <p class="normal">Koluna dokunmak için uzandım, bir demir gibi sertti.</p>

  <p class="normal">“Önemli değil, Jamie,” dedim, söylediklerimin fark yaratmayacağını bilsem de. “Benim için ufacık da olsa bir önemi yok.”</p>

  <p class="normal">“Öyle mi?” dedi sonunda, hâlâ dik dik ileriye bakıyordu. “Benim için de.”</p>

  <p class="normal">Moray Koyu’ndan devamlı esen rüzgâr tepedeki karaçamları adeta kamçılıyor yapraklarının hışırdamasına sebep oluyordu. Akça ağacın, melez çamın ve huş ağacının büyümüş kalın gövdeleri izlediğimiz dar yolun her iki tarafındaki yeri kaplıyordu ama Beaufort Şatosu’nun karanlık yapısına yaklaştıkça çamur ve yosunun kötü kokusu havada süzülüyordu.</p>

  <p class="normal">Aslında gelişimiz bekleniyordu ve kapıdaki etekli, baltalı nöbetçiler içeriye girdiğimizde hiç karşı çıkmadılar. Yeterince şüpheli bakıyorlardı ama bakışlarında düşmanlık yoktu. Jamie eyerinde bir kral gibi dimdik oturuyordu. Yan tarafındaki adama başıyla bir kere selam verdi. Beyaz renkli ateşkes bayrağının dalgalanmasıyla şatoya girmişiz gibi farklı bir hisse kapılmıştım.</p>

  <p class="normal">Beaufort Şatosu oldukça etkileyiciydi. Güneyde gördüğüm bazı şatolar gibi öyle ek binalar yapılmamıştı ve bir yığın aşınmaya rağmen hâlâ oldukça dayanıklı görünüyordu.</p>

  <p class="normal">Birkaç küçük Kuzey İskoçyalı midilli burada kalıyordu, başlarını bizim kısrağa hoş geldin demek için yarı açık tahta kapıdan çıkartmışlardı. Duvarın yanında bir yığın paket vardı, ahırdaki midillilerden yeni indirilmişlerdi.</p>

  <p class="normal">“Lovat bizi tanıştırmak için birkaç adam çağırmış,” dedi Jamie acımasız bir şekilde etrafı incelerken. “Akrabalardır diye umuyorum.” Omuz silkti. “En azından başlangıç için oldukça dost canlısı olacaklar.”</p>

  <p class="normal">“Bunu nerden anladın?”</p>

  <p class="normal">Yere indi ve aşağıya inmem için bana yardıma geldi.</p>

  <p class="normal">“Eşyalarla birlikte kılıçlarını da bıraktılar.”</p>

  <p class="normal">Jamie dizginleri bizi karşılamak için ahırdan gelen seyise bıraktı ve elinin tozunu pantolonuna sildi.</p>

  <p class="normal">“Ee, şimdi ne olacak?” diye sordum Jamie’ye. Görünürlerde ne şato kâhyası kadın ne de baş kahya vardıç İki sene önce Leoch Şatosu’nda bizi karşılamaya gelen neşeli otoriter Bayan FitzGibbons gibi biri yoktu.</p>

  <p class="normal">Birkaç seyis ve seyis yardımcısı ara sıra bize bakıyordu ama işlerine de devam ediyorlardı, tıpkı avluda koşuşturup çamaşır sepetlerini, tezek yığınlarını ve taş şatoda gerekli olan ağır eşyaları çekiştiren hizmetçiler gibi. İki tane beş galonluk bakır su kazanının altında terleyen iri yarı hizmetkâra bakıyordum. Misafirperverlik konusunda ihmalkâr bir ev olmasına rağmen en azından Beaufort Şatosu’nda bir yerlerde banyo küveti vardı.</p>

  <p class="normal">Jamie avlunun ortasında duruyordu, kollarını göğsünde kavuşturmuş, suyolu için şüpheleri olan, beklenen bir malikâne alıcısı gibi yeri inceliyordu.</p>

  <p class="normal">“Şimdi bekleyeceğiz, Sassenach,” dedi. “Nöbetçiler burada olduğumuzu söylemek için haber yollayacaklar. Ya birisi bizi karşılamak için aşağıya gelecek…ya da kimse gelmeyecek.”</p>

  <p class="normal">“Hmm.” dedim. “Şey, umarım çabucak karar verirler. Açım ve banyo yapmak istiyorum.”</p>

  <p class="normal">“Evet, banyo yapabilirsin,” dedi Jamie beni onaylayarak. Sonra bana bakıp gülümsedi. “Burnun is olmuş ve saçında da devedikeni var. Hayır, bırak onları,” dedim elimi dehşet içinde başıma götürürken.</p>

  <p class="normal">Kesinlikle bilmeyerek olmuştu ama onları bırakmıştım. Görünüşümü incelemek ve mümkün olduğu kadar az soğuk su kullanarak kendime çeki düzen vermek için su yalağının yanına gittim.</p>

  <p class="normal">Yaşlı Simon Fraser’ı düşününce biraz hassas bir durum, diye düşünüyordum, yalağa eğildim ve sudaki yansımamda gördüğüm saman otunun oluşturduğu lekeleri temizlemeye çalıştım.</p>

  <p class="normal">Jamie, bir taraftan da Stuartların resmi temsilcisiydi. Ya Lovat’ın bu dava için verdiği destek sözünde samimiydi ya da sözde bir bağlılıktı, nezaket icabı olsa bile Prens’in temsilcisini karşılamak için kendini zorunlu hissetme ihtimali vardı.</p>

  <p class="normal">Bir yandan da bu temsilci gayrimeşru soyundan gelen torunuydu, kendi nezdinde reddedidilmişti ve kesinlikle ailenin çok yakın bir üyesi değildi. Şimdiye kadar Kuzey İskoçya düşmanlığının zamanla azalmadığını yeterince görmüştüm.</p>

  <p class="normal">Elimi kapalı gözlerimin ve şakaklarımın arkasına sürüyordum, saçlarımın diplerini yatıştırıyordum. Her şeyi hesaba kattığımızda Lord Lovat’ın bizi avluda bırakacağını sanmıyordum. Bununla birlikte belki karşılanmamızın da güvenilmez olduğunu anlamamız için bizi uzun süre burada bırakabilirdi.</p>

  <p class="normal">Ondan sonra…kim bilir? Muhtemelen Lady Frances tarafından kabul edilirdik, Jamie’nin halalarından biriydi. Tullibardine’den duyduğumuz tek şey dul olduğu ve babasının ev işlerini yaptığıydı. Ya da, Lovat bizi aile bağından çok diplomatik bir elçi olarak kabul ederdi, sanırım resmi kâtibi, bekçileri ve hizmetçileriyle birlikte Lovat bizi kabul etmek için kendisi aşağıya gelebilirdi.</p>

  <p class="normal">Geçen zamanı da göz önünde bulundursak bu son ihtimal de olası görünüyordu; ne de olsa etrafında bunun için resmi kıyafetli olan birilerini tutamazdın ve gerekli kişilerin toplanması da zaman alırdı. Birden gözümün önüne resmi kıyafetli bir kont geldi. İkinci kez saçımı karmakarışık eden devedikenini çıkartmayı düşündüm ve bakmak için yeniden yalağa eğildim.</p>

  <p class="normal">Bu esnada ahırın arkasındaki geçitten gelen ayak sesleriyle işim yarıda kesildi. Gömleği açık, yaşlı bir adam avluya adımını attı. Yaşına rağmen Jamie’nin geniş omuzları gibi omuzları vardı.</p>

  <p class="normal">At yalağının yanında durdu ve birisini arıyor gibi avluya göz attı. Beni fark etmemiş gibi gözleri hızla üzerimden geçti ve birden kendine gelmesinin ardından bana dik dik bakmaya başladı. Öne doğru bir adım attı ve yüzünde hırçın bir ifadeyle beni süzmeye başladı. Tıraşsız gri sakalları kirpi oku gibi duruyordu.</p>

  <p class="normal">“Sen kim oluyorsun?”</p>

  <p class="normal">“Claire Fraser, şey yani Lady Broch Tuarach demek istedim,” dedim. Sorma sırası bana gelmişti. “Peki, siz kim oluyorsunuz?”</p>

  <p class="normal">Arkadan sert bir el dirseğimi tuttu ve Jamie’nin uysal sesini duydum. “Sassenach, bu dedem. Lordum eşimi takdim edebilir miyim?”</p>

  <p class="normal">“Ah?” dedi Lord Lovat, soğuk mavi gözlerini bana dikmişti. “Bir İngiliz’le evlendiğini duymuştum.” Bu ses tonu hiç tanışmadığı torunu ile ilgili olan kötü şüphelerinin doğru olduğunu onaylar gibiydi.</p>

  <p class="normal">Tek kaşını kaldırıp bana baktıktan sonra ve matkap gibi delici bakışlarını Jamie’ye yöneltti. “Öyle görünüyor ki babandan farkın yok.”</p>

  <p class="normal">Jamie ellerini yumruk yapmamak için kendini zor tutuyordu.</p>

  <p class="normal">“En azından, hileyle ya da tecavüzle bir eş almaya ihtiyacım yok,” dedi sakince.</p>

  <p class="normal">Büyük dedesi bu hakaret karşısında soğukkanlılığını korumayı başarmıştı.</p>

  <p class="normal">“En azından bu, kahpe Brian’ın avı olan MacKenzie’den daha ucuz. Eğer bu İngiliz kadın sana hiçbir şey getirmediyse, sana çok aza mal olmuş gibi görünüyor.” Jamie’ninkilere çok benzeyen mavi gözleri lekeli elbisemde geziniyordu, dikişleri sökülmüş elbiseme ve eteğimdeki çamur lekelerine bakıyordu.</p>

  <p class="normal">Jamie’nin heyecanlandığını hissedebiliyordum ama bunun sinirden mi yoksa neşeden mi olduğuna karar veremiyordum.</p>

  <p class="normal">“Teşekkürler,” dedim, Lord hazretlerine dost canlısı bir şekilde. Gülümsüyordum. “Ben çok da yemem. Ama biraz su kullanabilirim. Sadece su. Eğer zahmet olacaksa sabuna da gerek yok.”</p>

  <p class="normal">Gülümsediğini gördüğümden emindim.</p>

  <p class="normal">“Evet, anlıyorum,” dedi Lord hazretleri. “Odalarınızı göstermesi için bir hizmetçi yollayayım. Sabun da getirsin. Akşam yemeğinden önce sizi kütüphanede bekliyor olacağız…torunum,” dedi ve arkasını dönüp kemerli geçitten kayboldu.</p>

  <p class="normal">“Biz derken?”</p>

  <p class="normal">“Genç Simon, sanırım,” dedi Jamie. “Lord hazretlerinin varisi. Bir serseri kuzen ya da belki iki. Ve mültezimlerden bazıları diye hayal ediyorum, avludaki atları alıyorlardı. Eğer Lovat Stuartlara katılmak için bölüğünü yollamayı düşünüyorsa, mültezimleri ve kiracıları bununla ilgili konuşmak isteyebilirler.”</p>

  <p class="normal">“Sen hiç tavuk sürüsünün ortasında küçük bir solucan gördün mü?” Bir saat sonra bir hizmetçinin arkasında koridordan aşağıya giderken, Jamie işte böyle homurdanıyordu. “O solucan benim, aslında biziz desem daha iyi olur.”</p>

  <p class="normal">Fraser klanına ait birçok kişi burada toplanmıştı. Beaufort Şatosu’nun kütüphanesine geldiğimizde, odada yirmiden fazla adam vardı.</p>

  <p class="normal">Jamie formalite icabı tanıtıldı ve Stuartların namına resmi tavrını takıntd, Prens Charles ve Kral James’in hürmetlerini Lord Lovat’a iletti ve Lovat’ın yardımına başvurduklarını da söyledi, yaşlı adam buna dokunaklı ve yansız bir şekilde cevap verdi. Görgü kuralları gereğince, ben öne doğru getirildim ve tanıtıldım, böylelikle atmosfer biraz daha rahatladı.</p>

  <p class="normal">Etrafım bir yığın Kuzey İskoçyalı centilmen tarafından çevrilmişti. Jamie, Lord Lovat’ın kuzeni gibi görünen Graham adında biriyle sohbet ederken onlar da sırasıyla bana hoş geldin diyorlardı. Mültezimler çekingen bir halde beni süzüyorlardı ama hepsi de yeterince saygılıydı, biri hariç.</p>

  <p class="normal">Genç Simon, tıknaz bedeniyle babasına çok benziyordu ama neredeyse elli yıl daha gençti, öne doğru geldi ve reverans yaptı. Sonra doğruldu ve açıkça kaba görünen bir tavırla bana baktı.</p>

  <p class="normal">“Jamie’nin eşi demek,” dedi. Göz şekli Jamie’ye benziyordu ama onunkiler bataklık gibi koyu kahverengiydi. “Sanırım bu seni ‘kuzen’ diye çağırmamı gerektiriyor, değil mi?” Yaşı yaklaşık Jamie’ninki kadardı, benden birkaç yaş daha küçük olduğu açıktı.</p>

  <p class="normal">“Hı-hı,” dedim nazikçe. Elimi geri almaya çalışıyordum ama o buna izin vermiyordu. Onun yerine neşeyle gülümsüyor, bir kez daha üzerine eğiliyordu.</p>

  <p class="normal">“Sizi duymuştum,”dedi. “Kuzey İskoçyalıların, bayanların arasında biraz ünlüsünüz.”</p>

  <p class="normal">“Ah, gerçekten mi? Ne güzel.”Dikkat çekmeden elimi çektim ama o karşılığında elimi daha sıkı tuttu, neredeyse acı veriyordu.</p>

  <p class="normal">“Ah, öyle. Eşinizin emri altındaki adamlar arasında popüler olduğunuzu da duydum,” dedi. “Onlar sizi neo-geimnidh meala diye çağırıyorlar diye duydum. Bunun anlamın ‘Bayan Baldudak’ diye çevirdi.</p>

  <p class="normal">“Neden…” diye konuşmaya başladığım sırada Jamie Genç Simon’un çenesine yumruğu çaktı ve yarı amcasını sendeleyerek turta masasına gönderdi, müthiş bir gürültüyle pastaları ve servis kaşıklarını ortalığa saçtı.</p>

  <p class="normal">Centilmen gibi giyinmişti ama kavgacı bir içgüdüsü vardı. Genç Simon dizlerinin üstüne yuvarlandı ve yumruklarını sıkmış bir halde oracıkta donakaldı. Jamie onun üstünde duruyordu, yumrukları sıkıydı ve tehditkâr bir sessizliği vardı.</p>

  <p class="normal">“Hayır,” dedi açıkça, “Gaelce bilmiyor. Ve şimdi sen herkesin gözleri önünde bunu ispatladın, dişlerini boğazına doldurmadan önce eşimden kibar bir şekilde özür dileyeceksin.” Genç Simon Jamie’ye öfkeli bir şekilde baktı ve sonra babasına bir göz attı. Genç Fraser’in birbirine karışmış siyah saçları bağından çözüldü ve ağaç yosunu gibi yüzünde asılı kaldı. Dikkatlice Jamie’yi süzüyordu ama yüzünde saygıyla karışık şaşkınlık gibi görünen tuhaf bir ifade vardı. Elinin tersiyle ağzını sildi. Hâlâ dizlerinin üzerinde duruyor olmasına rağmen ciddi bir şekilde bana reverans yaptı.</p>

  <p class="normal">“Affedersiniz, Bayan Fraser, yaptığım kabalıktan dolayı lütfen özrümü kabul edin.”</p>

  <p class="normal">Buna karşılık Jamie bana koridoru göstermeden önce kibarca başımı sallamaktan başka bir şey yapamadım. Konuşmadan önce kapıya ulaştık, duyulmadığımızdan emin olmak için arkaya bir göz attım.</p>

  <p class="normal">“Bu neo-geimnidh meala da ne demek oluyor?” diye sordum. Sanki beni daha yeni fark etmiş gibi bana baktı.</p>

  <p class="normal">“Ah, o mu baldudak demek. Aşağı yukarı.”</p>

  <p class="normal">“Ama…”</p>

  <p class="normal">“Onun bahsettiği senin dudakların değildi, Sassenach,” dedi Jamie.</p>

  <p class="normal">“Neden, bu…” Jamie kolumu biraz daha sıktı.</p>

  <p class="normal">“Şşş,” diye mırıldandı. “Boş ver, Sassenach. Sadece beni deniyorlar. Herşey yoluna girecek.”</p>

  <p class="normal">Jamie kavga için omuzlarını dikleştirip kütüphaneye geri dönerken ben de Lady Frances’a bırakılmıştım, Genç Simon’un kız kardeşine.</p>

  <p class="normal">Lady Frances genç biriydi, belki yirmi iki yaşındaydı ve dehşete düşmüş gibi bir büyülenmeyle bana bakıyordu, sanki çay ve pastayla yatıştırılmazsam her an onun üzerine atlayacakmışım gibi. Onunla mümkün olduğunca nazik bir şekilde konuşmaya çalıştım ve bir müddet sonra daha önce hiç İngiliz bir kadınla tanışmadığını itiraf edecek kadar rahatlamıştı.</p>

  <p class="normal">Ani hareket yapmama konusunda dikkatliydim ve bir zaman sonra çekingen bir şekilde bana oğlunu tanıştıracak kadar rahatlamıştı.</p>

  <p class="normal">Dışarıdaki koridorda ani bir gürültü ve çığlık koptuğunda, Frances ve ondan küçük kız kardeşi Aline’e daha önceden hiç tanışmadıkları Jenny ve onun ailesini anlatıyordum. Ne olduğuna bakmak için odadan çıktığımızda kütüphaneye açılan ağır kapının açık durduğunu ve yaşlı Simon Fraser’ın çökmüş bedeninin de yerde uzandığını gördük.</p>

  <p class="normal">“Bundan daha kötüsünü göreceksin ve bu işi yapamayacaksın,” dedi. Ses tonu öyle tehditkâr falan değildi, sadece durum gereği böyle söylemiş gibiydi. Kıyafetler içinde görünmeyen kişi sonunda başını kaldırabilmişti ve ben de elmacık kemiğinde gittikçe derinleşen kırmızı lekenin üzerindeki koyu büyük gözleri olan tuhaf soğuk hoş yüzünü görebilmiştim. O da beni görmüştü ama varlığımı fark etmemiş gibi ayağa kalkarak tek kelime etmeden aceleyle uzaklaştı. Çok uzun ve oldukça zayıf biriydi ve tuhaf hareketleri vardı.</p>

  <p class="normal">Yaşlı Simon, gözlerimin onun üzerinde olduğunu fark edince bana bakmak için başını çevirdi. Yaşlı mavi gözlerini bana dikmişti, gözleri buz gibi soğuktu.</p>

  <p class="normal">“İyi akşamlar, hayatım,” dedi ve kapıyı kapattı.</p>

  <p class="normal">Koyu renkli tahta kapıya boş boş bakmaya devam ediyordum.</p>

  <p class="normal">“Bu da neyin nesiydi?” diye sordum arkamdan gelen Francais’e.</p>

  <p class="normal">“Hiçbir şey,”dedi. “Gel buraya, kuzen.” Beni uzaklaştırmasına izin vermiştim ama kütüphanede neler olduğunu daha sonra Jamie’ye sormaya kararlıydım.</p>

  <p class="normal">Gece için bize ayrılan odaya gittik ve Jamie küçük nöbetçiyi şefkatle başından okşayarak kovdu.</p>

  <p class="normal">Yatağa oturmuş çaresizce odaya göz gezdiriyordum.</p>

  <p class="normal">“Şimdi ne yapacağız?” diye sordum. Akşam yemeği yorum yapamayacak kadar kısa sürmüştü ve yemek boyunca zaman zaman Lovat’ın gözlerinin üzerimde olduğunu hissetmiştim.</p>

  <p class="normal">Jamie omuz silkti ve gömleğini çıkarttı.</p>

  <p class="normal">“Bir bilsem, Sassenach,” dedi. “Kuzey İskoçya ordusunun durumunu, askerlerin hallerini ve Majesteleri’nin planları hakkında ne bildiğimi sordular. Ben de anlattım. Ve tekrar tekrar yeniden sordular. Büyükbabam hiç kimsenin ona direk cevap vereceğini düşünmez,” diye ekledi kuru bir şekilde. “Herkesi kendi gibi şaşkın görüyor, her durum için farklı bir tavrı var.”</p>

  <p class="normal">Başını iki yana salladı ve gömleğini yatağın üzerine attı.</p>

  <p class="normal">“Senin doğruyu söyleyip söylemediğini nasıl anlayabilir?” diye sordum şüpheyle.</p>

  <p class="normal">“Bir kâhini var,” diye cevap verdi.</p>

  <p class="normal">“Gerçekten mi?” Konu ilgimi çekmişti. “Koridora attığı tuhaf bakışlı olan mı?”</p>

  <p class="normal">“Evet. Adı Maisri. Ve doğuştan kalp gözü açık. Ama ona her şeyi anlatamadı. Ya da anlatmadı…” diye ekledi. “Bir şey bildiği açıktı ama hiçbir şey söylemedi, sadece başını salladı ve bir şey görmediğini söyledi. O zaman dedem de sabrını kaybedip ona vurdu.”</p>

  <p class="normal">“Lanet olası ihtiyar!” dedim öfkeyle.</p>

  <p class="normal">“Pek nazik biri sayılmaz,” dedi Jamie.</p>

  <p class="normal">Tasa su koyup avuç dolusu suyla yüzünü yıkamaya başladım.</p>

  <p class="normal">“Ne?”</p>

  <p class="normal">“Karnın…” dedim, göğüs kemiği ve eteği arasındaki eziği göstererek.</p>

  <p class="normal">Jamie aşağı tarafa bir göz attı ve konuşmaya başladı. “Ah, bu mu?”</p>

  <p class="normal">“Evet, bu,” dedim ve yakından bakmak için yanına gittim. “Ne oldu?”</p>

  <p class="normal">“Önemli değil,” dedi. “Akşamüzeri biraz telaşlı konuştum ve dedem de bana küçük bir saygı dersi vermesi için Genç Simon’ı görevlendirdi.”</p>

  <p class="normal">“Genç Simon seni karnından tekmelerken iki küçük Fraser’ı da seni tutması için de görevlendirdi mi?” diye sordum.</p>

  <p class="normal">“Beni iki kişinin tuttuğunu düşünerek çok ümit verici konuşuyorsun,” dedi. Başını geceliğinin yakasından sokarken sırıtıyordu. “Aslında, beni üç kişi tutuyordu, biri de arkadan boğmaya çalışıyordu.</p>

  <p class="normal">“Jamie!”</p>

  <p class="normal">Bir kahkaha attı, yatağın üstündeki yorganı üstüne çekerken pişmanlıkla başını iki yana sallıyordu.</p>

  <p class="normal">“Sen nasıl hissediyorsun bilmiyorum, Sassenach, ama bugünlerde kendimi birilerine öldürterek seni etkilemeye çalışıyorum, sanırım,” dedi. “Bu sadece bir oyun, Sassenach. Endişelenme.”</p>

  <p class="normal">“Oyun mu! Tanrım, Jamie!”</p>

  <p class="normal">“Sen hiç sürüye katılmak isteyen yabancı bir köpek görmedin mi, Sassenach? Diğerleri onu koklar, bacaklarını hafiften ısırırlar, onun korkup sineceğini ya da onlara karşılık olarak hırlayacağını görmek için ona hırlarlar. Ve bazen yabancı köpek ısırmaya gelir, bazen gelmez ama sonunda sürüdeki her köpek yerini ve kimin lider olduğunu bilir. Yaşlı Simon bu sürünün liderinin kim olduğunu bildiğimden emin olmak istiyor; hepsi bu.”</p>

  <p class="normal">“Ah? Peki biliyor musun?” Uzandım, onun yatağa gelmesini bekliyordum. Mumu aldı ve bana bakıp gülümsedi.</p>

  <p class="normal">“Hırrr,” dedi ve mumu söndürdü.</p>

  <p class="normal">Önümüzdeki iki hafta, akşamları hariç, Jamie’yi çok az gördüm. Gün boyu büyükbabasıyla birlikteydiler, ava çıkıyorlar, ata biniyorlar - yaşına rağmen Lovat güçlü bir adamdı- ya da Yaşlı Tilki planlarını açıklarken çalışma odasında içki içiyorlardı.</p>

  <p class="normal">Ben çoğu zamanımı Frances ve diğer kadınlarla birlikte geçiriyordum. Yaşlı babasının heybetli gölgesi dışında Frances zeki ve ilginç bir arkadaş oluyordu. Şatonun işlerinden ve çalışanlarını düzenlemekten sorumluydu ama babası sahneye çıktığı zaman değersizleşiyor, nadiren gözlerini kaldırıyor ya da fısıltıyla konuşuyordu. Onu kınayıp kınanmama konusunda emin değildim.</p>

  <p class="normal">Gelmemizin üzerinden iki hafta geçmişti, Jamie, Lord Lovat’ın beni görmek istediğini söyleyerek, Frances ve Aline ile oturduğum oturma odasından beni almaya gelmişti.</p>

  <p class="normal">Yaşlı Simon duvarın yanındaki masada duran şarap sürahisine sıradan bir el işareti yapmış ve sonra da cevizden yapılmış mavi kadifeyle kaplı geniş koltuklu sandalyeye oturmuştu.</p>

  <p class="normal">Şarap bardağımla birlikte bir köşeye sessizce oturmuştum ve Simon Jamie’ye bir kez daha Charles Stuart’ın durumu ve planları hakkındaki sorularını sorarken sessizliğimi korumuştum.</p>

  <p class="normal">Bir haftada yirminci kez olmasına rağmen Jamie sabırlı bir şekilde çoğu askerin uygun olduğunu ve komutaların durumunu yeniden anlatmıştı. Bir dereceye kadar var olan hazır silahları ve durumlarını - çoğu kötüydü - Charles’ın Lord Lewis Gordon ya da Farquharsons ile birleşme ihtimalini, Glengarry’nin Prestonpan’ı takip edelim demesini, Cameron’un İngiliz askerlerinin nereye hareket ettiklerini bildiğini ya da anladığını, neden Charles’ın güneye gitmeye karar verdiği gibi durumları açıklamıştı. Birden başım elimdeki kupanın üzerine düştü ve uyanık durmak için başımı hemen yukarıya kaldırdım, kırmızı sıvının eteğime dökülmesini tam zamanında engellemiştim.</p>

  <p class="normal">“… ve Lord George Murray ve Kilmarnock, ikisi de Majesteleri’nin kışın Kuzey İskoçya’ya geri çekilmesinin en iyisi olacağını düşünüyorlar,” diye açıklamıştı Jamie.</p>

  <p class="normal">“Peki sen ne düşünüyorsun?” Arkasına yaslandığında Yaşlı Simon’nın gözleri yarı düşmüş göz kapaklarının altından parıldıyordu. Şöminedeki ateş harlı ve parlaktı.</p>

  <p class="normal">Jamie kıpır kıpır yerinde duramazken duvardaki gölgesi de ışıkta oynayıp duruyordu, yeniden oturmak istemiyordu. Küçük çalışma odası kapalı ve karanlıktı, pencereler geceye karşı örtülmüştü. Colum’un yine ona aynı soruyu sorduğu avlu burasının aksine açık ve güneşliydi. Şimdi sorular yön değiştirmişti ama sorunun şekli aynıydı.</p>

  <p class="normal">“Ne düşündüğümü defalarca sana anlattım,” dedi Jamie sonunda kabaca.</p>

  <p class="normal">“Ah, evet. Bana anlatmıştın. Ama bu sefer gerçeği öğrenmemiz gerektiğini düşünüyorum.” Yaşlı adam pamukla doldurul sandalyesine iyice yerleşti ve ellerini karnının üzerinde kavuşturdu.</p>

  <p class="normal">“Düşünecek misin?” Jamie kısa, kahkaha gibi ses çıkarttı ve yüzünü büyükbabasına çevirdi. İki adam arasında bariz bir gerilim vardı. Biri boylu posluydu ve diğeri çökmüştü ama her ikisi de güçlü, inatçı ve müsabakayı kazanmak için oldukça azimliydi.</p>

  <p class="normal">“Ben senin akraban değil miyim? Senin beyin değil miyim? Senin sadakatini isteyebilirim, değil mi?”</p>

  <p class="normal">Bu önemli bir noktaydı. Fiziksel zayıflığa alışkın olan Colum kendi amaçları uğruna başka bir adamın zayıflığındaki sırrı nasıl çözeceğini biliyordu. Bu ihtiyar halinde bile güçlü ve canlı olan Simon Fraser, direk sorularla kendi yolunu bulmaya alışkındı. Jamie’nin yüzündeki acı gülümsemeyi görebiliyordum, büyükbabasının isteği ile Colum’un ricasını karşılaştırdığını da.</p>

  <p class="normal">“İsteyebilir misin? Sana yemin ettiğimi hatırlamıyorum.”</p>

  <p class="normal">“Yemin, öyle mi? Senin damalarında Fraser kanı dolaşmıyor mu?”</p>

  <p class="normal">“Babasını tanıyan çocuk akıllıdır derler, değil mi? Benim annem bir MacKenzie; ben onu daha çok tanıyorum.”</p>

  <p class="normal">Simon’un yüzüne ateş basmış ve kaşları da gittikçe birleşmişti. Sonra bir kahkaha attı. Sonunda bu çaresiz gülme krizinde elini sandalyenin koluna vurdu, diğer elini ağzına götürdü ve takma dişlerini çıkarttı.</p>

  <p class="normal">Yüzü yaşlarla ve tükürükle dolmuştu, koltuğunun yanındaki küçük masayı gözü kapalı aradı ve dişlerini kek tabağına bıraktı. Yüzünü temizlerken, hâlâ gülmeye devam ediyordu</p>

  <p class="normal">“Ah Yüce İta!” dedi sonunda, oldukça peltek konuşmaya başlamıştı. “Bana bir vitki ver.”</p>

  <p class="normal">Kaşlarını şaşkınlıkla yukarı kaldıran Jamie arkasındaki sürahiyi aldı ve büyükbabasına uzattı, dedesi de sürahinin tıkacını çıkardı ve bardağa koymadan sürahiden büyük bir yudum altd.</p>

  <p class="normal">“Bir Frater olmadığını mı dütünüyortun?” dedi, sürahiyi aşağıya indirirken ve derin bir oh çekti. Uzun ince parmağını Jamie’ye doğrulttu.</p>

  <p class="normal">“Tenin baban tam da tenin durduğun yerde duruyordu, delikanlı ve bana tam da tenin dediğin teyleri töylemitti, Beaufort Tatotu’ndan ayrıldığı gün, ilk ve ton kez.” Yaşlı adam şimdi biraz daha rahattı, birkaç kez daha öksürdü ve yeniden yüzünü sildi.</p>

  <p class="normal">“Ellen MacKenzie’nin çocuğunun Brian’dan olmadığını açıklayarak anne ve babanın evliliklerini durdurmaya çalıttığımı biliyor mutun?”</p>

  <p class="normal">“Evet, biliyorum.” Jamie yeniden masaya yaslanmış, büyükbabasının kısılmış gözlerini inceliyordu.</p>

  <p class="normal">Lord Lovat homurdandı. “Kendimin her zaman iyi niyetli olduğunu töyleyemem ama oğullarımı biliyorum. Ve torunlarımı da,” diye dikkat çekerek ekledi. “Teytan beni aldı ve onların her birinin boynuzlandığını dütünüyorum, elimde değil.”</p>

  <p class="normal">Jamie sıkıldığını belli etmiyordu ama ben bakışlarımı yaşlı adamdan almaya dayanamıyordum. Kendimi çıkardığı dişlerine bakarken bulmuştum, lekeli kayın ağacı kek kırıntılarının ortasında parlıyordu. Şansa Lord Lovat nereye baktığımı fark etmemişti.</p>

  <p class="normal">Hâlâ konuşmaya devam ediyordu. “Tu halde, Leochu Dougal MacKenzie Charles’ı tanıdı. Beyini çağırdın mı? Bu bana töylediğin tey- ona yemin ettiğini?”</p>

  <p class="normal">“Hayır. Ben kimseye yemin etmedim.”</p>

  <p class="normal">“Charles’a bile?” Yaşlı adam hızlıydı, bir kedinin farenin üzerine atılması gibi o da onun üzerine atılıyordu. Neredeyse onun Jamie’yi izlerken kuyruğunu salladığını görebiliyordum, yana yatık gözleri derinleşmiş ve buruşuk gözkapaklarının altında parlıyordu.</p>

  <p class="normal">Jamie’nin gözleri sıçrayan alevlere odaklanmıştı, arka duvardaki gölgesi hareketsizdi.</p>

  <p class="normal">“Bana sormadı.” Bu doğruydu. Charles’ın Jamie’den yemin istemesine gerek yoktu. Jamie’nin adını Ortaklık Bağı’na yazarak bu ihtiyacı engellemişti. Aslında Charles’a yemin etmemesine rağmen bunun Jamie için önemli olduğunu biliyordum. Eğer ona ihanet ederse, onaylanmış bey olarak gösterilmeyecekti. Bütün dünyanın bir yeminin var olduğunu düşündüğü fikri pek endişe verici değildi.</p>

  <p class="normal">Simon yeniden homurdanmıştı. Takma dişleri olmadan burnu ve çenesi neredeyse birleşmişti, yüzünün düşük kısmı onu küçük gösteriyordu.</p>

  <p class="normal">“O zaman klanının beyi olarak bana yemin etmene engel olacak birtey yok,” dedi sessizce. Kımıldayan kuyruğu pek görünmüyordu ama hâlâ oradaydı. Kafasındaki düşünceleri hemen hemen duyabiliyordum, adeta kaplama dişlerinin etrafında süzülüyordu. Jamie’nin Charles’tan çok ona bağlılık yemini etmesiyle Lovat’ın gücü daha genişleyecekti. Lallybroch’un gelirinin paylaşımıyla daha bir zenginleşerek klan beyliği olarak vadesinin dolduğunu açıklayabilirdi. Böylece düklük ihtimali daha bir yakınlaşıyor, sislerin içinde parıldıyordu.</p>

  <p class="normal">“Kendi iradem dışında hiçbir şey,” dedi Jamie. “Ama bu da küçük bir engel, değil mi?”</p>

  <p class="normal">“Hımm.”Lovat’ın gözleri neredeyse kapalıydı ve başını yavaşça iki yana doğru sallıyordu. “Ah, evet delikanlı, ten, tenin babanın oğlutun. Keçi kadar inatçı ve bir aptal kadar kıvrak. Brian’ın o fahiteden olma bir aptala babalık edeceğini bilmeliydim.”</p>

  <p class="normal">Jamie öne uzandı ve kayınla kaplanmış dişleri tabaktan altı. “Şunları geri taksan iyi olacak, seni yaşlı bunak,” dedi kabaca. “Söylediklerinin tek bir kelimesini bile anlamıyorum.”</p>

  <p class="normal">Büyükbabasının ağzı, alt çenesindeki tek kalmış kırık dişinin sarar kökünü gösteren keyifsiz bir gülümsemeyle genişledi.</p>

  <p class="normal">“Hayır mı?” dedi. “Pazarlığı anladın mı? ”Bana keskin bir bakış fırlattı, teraziye katmak için başka bir şey bulaması. “Etinin terefi üzerine bir yemin, bu nasıl?”</p>

  <p class="normal">Jamie yüksek sesle kahkaha attı, hâlâ bir eliyle dişleri tutuyordu.</p>

  <p class="normal">“Ah, öyle mi? Gözlerimin önünde onu zorlayacağını mı söylüyorsun, Dede?” Hor görürcesine geriye doğru yayıldı, eli masanın üzerindeydi. “Müsaade sizin, seninle işi bittiği zaman, kalıntıları süpürmesi için Frances Hala’yı yollarım.”</p>

  <p class="normal">Büyükbabası sakin bir şekilde ona bakıyordu. “Ben değil, delikanlı.” Bana bakmak için başını çevirdiğinde dişsiz ağzının bir kenarı oransız bir gülüşle açıldı. “Ama ben de büyük bir zevk duyarım.”Koyu gözlerindeki soğuk kötü niyet, kendimi korumak için pelerinimle göğüslerimi kapatma isteğini doğurmuştu ama maalesef pelerinimi giymemiştim.</p>

  <p class="normal">“Beaufort’ta ne kadar erkek var biliyor musun, Jamie? Kaçı tenin İngiliz kızı tenin iyiliğin için bize getirir? Gece gündüz ona bekçilik edemettin.”</p>

  <p class="normal">Jamie yavaşça doğrultu, duvardaki büyük gölgesi de onun hareketlerini yansıtıyordu. Büyükbabasına dik dik bakıyordu, yüzündeki ifade belli değildi.</p>

  <p class="normal">“Ah, bunun için endişelenmem gerektiğini sanmıyorum,” “Dede,”dedi yumuşak bir sesle. “Eşimi nadir kadınlardan biri olduğu için. Bilge bir kadın, anlarsın ya. Beyaz leydi tıpkı Dame Aliset gibi.</p>

  <p class="normal">Daha önce Dame Aliset’i duymamıştım ama Lord Lovat’ın duyduğu belliydi; bana bakmak için başını birden yan tarafa çevirdi ve gözleri korkudan büyüdü. Ağzı açık kalmıştı ama cevap vermeden önce Jamie konuşmasına devam ediyordu, konuşmasındaki gizli fesatlık açıkça belliydi.</p>

  <p class="normal">“Onu kötü niyetle kucaklayan bir erkeğin özel bölgesi tıpkı soğuktan kavrul elma gibi kavrulur,”dedi, büyük bir zevk alıyordu “ve ruhu sonsuza dek cehennemde yanar.”Büyükbabasına dişlerini göster ve elini geri çekti. “Tıpkı bunun gibi.”Kayınla kaplı dişler bir pat sesiyle ateşin ortasında yerini almış ve bir seferde çıtır çıtır yanmaya başladı.</p>
</body>
</html>
