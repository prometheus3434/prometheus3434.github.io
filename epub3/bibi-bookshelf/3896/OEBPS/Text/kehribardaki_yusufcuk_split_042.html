<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_42">34<br class="calibre2"/>
  Postacı Kapıyı İki Kere Çalar</h2>

  <p class="normal">Ian’ın Jamie ile birlikte karlı havada Jenny’ye nasıl bir açıklama yaptığını bilmiyordum. Jenny kardeşine her zamanki gibi davranıyordu; duygusuz ve aksi, biraz şefkatli, şakacı bir yolla. Jenny’yi olayları tüm açıklığıyla görüp sanki orda değilmiş gibi direk bakmasını sağlayan kabiliyetini fark edecek kadar uzun süredir tanıyordum.</p>

  <p class="normal">Hislerin ve davranışların hareketleri aylarca dördümüz arasında yön değiştirip durmuştu, arkadaşlığa ve iş kurmaya dayalı sağlam bir güçlülük örneği kurmuştuk. İhtiyacımız olan tek şey karşılıklı saygı ve güvendi. Yapılması gereken çok şey vardı.</p>

  <p class="normal">Jenny’nin hamilelik sürecinde birçok ev işini ben üstlenmiştim ve o da çoğu zaman benim fikirlerime kabul ediyordu. Asla onun yerini almak gibi bir niyetim yoktu, annesi öldüğünde beri evin merkezinde o vardı ve hizmetçilerin, kiracıların sıkça geldiği kişi de oydu. Oysaki hâlâ bana alışmaya çalışıyorlar, kabullenişe ve bazen de korkuya dayanan saygı çerçevesinde bana arkadaşça davranıyorlardı.</p>

  <p class="normal">İlkbahar dev patates ekimleriyle başlamıştı. Uygun arsaların yarısından fazlası yeni ürünlere bırakılmıştı ve karar birkaç hafta içinde kendini haklı çıkarmıştı. Yeni çıkan arpalar, dolu fırtınası yüzünden donmuştu. Patates asmaları ise yerin üzerine düşmüştü ama sağlamdı, donmaktan kurtulmuştu.</p>

  <p class="normal">İlkbaharın ikinci olayı ise yeni bebekti. Katherine Mary doğmuştu. Beklenmedik bir anda dünyaya gelmişti, herkes şaşkındı, Jenny bile. Bir gün Jenny sırtının çok ağrıdığından şikayet ediyordu ve yatmak için odasına gitti. Kısa bir süre içinde durumun ne olduğu ortaya çıktı, Jamie derhal ebe Bayan Martins’e gitti. İkisi geri geldiğinde evin koridorlarında yeni bebeğin ince tiz feryatları yankılanırken kutlamak için viski içiliyordu.</p>

  <p class="normal">Ve böylece yıl yeşile bürünmüş ve ben de çiçek açmıştım, aşk ve işle sarılan kalbimin yaraları iyice iyileşmişti.</p>

  <p class="normal">Ara sıra mektuplar geliyordu. Bazen haftada bir kez posta geliyordu, bazen bir ay ya da daha fazla süre mektup gelmiyordu. Zaten Kuzey İskoçya’ya mektup dağıtan elçinin mesafe olayını düşününce her şeyin zamanında gelmesinin inanılmaz olduğunu düşünüyordum.</p>

  <p class="normal">Bugün de bir paket mektup ve kitap gelmişti, havadan korunması için yağlı parşömen kâğıdına sarılmış ve iki kez sıkıca bağlanmıştı. Postacı mutfakta dinlenirken Jenny dikkatlice ipleri çözmüş ve tutumlu bir kadın olarak ipi cebine atmıştı. Paris’ten gelen paketi masanın üzerine koymuştu.</p>

  <p class="normal">“Bu mektup Ian’a gelmiş, sanırım tohumların makbuzu olmalı ve bir tane de Jocasto Teyze’den. Ah ne güzel, aylardır ondan haber alamıyorduk, onun hasta olduğunu düşünmeye başlamıştım, demek eli hâlâ kalem tutabiliyormuş.”</p>

  <p class="normal">Jenny’nin mektup yığınlarının üzerine düşen son mektubu Jocasta’nın evlenmiş kızlarından birinin notu takip ediyordu. Sonra bir tane Edinburgh’dan Ian’a ve bir tane de Jared’dan Jamie’ye gelen mektup vardı. Bu yazıyı hemen tanımıştım. Ve bir tane de Stuartların Kraliyet tacı mühürlü kalın bir mektup vardı. Yine Charles’ın Paris’teki hayatın zorlukları hakkındaki şikâyetleri ve çektiği aşk acısı diye düşündüm. En azından bu seferki kısaydı çünkü normalde sayfalarca yazardı, James’e ruhunu dökerdi. Hiç imla bilgisi yok gibiydi. Görünüşe göre mektuplarını yazmak için yardım almıyordu.</p>

  <p class="normal">“Ah, üç tane Fransız romanı ve Paris’ten bir şiir kitabı!” dedi Jenny heyecanla paketi açarken. “C’est un embarres de richesse, hımm? Hangisini bu akşam okuyalım?” Küçük kitap yığınını paketten çıkarttı, sevinçten titreyen parmaklarıyla kitaba yumuşakça dokunuyordu. Erkek kardeşi nasıl atlara tutkunsa Jenny de kitaplara tutkundu. Küçük bir kitaplık kurulmuştu, akşamları iş ve yatak kurmadan vakit kalırsa, en azından birkaç dakikasını okumaya ayırıyordu.</p>

  <p class="normal">“İşleri halletliğinde sana düşünecek bir şeyler kazandırıyor,” diyordu Jenny. “Sayfadaki kelimeleri göremeyecek kadar yorgun olsam da, ertesi gün sütü çalkalarken ya da yün eğirirken kitaptaki sözler aklıma geliyor ve onlar üzerine düşünüyorum.” Yün eğirirken dediğinde gülmemek için kendimi zor tutmuştum. Kuzey İskoçya çiftliklerindeki Lallybroch kadınlarının yünlerini sadece geleneksel şarkılarını söyleyerek değil, aynı zamanda Moliére ve Piron’dan da parçalar okuyarak eğirdiklerinden emindim.</p>

  <p class="normal">Birden aklıma yün eğrilen bir yer geldi, kadınlar sıra halinde yüz yüze oturuyorlardı. Kıyafetlerinin kolları çıplaktı, sırtlarını duvara dayamışlardı, ayaklarıyla yünlerin içindeki uzun ıslak kurdu atıyorlar, sertçe vuruyorlardı, keçeli dokuma Kuzey İskoçya’nın puslu hatta yağmurlu havasını püskürtüyor, giyeni soğuktan koruyordu.</p>

  <p class="normal">Sık sık kadınlardan biri ayağa kalkıp dışarıya gider, ateşte buhar salan idrar kazanını getirirdi. Etekleri yukarıya sıyrılmış bir halde ahırın ortasında çıplak bacakla dolanırlardı.</p>

  <p class="normal">“Sıcak idrar boyayı arttırır,” diye açıklamıştı kadınlardan biri. Ahıra ilk girdiğimde gözlerim sulanmıştı. Diğer kadın işten kaçıp kaçmayacağımı görmek için ilk başta beni izlemişti ama yün eğirmek Fransa’da yaptığım ve gördüğüm şeylerden sonra gerek 1944 savaşında gerekse 1744 yılında hastanede, bu benim için öyle büyük bir şok etkisi yaratmamıştı. Zaman kavramı hayatın gerçeklerini pek değiştirmiyordu. Kokunun dışında, yün eğirme ahırı sıcaktı, hoş bir yerdi, Lallybroch kadınları buraya geliyor, kumaş topları arasında birbirleriyle şakalaşıyor ve çalışırken birlikte şarkı söylüyorlardı, elleri masada ritmik bir halde çalışıyor ya da çıplak ayakları buhar çıkan kumaşa batıyordu, biz yerde oturuyor kumaşı karşı tarafa verip çekiyorduk.</p>

  <p class="normal">Koridordan gelen bot sesleri ve kapının açılmasıyla içeri giren soğuğun ve yağmurun etkisiyle yün eğirme düşüncemden sıyrıldım. Jamie ve Ian birlikte Gaelce bir şeyler konuşuyorlardı, muhtemelen çiftlik durumlarını tartışıyorlardı.</p>

  <p class="normal">“Gelecek yıl bu tarlanın boşaltılması gerek,” diyordu Jamie kapıdan içeri girdiğinde. Onları gören Jenny mektupları bıraktı ve koridordaki sandıktan temiz havlu alıp getirdi.</p>

  <p class="normal">“Halıya sularınızı damlatmadan önce kurulanın,” diye emretti ve her birine bir havlu verdi. “Ve şu kirli botlarınızı da çıkarın. Ian, posta geldi. Patates tohumları için yazdığın Perth’deki adamdan bir mektup var.”</p>

  <p class="normal">“Ah, öyle mi? Sonra okurum. Okurken bir yandan yiyebileceğim bir şeyler var mı? Açlıktan öleceğim ve buradan Jamie’nin karnının da guruldadığını duyabiliyorum.”</p>

  <p class="normal">Jamie ıslak bir köpek gibi başını salladı, yağmur damlaları koridora sıçrarken kız kardeşi küçük bir çığlık attı. Gömleği omuzlarına yapışmıştı ve yağmurdan sırılsıklam olan saçları gözlerinin önüne düşüyordu.</p>

  <p class="normal">Ensesine bir havlu koydum. “Kurulanmanızı bitirin. Ben de size bir şeyler getireyim.”</p>

  <p class="normal">Bağırdığında mutfaktaydım. Daha önce hiç böyle bağırdığını duymamıştım. Sesinde şaşkınlık ve korku vardı ve başka bir şey daha... Kaplanın pençelerine takılan bir adamın feryadı gibi. Koridordan aşağıya indim ve bilinçsizce salona koşturdum, elimde hâlâ yulaflı keklerin olduğu bir tepsi vardı.</p>

  <p class="normal">Kapıdan içeri girdiğimde onun Jenny’nin mektupları koyduğu masanın yanında durduğunu gördüm. Yüzü ölü gibi beyazdı, durduğu yerde sallanıyordu. Tıpkı kesilen bir ağaç düşmeden önce birinin “Ağaca dikkat!” diye bağırmasını bekliyor gibiydi.</p>

  <p class="normal">“Ne oldu?” dedim, yüzündeki bakışı görünce korkmuştum.</p>

  <p class="normal">“Jamie, ne oldu? Ne var?!”</p>

  <p class="normal">Fark edilebilir bir çabayla masadaki mektuplardan birini aldı ve bana verdi.</p>

  <p class="normal">Yulaflı kekleri bıraktım ve kâğıdı aldım, mektubu hızlıca inceledim. Jared’dandı, incecik kargacık burgacık yazısını hemen fark etmiştim. “‘Sevgili kuzen,” diye okuyordum kendi kendime. “‘… öyle mutluyum ki hayranlığımı tarif edemiyorum… senin cüretkarlığın ve cesaretin bir esinlenme olacak…başarısızlık olmayacak… dualarım seninle…” Başımı kâğıttan kaldırmış şaşkınlık içinde Jamie’ye bakıyordum. “Bu neden bahsediyor böyle? Sen ne yaptın, Jamie?”</p>

  <p class="normal">Adeta derisi çekilmişti, ölü bir suratla mutsuz bir şekilde gülümsedi. O sırada başka bir kâğıt aldı, bu ucuzca basılmış bir el ilanıydı.</p>

  <p class="normal">“Yaptığım şey bu değil, Sassenach,” dedi. Kâğıdın üstünde Stuart Evi’nin Kraliyet tacı vardı. Mesaj altında yazıyordu, kısaydı.</p>

  <p class="normal">Yüce Tanrı’nın atadığı İskoçya VIII., İngiltere III. ve İrlanda Kralı James bu üç krallığın tahtını istemede hakkı olduğunu ileri sürmektedir. Ve bunu Kuzey İskoçyalı klan beyleri ve II. James yanlısı lordlar da desteklemektedir, Majesteleri Kral James’in bu haklı davasına, Ortaklık Önergesi’nde gösterilen isimler de katılacaktır.</p>

  <p class="normal">Okurken parmaklarım buz kesmişti ve öyle şiddetli bir korkuya kapılmıştım ki nefesimin kesileceğini hissettim. Kan basıncıyla kulaklarım çınlamaya, gözlerimin önünde siyah benekler uçuşmaya başladı.</p>

  <p class="normal">Sayfanın altında, dünyaya sadakatlerini ve Charles Stuart’ın başarısı için canlarını ve şanlarını ortaya koyacaklarını bildiren İskoçyalı beylerin adları yazılıydı. Clanranald ve Glengarry. Appinli Stewart, Keppochlu Alexander MacDonald, Scotuslu Angus MacDonald.</p>

  <p class="normal">Listenin en altında da şu isim yazılıydı; “Broch Tuarachlı James Alexander Malcolm MacKenzie Fraser.”</p>

  <p class="normal">“Kahretsin,” diye fısıldadım, içimin rahatlaması için daha güçlü bir kelime bulmayı diliyordum. “Aşağılık piç kurusu senin adına imzalamış!”</p>

  <p class="normal">Yüzü hâlâ solgun ve gergin olan Jamie kendini toplamaya çalışıyordu.</p>

  <p class="normal">“Evet,” dedi kısaca. Eli masanın üstünde duran açılmamış mektuba doğru sinsice ilerliyordu, mühründe Stuart’ın tacı olan ağır bir kâğıttı. Jamie sabırsızca zarfı açtı. Mektubu çabucak açtı ve okudu, sonra elini yakmış gibi hızla masaya attı.</p>

  <p class="normal">“Bir özür mektubu,” dedi kısık sesle. “Belgeyi benim imzalamam için yeterince zaman yokmuş. Ve sadık desteğim için şükranlarını sunuyor. Tanrım, Claire! Ben ne yapacağım?”</p>

  <p class="normal">Bu kalpten gelen bir haykırıştı ve benim verecek bir cevabım yoktu. Minderin üstüne oturmuş dik dik ateşe bakarken onu seyretmekten başka yapabileceğim bir şey yoktu.</p>

  <p class="normal">Bu drama boyunca donakalan Jenny mektupları ve kâğıt yığınlarını almak için daha yeni hareket ediyordu. Dikkatlice onları okudu ve sonra masanın üstüne bıraktı. Kaşlarını çatmış bir halde kâğıtlara bakıyordu, sonra elini Jamie’nin omzuna koydu.</p>

  <p class="normal">“Jamie,” dedi. Yüzü oldukça solgundu. “Yapabileceğin tek bir şey var, hayatım. Charles Stuart için gidip savaşmak zorundasın. Kazanması için ona yardım etmek zorundasın.”</p>

  <p class="normal">Söylediklerinin doğruluğu beni saran şok perdesinin içinden sızıyor ve bana ulaşıyordu. Bu Ortaklık Bağını imzalayanlar İngiliz Krallığı’na karşı isyancı ve vatan haini olarak damgalanmışlardı. Charles’ın buna nasıl cüret ettiği ya da bunu başlatmak için parayı nereden bulduğu artık önemli değildi. Açıkça artık bu isyan dalgasını başlatmıştı ve Jamie ile ben de ister istemez ona katılmıştık. Jenny’nin de dediği gibi başka bir seçim hakkı yoktu.</p>

  <p class="normal">Gözlerim Jamie’nin elinden düşen mektuba takıldı. “…Louis’in ya da en azından onun bankalarının desteği olmadan bu işe giriştiğim için birçok kişi aptal olduğumu söyledi! Geldiğim yere geri dönme konusunda olan hiçbir fikri göz önünde bulundurmuyorum.” Okumaya devam ediyordum. “Eve geleceğim için sevin, benim sevgili arkadaşım.”</p>
</body>
</html>
