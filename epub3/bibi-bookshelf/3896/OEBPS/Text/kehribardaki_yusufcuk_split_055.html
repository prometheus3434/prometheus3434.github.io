<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_54">46<br class="calibre2"/>
  Ölüm Korkusu</h2>

  <p class="normal">Kuzeye doğru yol aldığımızda her bir tarafta askerler ve izleri vardı, Kuzey İskoçya ordusunun izlerini takip ediyorduk. Yaya hareket eden bir grup askeri geçtik, inatla yürüyorlardı, rüzgârla yağan yağmura karşı başları eğikti. Diğerleri hendeklerde ve ağaçlardan oluşan çitlerin altında yatıyorlardı; devam etmek için çok yorulmuşlardı. Yol boyunca araçlar ve silahlar vardı; burada bir araba ters dönmüş duruyordu, içindeki un çuvalı yarılmış ve nemden çürümüştü, bir ağacın altında küçük bir top arabasının ayracı vardı, karanlık gölgede ikiz namlular parıldıyordu.</p>

  <p class="normal">Yol boyunca hava hep kötüydü, bizi geciktiriyordu. Nisan’ın 13’üydü ve ben kalbimin altında sürekli, kemirici korku hissiyle ata biniyor ve yürüyordum. Lord George ve klan beyleri, Prens ve akıl hocaları- hepsi Culloden Evi’ndeydiler ya da MacDonaldlardan birinin dediğine göre yolda onlarla karşılaşabilirdik. Bundan daha fazla bir şey bilmiyordu ve biz de onu alıkoyamadık; adam sisin içinde tökezliyordu, bir zombi gibi hareket ediyordu. Bir ay önce İngilizler tarafından esir alındığımda er azığı azalmıştı; durumların kötüden daha betere gittiği açıktı. Gördüğümüz adamlar yavaşça hareket ediyordu, çoğu yorgunluktan ve açlıktan sendeliyordu. Ama inatla kuzeye doğru hareket ediyorlardı, hepsi aynıydı, Prens’in emrine uyuyorlardı. İskoçların hareket ettiği yere Drumossie Kırı deniyor. Culloden’e yakın.</p>

  <p class="normal">Yolun bir kısmı, midilli atlarının sendeleyerek ilerlemesine sebep olduğu için oldukça kötü oldu. Yarım mil ötede yolun iyi olduğu, ıslak ilkbahar süpürge otlarının içinden geçildiği küçük ormanın dışından gitmeleri için bırakılmalıydılar.</p>

  <p class="normal">“Ormanın içinden yürümek daha hızlı olur,”diye Jamie beni bilgilendirdi, uyuşmuş ellerimden dizginleri aldı. Çam ve meşelerden oluşan küçük koruya doğru başıyla işaret etti, ıslak yaprakların hoş, tazeleyici kokusu sırılsıklam olan topraktan kalkıyordu. “Bu yoldan git, Sassenach; diğer tarafta buluşuruz.”</p>

  <p class="normal">Tartışamayacak kadar yorgundum. Bir ayağımı diğerinin önüne koymak bile büyük bir çaba gerektiriyordu ve çabalamam, çamurlu, tehlikeli süpürge otlarından ormandaki yumuşak yapraklarla, çam ağacı yapraklarının arasındaki çabalamamdan şüphesiz daha az olacaktı.</p>

  <p class="normal">Ormanın içi sessizdi, rüzgârın ağlaması üzerimizdeki çam ağacının dallarında fısıldıyordu. Yağmur düşen sert meşe yapraklarının üzerini yavaşça okşadığında, yapraklar ıslakken bile hışırdamaya ve çıtırdamaya devam ediyordu.</p>

  <p class="normal">Adam, ormanın kenarının yarım metre uzağında yatıyordu, büyük gri bir kaya parçasının yanındaydı. Kayanın açık yeşil yosunu onun tartanıyla aynı renkteydi ve düşen yapraklarla tartanın kahverengi yeri onu yarı örtüyordu. Öyle ormanın bir parçası gibi görünüyordu ki eğer bir çift parlak mavi nokta beni durdurmasaydı az kalsın üstüne basacaktım.</p>

  <p class="normal">Heyecan verici, canlı bir maviydi, sade ve tuhaf. Böylesini daha önce hiç görmemiştim ama hemşirelik yaptığım Birinci Dünya Savaşı’nda hendekte savaşan yaşlı bir askerden duymuştum.</p>

  <p class="normal">“Biz buna ölü-mumu deriz,” dedi bana. “Mavi, parlak mavi. Hiçbir yerde göremezsin, ancak savaş arazinde ölen bir adamda görebilirsin.” Bana baktı, beyaz sargının altındaki yaşlı gözleri kafa karıştırıcıydı.</p>

  <p class="normal">“Savaş arasında nerede yaşadığını hepmerak etmişimdir.”</p>

  <p class="normal">Belki, havada görünmez kökleri bir fırsat yakalamayı bekliyordur diye düşünüyordum. Renk parlaktı, çivitotu mavisi gibi farklı, parlaktı, bu adamın atası savaşa gitmeden önce kendini boyardı.</p>

  <p class="normal">Ormanın içini bir rüzgâr aldı, adamın saçlarını kımıldatıyordu. Hareket etti ve kalktı, ipeksi ve canlı gibiydi. Arkamdan bir yaprak çıtırdaması geldi ve kendimden geçmiş halde durup cesede bakarken sarsılarak kendime geldim.</p>

  <p class="normal">Jamie yanımda duruyor, aşağıya bakıyordu. Hiçbir şey söylemiyordu; sadece beni dirseğimden tuttu ve ormandan çıkarttı, savaşın ve fedakârlığın çürük rengine bürünen ölü adamı arkamızda bırakıyorduk.</p>

  <p class="normal">Culloden Evi’ne vardığımızda Nisan’ın 15’i kuşluk vaktiydi, buraya ulaşmak için insafsızca kendimizi ve atlarımızı zorlamıştık. Güneyden buraya geldik, ek bina grubunun içinden geldik. Yoldaki adamlar neredeyse öfkeyle hareket ediyordu ama ahır ilginç bir biçimde terk edilmişti.</p>

  <p class="normal">Jamie atından indi ve dizginleri Murtagh’a verdi.</p>

  <p class="normal">“Burada bekle,” dedi. “Burada bazı şeyler yolunda değilmiş gibi görünüyor.”</p>

  <p class="normal">Murtagh ahırın kapısına bir göz attı, aralık duruyordu ve başıyla tamam dedi. Klan adamının arkasında atının üstünde olan Fergus, Jamie’yi takip edecekti ama Murtagh sert ve kısa bir sözle onu durdurdu.</p>

  <p class="normal">Yorgunluktan kaskatı olmuş bir halde kendi atımdan aşağıya kaydım ve ahırın çamurunda kayan Jamie’yi takip ettim. Ahırda bir tuhaflık vardı. Ahırın kapısından içeriye girmek için onu takip ederken fark ettiğim tek şey buranın çok sessiz oluşuydu.</p>

  <p class="normal">İçerdeki her şey hareketsizdi; bina soğuktu ve loştu, ahırın her zamanki sıcaklığı ve hareketliliği yoktu. Ama yine de içerisi bütün canlılıktan yoksun değildi; siyah bir figür kasvetli bir halde hareket etti, fare ya da tilkiden oldukça büyüktü.</p>

  <p class="normal">“Kim var orada?” diye sordu Jamie, otomatik olarak beni arkasına almak için öne doğru bir adım attı. “Alec? Sen misin?”</p>

  <p class="normal">Samanda oturan figür yavaşça başını kaldırdı ve şalı arkaya düştü. Leoch Şatosu’nun At Ustasıydı ama tek gözlüydü; diğer gözü birkaç sene önce bir iş kazasında kör oldu, siyah bir bezle kapalıydı. Normalde bir göz ona yetiyordu; canlı ve kıvılcım saçan bir maviydi, seyislerin, atların ve binicilerin itaatlerini istemeye yetiyordu.</p>

  <p class="normal">Şimdi Alec McMahon MacKenzie’nin gözü tozlu damtaşı gibi donuktu. Bir zamanlar heybetli sağlam olan bedeni kendi içine kapanmış ve yüzündeki yanakları açlıktan cansız bir şekilde çökmüştü.</p>

  <p class="normal">Yağışlı havalarda yaşlı adamın kireçlenmeden rahatsız olduğunu bilen Jamie onun ayağa kalkmasını önleyerek yanına çömeldi.</p>

  <p class="normal">“Neler oluyor?” diye sordu. “Yeni geldik; burada neler oluyor?”</p>

  <p class="normal">Yaşlı Alec’in soruyu kavrayıp, onu sindirmesi ve cevabını kelimelere dökmesi oldukça uzun zaman aldı; belki, sonunda sözleri çıktığında onları boş bir halkaya dönüşmesini sağlayan içi boş karanlık ahırın durgunluğundandı.</p>

  <p class="normal">“Hepsi avlanmaya gitti,” dedi. “İki gece önce Nairn’e hareket ettiler ve dün de kaçarak geri geldiler. Majesteleri Culloden’de kararlı olduklarını söyledi; Lord George şimdi topladığı orduyla orada.”</p>

  <p class="normal">Culloden adını duyduğumda çıkan küçük iniltiyi bastıramadım. O zaman burasıydı. Her şeye rağmen geçmek için gelmişti ve biz buradaydık.</p>

  <p class="normal">Jamie’yi de bir ürperti sardı; kollarındaki kızıl tüylerinin diken diken olduğunu görebiliyordum ama sesi içinde hissettiği endişeyi yansıtmıyordu.</p>

  <p class="normal">“Ordu- hepsi hasta- savaşmak için hazır. Lord George onların dinlenmesi ve yemek yemeleri gerektiğini fark etmiyor mu?”</p>

  <p class="normal">Yaşlı Alec’den çıkan çıtırtılı ses sanırım kahkaha gölgesiydi.</p>

  <p class="normal">“Lord hazretleri için pek fark etmiyor, delikanlı. Majesteleri ordunun götürülmesini istedi. Ve Majesteleri, Drumossie üzerinden İngiltere’ye dayanacağımızı söylüyor. Yemeğe gelince-” Yaşlı adamın kaşları kalın ve fırça gibiydi, geçen sene hepsi beyazlamıştı, aralarından iri tüyler çıkmıştı. Şimdi bir kaşını yavaşça havaya kaldırdı sanki bu küçük ifade değişimi bile yorgunluktandı. Eğri büğrü ellerinden bir tanesi kucağında kımıldadı, ahırdaki atların bulunduğu boş tek bölmelere doğru bir hareket yaptı.</p>

  <p class="normal">“Geçen ay atları yediler,” dedi, basit bir şekilde. “Ondan beri de yiyecek çok az şey var.”</p>

  <p class="normal">Jamie dalgın bir halde durdu ve duvara yaslandı, şaşkınlıktan başı eğik bir haldeydi. Yüzünü göremiyordum ama ahırın tahtaları gibi bedeni kaskatıydı.</p>

  <p class="normal">“Tamam,” dedi sonunda. “Tamam. Adamlarım- onlarda etten hisselerine düşen payı aldırlar mı? Donas…o…iri bir attı.” Sessizce konuşuyordu ama benimde duyduğum gibi Jamie’nin sesindeki çabaya karşılık, Alec’in tek gözüyle birden baktığını gördüm.</p>

  <p class="normal">Yaşlı adam yavaşça oturduğu samandan kalktı, sakat bedeni acı bir tartışmayla hareket ediyordu. Eğri büğrü elini Jamie’nin omzuna koydu; kireçlenmiş parmakları kapanmıyordu ama eli oradaydı, rahatlatıcı hissiz ağırlık oradaydı.</p>

  <p class="normal">“Donas’ı almadılar,” dedi sessizce. “Onu Prens Tcharlach’ın binmesi için tutuyorlar, Edinburgh’a zaferle döndüğünde. O’Sullivan…Majesteleri’nin yürümesinin uygun olmayacağını söyledi.”</p>

  <p class="normal">Jamie yüzünü elleriyle kapadı ve başını boş ahırın kapısına doğru iki yana sallamaya başladı.</p>

  <p class="normal">“Ben bir aptalım,” dedi sonunda, nefesini düzeltmek için kesik kesik alıyordu. “Ah, Tanrı’m ben bir aptalım.” Ellerini serbest bıraktı, yüzünü gösteriyordu, gözyaşları kirin içinde seyahate çıktı. Yanaklarını elinin tersiyle sildi ama yaşları gözlerinden akmaya devam ediyordu sanki bu süreç onun kontrolü dışındaydı.</p>

  <p class="normal">“Dava kaybedildi, adamlarım katliama götürüldü, ormanda kokuşmaya başlayan ölüler var…ve ben bir at için ağlıyorum! Ah, Tanrım,” diye fısıldadı, başını iki yana sallıyordu. “Ben bir aptalım.”</p>

  <p class="normal">Yaşlı Alec bir iç çekti ve elini yavaşça Jamie’nin koluna kaydırdı.</p>

  <p class="normal">“En azından senin dayanacağın bir şey var, delikanlı,” dedi. “Ben artık ondan da geçtim.”</p>

  <p class="normal">Yaşlı adam beceriksizce bir bacağını diğer bacağının üzerine attı ve bir kez daha kendini rahatlattı. Jamie bir anlığına durdu, Yaşlı Alec’e baktı. Yaşlar hâlâ kontrolsüzce yüzünden süzülüyordu ama parlak granit taşına yağan yağmur gibiydi. Sonra beni dirseğimden tuttu ve tek kelime bile etmeden arkasına döndü.</p>

  <p class="normal">Ahır kapısına geldiğimiz zaman arkamı dönüp Alec’e baktım. Sessizce oturuyordu, şalının içinde karanlık kambur bir figürdü, bir gözü diğeri gibi görmüyordu.</p>

  <p class="normal">Adamlar evin içine dağıldı, hepsi yorgunluktan perişandı, içlerini kemiren açlıktan, geleceği belli olan yakın felaketi bildiklerinden sarhoş gibiydiler. Burada hiç kadın yoktu; buranın beyleri kadınlarını güvenli bir yere yerleştirmek için leydilere eşlik etmişlerdi- gelen yazgı uzun bir gölge gibiydi.</p>

  <p class="normal">Jamie fısıltıyla söylediği sözlerle beni Prens’in geçici odalarına açıldığı bir kapının dışında bıraktı. Varlığım bir işe yaramayacaktı. Yavaşça evin içinde yürümeye başladım, uyuyan adamların ağır mırıltıları, üzüntüyle dolu olan kasvetli bir hava vardı.</p>

  <p class="normal">Evin üst katında küçük bir sandık odası buldum. Hırdavatlar ve atılan mobilyalarla doluydu, en azından başkaları tarafından işgal edilmemişti. Antika kalabalığının içine doğru yürüdüm, kendimi küçük bir kemirgen gibi hissediyordum, yıkıma hazır olan bu büyük, perişan dünyada bir sığınak arıyordum.</p>

  <p class="normal">Sadece küçük bir pencere vardı, sisli gri sabahı içeri dolduruyordu. Pelerinimin bir ucuyla bir pencere gözünü sildim ama hiçbir şey görülmüyordu sadece etrafı kuşatan sis vardı ortada. Alnımı soğuk cama dayadım. Dışarılarda bir yerlerde Culloden Arazisi vardı ama kendi loş yansımamdan başka bir şey göremiyordum.</p>

  <p class="normal">Sandringham Dükü’nün korkunç dehşet verici haberlerinin Prens Charles’a geldiğini biliyordum; kuzeye doğru gelirken konuştuğumuz herkes bunu söylemişti ve yeniden kendimizi göstermek iyiydi. Tam olarak ne yaptık? Merak ediyordum. Eğer II. James davasını iyi ve yorgun bir gecelik macera için kötü bir yazgıya mahkûm etmiş miydik ya da istemeyerek Charles Stuart’ı bir İngiliz tuzağından mı kurtarmıştık? Buğulu camın aşağısını doğru bir parmağımı gıcırdayan bir sesle çektim, hiç bulamayacağım şeyi hesaba katıyordum.</p>

  <p class="normal">Sığınağımın dışarısındaki halısız merdivenlerde ayak sesleri duymadan önce uzun zaman geçmiş gibi görünüyordu. Jamie’yi merdiven boşluğuna gelirken görmek için kapıya yaklaştım. Yüzündeki bir bakış yeterliydi.</p>

  <p class="normal">“Alec haklı,” dedi, ön konuşma yapmadan. Yüzündeki kemikler teninin altında sertti, açlıktan belirginleşmişler, sinirden keskinleşmişlerdi. “Ordu Culloden’e gidiyor. İki gündür ne uyudular ne de yemek yediler, top arabası için mühimmat yok- ama onlar gidiyor.” Birden siniri patlak verdi ve yumruğunu çürük masaya indirdi. Kat kat dizilmiş, pirinçten yapılmış küçük yemek tabakları enkazından çıkan uygunsuz gürültüyle yankılanan tavan arası, ev halkını uyandırdı.</p>

  <p class="normal">Sabırsız bir hareketle kemerinden hançerini çıkardı ve şiddetle masaya sapladı, hançer masada duruyor, sarsıntının gücüyle titriyordu.</p>

  <p class="normal">“Kasaba halkı diyor ki eğer hançerinde kan varsa bu ölüm demektir.” Bir tıslamayla nefes aldı, yumruğunu masaya vurdu. “Evet, bunu görüyorum! Ve onların hepsi de görüyor. Biliyorlar - Kilmarnock, Lochiel ve geri kalan hepsi. Ve bunu görmek bir parça da olsa işe yaramıyor!”</p>

  <p class="normal">Başını eğdi, elleriyle masadan destek alıyordu, dik dik hançerine bakıyordu. Jamie odanın eşiği için oldukça iriydi, sinirden için için yanan bedeni birden alev alacak gibiydi. Onun yerine ellerini savurdu ve zayıf düşmüş bedenini tahta bir kanepeye attı ve oturduğu yerde başını ellerinin içine gömdü.</p>

  <p class="normal">“Jamie,”dedim ve yutkundum. Bir sonraki sözleri neredeyse söyleyemeyecektim ama söylenmek zorundaydılar. Onun getirdiği haberleri biliyordum ve ne yapılması gerektiğini düşünüyordum. “Jamie. Bir şey var - mümkün olan sadece bir şey var.”</p>

  <p class="normal">Ellerinin arasındaki başını iki yana salladı, bana bakmıyordu.</p>

  <p class="normal">“Hiçbir yol yok,”dedi. “İnat ediyor. Murray onu vazgeçirmeye çalıştı, Lochiel de öyle. Balmerino. Ben. Ama adamlar şu an ovada duruyor. Cumberland Drumossie için yola çıktı. Hiçbir yol yok.”</p>

  <p class="normal">Şifalı bitkiler en etkili olanlardan bir tanesidir ve her bir hekim bunların zarar vereceğini bildiği gibi iyileştirici dozajında da deneyimlidir. Colum’a kullanmaya zamanı olmadığı bir siyanür verdim ve yattığı yatağın yanındaki masadan şişeyi geri aldım. Şimdi ilaç kutumun içindeydi, kabaca arındırılmış, donuk kahverengi kristaller görünüşte aldatıcı bir şekilde zararsızdı.</p>

  <p class="normal">Ağzım öyle kurumuştu ki bir seferde konuşamıyordum. Mataramda çok az şarap kalmıştı, onu içtim ve asit dilimde huzursuz bir tat bıraktı.</p>

  <p class="normal">“Bir yol var,” dedim. “Sadece bir yol.”</p>

  <p class="normal">Jamie’nin başı ellerinim arasına gömülü bir halde duruyordu. Uzun bir yolculuk geçirmiştik ve Alec’in verdiği haberlerin şaşkınlığı yorgunluğumuza üzüntü de katmıştı. Jamie’nin grubundaki adamlarını bulabilmek için dolambaçlı yoldan gelmiştik. Charles ile görüşmenin artık pek bir önemi kalmamıştı.</p>

  <p class="normal">“Öyle mi?”dedi.</p>

  <p class="normal">Tereddüt ettim ama konuşmak zorundaydım. Bu olasılık dile getirilmeliydi. O ya da ben, bu durumla karşı karşıya kalacaktık ya da kalmayacaktık.</p>

  <p class="normal">“Charles Stuart,” dedim sonunda. “O, her şey demek. Mücadele, savaş... Her şey ona bağlı, öyle değil mi?”</p>

  <p class="normal">“Öyle mi?” Jamie şimdi bana bakıyordu, kan çanağı olmuş gözleri sorgulayıcıydı.</p>

  <p class="normal">“Eğer o ölürse…”diye fısıldadım sonunda.</p>

  <p class="normal">Jamie’nin gözleri kapalıydı.</p>

  <p class="normal">“Eğer öldürülürse…şimdi. Bugün. Ya da bu gece. Jamie, Charles olmadan savaşmak için bir sebep olmaz. Hiç kimse Culloden’e gitmek için emir vermez. Savaş olmaz.”</p>

  <p class="normal">Gözlerini açtı ve dik dik bana baktı, dehşete düşmüştü.</p>

  <p class="normal">“Tanrım,” diye fısıldadı. “Tanrım, gerçekten bunu söylüyor olamazsın.”</p>

  <p class="normal">Elim boynumdaki kolyeme gitti.</p>

  <p class="normal">Falkirk’den önce Prens’e eşlik etmemi isteselerdi. O’Sullivan, Tullibardine ve diğerleri. Majesteleri hastaydı, onlar rahatsız diyorlardı. Charles’ı gördüm, göğsünü ve kollarını açmasını istedim, ağzını ve gözünü inceledim.</p>

  <p class="normal">Yetersiz beslenmeden kaynaklanan birçok hastalık vardı. Bunun gibi birçok şey söyledim.</p>

  <p class="normal">“Saçmalık!” dedi Sheridan, öfkeliydi. Majesteleri sıradan bir köylü gibi bu tür bir hastalık çekemez!”</p>

  <p class="normal">“Ama bir köylünün yediği şeyleri yiyor!” diye karşılık verdim. “Ya da daha kötülerini.” ‘Köylüler’ hiçbir şey bulamadıkları zaman soğan ve lahana yemek zorunda kalıyorlardı. Böyle zavallı bir yiyeceği hor gören Majesteleri ve akıl hocaları ise et veya daha azını yiyordu. Korkan, dargın yüzlerin oluşturduğu halkaya baktığımda, taze yiyecek eksikliğinden kaynaklanan belirtilerin birkaçında olmadığını gördüm. İshal, diş dökme, hafiften diş eti kanaması, iltihap, saç kökü kaşıntısı... Majesteleri’nde hepsi vardı.</p>

  <p class="normal">Değerli kuşburnu ve kuru böğürtlen bitkilerimi vermek için gönülsüz olmama rağmen istemeyerek Prens Charles’a bunlardan bir çay yapmayı önermiştim. Teklifim küçük bir nezaketle geri çevrilmiş ve bir kutu sülük ve neşteriyle Kraliyet kanını kaşıntıdan kurtarıp kurtaramadığını görmek için Archie Cameron çağrılmıştı.</p>

  <p class="normal">“Bunu yapabilirim,”dedim. Kalbim göğsümde ağır ağır atıyor, nefes almayı zorlaştırıyordu. “Ona bir karışım hazırlayabilirim. İçmesi için onu ikna edebileceğimi düşünüyorum.”</p>

  <p class="normal">“Peki senin ilaçlardan içip ölürse? Tanrım, Claire! Oracıkta hemen seni öldürürler!”</p>

  <p class="normal">“B-bu önemli mi?”diye sordum, çaresizce sesimi sakinleştirmeye çalışıyordum. Aslında bu doğruydu. Şu an kendi hayatım kurtarabileceğim yüzlercesinden daha ağır geliyordu. Yumruklarımı sıktım ve korkuyla ürperdim, kapana kısılmış bir fare gibiydim.</p>

  <p class="normal">Jamie bir anlığına yanıma geldi. Bacaklarım çok iyi tutmuyordu, beni kırık koltuğa taşıdı ve birlikte oturduk, kollarıyla beni sıkıca sarıyordu.</p>

  <p class="normal">“Sende bir aslanın cesareti var, mo duinne,” diye mırıldandı kulağıma. “Bir ayının, bir kurdun! Ama bunu yapman için sana izin vermeyeceğimi biliyorsun.”</p>

  <p class="normal">Titreme hafiften geçmişti ama hâlâ üşüyordum ve söylediklerimin korkusuyla midem bulanıyordu.</p>

  <p class="normal">“Başka bir yol olmalı,”dedim. “Çok az yiyecek var ama Prens’e yiyecek gidiyor. Fark edilmeden yemeğine bir şey katmak o kadar zor olmaz diye düşünüyorum, her şey öyle düzensiz ki.” Bu doğruydu; komutanlar yerde uyuyorlardı, çizmeleri hâlâ üzerlerindeydi ve kollarını yana koyacak kadar bile dermanları yoktu. Sürekli gelenler ve gidenlerle evin içi karmakarışıktı. Ölümcül tozu akşam yemeğine koymak için bir hizmetçiyi uzun süre meşgul etmek basit bir yol gibi görünüyordu.</p>

  <p class="normal">Ani sarsıntı yavaştan geri çekilmişti ama korkunç teklifim bir zehir gibi duruyor, kanımı donduruyordu. Jamie’nin kolları kısa bir anlığına omuzlarımı sıkıca kavradı ve sonra durumu düşünürken yavaşça aşağıya düştü.</p>

  <p class="normal">Charles Stuart’ın ölümü Ayaklanma’nın sonu olmayacak, olaylar daha ileriye gidecekti. Lord George Murray, Balmerino, Kilmarnock, Lochiel, Clanranald - hepimiz vatan haini sayılacaktık, Saray’da cezalı durumundaydık. Kuzey İskoçya ordusu parçalanacaktı; toplanmak için Charles’ın başı olmadan, duman gibi dağılacaktı. Preston ve Falkirk’de korkan ve gururları çiğnenen İngilizler kaçakları takip edip kaybedilen onurlarını kazanmak ve kanla yaralarını kapatmak için artık hiçbir konuda tereddüt etmeyeceklerdi.</p>

  <p class="normal">Yorklu Henry’nin, Charles’ın dindar genç erkek kardeşi için çok az bir şans vardı, çoktan yeminle kiliseye bağlanmıştı ve belki yenilenme için mücadeleye devam edip ağabeyinin yerini alabilirdi. İleride felaket ve yıkımdan başka hiçbir şey yoktu, hiçbir şey bunu engelleyemeyecekti. Kurtarılma ihtimali olan her şey şimdi, yarın kırda ölecek olan adamların hayatlarıydı.</p>

  <p class="normal">Culloden’de savaşmayı tercih eden Charles’dı, Charles’ın inatçılığı, dar görüşlü mutlak hâkimiyeti kendi generallerinin tavsiyesine karşı gelmesine ve İngiltere’yi işgal etmeye kadar gitmişti. Ve Sandringham’ın ona önerdiği teklif iyi ya da kötü olsun, onunla birlikte ölmüitü. Güney’den hiçbir şekilde destek yoktu; İngiliz II. James yanlıları bile bekledikleri krallarının sancağı altında toplanmamışlardı. Geri çekilmeye zorlanan Charles bu inatçı yeri seçmişti, Cumberland’in top ateşinin gazabıyla yüzleşmek için silahları olmadan, aç askerlerini yağmurla yıkan savaşa yollamıştı. Eğer Charles Stuart ölürse, Culloden savaşı olmayabilirdi. İki bine karşı bir hayat. Bir hayat ama Kraliyet hayatı.</p>

  <p class="normal">Oturduğumuz küçük odada bir şömine vardı ama ateş yanmıyordu. Jamie ona kızgınlıkla bakıyordu, sanki görünmez alevlerin içinde bir cevap arıyor gibiydi. Katil. Sadece katil değil ama bir kral katili. Sadece bir cinayet değil ama bir zamanlar arkadaşı olan birinin cinayeti.</p>

  <p class="normal">Böyle olduğu halde savaş planı ayarlanıp yeniden düzenlenirken, Kuzey İskoçyalı klan adamları çoktan kırda titremeye, sıralarını ayarlamaya başlamışlardı, birçoğu da onlara katılmak için sürükleniyordu. Onların arasında Leochlu MacKenzieler, Beaulyli Fraserler, Jamie’nin kanından dört yüz adam vardı. Ve Lallybrochlu adamlar, kendi adamları.</p>

  <p class="normal">Düşünürken yüzü donuklaştı, sonra ellerini dizlerine dolayıp oturdu. Sakat parmakları ve düzgün olanlar birlikte çabalıyor, bükülüyorlardı. Yanında oturuyordum ve neredeyse nefes almaya bile cesaretim yoktu, onun kararını bekliyordum.</p>

  <p class="normal">Neredeyse duyulmayan bir iç çekişle sonunda nefesini verdi ve bana döndü, gözlerinde anlatılamayan üzgün bir bakış vardı.</p>

  <p class="normal">“Yapamam,” diye fısıldadı. Elleri kısa bir an yüzüme dokundu, yanağımı tutuyordu. “Tanrı ne yapacağımı bilir, Sassenach. Bunu yapamam.”</p>

  <p class="normal">Konuşmanın etkisiyle bir iç rahatlama boydan boya beni yıkamıştı ama o ne hissettiğimi görüyordu ve ellerimi ellerinin arasına aldı.</p>

  <p class="normal">“Ah, Tanrım, Jamie, öyle mutluyum ki!” diye fısıldadım.</p>

  <p class="normal">Başını ellerimin üzerine eğdi. Yanağımı saçlarına yaslamak için başımı çevirdim ve donup kaldım.</p>

  <p class="normal">Koridorda nefret dolu bakışlarla biri bana bakıyordu, Dougal MacKenzie.</p>

  <p class="normal">Geçen aylar onu yaşlandırmıştı; Rupert’in ölümü, uykusuz gecelerin sonuçsuz çatışması, zorlu mücadelenin gerginliği ve şimdi de olması yakın yenilginin acısı. Kırmızımsı kahverengi sakalında gri tüyler vardı. Şaşkınlıkla onun erkek kardeşine ne kadar benzdiğini fark ettim, Colum’a. O önderlik yapmak istiyordu, Dougal MacKenzie. Şimdi beylik ona miras kalmıştı ve onun bedelini ödüyordu.</p>

  <p class="normal">“Ahlaksız…hain…kaltak…cadı!”</p>

  <p class="normal">Jamie birden vurulmuşçasına başını çekti, yüzü dışarıdaki kar gibi bembeyazdı. Ayağa fırladım, odada yankılanan bir gürültüyle tahta koltuk devrildi.</p>

  <p class="normal">Dougal MacKenzie yavaşça bana doğru ilerliyordu, pelerinin bir katını yana çekti, kılıcının kabzasını eline alabildi. Arkamdaki kapının açıldığını duymamıştım, kapı aralık kalmış olmalıydı. Ne kadardır kapının diğer tarafındaydı ve bizi dinliyordu?</p>

  <p class="normal">“Sen,” dedi yavaşça. “Bunu bilmeliydim; seni ilk gördüğüm andan beri bunu bilmeliydim.” Gözleri bana odaklanmıştı, bulutlu yeşil derinliklerde korku ve öfke hâkimdi.</p>

  <p class="normal">Aniden yanımda bir hareketlenme oldu. Jamie kolumu tutmuş, arkasına geçmemi işaret ediyordu.</p>

  <p class="normal">“Dougal,” dedi. “Düşündüğün gibi değil. Sadece...”</p>

  <p class="normal">“Hayır mı?” diye Dougal Jamie’nin lafını kesti. Bir anlığına bakışlarını benden çekti ve hemen Jamie’nin arkasına büzüldüm, bir anlık aradan dolayı memnundum.</p>

  <p class="normal">“Düşündüğüm gibi değil demek?” dedi, hâlâ yumuşak konuşuyordu. “Bu kadının seni çirkin bir cinayete - senin Prensi’nin cinayetine zorladığını duydum! Sadece iğrenç bir katil değil aynı zamanda bir vatan haini! Ve sen bana bunu duymadığımı mı söylüyorsun?”Başını iki yana salladı, omzunun üzerindeki kahverengimsi kızıl bukleleri uzun, cansız ve yağlıydı. Diğerlerimiz gibi o da açlık çekiyordu, kemikleri çıkıktı ama göz çukurlarındaki gözleri kıvılcım saçıyordu.</p>

  <p class="normal">“Seni suçlamıyorum, delikanlı,” dedi. Sesi birden yorgun çıkınca bu adamın elli yaşlarında olduğunu hatırlamıştım. “Senin suçun değil, Jamie. Bu kadın seni büyülemiş, bunu herkes anlayabilir.”</p>

  <p class="normal">“Evet, bunun ne zamandır farkındaydım. Zamanında aynı büyüyü bana da yapmaya çalıştı.” Gözleri beni adeta parçalıyor, yakıyordu. “Bir katil, yatmaya meraklı bir fahişe... Senin üzerinde yatarken yaptığı büyü budur, delikanlı - o ve diğer cadılar. Seni yataklarına götürürler ve sen başını göğüslerine yaslayıp uyurken onlar senin ruhunu çalar. Ruhunu alırlar ve erkekliğini de bitirirler, Jamie.”</p>

  <p class="normal">Hâlâ dik dik bana bakıyordu ve eli kılıcının kabzasını sıkıca tutuyordu.</p>

  <p class="normal">“Yana çekil, delikanlı. Seni bu cadıdan kurtaracağım.”</p>

  <p class="normal">Jamie benim önüme geçti ve bir anlığına Dougal’ı görüş alanımdan çekti.</p>

  <p class="normal">“Yorgunsun, Dougal,” dedi, sakince konuşuyordu, sesi yatıştırıcıydı. “Yorgunsun ve bunları duydun. Şimdi aşağıya in. Ben...”</p>

  <p class="normal">Konuşmasını bitirmeye fırsat olmamıştı. Dougal onu dinlemiyordu; koyu yeşil gözleri yüzüme odaklanmıştı ve MacKenzie beyi belindeki kınından kılıcını çekti.</p>

  <p class="normal">“Senin boğazını keseceğim,”dedi bana yumuşak bir ses tonuyla. “Seni ilk gördüğüm zaman bunu yapmalıydım. Hepimizi büyük bir felaketten kurtarmış olurdum.”</p>

  <p class="normal">Haklı olmadığından emin değildim ama bu, bu duruma deva olmasına izin vereceğim anlamına gelmiyordu. Üç adım geriledim ve masaya sertçe yaslandım.</p>

  <p class="normal">“Geri çekil!” diyerek Jamie önüm atıldı, Dougal bana doğru ilerlerken korurcasına koluyla bana siper oluyordu.</p>

  <p class="normal">MacKenzie beyi başını iki yana salladı, boğa gibi kırmızı gözleri bana bakıyordu.</p>

  <p class="normal">“O benim,” dedi kısık bir sesle. “Cadı. Hain. Kenara çekil, delikanlı. Sana zarar vermeyeceğim ama Tanrı biliyor ya eğer bu kadını korumaya devam edersen bu çocuğu ben büyüttüm demem seni de öldürürüm.”</p>

  <p class="normal">Jamie’yi geçti ve beni kolumdan tuttu. Yorgun, aç ve yaşlı olmasıyla birlikte hâlâ güçlü bir adamdı ve parmakları etime batıyordu.</p>

  <p class="normal">Acıyla bağırdım ve beni kendine doğru çekerken onu ümitsizce tekmeledim. Saçımı yakaladı, başımı geriye doğru çekiyordu. Yüzümdeki nefesi sıcak ve acıydı. Bağırdım ve ona vurdum, kurtulmak için tırnaklarımı yanağına geçirdim.</p>

  <p class="normal">Jamie ilk yumruğu Dougal’ın karnına vurduğunda birden ciğerlerinde bir hava patlaması oldu ve uyuşturan bir esintiyle Jamie’nin diğer yumruğu Dougal’ın omzuna denk geldiğinde ise saçımdaki tutuşu gevşedi. Birden özgür kalarak masaya doğru geriledim, korku ve acıdan ağlıyordum.</p>

  <p class="normal">Dougal Jamie’nin yüzüne bakmak için döndü, bir savaşçının çömelme pozisyonunu alarak kılıcını yukarıya kaldırdı.</p>

  <p class="normal">“Öyle olsun o zaman,”dedi, ağır ağır nefes alıyordu. Bir yandan diğer yana kayıyordu, fırsat yakalamaya çalışırken ağırlığının yönünü değiştiriyordu. “Kanından hainlik akıyor. Buraya gel, tilki yavrusu. Annenin hatırına, seni hemen öldüreyim.”</p>

  <p class="normal">Küçük çatı katındaki oda büyük değildi. Oda kılıcı çekmek için büyük değildi, hançerini hızlıca masanın üstüne saplayan Jamie silahsızdı. Gözleri tetikteydi, Dougal’ın elindeki kılıca odaklanmıştı.</p>

  <p class="normal">“Onu aşağıya indir, Dougal,”dedi. “Eğer aklında annem varsa, onun hatırına beni dinle!”</p>

  <p class="normal">MacKenzie cevap vermedi ama birden kılıcını hızla vurdu ve müthiş bir esinti oldu.</p>

  <p class="normal">Jamie kenara çekildi, geniş kılıç bir yandan diğer yana savruluyordu. Jamie gençliğin verdiği çevikliğe sahipti ama Dougal’da da kılıç vardı.</p>

  <p class="normal">Dougal birden yakınlaştı ve kılıç Jamie’nin yanından aşağıya doğru kaydı, gömleğini yırttı ve etinde koyu bir çizgi oluştu. Acıyla tıslayan Jamie geri çekildi, Dougal’ın bileğini tutuyordu, bıçağı aşağıya eğmek için bileğini yakalamıştı.</p>

  <p class="normal">Bıçağın donuk parlaklığı bir an kendini gösterdi ve sonra mücadele eden bedenlerin arasında kayboldu. Birlikte çabalıyorlardı, âşıklar gibi birbirlerine kilitlenmişlerdi, içerideki hava erkek teri ve öfke kokusuyla dolmuştu. Bıçak yeniden göründü, iki el de kabzayı tutuyordu. Bir yön değiştirme, bir ani çekiş, ani bir çabalama inlemesi ve birinin acısı. Dougal geriledi, sendeliyordu, yüzü şişkindi ve ter döküyordu, bıçağın kabzası boğazının alt kısmını delmişti.</p>

  <p class="normal">Jamie nefes nefese masaya yaslanmıştı. Gözleri şaşkınlıktan kararmıştı, saçları terden sırılsıklamdı ve gömleğinin yırtık kenarı sıyrıktan akan kana bulanmıştı.</p>

  <p class="normal">Dougal’dan korkunç bir ses geldi, şaşkınlık ve tıkanma sesi. Jamie, o sendeleyip düşerken onu yakaladı, Dougal’ın ağırlığı onun dizlerinin üzerine çökmesine sebep oldu. Dougal’ın başı Jamie’nin omuzlarındaydı, Jamie kollarını sütbabasına sardı.</p>

  <p class="normal">Onların yanına diz çöktüm, yardım etmek için uzandım, Dougal’ı tutmaya çalışıyordum. Ama çok geçti. Büyük beden kasılmış, Jamie’nin kucağından yana kayıyordu. Dougal yerde bükülmüş bir halde uzanıyor, sudan çıkmış balık gibi çırpınıyordu.</p>

  <p class="normal">Yüzü kıpkırmızı ve gözleri aralıktı. Ağzı sürekli kımıldıyordu, büyük bir zorlukla konuşuyordu ama sesi çıkmıyordu sadece kesilmiş boğazından hırıltılı bir ses geliyordu.</p>

  <p class="normal">Jamie’nin yüzü çok solgundu. Şiddetli bir şekilde çabalıyor, çırpınan bedeni tutmaya çalışıyordu. Son bir kasılma oldu ve sonra korkunç bir hırıltılı ses geldi. Dougal MacKenzie hareketsiz bir şekilde yatıyordu, Jamie’nin elleri onun omuzlarına kenetlenmişti, sanki yeniden yükselmesini önlemek ister gibiydi.</p>

  <p class="normal">“Yüce Tanrım bizi korusun!” Koridordan kısık bir ses geldi. Bu Willie Coulter’dı, Dougal’ın adamlarından biri. Beyinin cansız bedenine afallamış bir halde bakıyordu. Bedenin altında küçük bir idrar birikintisi vardı, dağınık şalın altından sızıyordu. Adam kendini kutsadı, hâlâ öylece bakıyordu.</p>

  <p class="normal">“Willie.” Jamie ayağa fırladı, yüzüne bir ürperti gelmişti. “Willie.” Adam sersem gibiydi. Jamie’ye şaşkınlıkla bakıyordu, ağzı açıktı.</p>

  <p class="normal">“Bir saate ihtiyacım var.” Jamie bir elini Willie Coulter’ın omzuna koydu, onu rahatlatmaya çalışıyordu. “Eşimin güvende olduğunu görmem için bir saat. Sonra bu olanları anlatmak için geri geleceğim. Sana söz veriyorum, şerefim üzerine. Ama bir saat özgür kalmaya ihtiyacım var. Sadece bir saat. Konuşmadan önce bana bir saat verecek misin?”</p>

  <p class="normal">Willie bir beyinin cansız bedenine bir de beyinin yeğenine bakıp duruyordu, olanlara akıl erdiremeyecek kadar korktuğu açıktı. Sonunda başını yukarı aşağı salladı, ne yapacağını bilmediği açıktı, bu ricaya uymayı tercih etti çünkü başka bir seçenek sunulmamıştı.</p>

  <p class="normal">“Güzel,” dedi Jamie, yavaşça yutkundu ve yüzünü şalıyla sildi. Willie’nin omzunu sıvazladı. “Burada kal, adamım. Onun için dua et,”– yerdeki cansız bedene doğru başıyla işaret etti ama ona bakmıyordu - “ve benim için.” Masadan hançerini çekmek için Willie’yi geçti ve sonra beni öne doğru itip kapıya sonra da merdivenlere doğru ilerledi.</p>

  <p class="normal">Yarı yolda durdu , gözleri kapalı bir halde duvara yaslandı. Derin ve düzgün olmayan bir nefes aldı, sanki bayılmak üzereydi ve ben de elimi göğsüne koydum, korkmuştum. Kalbi davul gibi atıyordu ve titriyordu ama bir müddet sonra kendini toparladı, başıyla bana işaret verdi ve kolumu tuttu.</p>

  <p class="normal">“Murtagh’a ihtiyacım var,” dedi.</p>

  <p class="normal">Klan adamını dışarıda bulduk, yağmurla karışık yağan kara karşı şalını başına geçirmiş, evin saçaklarının altında kuru bir yerde oturuyordu. Fergus da yanında kıvrılmış, uzun yolculuktan dolayı yorgun olduğundan uyuyakalmıştı.</p>

  <p class="normal">Murtagh Jamie’nin yüzüne baktı ve hemen ayağa fırladı, yüzü öyle karanlık ve somurtkandı ki her şeye hazırdı.</p>

  <p class="normal">“Dougal MacKenzie’yi öldürdüm,” dedi Jamie dalgın bir halde.</p>

  <p class="normal">Murtagh’ın yüzü bir anlığına donuklaştı ve sonra her zamanki gaddar ifadesine geri büründü.</p>

  <p class="normal">“Evet,” dedi. “O zaman ne yapıyoruz?”</p>

  <p class="normal">Jamie kesesini yokladı ve dışarıya katlanmış bir kâğıt çıkardı. Kâğıdı açmaya çalışırken elleri titriyordu, kâğıdı elinden alıp saçaklarının altında açtım.</p>

  <p class="normal">“Temellük Tapu Senedi” yazıyordu kâğıdın başında. Kısa bir dökümandı, birkaç satırdan oluşuyordu, Broch Tuarach adlı malikânenin tapu senedi James Jacob Fraser Murray’a devredilmiştir, adı geçen James Murray’nın rüştüne kadar bahsi geçen malikâne, James Murray’nın ebeveynleri, Janet Fraser Murray ve Ian Gordon Murray tarafından güvenle tutulacak ve yönetilecektir. Jamie’nin imzası en alttaydı ve iki tane daha boşluk vardı, her birinde “şahit”yazıyordu. 1 Temmuz 1745 tarihliydi- Charles Stuart’ın İskoçya kıyılarında isyanı başlatmadan ve Jamie’yi Kral’a karşı vatan haini yapmadan bir ay önce.</p>

  <p class="normal">“Bunu imzalamanıza ihtiyacım var, senin ve Claire’in,” dedi. Jamie, dokümanı benden alarak Murtagh’a verdi. “Ama bu kendinizi yeminle inkâr ettiğiniz anlamına geliyor; bunu sorgulamak için hiçbir hakkım yok.”</p>

  <p class="normal">Murtagh’ın küçük siyah gözleri tapu senedini çabucak inceledi. “Hayır.”dedi kuru bir şekilde. “Ne hakkın ne de ihtiyacın var.”Fergus’u ayağıyla hafiften dürttü ve çocuk hemen dimdik oturdu, gözlerini kırpıştırıyordu.</p>

  <p class="normal">“Acele eve git ve beyine mürekkep ile kalem getir, delikanlı,”dedi Murtagh. “Ve çabuk ol- git!”</p>

  <p class="normal">Fergus kendine gelmek için başını iki yana salladı, onaylarcasına bir baş işareti almak için Jamie’ye bir göz attı- ve gitti.</p>

  <p class="normal">Saçaklardan akan su ensemden içeriye girmişti. Ürperdim ve arisaidimi iyice omuzlarıma çektim. Jamie’nin bu dokümanı ne zaman yazdığını merak diyordum. Malına ve toprağına el konulmasıyla Jamie, vatan haini olarak ilan edilmeden önce bu sahte tarih mülkün devredildiğini gösteriyordu- eğer sorgulanmazsa, mülk küçük Jamie’ye geçecekti. En azından hâlâ toprağa ve çiftlik evine sahip olan Jenny’nin ailesi güvende olacaktı.</p>

  <p class="normal">Jamie buna ne olur ne olmaz diye gerek duymuştu ama bunu biz Lallybroch’dan ayrılmadan önce yazmamıştı, her nasılsa geri dönüp yeniden yerinin başına geçeceğine umut ediyordu. Şimdi bu gerekliydi ve malikâne el konulmaktan kurtarılmıştı. Dokümanın gerçekten ne zaman imzalandığını hiç kimse söyleyemezdi- şahitler yani ben ve Murtagh hariç.</p>

  <p class="normal">Fergus küçük bir cam bardağın içindeki mürekkep ve eğri büğrü bir kuş tüyü kalemle geri döndü, nefes nefese kalmıştı. Kâğıdı hemen imzalamış, mürekkebin kalemden kâğıda akmaması için dikkatli davranmıştık. İlk başta Murtagh imzalayınca ikinci adını gördüm; FitzGibbons.</p>

  <p class="normal">“Kız kardeşinize götürmemi ister misiniz?”diye sordu Murtagh, ben de o sırada kuruması için kâğıdı sallıyordum.</p>

  <p class="normal">Jamie başını iki yana salladı. Yağmur kirpiklerinde gözyaşı gibi parlıyordu.</p>

  <p class="normal">“Hayır. Fergus götürecek.”</p>

  <p class="normal">“Ben mi?” Çocuğun gözleri şaşkınlıktan büyümüştü.</p>

  <p class="normal">Jamie kâğıdı benden aldı, katladı ve sonra dizlerinin üstüne çökerek katlayıp Fergus’un gömleğinin içine soktu.</p>

  <p class="normal">“Bunun kız kardeşime ulaşması gerek – Madam Murray’a- ama sorunsuz bir şekilde. Bu benim hayatımdan daha önemli, hatta senin hayatından bile.”</p>

  <p class="normal">Verilen görevin büyük sorumluluğu karşısında nefessiz kalan Fergus dimdik duruyordu.</p>

  <p class="normal">“Sizi hayal kırıklığına uğratmayacağım, lordum!”</p>

  <p class="normal">Jamie’nin dudaklarında belli belirsiz bir gülümseme belirdi ve kısa bir an için elini Fergus’un saçlarının üstündeki yumuşak kasketin üstüne koydu.</p>

  <p class="normal">“Biliyorum ve bundan dolayı çok mutluyum,” dedi. Sol elindeki yüzüğü çıkarmak için uğraşıyordu. Babasına ait olan yakut taşlı bir yüzüktü. “İşte burada,” dedi, yüzüğü Fergus’a verdi. “Ahıra git ve göreceğin yaşlı adama yüzüğü göster. Ona, Donas’ı alman için seni benim gönderdiğimi söyle. Atı al ve hemen Lallybroch’a git. Hiçbir şey için durma, uyumak için kendini zorunlu hissettiğin zamanlar hariç ve uyuduğun zaman kendini iyi sakla.”</p>

  <p class="normal">Fergus korku dolu bir heyecanla konuşamıyordu ama Murtagh şüpheyle kaşlarını çatarak ona bakıyordu.</p>

  <p class="normal">“Çocuğun o tehlikeli hayvanla başa çıkacağına inanıyor musun?”</p>

  <p class="normal">“Evet, yapabilir,”dedi Jamie kararlı bir şekilde. Kendine gelen Fergus kekeledi ve sonra diz çökerek Jamie’nin elini hevesle öptü. Hemen ayağa fırlayıp ahırların olduğu yere doğru koştu ve küçük bedeni sislerin içinde kayboldu.</p>

  <p class="normal">Daha sonra Jamie kararlı bir şekilde Murtagh’a döndü.</p>

  <p class="normal">“Ve sen- mo caraidh - adamlarımı toplamana ihtiyacım var.</p>

  <p class="normal">“Tamam,” dedi. “Peki ne zaman?”</p>

  <p class="normal">Jamie bana bir göz attı ve sonra vaftiz babasına döndü. “Şimdi kırdadırlar diye düşünüyorum, Genç Simon ile birlikte. Hemen onları bir yerde topla. Ben eşimin güvende olduğunu görmek istiyorum ve sonra seni bulacağım. Gelmemi bekle.”</p>

  <p class="normal">Murtagh bir kez daha başını salladı ve gitmek için geri döndü. Sonra durdu ve Jamie’ye bakmak için döndü.“Sana tek bir şey söyleyeceğim, delikanlı- İngilizleri bırak. Kendi halkını değil.”</p>

  <p class="normal">Jamie hafiften çekindi ama bir müddet sonra o da başını aşağı yukarı sallayarak cevap verdi. Sonra konuşmadan kollarını yaşlı adama uzattı. Çabucak kucaklaştılar ve Murtagh gitti.</p>

  <p class="normal">Sıranın en sonunda ben vardım.</p>

  <p class="normal">“Haydi, Sassenach,” dedi, kolumdan tutuyordu. “Gitmemiz gerek.”</p>

  <p class="normal">Kimse bizi durdurmadı; yolda öyle çok gelen giden vardı ki arazinin yanındayken bile neredeyse fark edilmemiştik. Çok uzakta ana yoldan ayrıldığımızda, artık bizi görecek kimse kalmamıştı.</p>

  <p class="normal">Jamie tamamen sessizdi, yapacağı işe konsantre olmuştu. Ben de ona hiçbir şey söylemiyordum, sohbet edemeyecek kadar korkmuştum ve şaşkındım.</p>

  <p class="normal">“Eşimin güvende olduğunu görmek istiyorum.” Bununla ne demek istediğini anlamamıştım ama birkaç saat içinde ne demek istediği ortaya çıktı, atını güneye doğru yöneltti ve Craigh na Dun denen yeşil dik tepe karşımızdaydı.</p>

  <p class="normal">“Hayır!” dedim, tepeyi görüp nereye gittiğimizi anladığımız zaman. “Jamie, hayır! Gitmeyeceğim!”</p>

  <p class="normal">Bana cevap vermedi, sadece atını hızlıca ileriye sürüyordu ve bana onu takip etmekten başka bir seçenek bırakmıyordu.</p>

  <p class="normal">Duygularım karmakarışıktı; yaklaşan savaşın yazgısının ve Dougal’ın korkunç ölümünün üzerine şimdi de bu taşlar çıkmıştı. Bu lanetli dikili taşlar. Jamie’nin beni göndermeye, kendi zamanıma göndermeye niyetli olduğu açıktı, tabii eğer bu mümkün olursa.</p>

  <p class="normal">O istediğini yapsın diye düşünüyordum, süpürge otlarının içindeki dar yoldan aşağıya onu takip ederken çenemi sıkıyordum. Dünyadaki hiçbir güç onu şimdi bırakmamı sağlayamayacaktı.</p>

  <p class="normal">Tepenin yamacında durduk, zirvenin aşağısında yıkılmış bir köy evinin küçük bir avlusu vardı. Yıllardır burada yaşayan yoktu; yerel halk tepenin perili olduğunu söylüyordu - bir peri tepesi.</p>

  <p class="normal">Jamie itirazlarıma dikkat etmiyordu. En sonunda köy evinde durdu ve yere çöktü.</p>

  <p class="normal">“Tamam,” dedi sonunda. “Burada biraz zaman geçirebiliriz; bizi burada kimse bulamaz.”</p>

  <p class="normal">Yere oturdu ve ısınmak için şalına sarındı. Bir anlığına yağmur durmuştu ama karların tepeleri kapladığı ve geçitleri tıkadığı dağlardan esen rüzgâr soğuktu. Başını dizlerine koydu, uçarcasına geldiği yolculuktan yorulmuştu.</p>

  <p class="normal">Ben de yanına oturdum, pelerinime iyice sarındım. Panik geçerken nefesinin yavaş yavaş düzeldiğini hissedebiliyordum. Bir müddet sessizce oturduk, aşağıdaki düzensizliğin üzerine tüneyen güvenilmez görünen tüneğe doğru hareket etmekten korkar gibiydik. İçimde hissettiğim kargaşaya yardımcı olmak istiyordum.</p>

  <p class="normal">“Jamie,”dedim sonunda. Elimi koluna koymak için uzandım ama sonra çekip elimin düşmesine izin verdim. “Jamie, üzgünüm.”</p>

  <p class="normal">Aşağıdaki karanlığa bakmaya devam ediyordu. Bir anlığına beni duymadığını düşündüm.</p>

  <p class="normal">Gözlerini kapadı. Sonra yavaşça başını iki yana doğru salladı.</p>

  <p class="normal">“Hayır,” dedi. “Buna gerek yok.”</p>

  <p class="normal">“Geri gitmeliydim. Jamie... Eğer gitseydim, o zaman, beni Cranesmuir’den buraya getirdiğin zaman… belki o zaman...”</p>

  <p class="normal">“Evet, belki,” diye sözümü yarıda kesti. Birden bana döndü. Gözlerinin bana odaklandığını görebiliyordum. Orada benimkiyle uyuşan özlem ve acı vardı ama öfke yoktu, suçlama yoktu.</p>

  <p class="normal">Başını yeniden iki yana doğru salladı.</p>

  <p class="normal">“Hayır,” dedi bir kez daha. “Ne demek istediğini biliyorum, mo duinne. Ama öyle değil. Eğer gitseydin, durumlar yine olması gerektiği gibi olurdu. Belki öyle, belki böyle. Belki daha yakın bir zamanda olacaktı. Belki farklı olacaktı. Belki- sadece belki... Önemli değil. Ama bu işin içinde bizim ikimizin haricinde olan birçok halk var ve ben kendini suçlayarak bu sorumluluğu üzerine almanı istemiyorum.”</p>

  <p class="normal">Eli saçıma değiyor, gözlerimin önüme gelen saçlarımı düzeltiyordu. Bir yaş yanağımdan süzülürken parmağıyla onu aldı.</p>

  <p class="normal">“Bu değil,” dedim. Bir elimi karanlığa doğru açtım, orduları, Charles’ı, ormanda açlıktan ölen adamı ve yaklaşan felaketi düşünüyordum. “Bu değil. Sana yaptığım şey...”</p>

  <p class="normal">Büyük bir şefkatle gülümsedi ve avucunu yanağıma dayadı, buz gibi tenimde sıcacıktı.</p>

  <p class="normal">“Öyle mi? Peki o zaman benim sana yaptığım şey ne Sassenach? Seni yerinden ettim, sefalete, sürgüne sürükledim, savaş alanlarına götürüp hayatını riske attım. Bunlar için beni suçlar mısın?”</p>

  <p class="normal">“Suçlamayacağımı biliyorsun.”</p>

  <p class="normal">Gülümsedi. “Evet, ben de söylemem, Sassenach.” Tepeye bir göz attığında yüzündeki gülümseme soldu. Taşlar görünüyordu ama ben onların tehlikeli olduklarını hissedebiliyordum, çok yakındalardı.</p>

  <p class="normal">“Geri gitmeyeceğim, Jamie,” dedim inatla. “Seninle kalıyorum.”</p>

  <p class="normal">“Hayır.” Başını iki yana salladı. Kibarca konuşuyordu ama ses tonu kararlıydı. “Ben geri gitmek zorundayım, Claire.”</p>

  <p class="normal">“Jamie, yapamazsın!” Hemen koluna yapıştım. “Jamie, şimdiye kadar Dougal’ı bulmuşlardır! Willie Coulter birilerine anlatmıştır.”</p>

  <p class="normal">“Evet, anlatmıştır.” Bir elini kolumun üzerine koydu ve okşadı. Tepeye gelirken kararını vermişti, gölgeli yüzünde bunu görebiliyordum; razı gelişini ve kararlılığını. Orada acı vardı, hüzün de ama onları bir kenara bırakmıştı. Şimdi ağlamak için vakti yoktu.</p>

  <p class="normal">“Fransa’ya geri dönmeyi deneyebiliriz,” dedim. “Jamie, yapmak zorundayız!”Ama konuşmama rağmen verdiği lanet karardan onu döndüremeyeceğimi biliyordum.</p>

  <p class="normal">“Hayır,” dedi yeniden. Döndü ve tepelerin ötesinde duran karanlık vadiyi gösterdi. “Kasaba harekete geçti, Sassenach. Limanlar kapalı. O’Brien, Prens’i kurtarmak için üç aydır bir gemi getirmeye çalışıyor, onu sağ salim Fransa’ya göndermek için. Dougal söyledi…” Yüzünü korku kaplamıştı ve ani bir acı kasılmasıyla kaşları büzüldü. Ama bunu da bir kenara bıraktı ve kararlı bir ses tonuyla konuşmasına devam etti.</p>

  <p class="normal">“Charles Stuart’ı avlayan sadece İngilizler. Beni de avlayacak olanlar İngilizler ve tabii ki de klanlar. İki kez vatan haini oldum, bir isyancı ve bir katil. Claire…” Durdu, bir eliyle ensesini ovaladı sonra kibarca konuşmaya başladı, “Claire, ben ölü bir adamım.”</p>

  <p class="normal">Yanağımdaki gözyaşları donmuş, tenimde buzlu bir yol bırakmıştı.</p>

  <p class="normal">“Hayır,” dedim yeniden ama faydası yoktu.</p>

  <p class="normal">“Tam olarak ehemmiyetsiz biri değilim, biliyorsun,” dedi, bir elini saçlarına götürürken durumla dalga geçmeye çalışıyordu. “Kızıl Jamie uzağa gidemez diye düşünüyorum. Ama sen…” Parmağıyla dudaklarımın kıvrımlarını takip ediyordu. “Seni kurtarabilirim, Claire ve yapacağım. Şu an en önemli şey bu. Ama sonra geri döneceğim...adamlarım için.”</p>

  <p class="normal">“Lallybrochlu adamlar için mi? Ama nasıl?”</p>

  <p class="normal">Jamie kaşlarını çattı, düşünürken, dalgın bir halde parmakları kılıcının kabzasına dokunuyordu.</p>

  <p class="normal">“Onları uzaklaştıracağımı düşünüyorum. Arazi karışıktır, adamlar, atlar bir oraya bir buraya koşuşturuyordur, emirler söylenir, onlara karşı çıkılır; savaş çok kirli bir iştir. Ve eğer yaptığım...yaptığım şey bilinse bile beni durduracak kimse olamaz, hem de savaş başlamak üzereyken. Evet, bunu yapabilirim,” dedi. Sesi kararlıydı.</p>

  <p class="normal">“Soru sormadan beni takip edeceklerdir. Tanrım onlara yardım et, onları buraya getirme sebebim bu! Murtagh onları benim için topladı, onları alıp araziden uzaklaştırırım. Eğer biri beni durdurmaya çalışırsa, savaşta kendi adamlarımı yönetme hakkım olduğumu söylerim. Genç Simon bile bunu reddedemez.”</p>

  <p class="normal">Derin bir nefes aldı, zihninde sabah olacak savaş arazisindeki manzarayı canlandırıyor gibi kaşlarını çattı.</p>

  <p class="normal">“Onları güvenli bir şekilde uzaklaştırabilirim. Arazi yeterince geniş ve kaçmadığımızı sadece yeni bir pozisyon için hareket ettiğimizi fark etmeyecek yeterince adam var. Onları araziden çıkarabilirim.”</p>

  <p class="normal">“Ve sonra?” diye sordum, cevabı bilmek istemiyordum ama kendimi de durduramıyordum.</p>

  <p class="normal">“Ve sonra ben Culloden’a geri döneceğim,” dedi. Yüzünde titrek bir gülümseme vardı. “Ölmekten korkmuyorum, Sassenach.” Ağzı alaycı bir şekilde titriyordu. “Evet…o kadar çok değil, neyse. Ama gerçeği başarmanın birkaç yolu…” Kısa, irade dışı bir titreme onu sardı ama yine de gülümsemeye çalışıyordu.</p>

  <p class="normal">“Gerçek bir profesyonel hizmetin değerli olduğunu düşündüğümden şüpheliyim ama öyle bir durumda umuyorum, hem Mösyö Forez hem de kendim bunu bulabiliriz…garip. Şarabı paylaştığım birinin kalbimi parçalamasından bahsediyorum…”</p>

  <p class="normal">Huzursuz bir sesle kollarımı ona doğru açtım, sıkıca ona sarılıyordum.</p>

  <p class="normal">“Tamam,” diye fısıldadı saçlarımın arasına. “Tamam, Sassenach. Bir tüfek topu. Belki bir bıçak. Çabucak hallolur.”</p>

  <p class="normal">Bunun bir yalan olduğunu biliyordum; savaş yaralarını ve savaşçı ölümlerini yeterince biliyordum. Gerçek olan tek şey cellâdın bağını beklemektense bunun daha iyi olduğuydu. Sandringham’ın malikânesinde beni saran korku şimdi daha yukarıya tırmanıyor, beni boğuyor, tıkıyordu. Kulaklarım kendi nabız sesimle çınlıyordu ve boğazım öyle düğüm düğüm olmuştu ki kendimi nefes alamıyormuş gibi hissediyordum.</p>

  <p class="normal">Sonra birden korku beni bıraktı. Onu bırakamazdım ve bırakmayacaktım.</p>

  <p class="normal">“Jamie,” dedim. “Seninle geri dönüyorum.”</p>

  <p class="normal">Kendini geriye çekti ve bana dik dik baktı. “Ne halt etmeye!”dedi.</p>

  <p class="normal">“Geliyorum.” Kendimi çok sakin hissediyordum, içimde hiç şüphe yoktu. “Arisaidimden bir kilt etek yapabilirim, orduda boylarını geçtiğim bir sürü genç çocuk var. Ortalığın karışık olacağını sen kendin söyledin. Kimse fark etmez.”</p>

  <p class="normal">“Hayır!” dedi. “Hayır, Claire!” Korku ve öfkeyle karışık bir bakışla bana bakıyordu.</p>

  <p class="normal">“Eğer sen korkmuyorsan, ben de korkmuyorum,” dedim. Çabucak… hallolacak. Sen böyle söyledin.” Kararlı olmama rağmen çenem titremeye başlamıştı. “Jamie, gitmeyeceğim…Yapamam…Ben sensiz yaşayamam!”</p>

  <p class="normal">Ağzını açtı, konuşamıyor, sadece başını iki yana sallamakla yetiniyordu. Dağların üstündeki aydınlık soluyordu, bulutlar donuk kırmızıya boyanmıştı. Sonunda bana uzandı, beni yanına çekti ve sarıldı.</p>

  <p class="normal">“Bilmediğimi mi sanıyorsun?” diye sordu yumuşak bir şekilde. “En kolay kısmın bende olduğunu mu sanıyorsun? Benim sana hissettiğim gibi sen de benim için hissediyorsan... O zaman senden kalbini söküp atmanı ve onsuz yaşamanı istiyorum.” Saçlarımı okşuyordu.</p>

  <p class="normal">“Ama bunu yapmak zorundasın, mo duinne. Benim cesur aslanım. Yapmak zorundasın.”</p>

  <p class="normal">“Neden?” diye direttim, ona bakmak için geri çekildim. “Cranesmuir’de beni cadı mahkemesinden aldığında, eğer öyle bir durum olursa benimle öleceğini, benimle darağacına gideceğini söylemiştin!”</p>

  <p class="normal">Ellerimi tuttu, kararlı mavi gözleri bana bakıyordu.</p>

  <p class="normal">“Evet, yaparım,” dedi. “Ama ben senin çocuğunu taşımıyorum.”</p>

  <p class="normal">Rüzgâr beni dondurmuştu, beni sallayan soğuk diye düşünüyordum. Soğuk nefesimi kesiyordu.</p>

  <p class="normal">“Söyleyemezsin,” dedim sonunda. “Emin olmak için çok erken.”</p>

  <p class="normal">Kısa bir an homurdandı ve gözlerinde küçük bir şaşkınlık belirdi.</p>

  <p class="normal">“Ve ben de bir çiftçiyim! Sassenach, adetlerinin bir gününü bile kaçırmazdın. Kırk altı gündür adet olmuyorsun.”</p>

  <p class="normal">“Seni piç kurusu!” dedim, kızmıştım. “Hesaplamışsın! Bu lanet olası savaşın ortasında bunu hesaplamışsın!”</p>

  <p class="normal">“Sen hesaplamadın mı?”</p>

  <p class="normal">“Hayır!” Hesaplamamıştım; bu umut ettiğim, uzun zamandır gelsin diye dua ettiğim şeyin ihtimalini bilmekten çok korkuyordum ama gelmesi çok gecikti.</p>

  <p class="normal">“Ayrıca,” diye devam ettim, bu ihtimali hâlâ inkâr etmeye çalışıyordum, “bu bir şey demek değildir. Açlık da bunun sebebi olabilir, genelde böyle olur.”</p>

  <p class="normal">Tek kaşını yukarıya kaldırdı ve büyük bir elini kibarca göğsümün altına koydu.</p>

  <p class="normal">“Evet, yeterince zayıfsın ama zayıf olduğun kadar göğüslerin de dolu ve uçları da Champagne üzümlerinin rengi gibi. Sen unuttun,”dedi, “Seni daha önce de öyle gördüm. Buna hiçbir şüphem yok.”</p>

  <p class="normal">Mide bulantısı hissiyle savaşmaya çalışıyordum- bu çok kolaydı- koru ve açlığa dayanabilirdim- ama küçük bir ağırlık ve rahmimde bir yanma hissediyordum. Dudağımı sertçe ısırdım ama mide bulantısı beni sardı.</p>

  <p class="normal">Jamie ellerimi bıraktı ve önümde durdu.</p>

  <p class="normal">“Claire,” dedi sessizce. “Ben yarın öleceğim. Bu çocuk…benden kalan tek şey. Claire bunu senden istiyorum, sana yalvarıyorum, senin güvende olduğunu görmek istiyorum.”</p>

  <p class="normal">Öylece kalakaldım, görüntü bulanıklaşıyordu ve o anda kalp atışlarımın kesildiğini duydum.</p>

  <p class="normal">Sonunda ona doğru başımı eğdim, rüzgâr kulağımda kederle uğulduyordu.</p>

  <p class="normal">“Tamam,”diye fısıldadım. “Tamam. Gideceğim.”</p>

  <p class="normal">Neredeyse hava kararmıştı. Arkamdan geldi ve bana sarıldı, ona yaslandım, omuzlarımın üzerinden bana bakıyordu. Gözcü ateşlerinin ışıkları uzakta küçük parıltılar halinde yanıyordu. Uzun bir süre sessizce durduk, hava iyice hava kararmıştı. Tepe tamamen sessizdi, Jamie’nin sesinden başka hiçbir şey duymuyordum. Her nefesi öyle değerliydi ki...</p>

  <p class="normal">“Seni bulacağım,” diye kulağıma fısıldadı. “Söz veriyorum. Eğer Araf’ta iki yüz yıl dayanırsam, sensiz iki yüz yıl… İşte o zaman o benim cezam olur, suçlarımdan dolayı kazandığım cezam. Yalan söylediğim, öldürdüğüm ve çaldığım için; ihanet edip, insanların güvenleri kırdığım için. Ama yalanları dengeleyecek tek şey var. Tanrı’nın karşısına çıktığım zaman geri kalanını dengelemek için tek bir şey söyleyeceğim.”</p>

  <p class="normal">Sesi kısıldı, neredeyse fısıltı halindeydi ve beni soran kolları artık daha bir sıkı sarıyordu.</p>

  <p class="normal">“Yüce Tanrım, bana eşsiz bir kadın verdin ve Tanrım, ben onu çok sevdim.”</p>

  <p class="normal">Yavaş ve dikkatliydi, ben de öyle. Her dokunuşun her dakikanın tadını çıkartıyor, her anı zihnimize kazımaya çalışıyorduk...</p>

  <p class="normal">Bedeninin her gizli yerine dokunuyordum. Her kıvrımlı kemiğin güzelliğini ve sağlamlığını hissediyordum, kaynayan kasların mucizesini, omuzlarının dayanıklılığını ve genişliğini, sırtının pürüzsüzlüğünü ve sertliğini, uyluklarının olgun meşe odunu gibi sertliğini hissediyordum.</p>

  <p class="normal">Boğazının derinlikleri tuzlu, tatlı bir tattaydı, bacaklarının arasındaki tüyler misk kokuyordu, yumuşak geniş ağzının tatlılığı, kuru elma ve ardıç meyvesinin acı tadıyla karışmıştı.</p>

  <p class="normal">“Öyle güzelsin ki, benim canım,” diye fısıldıyordu, bacaklarımın arasındaki kayganlığa, narin tenime dokunuyordu.</p>

  <p class="normal">Başı beyaz göğüslerimin yanında çok karaydı. Tepelerdeki ilkbahar gök gürültüsünün yumuşak mırıltıları kırılgan duvarlarımızda yankılanıyordu. Elimde sertti, öyle sertti ki dokunuşum onun acıyla inlemesine neden oldu.</p>

  <p class="normal">Daha fazla bekleyemeyeceği için beni aldı, kınına kılıcını sokar gibiydi. Sert bir şekilde hareket ediyorduk, birbirimize öyle şevkle ihtiyaç duyuyorduk ki son dakikaların zevkini çıkartıyor ve o ana ulaşacağımız için korkuyorduk, sonsuz ayrılığı bildiğimiz için.</p>

  <p class="normal">Duygunun zirvesine ulaşmak için beni tekrar tekrar aldı, kendini geri tutuyor, duruyor, nefes nefese kalıyor ve sınırda titriyordu. En son onun yüzüne dokunana kadar, parmaklarımı saçlarına dolayana kadar, onu sıkıca tutuyordum. Kalçalarımla onu teşvik ediyor, onu zorluyordum.</p>

  <p class="normal">“Şimdi,” dedim ona, yavaşça. “Şimdi. Benimle gel, bana gel, şimdi. Şimdi!”</p>

  <p class="normal">Bana teslim oldu ve ben de ona... Umutsuzluk tutkuya dönüşmüştü, öyle ki bağrışlarımız yavaşça yok oldu ve soğuk taş kulübenin karanlığında çınladı.</p>

  <p class="normal">Beraber yatıyor, hiç hareket etmiyorduk. Bedeni öyle sağlam, öyle sıcak ve hayat doluydu ki, birkaç saat içerisinde Jamie’nin yok olması mümkün müydü?</p>

  <p class="normal">“Dinle,” dedi sonunda, yumuşak bir sesle. “Duyuyor musun?”</p>

  <p class="normal">İlk başta hiçbir şey duyamıyordum sadece rüzgârın sesi ve yağmurun tıkırtısı vardı. Sonra bana karşı atan kalbinin sağlamlığını duydum, benimki de onun için atıyordu.</p>

  <p class="normal">Öylece yatıyorduk, birbirimize iyice sarılmıştık. Sonra en sonunda o yana doğru kaydı ve beni kendinden uzaklaştırdı, elleriyle karnımı tuttu, ensemde nefesinin sıcaklığını hissediyordum.</p>

  <p class="normal">“Şimdi biraz uyu, mo duinne,”diye fısıldadı. “Son bir kez daha bu şekilde uyuyacağım, sana sarılarak bebeğim.”</p>

  <p class="normal">Uyuyamayacağımı sanıyordum ama yorgunluk öyle fazlaydı ki nadir bir dalgalanmayla uykuya dalmıştım. Şafak vaktinde uyandım, hâlâ Jamie’nin kolları arasındaydım ve hissedilemez gecenin güne dönüşmesini izleyerek yatıyordum, beyhude yere dost canlısı karanlığın sığınağını istiyordum.</p>

  <p class="normal">Yan tarafa kaydım ve onu izlemek için kalktım, uykuda masum görünen cesur yüzüne dokunan ışığı görmek için, şafak güneşinin alev saçlarına dokunuşunu görmek için... Son bir kez.</p>

  <p class="normal">Bir hüzün dalgası içimi kapladı, öyle keskindi ki onun gözlerini açması için bir ses yapmak istiyordum. Beni gördüğü zaman gülümsedi. Yüzümü hafızasına kazıdığını biliyordum.</p>

  <p class="normal">“Jamie,” dedim. Sesim uykudan ve bastırdığım gözyaşlarından dolayı kısık çıkıyordu. “Jamie. Ben de bir iz bırakmanı istiyorum.”</p>

  <p class="normal">“Ne?” dedi, şaşırmıştı.</p>

  <p class="normal">Çorabında taşıdığı tinysgian dhu hemen yakındaydı. Ona uzandım ve Jamie’ye verdim.</p>

  <p class="normal">“Kes beni,”dedim teşvik edercesine. “İz bırakacak kadar derin olsun. Dokunuşunu benimle götürmek istiyorum, her zaman yanımda olacak, senden bir şey olsun istiyorum. Acıması umurumda değil, hiçbir şey senden ayrılmam kadar canımı yakamaz. En azından ona dokunduğum zaman, nerede olursam olayım, dokunuşunun üzerimde olduğunu hissedebilirim.”</p>

  <p class="normal">Eli bıçağın kabzasını koyduğu elimin üstündeydi. Bir müddet sonra, onu sıktı ve başını salladı. İlk önce tereddüt etti, keskin bıçak elindeydi ve ona sağ elimi uzattım</p>

  <p class="normal">Avucumu yukarıya doğru çevirdi, dikkatlice inceledi ve sonra onu dudaklarına götürdü. Avucuma yumuşak bir öpücük kondurdu sonra başparmağımın altını sert bir şekilde tuttu ve ısırdı. Sonra bıraktı ve çabucak uyuşmuş eti kesti. Hafif yakıcı bir histen başka bir şey hissetmemiştim ama kanama oldukça fazlaydı. Elimi çabucak yeniden ağzına götürdü, kan seli yavaşlayana kadar orada tuttu. Şimdi dikkatlice mendile sarılan elim sızlıyordu. Küçük eğri büğrü bir “J” harfi kesmişti.</p>

  <p class="normal">Küçük bıçağı bana doğru tutuyordu. Aldım ve biraz tereddütle bana uzattığı eli tuttum.</p>

  <p class="normal">Gözlerini kısa bir süre için kapadı ve dudaklarını gerdi. Bıçağın ucunu başparmağının altındaki şişkin ete batırırken acının oluşturduğu küçük bir inilti meydana geldi. Venüs atı, bir el falcısı bana tutkunun ve aşkın sembolü olduğunu söylemişti.</p>

  <p class="normal">Küçük yarım dairesel kesiği tamamlamıştım ki o zaman onun bana sol elini verdiğini fark ettim.</p>

  <p class="normal">“Diğer elini almalıydım,” dedim. “Kılıcının kabzası ona değecek.”</p>

  <p class="normal">Belli belirsiz gülümsedi.</p>

  <p class="normal">“Son savaşımda dokunuşunu hissetmekten başka bir şey istemiyorum - neresi olursa olsun.”</p>

  <p class="normal">Kana bulan mendili açarak yaramı sıkıca onun yarasının üstüne bastırdım, parmaklarımız birbirine dolandı. Kan sıcak ve kaygandı ama ellerimizin arasında yapış yapış değildi.</p>

  <p class="normal">“Kanımın kanı…”diye fısıldadım.</p>

  <p class="normal">“…ve canımın canı,”diye cevap verdi. İkimiz de bu yemini tamamlayamadık, “ikimiz yaşadığımız sürece,”ama söylenemeyen sözler canımızı yakıyordu. Sonunda gülümsedik.</p>

  <p class="normal">“Bundan daha uzundu,”dedi sadece ve bir kez daha beni kendine doğru çekti.</p>

  <p class="normal">“Frank,” dedi sonunda, bir iç çekişle. “Evet, benim hakkımda söyleyeceğin şeyleri sana bırakıyorum. Muhtemelen duymak istemeyecektir. Ama duymak isterse, eğer benden bahsetmenin bir yolunu bulursan senin bana ondan bahsettiğin gibi, ona şöyle de…ben mutluyum. Ona güvendiğimi söyle çünkü güvenmek zorundayım. Ve ona de ki,” kollarımdaki elleri birden sıkılaştı ve kahkaha ile samimiyetin karıştığı bir tonla konuşmaya başladı, “bağırsaklarından omurilik kemiğine kadar onun her yerinden nefret ediyorum!”</p>

  <p class="normal">Giyindik. Şafak ışığı iyiden iyiye kendini güne bırakmıştı. Yapılacak hiçbir şey kalmamıştı…ve söylenecek bir şey de kalmamıştı.</p>

  <p class="normal">Drumossie Kırı’na zamanında ulaşmak için şimdi beni bırakacaktı. Bu son ayrılışımızdı ve birbirimize hoşça kal demenin bir yolunu bulamıyorduk.</p>

  <p class="normal">Sonunda yarım yamalak gülümsedi, eğildi ve kibarca dudaklarımdan öptü.</p>

  <p class="normal">“Derler ki…”diye konuşmaya başladı ve boğazını temizlemek için sustu. “Eski zamanlarda derler ki, bir adam büyük bir iş için uzağa gittiği zaman, bilge bir kadın bulur ve ona dua etmesini ister. Adam gideceği yere doğru uzağa bakarak durur ve kadın arkasından gelip ona duasını okur. Kadın dua okumayı bitirdiği zaman, adam direk yürümeye başlar ve hiç arkasına bakmaz, arayışına kötü şans getirmesin diye.”</p>

  <p class="normal">Bir kez daha yüzüme dokundu ve arkasına döndü, yüzü açık kapıya dönüktü. Sabah güneşi parıldıyor, binlerce alev içindeki saçlarını aydınlatıyordu.</p>

  <p class="normal">“Dua et bana, bilge kadın,” dedi yumuşak bir sesle, “ve git.”</p>

  <p class="normal">Bir elimi omzuna koydum, kelimeleri bulmaya çalışıyordum. Jenny bana korunma için Keltçe birkaç kelime dua öğretmişti, aklımda kelimeleri toparlamaya çalışıyordum.</p>

  <p class="normal">“Yüce İsa, Meryem Ana’nın oğlu,” diye başladım, kısık sesle konuşuyordum, “senin adını çağırıyorum; müridin sevgili John’un adını çağırıyorum. Ve kızıl toprakta yatan bütün azizlerin adını çağırıyorum, yaklaşan savaşta seni koruması için…”</p>

  <p class="normal">Durdum, tepenin aşağısındaki sesler yüzünden duam yarım kalmıştı. Konuşma ve ayak sesleri geliyordu.</p>

  <p class="normal">Jamie bir an donakaldı, elimin altındaki omuzu sertti sonra döndü ve beni köy evinin arkasına doğru itti.</p>

  <p class="normal">“Buradan!” dedi. “İngilizler! Claire, git!”</p>

  <p class="normal">Jamie elinde kılıcıyla kapıya doğru dönerken ben de duvarın açıklığına doğru koştum, yüreğim ağzıma gelmişti. Bir anlığına durdum, son bir kez onu görmek istiyordum. Başını çevirdi ve bana baktı ve birden benim yanıma geldi, üzüntünün verdiği acıyla sert bir şekilde beni duvara itti. Şiddetli bir şekilde beni kendine çekti. Sertleşmesini ve bacağıma batan hançerinin kabzasını hissedebiliyordum.</p>

  <p class="normal">Saçlarımın içinde kısık bir sesle konuşuyordu. “Bir kez daha. Yapmak zorundayım! Ama çabuk!” Beni duvara doğru itti ve o eteğini kaldırırken ben de eteklerimi yukarıya topladım. Bu bir sevişme değildi, beni çabucak ve güçlü bir şekilde aldı ve birkaç dakika içinde bitti. Sesler yakınlaşmıştı, sadece yüz metre ilerdeydiler.</p>

  <p class="normal">Bir kez daha beni öptü, dudaklarımda kan tadını bırakacak kadar sertti. “Adı Brian olsun,” dedi, “babam için.” Sonra beni açıklığa doğru itti. Oraya doğru koşarken ona bakmak için arkaya bir göz attım, kapı girişinin ortasında duruyordu, kılıcı yarı çekikti ve sağ elindeki hançeri hazırdı.</p>

  <p class="normal">Köy evinin dolu olduğundan habersiz olan İngilizler arkayı kolaçan etmek için bir izci yollamayı düşünmemişlerdi. Köy evinin arkasındaki yokuş, hızlıca koşup tepenin aşağısındaki kısa akçaağaçların arasından geçerken tenhaydı.</p>

  <p class="normal">Dalların ve çalılıkların arasından koşuyordum, gözyaşlarım beni kör etmişçesine kayaların üstünden tökezleyerek geçiyordum. Arkamdan köy evinden gelen bağrışları ve çarpışan metal seslerini duyabiliyordum. Tepenin yamacı hiç yakınlaşacak gibi görünmüyordu, geri kalan hayatımı bu boğucu ağaçların arasında koşarak geçireceğimden emindim!</p>

  <p class="normal">Arkamdaki çalılıkta bir hışırtı vardı. Birisi beni köy evinden kaçarken görmüş olmalıydı. Gözyaşlarımı sildim ve yukarıya doğru tırmanmaya başladım. Şimdi açık bir yerdeydim, granit taşlarından oluşan bu sığınağı hatırlıyordum. Tepede yetişen küçük kızılcık ağacı oradaydı ve devrilmiş küçük kaya parçaları.</p>

  <p class="normal">Dikili taşların oluşturduğu halkanın kenarında durdum, aşağıya bakıyordum, çaresizce aşağıda neler olduğunu görmeye çalışıyordum. Köy evine kaç asker gelmişti? Jamie onlardan kurtulup aşağıdaki topallayan atına ulaşmış mıydı? Onsuz asla Culloden’a zamanında ulaşamazdı.</p>

  <p class="normal">Birdenbire aşağıdaki çalılık kırmızı bir parıltıyla ortadan ikiye ayrıldı. Bir İngiliz askeri. Döndüm, halkanın çimenliğine doğru nefes nefese koştum ve kendimi aceleyle taşların arasındaki boşluğa attım.</p>
</body>
</html>
