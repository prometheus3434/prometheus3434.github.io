<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_31">23<br class="calibre2"/>
  Tehlikeli Oyunlar</h2>

  <p class="normal">Sabahleyin kanama durdu. Yataktan kalktığımda her şey yolundaydı. Öyle görünüyor ki L’Hôpital des Anges’de çalışmayı bırakmanın vakti gelmişti. Fergus ile Valide Hildegarde’ye özürlerimi belirten bir not gönderdim. Fergus, Valide’nin duaları ve iyi dilekleriyle geri döndü, bir de kahverengi bir şişe vardı. Bilge kadının notuna göre bu şişenin içindeki sıvı düşük yapmayı engelleyici bir maddeydi. Mösyö Forez’in kreminden sonra kendi hazırlamadığım ilaçların kullanımında daha dikkatli davranmaya başlamıştım ama bu şişeyi kokladığım zaman içindekilerin tamamen bitkisel olduğunu anlamıştım.</p>

  <p class="normal">Bir anlık tereddütten sonra bir kaşık içtim. Şurup hafif acıydı ve ağzımda tuhaf bir tat bıraktı ama böyle bir şey yapmak kendimi iyi hissetmemi sağladı. Günümün çoğunu odamdaki koltuğa uzanarak geçiriyordum, okuyor, kestiriyor, dikiş dikiyor ya da elimi şiş karnıma koyarak izliyordum.</p>

  <p class="normal">Yalnız olduğumda durum böyleydi. Jamie evde olduğunda çoğu zamanını benim yanımda geçiriyordu, günlük işlerden bahsedip II. James yanlılarının mektuplarını tartışıyorduk. Öyle görünüyordu ki Kral James’e oğlunun şarap yatırımına atıldığı anlatılmıştı ve o da tüm kalbiyle onayladığını söylüyordu “… bu çok iyi, ben yapamıyorum ama senin bu yolda başarılı olacağını hissediyorum, Fransa’da bir iş kurduğunu görmek istiyorum.”</p>

  <p class="normal">“James, Charles’ın bu parayı gerçekten iş kurmak ve iyi bir pozisyonda olmasını sağlamak için kullanacağını düşünüyor,” dedim. “Aklındakinin bir tek bu olduğunu mu düşünüyorsun? Öğleden sonra Louise buradaydı. Geçen hafta Charles’ın onu görmeye geldiğini söyledi. Louise ilk başta onu kabul etmekten çekinse de, Charles onu görmek için ısrar etmiş. Louise onun çok heyecanlı olduğunu söyledi ama Charles tam bir şey söylememiş, sadece gizemli bir şekilde, yaptığı şeyin büyük bir şey olduğunu ima etmiş. <span class="ideitalik">Büyük bir macera</span> demiş. Kulağa sadece basit bir şarap yatırımı gibi gelmiyor, değil mi?”</p>

  <p class="normal">“Gelmiyor.”</p>

  <p class="normal">“Hımm,” dedim. “Her şeyi baştan ele alacak olursak, Charles’ın yatırım kârından iş kurup güçlü bir Paris tüccarı olmaya niyeti olmadığı iyi bir iddia gibi görünüyor.”</p>

  <p class="normal">“Eğer ben riske giren bir adam olsam, en son jartiyerimi ortaya koyardım,” dedi Jamie. “Şimdiki soru şu; onu nasıl durduracağız?”</p>

  <p class="normal">Tartışmalar ve yararsız önerilerden sonra cevap birkaç gün sonra gelmişti. Murtagh bizimle birlikte yatak odasındaydı, gelirken benim için güverteden birkaç kumaş getirmişti.</p>

  <p class="normal">“Portekiz’de bir çiçek hastalığı salgını olduğu söyleniyor,” dedi, büyük ipeği sanki çuval için kullanılacak gibi yatağın üstüne açarken. “Bu sabah Lizbon’dan demir yüklü bir gemi geldi ve liman bekçisi, üç yardımcısıyla birlikte gemiyi inceledi. Ama hiç bir şey bulamadılar.” Konyağı çıkarttı ve kadehini yarıya kadar doldurduktan sonra su gibi büyük yudumlarla içti. Ağzım açık bu manzarayı izlerken Jamie’nin çığlığıyla kendime geldim.</p>

  <p class="normal">“Çiçek hastalığı mı?”</p>

  <p class="normal">“Evet,” dedi Murtagh, içmesine bir ara vermişti. “Çiçek hastalığı.” Bardağını yeniden kaldırdı ve aynı hızla içmeye devam etti.</p>

  <p class="normal">“Çiçek hastalığı,” diye mırıldanıyordu Jamie kendi kendine. “Çiçek hastalığı.”</p>

  <p class="normal">Yavaş yavaş kaşları çatıldı. Derin düşüncelere dalmıştı. Sandalyesine yaslandı ve ellerini ensesine götürdü, dik dik Murtagh’a bakıyordu. Birden yüzünde imalı bir gülümseme belirdi.</p>

  <p class="normal">Murtagh bu durumu kuşkulu bir halde izliyordu. İçkisini bitirmiş ve kayıtsızca, kamburu çıkmış bir halde sandalyesine oturmuştu ama bu sefer de Jamie ayağa kalkmış ve küçük adamın etrafında dolanmaya başlamıştı.</p>

  <p class="normal">“Aklına bir fikir mi geldi?” diye sordum.</p>

  <p class="normal">“Ah, evet,” dedi ve kendi kendine gülmeye başladı. “Ah, evet, mükemmel bir fikir.”</p>

  <p class="normal">Bana döndü, gözleri afacanlık ve ilhamla parıldıyordu.</p>

  <p class="normal">“İlaç çantanda ateş yükseltici bir ilaç var mı? Ya da ishal yapan? Ya da benek yapan?”</p>

  <p class="normal">“Şey, evet,” dedim yavaşça, düşünüyordum. “Biberiye ya da arnavutbiberi. Müshil, tabii ki de ishal için. Neden?”</p>

  <p class="normal">Murtagh’a bakıyordu, yüzünde kocaman bir gülümseme vardı. Biraz sonra adeta bir kahkaha tufanına yakalandı. Murtagh anlamaz gözlerle ona bakıyordu.</p>

  <p class="normal">“Dinleyin,” dedi Jamie, bir komplocu gibi öne doğru eğilmişti. “Ya Kont St. Germain’nin gemisi Portekiz’den çiçek hastalığıyla dönerse?”</p>

  <p class="normal">Gözlerimi dikmiş ona bakıyordum. “Sen aklını mı kaçırdın?” dedim. “Olursa ne olur?”</p>

  <p class="normal">“Olursa,” diye araya girdi Murtagh, “yükü kaybederler. Yasalara göre gemi ya yakılır ya da limanda boşaltılır.” Siyah gözleri ilgiyle parlıyordu. “Peki, durum böyle olursa ne yapmayı düşünüyorsunuz, efendim?”</p>

  <p class="normal">Jamie’nin kahkahaları kesilmişti ama gözlerindeki parıltı hâlâ devam ediyordu.</p>

  <p class="normal">“Evet,” dedi, “tam olarak nasıl olur bilmiyorum ama ilk olarak…”</p>

  <p class="normal">Planın araştırmaları ve tartışmaları birkaç gün sürmüş ama sonunda rayına oturmuştu. Zayıflatma için ishale neden olan müshil kabul edildi. Usta Raymond’un bana verdiği bitkilerden de bir şeyler bulmuştum.</p>

  <p class="normal">Biberiye, ısırgan otu suyu ve kökboyasıyla kesesi dolu olan Murtagh hafta sonu Lizbon’a gidecek, oradaki tavernalarda denizcilerle dedikodu yapıp Kont St. Germain tarafından kiralanan gemiyi bulacak ve onunla yolculuk yapmanın yollarını arayacaktı, bu arada geminin adını ve Paris’e geliş tarihini de haber verecekti.</p>

  <p class="normal">“Hayır, bu hep olur,” diye cevap verdi Jamie, kaptanın bu davranışı şüpheli bulup bulmayacağı yönündeki soruma. “Genelde bütün yük gemileri birkaç yolcu taşır; çoğu güvertede sıkışır. Ve Murtagh’ın hoş karşılanmak için yeterince parası olacak, hatta kaptanın kendi odasını verseler bile karşılamaz.” Daha sonra nasihat verirmiş gibi Murtagh’a bakarak parmağını salladı.</p>

  <p class="normal">“Kabini al, duydun mu? Ne kadar tuttuğu önemli değil, bitkiler için gizli bir yere ihtiyacın olacak, eğer karinada hamaktan başka bir şey olmasa bile görünmeni istemiyoruz.” Şüpheli bir gözle vaftiz babasını inceliyordu. “İyi bir ceketin var mı? Dilenci gibi denize açılırsan kesende ne olduğunu bulmadan önce zaten seni limandan atarlar.”</p>

  <p class="normal">“Hımm,” dedi Murtagh. “İlaçları ne zaman alayım?” diye sordu.</p>

  <p class="normal">İçeriklerini ve dozajlarını yazdığım kâğıdı çıkarttım.</p>

  <p class="normal">“İki kaşık kökboyası - işte bu,” - küçük cam şişe koyu pembe bir sıvıyla doluydu – “semptomlarını göstermeden dört saat önce alınması gerekir. İlk dozdan sonra her iki saatte bir yine alınır. Ne kadar sürdüğünü bilmiyoruz.”</p>

  <p class="normal">İkinci şişeyi de ona verdim, bu yeşil şişe mor siyah likör ile doluydu. “Burada da biberiye yaprakları var. Bu daha hızlı etki eder. Kendini göstermeden önce yarım saatte bir şişenin üçte birini iç, yarım saat içinde ateşin çıkacaktır. Tesiri çabuk gidebilir, bu yüzden göze çarpmadığın bir anda bolca içmen gerekecek.” İlaç kutumdan küçük bir şişe daha çıkarttım. “Ateşlendikten sonra ısırgan otu suyunu kabarcıkları çıksın diye kollarına ve yüzüne sür. Bunların hepsini aklında tutabilecek misin?”</p>

  <p class="normal">Kararlı bir halde başını salladı. “Evet. Hatırlayacağım. Kâğıtla yakalanmak, bu yapılacakları unutmaktan daha riskli.” Jamie’ye döndü.</p>

  <p class="normal">“Ve siz de gemiyi Orvieto’da mı karşılayacaksınız, efendim?”</p>

  <p class="normal">Jamie başını onaylarcasına salladı. “Evet. Orada demir atacaktır; bütün şarap nakliyecileri temiz hava almak için orada dururlar. Ama olur ya böyle yapmayabilir... ” diyerek omuz silkti, “o zaman ben de bot kiralar ve onu yakalamaya çalışırım. Le Havre’ye ulaşmadan önce onu yakaladığım sürece her şey yolunda demektir ama en iyisi İspanya sahiline yakınken yapmamız. Mecbur kalmadığım sürece denizde uzun süre kalacağımı söylemiyorum.”</p>

  <p class="normal">“En iyisi benim geldiğimi görene kadar ilaçları almak için beklemen. Hiç tanık olmazsa, kaptan bunu daha kolay halledebilir ve geceleyin seni geminin kıçından bindirebilir.”</p>

  <p class="normal">Murtagh, “Evet. Bunu deneyebiliriz,” diye mırıldandı. Hançerinin kabzasına dokundu, endişeli görünüyordu.</p>

  <p class="normal">Jamie kaşlarını çatmış ona bakıyordu. “Sakın kendi halini unutma. Çiçek hastalığına yakalandın. Şansa sana dokunmaya korkacaklar ama her şeye rağmen ben çağırıp açığa açılana kadar bekle.”</p>

  <p class="normal">Bir adamdan diğerine bakıp duruyordum. Yakalanma ihtimali uzak olduğu için akla uygun bir plan gibi geliyordu. Eğer geminin kaptanı yolculardan birinin çiçek hastalığına yakalandığına inandırılırsa, bu şartlar altında gemisini Le Havre’ye getiremezdi, Fransa sağlık şartlarına göre geminin yıkımı istenecekti. Yüküyle yeniden Lizbon’a gidip bütün kârı kaybetme olasılığı ve Paris’e yollandığında Orvieto’da iki haftasını kaybetme olasılığı ile daha yeni seyahatten gelen zengin İskoç tüccarına bu yükü satmaya razı gelebilirdi.</p>

  <p class="normal">Çiçek hastalığı kurbanını canlandırmak bu oyunun en can alıcı noktasıydı. Jamie bu bitkiler için deneme tahtası olmaya gönüllü oldu ve etkilerini harika bir şekilde göstermeye başladı. Soluk teni birkaç dakika içinde koyu kırmızı oldu ve ısırgan otu suyu da bedende kabarcıklar çıkmasına yardımcı olup geminin doktoru ya da panikleyen kaptanı taraftan çiçek hastalığı yanılgısına düşürebilirdi. Ve hiçbir şüphe kalmaması için, kök boyalı sidik çiçek hastalığının böbreklere vurmasıyla kan işeten etkiyi harika bir şekilde ortaya koydu.</p>

  <p class="normal">“Tanrım!” diye çığlık attı Jamie.</p>

  <p class="normal">“Ah, harika!” dedim, beyaz porselen şamdanın altında omuzlarındaki çiçek hastalığına ve kırmızı beneklerine bakıyordum. “Bu tahmin ettiğimden de daha iyi.”</p>

  <p class="normal">“Ah, öyle mi? Peki geçmesi ne kadar sürer?” diye sordu Jamie biraz endişeli bir halde.</p>

  <p class="normal">“Birkaç saat içinde diye düşünüyorum,” dedim. “Neden? Tuhaf mı hissettiriyor?”</p>

  <p class="normal">“Tuhaf değil,” dedi. “Biraz kaşındırıyor.”</p>

  <p class="normal">“Bunun sebebi bitki değil,” dedi Murtagh somurtkan bir halde. “Bu sadece sizin yaşınızdaki bir bayın doğal durumu.”</p>

  <p class="normal">Jamie vaftiz babasına güldü. “Geçmişi mi hatırladın?”</p>

  <p class="normal">“Siz doğmadan önceki zamanı, bayım,” dedi Murtagh, başını sallayarak.</p>

  <p class="normal">Küçük adam kesesine şişeleri yerleştiriyordu, kırılmasını önlemek için her birini bir parça deriye sarmıştı.</p>

  <p class="normal">“Elimden geldiğince hızlı bir şekilde geminin adını ve denize çıkış tarihini yollayacağım. Ve sizinle bir ay içinde İspanya’da buluşacağız. Ondan önce parayı almış olur musunuz?”</p>

  <p class="normal">Jamie başını salladı. “Ah, evet. Gelecek hafta diye düşünüyorum.” Jamie’nin yöneticiliğinin altında Jared’in işleri gayet başarılıydı ama Fraser Evi’nin sözleriyle dolu olmasına rağmen nakit kaynakları bütün nakliyeyi satın almaya yetmeyebiliyordu. Satranç oyunu meyvesini fazlasıyla vermişti, Genç bankacı Mösyö Duverney babasının arkadaşı için hatırı sayılır bir borç almıştı.</p>

  <p class="normal">“Malları Paris’e getiremememiz çok kötü,” dedi Jamie, “ama St. Germain bunu keşfetmek isteyecektir. En iyisi bunları İspanya’daki bir bankacıya satmak. Bilbao’da iyi bir tane biliyorum. Kârımız Fransa’dakinden daha az olacaktır ve vergiler de daha yüksek olabilir ama istediğin her şeye sahip olamazsın, değil mi?”</p>

  <p class="normal">“Duverney’nin borcunu geri ödeyeceğim,” dedim. “Borçlardan konuşmuşken, Signore Manzetti Charles Stuart’a verdiği borçla ne yapacak?”</p>

  <p class="normal">“Boşuna isteyecek, sanırım,” dedi Jamie neşeyle. “Durum böyleyken Stuartların kıtadaki bütün bankacılar arasındaki şanı bozulacak.”</p>

  <p class="normal">“Yaşlı Manzetti için kötü gibi görünüyor,” dedim.</p>

  <p class="normal">“Evet, öyle. Büyük annemin dediği gibi yumurta kırmadan omlet yapamazsın.”</p>

  <p class="normal">“Senin büyük annen yoktu ki,” dedim.</p>

  <p class="normal">“Evet,” diye kabul etti, “ama olsaydı, diyeceği laf bu olurdu.” Bir an için neşesini bir kenara bıraktı. “Bu Stuartlar için adil değil. Aslında II. James yanlısı lordlar ne yaptığımı bilselerdi, beni vatan haini olarak görürlerdi ve haklı da olurlardı diye düşünüyorum.” Eliyle alnını ovdu ve başını salladı. Neşesini örten ölü ciddiyeti görebiliyordum.</p>

  <p class="normal">“Bu işe yarayamayabilir, Sassenach. Eğer sen haklıysan - ve şimdiye kadar bunun için hayatımı tehlikeye attım - bu Charles Stuart’ın isteği ve bir sürü İskoçlunun hayatı arasında bir seçim olacak. Kral Geordi’yi sevmiyorum – zaten başıma koyduğu ödülle bu nasıl mümkün olabilir ki? - ama diğer türlü de bir şey yapabileceğimi sanmıyorum.”</p>

  <p class="normal">Kaşları hâlâ çatıktı, elini saçlarının arasında gezdirdi, bunu bir şey düşündüğü ve üzgün olduğu zaman yapardı. “Eğer Charles’ın başarılı olma şansı varsa…bu farklı olacaktır. Bu onurlu durum için riske girmek... Senin anlattığın tarih onun başarılı olduğunu söylüyor ve şunu söylemeliyim ki o adamı tanıyorum ve haklısın. Bu işin ucundaki benim halkım ve benim ailem. Onların hayatlarının değeri bir bankacının altınıysa…şey, bu onurumu feda etmekten başka bir şey değil.”</p>

  <p class="normal">Hafifçe gülümseyerek umutsuz bir halde omzunu silkti. “Şimdiye kadar Majesteleri’nin mektuplarını çalıp yüksek denizlerde korsanlık yaptım ve öyle görünüyor ki bunun için yapılacak bir şey yok.”</p>

  <p class="normal">Bir an sessiz kaldı ve masanın üstüne kenetlenmiş ellerine baktı. Sonra yeniden başını bana çevirip gülümsedi.</p>

  <p class="normal">“Çocukken her zaman bir korsan olmak istemişimdir,” dedi. “Ne yazık ki hiçbir zaman onlarınki gibi bir kamam olmadı.”</p>

  <p class="normal">Yatakta uzanıyordum, başım ve omuzlarım yastığa dayalıydı ve ellerim karnımın üstündeydi, düşünüyordum. İlk uyarıdan beri, çok az kanamam olmuştu ve kendimi iyi hissediyordum. Ama bu devirde kanama iyi bir korku sebebiydi. İçten içe, eğer Jamie İspanya’dayken acil bir durum olursa ne yaparım diye düşünüyordum ama endişelenmek pek bir işe yaramıyordu. Jamie gitmek zorundaydı, gizliden şarap nakliyesi ile gitmenin bir sürü yolu vardı. Ve eğer her şey yolunda giderse, bebekten önce buraya gelmiş olurdu.</p>

  <p class="normal">Tehlikeli ya da değil, hal böyleyken bütün kişisel endişeleri bir kenara koymak gerekiyordu. Kendi coşkusunu tutamayan Charles Jamie’ye kısa zamanda iki ya da belki daha fazla gemiye ihtiyacı olacağını söylemiş ve ondan gemi tasarımı ve güverteye top desteği hakkında tavsiye istemişti. Roma’daki babasının son mektupları, politika kokusunu alan keskin burnuyla hafiften bir sorgulama yaptığını belli ediyordu, James Stuart bir fare kokusu alıyordu ama açıkça oğlunun ne yapmak üzere olduğundan tam olarak haberdar değildi. Şifreli mektupları derinlemesine inceleyen Jamie, İspanyalı Philip’in Charles’ın önermesinden ya da Papa’nın ilgisinden bahsetmemiş olabilirdi ama James Stuart’ın ajanları vardı.</p>

  <p class="normal">Bir müddet sonra, Jamie’nin davranışlarının biraz değiştiğini fark ettim. Onu izlediğimde, kitabı hâlâ dizlerinde tuttuğunu gördüm ama sayfaları çevirmeyi ya da onlara bakmayı bırakmıştı. Gözleri bana odaklanmış ya da belli bir yere bakıyordu, geceliğimin dekoltesine.</p>

  <p class="normal">Bakışları dalgındı, koyu mavi gözleri özlem yüklüydü.</p>

  <p class="normal">Ona baktığımı fark edince Jamie yüzü kızararak abartılı bir ilgiyle hemen kitabına döndü. Ona doğru döndüm ve elimi uyluğuna koydum.</p>

  <p class="normal">“Kitap ilginç mi?” diye sordum, yavaşça onu okşuyordum.</p>

  <p class="normal">“Hımm. Ah, evet.” Yüzündeki kızarıklık daha bir artıyordu ama gözlerini kitaptan ayırmıyordu.</p>

  <p class="normal">Kendi kendime güldüm ve elimi yorganın altına soktum. Birden kitabı elinden düşürdü.</p>

  <p class="normal">“Sassenach!” dedi. “Biliyorsun, yapamazsın…”</p>

  <p class="normal">“Evet,”dedim, “ama sen yapabilirsin. Ya da ben senin için yapsam daha iyi olur.”</p>

  <p class="normal">Kibarca elimi tuttu.</p>

  <p class="normal">“Hayır, Sassenach. Bu doğru olmaz.”</p>

  <p class="normal">“Olmaz mı?” diye tepki verdim, şaşkındım. “Neden olmaz?”</p>

  <p class="normal">Rahatsız olmuşcasına kıvranıyor, gözlerini benden kaçırıyordu.</p>

  <p class="normal">“Evet, ben…kendimi iyi hissetmiyorum, Sassenach. Senden zevk alıp bu zevki sana veremiyorum… şey, bu yüzden kendimi iyi hissetmiyorum, sebep bu.”</p>

  <p class="normal">Bir kahkaha attım ve başımı uyluğuna yasladım.</p>

  <p class="normal">“Jamie, o kadar tatlısın ki!”</p>

  <p class="normal">“Tatlı değilim,” dedi öfkeyle. “Ama bencil de değilim. Claire, kes şunu!”</p>

  <p class="normal">“Aylarca beklemeyi mi planlıyorsun?” diye sordum, hâlâ onu okşamaya devam ediyordum.</p>

  <p class="normal">“Yapabilirim,” dedi. “Yi-yirmi sene bekledim ve yine bekleyebilirim…”</p>

  <p class="normal">“Hayır, bekleyemezsin,” dedim. Yorganı geriye attım, geceliğinin altından belli olan şekle hayranlıkla bakıyordum. Ona dokundum, ellerimin arasında yavaşça hareket ediyordu. “Tanrı seni her ne amaçla yarattıysa, Jamie Fraser, emin ol bu rahiplik için değil.”</p>

  <p class="normal">Geceliğini yukarıya sıyırdım.</p>

  <p class="normal">“Ama…” diye başladı.</p>

  <p class="normal">“İkiye birsin,” dedim, aşağıya doğru eğilerek. “Kaybettin.”</p>

  <p class="normal">Sonraki birkaç gün Jamie çok sıkı çalıştı, yokluğunda işler aksamasın diye şarap işini ayarlıyordu. Ama yine de vakit bulup öğlen yemeği molasından sonra yanıma gelip benimle birlikte oturabiliyordu ve bir gün ziyaretçimiz olduğu söylendiğinde yine benim yanımdaydı. Ziyaretçimiz olması anormal değildi. Louise hemen hemen her gün gelip, hamilelikten bahsediyor ya da kaybolan aşkı için sızlanıp duruyordu, ben ise içten içe Charles’ı soylu kesiminden el çekecek kadar çok sevdiğini düşünüyordum. Türk lokumu getireceğine dair bana söz vermişti bu yüzden bir an önce onun tombul pembe yüzünü görmeyi çok istiyordum.</p>

  <p class="normal">Şaşkınlıkla gelen ziyaretçinin Mösyö Forez olduğunu gördüm. Magnus ona oturma odasına kadar eşlik etmiş, saygıyla şapkasını ve pelerinini almıştı.</p>

  <p class="normal">Bu ziyaret karşısında Jamie de şaşırdı ama yine de ayağa kalkıp celladı karşıladı ve oturması için bir yer gösterdi.</p>

  <p class="normal">“Genelde can almam,” diyordu Mösyö Forez gülümseyerek. “Ama saygıdeğer meslektaşımın misafirperverliğine hakarette bulunamam.” Oturduğum yöne doğru resmi bir şekilde reverans yaptı. “İyi olduğunuzu sanıyorum, Madam Fraser?”</p>

  <p class="normal">“Evet, iyiyim,” dedim dikkatlice. “Teşekkürler.” Bu ziyareti neye borçlu olduğumuzu merak ediyordum. Mösyö Forez prestijinden ve görevinden dolayı iyi durumda olup bundan zevk ala dursun, ben onun işinden dolayı akşam yemeği daveti aldığını düşünmüyordum. Birden bu celladın sosyal hayatı olup olmadığını merak ettim.</p>

  <p class="normal">Odaya geçti ve yanımdaki sandalyeye bir paket bıraktı, civcivi için akşam yemeği getiren bir akbaba gibiydi. Paketi yavaşça aldım ve elimle ağırlığını ölçmeye çalıştım. Boyutuna göre hafifti ve astrenjan gibi kokuyordu.</p>

  <p class="normal">“Valide Hildegarde’den küçük bir hatırlatma,” diye açıklama yaptı. “Anladığım kadarıyla les maîtresses bilge kadının en favori ilacı. Kullanım talimatlarını da yazdı.” İç cebinden katlanmış bir kâğıt çıkarttı ve ilacın üstüne koydu.</p>

  <p class="normal">Paketi kokladım. Ahududu yaprağı ve taşkıran çiçeği kokuyordu. Valide Hildegarde’nin içindekiler listesini de yazdığını umut ediyordum.</p>

  <p class="normal">“Lütfen Valide Hildegarde’ye benim adıma teşekkür edin,” dedim. “Hastanedekiler nasıl?” Hemşireleri ve çeşitli dallardaki hekimleri olduğu kadar oradaki işimi de özlemiştim. Hôpital ile ilgili biraz dedikodu yaptık, Jamie genel konulara katılıyordu ama çoğunlukla kibar bir gülümsemeyle sohbeti dinliyordu, konu kliniğe gelince de burnunu şarap bardağına gömüyordu.</p>

  <p class="normal">“Ne yazık,” dedim üzülerek, Mösyö Forez ezilen omuzu nasıl tedavi ettiğini anlattığında. “Ameliyat işlerini gerçekten çok özledim.”</p>

  <p class="normal">“Evet, ben de özledim,” diye onayladı Mösyö Forez başıyla ve şarabından bir yudum aldı.</p>

  <p class="normal">“Paris’ten gidiyor musunuz?” diye sordu Jamie hiç beklenmedik bir anda.</p>

  <p class="normal">“Sadece bir süreliğine,” dedi. “İki aylığına gideceğim.” Sonra yeniden bana döndü. “Bugünkü ziyaretimin asıl sebebi de buydu.”</p>

  <p class="normal">“Öyle mi?”</p>

  <p class="normal">“Evet, İngiltere’ye gidiyorum. Madam, orada iletişim kurmak istediğiniz birileri varsa görüşebilirim.”</p>

  <p class="normal">Jamie’ye bakıyordum, yüzü birden değişmişti. Bütün düşüncelerini kibarca gülümsediği ifadesinin arkasında saklıyordu. Misafirimiz bu değişikliği fark etmiyordu ama ben fark edebiliyordum.</p>

  <p class="normal">“Yok,” dedim kuşkuyla. “İngiltere’de ne arkadaşım ne de bir akrabam var. Korkarım dul olduğum için orada hiçbir bağlantım kalmadı.” Frank ile alakalı olarak içimde küçük bir burukluk hissettim ama bunu bastırmayı başardım.</p>

  <p class="normal">Bu durum Mösyö Forez’e tuhaf gelse de bunu belli etmedi. Başını onaylarcasına salladı ve yarısı içilmiş şarap bardağını masaya bıraktı.</p>

  <p class="normal">“Anlıyorum. Burada arkadaşlarınız olduğu için şanslısınız. Döndüğümde size haber veririm.”</p>

  <p class="normal">“İngiltere’ye gitmenize sebep olan iş nedir, Mösyö?” diye sordu Jamie.</p>

  <p class="normal">Mösyö Forez hafif bir gülümsemeyle ona doğru döndü. Başını kaldırdı, gözleri parlıyordu ve ben bir kez daha onun büyük bir kuşa benzediğine ikna oldum. Şimdi leş kargasına değil de daha çok bir av kuşuna, yırtıcı bir kuşa benziyordu.</p>

  <p class="normal">“Seyahatim için ne gibi bir iş olabilir, Mösyö Fraser?” diye sordu. “Smithfield’e her zamanki görevim için çağrıldım.”</p>

  <p class="normal">“Önemli bir durum, anlıyorum,” dedi Jamie. “Usta bir eli çağırmışlar, demek istiyorum.” Yüzündeki ifade kibar olsa da gözleri cin gibi parlıyordu.</p>

  <p class="normal">Mösyö Forez’in gözleri büyüdü. Yavaşça ayağa kalktı ve pencere yanında oturan Jamie’ye baktı.</p>

  <p class="normal">“Bu doğru, Mösyö Fraser,” diye yavaşça konuşmaya başladı. “Bu beceri işi, hataya yer yok. İple ölmesi için bir adamı boğmak, peh! Bunu herkes yapabilir. Çabuk bir şekilde boynu kırmak. Sadece kiloyu ve düşüşü hesaplamak gerekiyor bir de iple pratik yapmak da önemli. Ama bu yöntemlerle ilerleyince bir vatan haininin infazını kolaylıkla uygulayabiliyorsun. Evet aslında büyük bir beceri gerek.”</p>

  <p class="normal">Ağzımın birden kuruduğunu hissettim ve bardağıma uzandım. “Vatan haininin infazı mı?” diye sordum, sanki cevabı duymak istemiyormuşum gibi hissediyordum.</p>

  <p class="normal">“Asmak, silah çekmek, parçalamak,” dedi Jamie kısaca. “Demek istediğiniz bu herhalde değil mi, Mösyö Forez?”</p>

  <p class="normal">Cellat başını salladı. Jamie de ayağa kalktı, sanki ona karşı durur gibiydi, sıkıcı siyahlar içindeki ziyaretçiyle yüzleşiyordu. Aynı boydalardı ve zorluk çekmeden birbirilerinin yüzlerine bakabiliyorlardı. Mösyö Forez Jamie’ye doğru bir adım attı, ifadesi düşünceliydi, sanki tıbbi noktaları kanıtlamak istiyordu.</p>

  <p class="normal">“Ah, evet,” dedi. “Evet, bu vatan haininin infazı.”</p>

  <p class="normal">“Ah, anladım.” Jamie’nin sesi yumuşaktı, çok iyi taklit yapıyordu, onu şaşkınlıkla izliyordum.</p>

  <p class="normal">“Anladınız mı, Mösyö?” Mösyö Forez belli belirsiz gülümsedi ama cevap beklemeden konuşmasına devam etti. “Zamanlama da önemli. Gözlerle hüküm verirsin. Eğer açık tenliyse, kan basıncından dolayı yüz hemen kararır sonra peşi sıra öksürük gelir ve sonra da dil zorla ağızdan çıkar. Ve sen küçük kan damarları patlarken gözlerinin kenarlarındaki kızarıklığı izlersin. Bu olduğu zaman, öldürmek için bir işaret verirsin.”</p>

  <p class="normal">“Sonra,” diye devam etti, Jamie’ye yeniden döndü, “Gömlek çıkartılırken, kurbanı canlandırmak için bir seferde stimülanı uygulamak zorundasın. Gömleği aşağıya doğru çıkartmak zorundasın, genellikle kafa kısmından çıkartmak zor olur.” Mösyö Forez parmağını gömleğine götürmüştü.</p>

  <p class="normal">“Ben de öyle düşünüyorum,” dedi Jamie.</p>

  <p class="normal">Mösyö Forez parmağını geri çekti, bu durumu anlamışcasına başını sallıyordu.</p>

  <p class="normal">“Aynen böyle. Yardımcı işe başlamadan önce ateşi canlandırır, bu celladın itibarından kaynaklanır. Sonra işin içine bıçak girer.”</p>

  <p class="normal">Odada ölüm sessizliği vardı. Jamie anlaşılmaz bir şekilde sakin görünüyordu ama boynu terlemeye başlamıştı.</p>

  <p class="normal">“Bu kısımda oldukça beceri gerekir,” diye açıklama yaptı Mösyö Forez ve ikaz edercesine parmağını kaldırdı. “Kurban son nefesini vermeden işini çabuk bitirmelisin. Kan damarını büzen az miktardaki stimülan birkaç dakika zaman kazandırır ama fazla değil.”</p>

  <p class="normal">Gümüş mektup açacağı masanın üstündeydi, ona uzandı ve eline aldı.</p>

  <p class="normal">“Tam orada,” dedi, çok sakindi. “Göğüs kemiğinin tam altından kasığa kadar. Çoğu bölgenin kemiğini görebilirsin. Yeniden,” - mektup açacağı parlıyor, sinekkuşu gibi çabuk ve nazikçe zikzak çiziyordu – “kaburgaları takip edersin. Derinden kesmemek gerekir, iç organların koruduğu keseyi patlatmak istemezsin. Deriyi, yağı ve kasları takip ederek kesmeye devam edersin ve bunu bir vuruşla yaparsın. Bu adeta bir sanat eseridiri.” Tatmin olmuş bir halde masaya çizdiği şeye bakıyordu.</p>

  <p class="normal">Bıçağı yavaşça masaya bıraktı ve Jamie’ye döndü.</p>

  <p class="normal">“Bundan sonrası, el çabukluğu ve beceriyle alakalıdır ama metotları doğru uygularsan pek zorluk çekmezsin. Organlar bir zarın içindedir, bir çantaya benzerler. Kazayla zarar vermezsen, basit bir olaydır, kasların altına girip bütün yığını özgür bırakmak için biraz zor kullanmak zorundasın. Mide, anus” - hor görürcesine mektup açacağına bakıyordu - “ve organlar daha sonra ateşe atılabilir.”</p>

  <p class="normal">“Şimdi,” - uyarırcasına parmağını yeniden kaldırdı - “işinde hızlı ve naziksen, bir dakikalık boş zamanın olur, kendi izini bırakmak için şimdiye kadar hiçbir kan damarı zarar görmedi.”</p>

  <p class="normal">Oturmama rağmen kendimi kötü hissetmeye başlamıştm Jamie’nin suratının da benimki kadar beyaz olduğundan emindim. Jamie’nin yüzü solgun olmasına rağmen gülümsüyordu sanki misafirini eğlendirmek istiyor gibiydi.</p>

  <p class="normal">“Böylece kurban... biraz daha… yaşasın diye mi?”</p>

  <p class="normal">“Mais oui, Mösyö.” Celladın parlak siyah gözleri Jamie’nin güçlü bedeninde geziniyordu. Geniş omuzlarına, güçlü kaslarına bakıyordu. “Şokun etkisi tahmin edilemez ama bu durumda güçlü bir adamın on beş dakika yaşadığını gördüm.”</p>

  <p class="normal">“Kurbana daha uzun gelmiştir,” dedi Jamie.</p>

  <p class="normal">Mösyö Forez bunu duymamış gibi görünüyordu, mektup açacağını yeniden almış konuşurken bir yandan da onu sallıyordu.</p>

  <p class="normal">“Ölüm anı geldiğinde, kalbi almak için bedenin oyuk kısmına uzanırsın. Burada yine beceri gerekir. İç organların azalan ankorajı olmadan kalp geri çekilir. Kaygandır da. Ama en büyük zorluk damarları çabucak koparmada, böylece organ hâlâ atarken öne doğru çekilebilir. Bu olayı görmeyi çok istersin,” dedi. “Bu ödül büyük bir farklılıktır. Geri kalana gelince...” Zayıf, kibirli omzunu silkti. “Biraz kasaplığa giriyor. Bir hayat yok oluyor, artık bir beceriye ihtiyaç kalmıyor.”</p>

  <p class="normal">“Hayır, ben öyle sanmıyorum,” dedim yavaşça.</p>

  <p class="normal">“Ama renginiz sararmış, Madam! Bu can sıkıcı konuşma çok uzadı!” Elime uzandı eli soğuktu ama elimi öpen dudaklarının sıcaklığı öyle beklenmedikti ki şaşırtıcı bir halde onun elini sıktım. Elimi yavaşça bıraktı ve sonra Jamie’ye reverans yapmak için döndü.</p>

  <p class="normal">“Gitsem iyi olacak, Mösyö Fraser. Sizi ve tatlı eşinizi yeniden görmek isterim...” İki adam bir an için birbirlerine baktılar. Sonra Mösyö Forez hâlâ elinde tuttuğu mektup açacağını hatırladı. Jamie de ona selam verdi ve bıçağı aldı.</p>

  <p class="normal">“Bon voyage, Mösyö Forez,” dedi. “Teşekkür ederim,” dedi alaycı bir gülümsemeyle.“ Öğretici ziyaretiniz gerçekten de çok hoştu.”</p>

  <p class="normal">Ziyaretçimizi kapıya kadar kendisi uğurlamak istedi. Yalnız kalınca kalktım ve pencerenin kenarına gittim, Rue Gamboge’nin köşesindeki koyu mavi araba kaybolana kadar gözlerimi dikip baktım.</p>

  <p class="normal">Arkamdaki kapı açıldı ve Jamie içeriye girdi. Hâlâ elinde mektup açacağını tutuyordu. Şöminenin üstündeki aile kavanozuna doğru bir haç işareti yaptı ve bıçağı bıraktı, sonra bana döndü ve en tatlı gülüsemesiyle bana baktı.</p>

  <p class="normal">“Evet, uyarı da geldi ve geçti,” dedi, “ama bu sefer ki çok etkiliydi.”</p>

  <p class="normal">Birden ürperdim.</p>

  <p class="normal">“Sence kim göndermiş olabilir?” diye sordu Jamie. “Valide Hildegarde mi?”</p>

  <p class="normal">“Ben de öyle sanıyorum. Müziği çözdüğümüzde beni uyardı. Yaptığın şeyin tehlikeli olduğunu söyledi.” Celladın ziyaretine kadar, durumun bu kadar tehlikeli olduğunu unutmuştum. Ne zamandır midem bulanmıyordu ama midemin kalktığını hissediyordum. Eğer II. James yanlısı lordlar ne yaptığımı öğrenirlerse beni vatan haini sayarlardı. Eğer bunu anlarlarsa, bunun için ne yaparlardı?</p>

  <p class="normal">Görünüşte, Jamie bariz bir James yanlısıydı. Göstermelik olarak Charles’ı ziyaret edip, Kont Mareşal’ı yemeğe davet ediyor ve saraya katılıyordu. Ve bu zamana kadar, dıştan Stuart yanlısı gibi görünürken, onları alttan vurmak için satrançta, taverna ziyaretlerinde ve akşam yemeği partilerinde oldukça başarılı olmuştu. İkimizin dışında sadece Murtagh bir Stuart ayaklanmasını önlemeye çalıştığımızı biliyordu ama o bile sebebini bilmiyordu. Sadece efendisinin dediğini doğru olarak kabul ettiği için sesini çıkartmamıştı. Fransa’da iş başındayken bu rol yapma gerekliydi. Ama aynı numara, Jamie’ye İngiltere’ye ayak bastığı zaman vatan haini damgasını yedirtecekti.</p>

  <p class="normal">Bunun tabii ki de farkındaydım ama pek ehemmiyet vermiyordum, düşünceme göre kanun kaçağı olarak asılmakla vatan haini olarak infaz edilmenin arasında öyle bir fark yoktu. Mösyö Forez’in ziyareti biraz da buna dikkat çekmişti.</p>

  <p class="normal">“Çok sakinsin,” dedim. Avuçlarım soğuk ve terliydi. Ellerimi elbiseme sildim ve ısıtmak için dizlerimin arasına sokuşturdum.</p>

  <p class="normal">Jamie yavaşça omzunu silkti ve alaycı bir ifadeyle bana baktı.</p>

  <p class="normal">“Şey, ölmenin bir sürü hoş yolu var, Sassenach. Eğer hisseme biri düşecekse, ondan çok hoşlanmayacağım. Ama soru şu; sakındığım şeyi bırakmam için yeterince korktum mu?” Yanımdaki koltuğa oturdu ve ellerimi elllerinin arasına aldı. Avuçları sıcaktı ve yanımdaki sağlam bedeni beni rahatlatıyordu.</p>

  <p class="normal">“Bunu uzun zamandır düşünüyorum, Sassenach. Manastır’da iyileştiğim zamanlarda. Ve Paris’e geldiğimizde. Ve Charles Stuart ile tanıştığımda.” Başını salladı ve birbirine kenetlenmiş ellerimize doğru eğildi.</p>

  <p class="normal">“Evet, darağacında durduğumu görebiliyorum. Kendimi Wentworth’daki darağacında görüyorum. Bunu sana söylemiş miydim?”</p>

  <p class="normal">“Hayır. Hayır, söylemedin.”</p>

  <p class="normal">Başını salladı, gözleri o anları hatırlarcasına boş boş bakıyordu.</p>

  <p class="normal">“Avludan bize doğru geliyorlardı; aramızdan bazıları ölüm hücresindeydi. Ve taşlar üstünde mücadele etmemizi sağlıyorlardı, bir infazı izleyecektik. Tanıdığım adamları o gün asmışlardı. Her bir adamı basamaklardan çıkarken gördüm. On iki basamak vardı- ve ayakta duruyorlardı, elleri arkadan bağlıydı, başlarını ipe koyduklarında aşağıya bakıyorlardı. Ve ben de bu basamakları nasıl çıkacağımı merak ediyordum. John Sutter gibi ağlayıp yalvaracak mıydım yoksa Willie MacLeod gibi dimdik durup aşağıda duran bir arkadaşıma gülümseyecek miydim?”</p>

  <p class="normal">Birden başını iki yana salladı tıpkı sudan çıkan bir köpeğin tüylerini kurutması gibi ve biraz zalimce bana gülümsedi. “Ama yine de Mösyö Forez benim önceden düşündüğüm şeyleri söylemedi. Ama çok geç, mo duinne.”</p>

  <p class="normal">“Evet, korkuyorum. Ama eğer eve dönüp özgür olma şansım olmadığını düşünseydim korkudan bunu yapmazdım. Hayır, mo duinne. Artık çok geç.”</p>
</body>
</html>
