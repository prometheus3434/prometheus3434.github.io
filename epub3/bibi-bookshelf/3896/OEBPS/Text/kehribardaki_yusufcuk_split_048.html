<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_47">39<br class="calibre2"/>
  Aile Bağları</h2>

  <p class="normal">Tam bir gecekondu sayılmazdı ama ona yakındı. Büyük bir dikkatle önemli bir çamur pisliğine bulaşmamak için kenardan geçmeye çalıştım.</p>

  <p class="normal">Randall kaygan çakıl taşlarından kaymamam için beni dirseğimden tuttu. Dokunuşundan dolayı kaskatı kesildim ve o da elini hemen çekti.</p>

  <p class="normal">Parçalanan kapıya nasıl baktığımı görünce kendini savunurcasına, “Ona daha iyi bir yer sağlamaya gücüm yetmedi ama içerisi o kadar kötü değil,” diye anlatmaya başladı.</p>

  <p class="normal">Değildi - tam olarak. En azından oda rahat mobilyalarla döşenmişti. Büyük bir leğen ve ibrik, üzerinde somun, peynir ve bir şişe şarap olan sağlam bir masa vardı ve yatak kuş tüyü döşek ve birkaç kalın yorganla donatılmıştı.</p>

  <p class="normal">Yatağın üstünde yatan adam yorganları attı. Yüzü kızardı ve öksürüğün şiddetiyle sağlam olan yatağı sallanmaya başladı.</p>

  <p class="normal">Pencereyi açtım. Randall’ın itiraz bağrışlarını hiçe saymıştım. Soğuk hava boğucu odaya yayıldı. Yıkanmamış çarşaf ve ağzına kadar dolu lazımlığın pis kokusunu hafiflemişti.</p>

  <p class="normal">Öksürük giderek azaldı ve Alexander Randall’ın kızarmış çehresi soluk beyaza döndü. Dudakları açık maviydi ve göğsü nefesini düzeltmekle uğraşırken yorulmuştu.</p>

  <p class="normal">Odaya bir göz attım ama amacıma uygun hiçbir şey göremedim. İlaç çantamı açtım ve sert bir parşömen kâğıdı çıkarttım. Kenarları yıpranmıştı ama hâlâ işe yarıyordu. Yatağın kenarına oturdu, Alexander’ı rahatlatmak için elimden geldiğince gülümsemeye çalıştım.</p>

  <p class="normal">“Buraya…gelmeniz…büyük…incelik,” dedi, sözlerinin arasında öksürmemeye çalışıyordu.</p>

  <p class="normal">“Bir dakika içinde iyi olacaksın,” dedim. “Konuşma ve öksürükle de boğuşma. Bunu duymam lazım.”</p>

  <p class="normal">Şok edici bir şekilde çöken göğsün ortaya çıkması için gömleğini iyice açtım. Neredeyse et yoktu, kaburgalar karnından köprücük kemiğine kadar tamamıyla görünüyordu. Her zaman zayıftı ama son yılki hastalık onu bir deri bir kemik bırakmıştı.</p>

  <p class="normal">Parşömen kâğıdını boru şekline soktum ve bir ucunu göğsüne dayadım, kulağım da diğer tarafındaydı. Kaba bir stetoskoptu ama hayret verircesine etkiliydi.</p>

  <p class="normal">Çeşitli yerleri dinledim, derin nefes alması için onu yönlendiriyordum. Öksürmesini söylememe zaten gerek yoktu, zavallı çocuk.</p>

  <p class="normal">“Bir dakikalığına yüz üstü yat.” Gömleği yukarıya doğru çekip dinledim ve sonra yavaşça sırtına vurdum, her iki ciğerin de yankılanmasını test ediyordum.</p>

  <p class="normal">“Tamam. Yine sırt üstü yat. Şimdi sadece yat ve dinlen. Bu hiç acıtmaz. ”Gözlerinin beyazlığını, boynundaki şiş bezeyi, pamukçukla kaplanmış dili ve iltihaplanmış bademciği incelerken yatıştırıcı konuşmama devam ediyordum.</p>

  <p class="normal">“Öksürüğünü hafifletecek bir şeyler demleyeceğim. Bu arada…” Parmağımla işaret ederek yatağın altındaki seramik sefer tası yuvasını beğenmediğimi gösterdim ve kapıda dikilen adama bir göz attım.</p>

  <p class="normal">“Şunu at,” diye emrettim. Randall bana dik dik baktı ama öne gelerek emre uymak için omuzlarını çökertti.</p>

  <p class="normal">“Camdan değil!” dedim sertçe oraya doğru hareket edince. “Aşağı kata götür.” Yüz seksen derece dön ve bana bakmadan ayrıldı.</p>

  <p class="normal">Kapı erkek kardeşinin arkasından kapandığında Alexander derin bir nefes aldı. Bana gülümsedi, ela gözleri solgun yüzünde parlıyordu. Teni neredeyse şeffaftı, yüzü iyice gerilmişti.</p>

  <p class="normal">“Johnny gelmeden acele etmelisin. Neyim var?”</p>

  <p class="normal">Saçlarını düzelttim. Ona söylemek istemiyordum ama çoktan bildiği belliydi.</p>

  <p class="normal">“Grip olmuşsun. Ve ayrıca tüberkülozun var - verem.”</p>

  <p class="normal">“Ve?”</p>

  <p class="normal">“Ve konjestif kalp yetmezliği,” dedim.</p>

  <p class="normal">“Ah. Ben de… bu tarz bir şey düşündüm. Bazen… küçük bir kuş gibi göğsüm çırpınıyordu.” Bir elimi yavaşça kalbinin üzerine koydum.</p>

  <p class="normal">Göğsüne bakmaya dayanamıyordum, bu imkânsız yükün altında kabarıyordu. Nazikçe gömleğini kapattım ve boynuna kadar bağladım. Uzun beyaz eliyle elimi tutuyordu.</p>

  <p class="normal">“Ne kadar?” dedi. Sesi kısıktı, neredeyse endişesizdi, hafif bir meraktan başka bir şey yok gibiydi.</p>

  <p class="normal">“Bilmiyorum,” dedim. “Gerçekten. Bilmiyorum.”</p>

  <p class="normal">“Ama uzun sürmez,” dedi, kendinden emin bir şekilde.</p>

  <p class="normal">“Hayır. Uzun sürmez. Belki aylar ama bir yıldan az olduğu kesin.”</p>

  <p class="normal">“Öksürüğü…kesebilir misin?”</p>

  <p class="normal">Çantama uzandım. “Evet. En azından bu konuda yardımcı olabilirim. Kalp çarpıntısı için de sana yardımcı olacak bir şeyler hazırlayabilirim.” Kuru yüksükotu yapraklarının bulunduğu küçük paketi buldum, onları kaynatmak çok fazla vaktimizi almazdı.</p>

  <p class="normal">“Ağabeyin,” dedim, ona bakmıyordum. “Benden...”</p>

  <p class="normal">“Hayır,” dedi kararlılıkla. Öyle Frank gibi bakıyordu ki bir anlığına içimden onun için ağlamak geldi.</p>

  <p class="normal">“Hayır,” dedi. “O zaten biliyor diye düşünüyorum. Biz her zaman…birbirimiz hakkındaki şeyleri biliriz.”</p>

  <p class="normal">“O zaman sen de?” diye sorum, direk ona bakıyordum. Gözlerini benden kaçırmıyordu ve belli belirsiz gülümsedi.</p>

  <p class="normal">“Evet,” dedi. “Onun hakkındakileri biliyorum. Önemli değil.”</p>

  <p class="normal">Ah, öyle miydi? Düşünüyordum. Senin için değil belki. Ne yüzüme ne de sesime güveniyordum, başka tarafa döndüm</p>

  <p class="normal">“O benim ağabeyim,” dedi.</p>

  <p class="normal">“Evet,” dedim, “en azından öyle.”</p>

  <p class="normal">Prestonpan’da Cope’un şaşkınlık veren yenilgi haberlerinin yayılmasından beri, kuzeyden adam ve para desteği teklifleri yağmaya başlamıştı. Bazı durumlarda bu teklifler görülüyordu bile: Lord Ogilvy, Airlie Kontu’nun en büyük oğlu, babasının kiracılarından altı yüz adam getirti, Appinli Stewart Aberdeen ve Banff kıyılarından getirdiği dört yüz adamın lideri olarak görülüyordu. Lord Pitsligo tek başına Kuzey İskoçya süvarilerinin çoğundan sorumluydu, kuzeydoğu ilçelerinden birçok centilmen ve uşaklarını da yanında getirmişti, hepsi de atlı askerdi ve iyi silahlanmışlardı.</p>

  <p class="normal">Hançerleri, usturaları ve tırpanları mükemmel şekilde bileyleyen seyyar bıçak bileyicisinin etrafına toplanan bir küme adamın arasından yürümeye çalışıyordum. Onlarla yüzleşen bir İngiliz askeri anlık ölümden daha çok tetenos olma riskini taşıyabilirdi ama yine de sonuç muhtemelen aynı olurdu. Gorden Dükü’nün genç kardeşi Lord Gordon, Charles’a bağlılık yemini etmek için Holyrood’a gelmişti, bu bağlılık bütün Gordon klanının parıldayan yükselme beklentisine dayanıyordu.</p>

  <p class="normal">Ve İskoçya’nın alçak bölgeleri, Charles’ın zafer haberlerine bağıra çağıra sevinmeye isteklilerdi ama özellikle ona destek olmak için adam yollama konusunda isteksizlerdi. Neredeyse bütün Stuart ordusu Kuzey İskoçyalılardan oluşuyordu ve büyük olasılıkla da öyle kalacaktı. Alçak bölgedekiler tamamen başarısız değillerdi. Lord George Murray bana, güney kasabalarındaki yiyecek, eşya ve para toplamanın bir süre için kışı atlatmada onlara yardımcı olacak ordu hazinesine yararlı bir toplamayla sonuçlandığını anlatmıştı.</p>

  <p class="normal">“Sadece Galsgow’dan beş bin beş yüz pound aldık. Fransa ve İspanya’dan söz verilen parayla kıyaslayınca bu oldukça az bir miktar,” demişti Lord hazretleri Jamie’ye. “Ama buna burun kıvırmaya eğiliminde değildim çünkü Majesteleri Fransa’dan hiçbir şey almadı, sadece rahatlatıcı sözler, altın değil.”</p>

  <p class="normal">Fransız altının görünme ihtimalinin olmadığını zaten bilen Jamie sadece başıyla onay vermişti.</p>

  <p class="normal">“Bugün yeni bir şey öğrendin mi, mo duinne?” diye sordu içeri girdiğimde. Önünde yarı yazılı istihbarat bilgileri vardı ve tüy kalemini ıslatmak için hokkaya batırıyordu.</p>

  <p class="normal">“General Hawley’nin güneyde süvarileri topladığı ile ilgili bir dedikodu var. Sekiz tane alayın birleşmesi için emir vermiş.”</p>

  <p class="normal">Jamie homurdanmaya başladı. Kuzey İskoçyalıların süvariye karşı isteksizliklerini belirten bir ses çıkardı, bu iyi bir haber değildi. Prestonpan’da edindiği toynak izi şeklindeki eziğini dalgın bir şekilde ovuyordu ama iz artık geçmeye başladı.</p>

  <p class="normal">“O zaman bunu Albay Cameron’a ileteyim,” dedi. “Bu dedikodunun iyi bir dedikodu olduğunu düşünüyor musun, Sassenach?” Yalnız olduğumuzdan emin olmak için omzunun üstünden etrafı kolaçan etti. Sadece yalnızken beni “Sassenach” diye çağırıyordu, halk arasında formalite icabı “Claire” diyordu.</p>

  <p class="normal">“Bunu sıraya koyabilirsin,” dedim. “Yani demek istiyorum ki iyi bir haber.”</p>

  <p class="normal">Aslında bir dedikodu değildi; Jack Randall’dan aldığım en son istihbarat bilgisiydi, erkek kardeşine bakmamla yüklendiği borcun en son taksitiydi.</p>

  <p class="normal">Tabii ki de Jamie, II. James ordusunun hastalıklı olduğunu bildiği gibi Alex Randall’ı ziyaret ettiğimi de biliyordu. Bilmediği ve asla ona söylemeyeceğim şey, haftada bir kez - bazen daha sık da olabiliyordu - Güney’den Edinburgh Şatosu’na sızan haberleri duymak için Jack Randall ile görüştüğümdü.</p>

  <p class="normal">Aslında Alex’in konakladığı yere benim için mektup bırakmak gibi daha kolay yollar da vardı ama o yazmak için bir şey yapmıyordu ve bu konuda onu anlayabiliyordum. Eğer böyle bir mektup hatta imzasız bir mektup bulunursa kendisinin başı belaya gireceği gibi Alex’i de bu işe bulaştırırdı. Edinburgh yabancılarla doluydu; Kral James’in sancağına gönüllü olanlar, güneyden ve kuzeyden gelen şüpheli ziyaretçiler, Fransa ve İspanya’lı yabancı elçiler, birçok sayıda casuslar ve ispiyoncular... Sadece sokaklarda dolaşamayan kişiler Şato’da kodeste kalıyorlardı. Onun benimle konuştuğu görülmediği sürece, hiç kimse onun kim olduğunu ne anlayabilir ne de karşılaşmamızın tuhaf olduğunu düşünebilirdi.</p>

  <p class="normal">Bana gelince, bu durumdan ben de pek memnun olmazdım. Yazarak birçok şeyi mahvedebilirdim. Jamie, Randall’ın el yazısını fark edecek diye endişelenir ve tamamen yalan olmadan bu bilgilerin kaynağını düzenli olarak açıklayamazdım. Bana verdiği bilgileri günlük gezintilerimin bir parçası olarak görülmesi en iyisiydi.</p>

  <p class="normal">Hesaptan düştüğüm ya da önemsemediğim diğer dedikodularda olduğu gibi Randall’ın katkılarında da aynı hafiflilikte kusurlar tabii ki oluyordu.</p>

  <p class="normal">Sözde aldatmam yüzünden oluşan her zamanki belli belirsiz suçluluk sancısıyla Hawley’nin alay haberini düzenlemiştim. Ama karı koca arasındaki dürüstlüğün tamamen gerekli olduğunu da düşünüyordum.</p>

  <p class="normal">“Chamberland Dükü, Flanders’den dönmek için bölüğünü bekliyor,” diye ekledim. “Ve Stirling Kalesi’ni kuşatmakla hiçbir yer elde edilemez.”</p>

  <p class="normal">“Çoğunu biliyorum; Lord George iki gün önce Francis Townsend bir istihbarat almış ve kasabayı kuşatmışlar ama bir şey çıkmamış. Majesteleri’nin ısrar ettiği hendekler boşa adam ve zaman kaybettiriyor. Onların buna ihtiyacı yok, top ateşiyle Kale’yi bombalayarak hücum ederlerse daha iyisini yapabilirler.”</p>

  <p class="normal">“O zaman neden hendekleri kazıyorlar?”</p>

  <p class="normal">Jamie dalgın dalgın elini salladı. Hâlâ yazmakla meşguldü. Kulakları öfkeden kızarmıştı.</p>

  <p class="normal">“Çünkü İtalyan ordusu Verano Kalesi’ni almak için bir hendek kazmıştı ve bu da Majesteleri’nin gördüğü tek kuşatmaydı, yani nasıl olması gerektiği yeterince açık değil mi?”</p>

  <p class="normal">“Ya, evet.”</p>

  <p class="normal">İşe yaramıştı. Bana baktı ve bir kahkaha attı. Gözleri gülmekten kapanmıştı.</p>

  <p class="normal">“Bu çok adil bir çalışma, Sassenach,” dedi. “Başka ne diyebilirsin?”</p>

  <p class="normal">“Gaelce İsa’nın öğrettiği duayla yetinebilirsin, yapabilir misin?” diye sordum.</p>

  <p class="normal">“Hayır,” dedi ve sonra ayağa kalkıp beni öptü. “Ama akşam yemeği ile yetinebilirim. Hadi gel, Sassenach. Hoş sıcak bir taverna bulalım ve sana halk arasında söylememen gereken şeyleri öğretiyim.”</p>

  <p class="normal">Stirling Kalesi sonunda düştü. Bedeli ağır oldu, zaten elde tutma yararı şüpheliydi. Ama bu haber Charles’ın havaya uçmasına sebep oldu.</p>

  <p class="normal">“Sonunda Murray’i ikna etmeyi başardım. Ne kadar da inatçı!” dedi Charles aniden. Sonra zaferini hatırlayıp gözlerinin içi gülerek bir kez daha odaya baktı. “Gelecek hafta bugün Baba’mın topraklarını geri almak için İngiltere’ye yürüyeceğiz.”</p>

  <p class="normal">İskoçyalı klan beyleri sabah salonda toplanmış birbirlerine bakıyorlardı ve insanlarda düşündürücü bir öksürük ve kilo kaybı vardı. Genel duruma bakıldığında haberlere pek de neşeyle yaklaşılıyor gibi görünmüyordu.</p>

  <p class="normal">“Eee, Majesteleri,” dedi Lord Kilmarnock. “Bunu bir düşünmek daha akıllıca olmaz mı?”</p>

  <p class="normal">Denemişti. Hepsi denemişti. Dikkat çektikleri İskoçya zaten Charles’a aitti; silah çakmağı, ham madde, namlu. Güney destek sözü verirken, kuzeyden hâlâ adam yağıyordu. İskoçya lordları, ateşli savaşçı ve sadık destekçi olan Kuzey İskoçyalıların çiftçi olduklarının da farkındaydılar. İlkbahar ekimi için tarlaların sürülmeye, sığırların da kışı geçirmek için hazırlanmaya ihtiyacı vardı. Erkeklerin çoğu kış aylarında Güney’e gitmek konusunda direniyorlardı.</p>

  <p class="normal">“Ve bu adamlar benim vatandaşım değil mi? Emrettiğim yere gitmeyecekler mi? Saçmalık,” dedi Charles kararlılıkla.</p>

  <p class="normal">“James, dostum! Bekle, bir dakikalığına seninle konuşmam lazım, lütfen.” Majesteleri Lord Pitsligo birkaç şey söylemek için geri dönmüştü.</p>

  <p class="normal">Bu davette benim de yer alacağımı sanmıyordum. Zaten gitmek gibi de bir niyetim yoktu ve altın şam işi sandalyelerden bir tanesine kararlı bir şekilde oturmuştum. II. James yanlısı lordlar ve beyler tek sıra halinde dışarıya çıkıyor ve birbirlerine bir şeyler mırıldanıyorlardı.</p>

  <p class="normal">Charles kapı-anan kapıya doğru kibirli bir şekilde parmaklarını şaklattı. “Yaşlı kadınlar, hepsi! Görecekler. Kuzenim Louis, Philip de görecek. Onlara ihtiyacım yok. Hepsine göstereceğim.” Soluk bakımlı parmakların yavaşça göğsüne dokunduğunu görmüştüm. Ceketinin ipeğinde dikdörtgen şeklinde belli belirsiz bir çerçeve vardı. Louise’in minyatürünü taşıyordu.</p>

  <p class="normal">“Majesteleri’ne şans diliyorum,” diye mırıldandı Jamie.</p>

  <p class="normal">“Ah, teşekkürler, cher James! En azından sen bana inanıyorsun!” Charles bir elini Jamie’nin omzuna koydu.</p>

  <p class="normal">“Bana eşlik etmeyeceksin, İngiltere’ye yürürken yurttaşlarımın onayını almak için yanımda olmayacaksın diye kendimi yalnız hissediyordum,” dedi Charles.</p>

  <p class="normal">Jamie şaşkınlık içinde ona bakıyordu.</p>

  <p class="normal">“Alas, man cher ami, görev büyük fedakârlık ister. Cesur kalbinin nail savaş şerefiyle yanıp tutuştuğunu biliyorum ama ben sana başka bir görev vereceğim.”</p>

  <p class="normal">“Verecek misin?” dedi Jamie.</p>

  <p class="normal">“Ne?” diye sordum açık açık.</p>

  <p class="normal">Charles bana kibar bir şekilde benden hoşlanmadığını belirten bir bakış attı ve sonra Jamie’ye dönüp güler yüzlülüğünü devam ettirdi.</p>

  <p class="normal">“Bu görev büyük bir önem taşıyor, James ve tek yapabilecek olan sensin. Adamların toplu halde Babamın sancağının altında olacağı doğru, her gün daha fazlası geliyor. Ama güvende hissetmek için acele etmek zorunda değiliz, değil mi?”</p>

  <p class="normal">“Hayır,” dedi Jamie, yüzünde korku dolu bir ifade vardı.</p>

  <p class="normal">Charles, parlayan gözlerle Jamie’nin yüzüne baktı. “Kuzeye gideceksin, babanın topraklarına ve Fraser klanının başı olarak bana geri döneceksin!”</p>
</body>
</html>
