<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_17">9<br class="calibre2"/>
  Versay İhtişamı</h2>

  <p class="normal">Salonun kapısını arkamdan sessizce kapattım ve bir an öylece durdum, cesaretimi toplamaya çalışıyordum. Derin bir nefes almaya çalıştım ama balina kemiği korsenin sıkılığı, ancak boğuk bir nefes almamı sağlamıştı.</p>

  <p class="normal">Bir avuç dolusu siparişle işe girişen Jamie sese doğru baktı, donmuş ve gözleri genişlemiş haldeydi. Dudakları aralanmıştı ama hiçbir şey demedi.</p>

  <p class="normal">“Nasıl buldun?” Odaya adımımı attım, terzi kadının gösterdiği elbise beni etkilemişti, üst eteğin içindeki ipek kıvrımlı ince kumaşı gösteriyordu.</p>

  <p class="normal">Jamie birkaç göz kırptı.</p>

  <p class="normal">“Bu…kırmızı, değil mi?” dedi.</p>

  <p class="normal">“Oldukça.” Sang-du-Christ, kesinlikle. İsa’nın kanı, mevsimin en moda rengiydi.</p>

  <p class="normal">“Bunu her kadın giyemez, Madam,” diye bilgi veriyordu terzi kadın. “Ama siz, bu tenle! Bütün gece eteğinizin altında emekleyen erkekler görebilirsiniz!”</p>

  <p class="normal">“Eğer biri bunu yapmaya cüret ederse, parmaklarını ezerim,” dedim. Ne de olsa bu istenilen bir tepkiydi. Ama bunun belli olmasını istiyordum. Jamie beni kalabalıkta olmamı sağlayacak bir şeylere zorluyordu. Sabahın sisli olmasına karşın, Kral onu hatırlamış ve bizi Versay’de bir baloya davet etmişti.</p>

  <p class="normal">“Parayla adamların kulaklarını almaya ihtiyacım olacak,” dedi Jamie, erkenden birlikte plan yapıyorduk. “Ne iyi bir mevkiye ne de güce sahibim, bu onların işimi araştırmalarına sebep olacak.” Derin bir iç çekti, yün geceliğimin içinde çekici olmadığıma karar veren bir bakışla bana bakıyordu.</p>

  <p class="normal">“Ve Paris’ten korkuyorum çünkü eğer gerekirse, Saray’da sosyeteye katılmamız gerekecek. İskoç olduğumu bilecekler; insanların bana Prens Charles hakkında ya da İskoçya’nın Stuartların geri dönmesini isteyip istemedikleri hakkında soru sormaları çok normal. Ve ben de çoğu İskoç’un Stuartların bir daha geri gelmeyeceğine dair bahse gireceğini ihtiyatlı bir şekilde temin edebilirim - aksinin söyleneceğine rağmen.”</p>

  <p class="normal">“Evet, dikkatli olman gerek,” dedim. “Yoksa Süslü Prens’i bir dahaki ziyaretinde seni köpekleriyle karşılar.” Charles’ın işlerinde beraber olduğunu gizleme planına göre Jamie Montmartre’deki küçük eve haftalık olarak nezaket ziyaretinde bulunmayı da ihmal etmiyordu.</p>

  <p class="normal">Jamie gülümsedi. “Evet, Majesteleri’ne ve James yanlılarına göre ben Stuart’ın amacını destekleyen sadık biriyim. Charles Stuart Saray’da görünene kadar, onun bulunma şansını benim sözlerim ortaya çıkarmamalı. Paris’teki II. James yanlıları kural gereği kendilerini gizli tutarlar. Çünkü sosyetede görünecek paraları yoktur. Ama Jared sayesinde bizim var.”</p>

  <p class="normal">Tamamen farklı sebeplerden ötürü de olsa Jared, Jamie’nin onun olağan iş eğlence olanaklarını genişletmemiz gerektiği önerisiyle aynı fikirdeydi. Böylece Fransız sosyetesi ve zengin bankacı aile reislerinin yolu kapımıza düşebilir, Ren şarabı, hoş sohbet ve güzel eğlenceyle cezp edilebilir ve akılları çelinebilirdi. Ayrıca Murtagh’ın geçen iki haftasını Kanal’ın karşısına götürmekle zamanını harcadığı iyi kalitedeki İskoç viskisini de işin içine katabilirdik.</p>

  <p class="normal">“Bu tarz ya da başka eğlence türleri onların ilgisini çeker, biliyorsun,” dedi Jamie, Kont Sévigny ve Ziraat Bakanı’nın eşi arasındaki kaba meseleyi anlatan şiirin basıldığı kâğıdın arkasına planların taslağını çiziyordu. “Bütün asilzadeler görünüşe önem verirler. Bunu dikkate alırsak bakmalarını sağlayacak bir şeyler sunmamız gerekecek.”</p>

  <p class="normal">Yüzündeki sersemlemiş bakışı değerlendirirsek, iyi bir başlangıç yapmıştım. Hafifçe sallandım ve elbisenin geniş eteğini zil gibi sallamaya başladım.</p>

  <p class="normal">“Fena değil, değil mi?” diye sordum. “Gayet dikkat çekici.”</p>

  <p class="normal">“Dikkat çekici mi?” Adeta bir ördek gibi ses çıkarmaya başlamıştı. “Dikkat çekici mi? Tanrım, her yerini görebiliyorum, üçüncü kaburga kemiğinin aşağısını bile.”</p>

  <p class="normal">Aşağıya baktım.</p>

  <p class="normal">“Hayır, göremezsin. Dantelin altındaki ben değilim, beyaz şarmözün astarı.”</p>

  <p class="normal">“Nedense aynı sana benziyor! Bu şekilde kesinlikle toplum içine çıkamazsın!”</p>

  <p class="normal">Bu laftan sonra biraz öfkelendim. Dekolteli elbisenin içinde kendimi biraz sinirli hissediyordum, hem de terzi kadının modaya uygun taslağını göstermesine rağmen. Ama Jamie’nin tepkisi içimde kendimi savunmam gerektiği hissini uyandırdı ve isyankar davrandım.</p>

  <p class="normal">“Fark edilebilir olmamı söylemiştin,” diye ona hatırlattım. “En son Saray modasıyla kıyaslarsak bu hiç bir şey. İnan bana, Madam de Pérignon ve Düşes de Rouen’le karşılaştırırsak ben aralarındaki en iffetli kişi olurum.” Sonra ellerimi kalçalarıma koydum ve onu incelemeye koyuldum. “Yoksa Saray’da yeşil kadife elbisemle mi görünmemi istiyorsun?”</p>

  <p class="normal">Jamie gözlerini göğüs dekoltemden çekti, dudaklarını gerginleştirdi.</p>

  <p class="normal">Tam bir İskoçyalı gibi görünüyordu.</p>

  <p class="normal">Uzlaştırıcı olmaya çalışarak yanına yaklaştım ve elimi koluna koydum.</p>

  <p class="normal">“Sen daha önce Saray’a gittin, leydilerin nasıl giyindiğini daha iyi biliyorsun. Yani bunun o kadar aşırı olmadığını sen de biliyorsun.”</p>

  <p class="normal">Bana bakıp gülümsedi, hafif utanmış görünüyordu.</p>

  <p class="normal">“Evet,” dedi. “Evet, bu doğru. Sadece…şey, sen benim karımsın, Sassenach. Benim o leydilere baktığım gözle başkalarının da sana bakmasını istemiyorum.”</p>

  <p class="normal">Güldüm ve ellerimi boynuna dolayıp beni öpmesi için onu kendime çektim. Beni belimden kavradı, parmağı bilinçsizce gövdemi kaplayan kırmızı ipeğin yumuşaklığına dokunuyordu. Dokunuşu artarak bedenimde gezintiye çıktı ve boynumdaki yumuşak kumaşı kaydırdı, diğer eli de yumuşak göğsümü kavradı, korsenin bağladığı yerden yukarı doğru kalkmışlardı, ince ipeğin tek katının altında şehvetli bir şekilde özgürce duruyorlardı. Jamie sonunda beni bırakıp doğruldu ve başını şüpheli bir şekilde sallamaya başladı.</p>

  <p class="normal">“Sanırım, bu elbiseyi giymelisin, Sassenach ama Tanrı aşkına dikkatli ol.”</p>

  <p class="normal">“Dikkatli? Neden?”</p>

  <p class="normal">Dudaklarında hüzünlü bir gülümseme belirdi.</p>

  <p class="normal">“Bu elbisenin içinde nasıl göründüğünün farkında değil misin? Suç işlemek zorunda kalabilirim.” Öfkelenmişti. “Yukarı kısmını…biraz da olsa kapatamaz mısın? Bir… dantel ya da başka bir şey? Bir mendil?”</p>

  <p class="normal">“Erkekler,” dedim, “modadan pek anlamıyorlar. Ama merak etme. Terzi kadın bunun için bir yelpaze verdi.” İşlenmiş dantelden yapılan yelpazeyi açtım ve cezbedici bir şekilde koynumda sallamaya başladım.</p>

  <p class="normal">Jamie düşünceli bir şekilde bana bakakalmıştı, sonra pelerinimi almak için gardıroba yöneldi.</p>

  <p class="normal">“Bana bir iyilik yapar mısın, Sassenach?” dedi, ağır kadifeyi omuzlarıma örterken. “Daha büyük bir yelpaze al.”</p>

  <p class="normal">İlgi çekme açısından, elbise büyük bir başarıya imza atmıştı. Jamie’nin kan basıncı açısından ise başarılı olduğu söylenemezdi.</p>

  <p class="normal">Koruma içgüdüsüyle yanımda bekleyip duruyordu, bana doğru bakan her erkeğe vahşi bir şekilde bakıyordu, ta ki salonun karşısında bizi fark eden Annalise de Marillac yanımıza gelene kadar. Bizi güzel gülüşüyle karşılamıştı. Yüzümdeki gülümsemenin donduğunu hissedebiliyordum. Annalise de Marillac ile tanışıklığı – Jamie’nin dediğine göre - bir önceki Paris ziyaretine dayanıyordu. Güzel, çekici ve zarif bir leydiydi.</p>

  <p class="normal">“Mon petit sauvage!” diye selamladı Jamie’yi. “Tanışman gereken biri var. Aslında birkaç kişi.” Köşedeki satranç masasında toplanmış, heyecanla bir şeyler anlatan birkaç adamın oluşturduğu grubu işaret etti. Dük d’Orléans ve sayılı bankacılardan olan Gérand Gobelin’i hemen fark ettim. Etkili bir gruba benziyordu.</p>

  <p class="normal">“Gel de onlarla satranç oyna.” Annalise bir kelebek gibi Jamie’nin koluna konmuştu. “Hem Majesteleri’nin seninle tanışması için iyi bir yer.”</p>

  <p class="normal">Kral’ın katılacağı akşam yemeğinden sonra görünmesi bekleniyordu. Bu arada misafirler bir o yana bir bu yana dolaşıp sohbet ediyorlar, duvardaki resimlere hayranlıkla bakıyorlar, yelpazeler arkasında flört ediyorlardı. Şekerlemelerin, küçük tart ve şarapların tadına bakıyorlar ve zaman zaman tuhaf örtülü girintinin içinde ihtiyatlı bir şekilde kayboluyorlardı.</p>

  <p class="normal">Jamie tereddüt edince Annalise onu biraz daha çekiştirdi. “Haydi gel,” diye ısrar ediyordu. “Leydin için endişelenme,” - elbisemi beğendiğini belli eden bir bakış attı - “burada uzun süre yalnız kalmaz.”</p>

  <p class="normal">“Zaten benim korktuğum şey de bu ya,” diye mırıldandı Jamie. “Tamam o zaman bir dakika içinde geliyorum.” Jamie Annalise’ın onu kavrayan elinden kurtuldu ve kulağıma fısıldamak için eğildi.</p>

  <p class="normal">“Bu gizli oyukların birinde seni bulursam, Sassenach, yanındaki adamı ölmüş bil. Tabii kendini de…”</p>

  <p class="normal">“Ah, hayır yapamazsın,” dedim. “Bir daha beni vurmayacağına dair yemin etmiştin.”</p>

  <p class="normal">Gülümsedi.</p>

  <p class="normal">“Ne kadar istesem de seni vuramam.”</p>

  <p class="normal">“İyi. O zaman ne yapmak istiyorsun?” diye sordum dalga geçerek.</p>

  <p class="normal">“Aklımda bir şey var,” diye cevap verdi. “Ne olduğunu bilmiyorum ama hiç hoşuna gitmeyecek.”</p>

  <p class="normal">Etrafa son kez kötü bir bakış attıktan ve omuzlarımı imalı bir şekle sıktıktan sonra Jamie Annalise’nin ona öncülük etmesine izin verdi.</p>

  <p class="normal">Annalise haklıydı. Jamie’nin öfkeli varlığı yanımdan uzaklaşınca sarayın centilmenleri olgun tutkulu bir meyveye atlayan papağan sürüsü gibi etrafıma toplanmışlardı.</p>

  <p class="normal">Elim defalarca öpülüyor, uzun uzadıya tutuluyor ve abartılı iltifatlar söyleniyor, baharatlı şaraplar getiriliyordu. Böyle geçen yarım saatten sonra ayaklarım acımaya başlamıştı. Tabii yüzüm gülmekten, elim de böyle kullanılmaktan.</p>

  <p class="normal">Yelpaze konusunda uyuştuğumuz için Jamie’ye minnet borçluydum. Onun hassaslığı sayesinde, süpürge otundan atlayan İskoç geyiğine ait olduğu söylenen kuyruklu yalanlarla bezenmiş büyük bir tane yelpaze almıştım. Böylece morlar içindeki coşkulu bir genç adamın ilgisini şefkatle uzaklaştırabilmiş, somonlu bir parça tostu azar azar yerken çenemin altına düşen kırıntıların yönünü değiştirmiştim.</p>

  <p class="normal">Sadece tost kırıntılarını değil. Jamie benden uzun olmasından dolayı göbeğimi görebildiğini söylemişti ama bu konuda rahattım çünkü Fransız saray beylerinin çoğu benden kısaydı.</p>

  <p class="normal">Jamie’nin göğsüne sokulmak çok hoşuma gidiyordu, burnum rahatça o küçük boşlukta kendine yer buluyordu. Hayranlarımdan kısa ve cesur ruhlu olan birkaçı benzer bir tecrübeyle eğleniyor gibi görünüyorlardı. Onların cesaretini kırma konusunda başarılı olamadığım zamanlar, yelpazeyi sertçe kapatıp kafalarına vuruyordum.</p>

  <p class="normal">Kapıdaki uşağın sesini duymak oldukça iç rahatlatıcıydı. “Sa Majesté, Le Roi Louis!”</p>

  <p class="normal">Kral şafak vaktinde kalkmasına rağmen akşamları çiçek gibi açılıyordu. Benden o kadar uzun değildi, Louis adamlarıyla birlikte içeri girmiş, sağa sola göz atıyor, kibar bir şekilde başıyla selam veriyordu.</p>

  <p class="normal">Kral’ın neye benzediğini görme fikrinin iyi bir yolu olduğunu düşünerek ona bakıyordum. O kadar yakışıklı değildi ama öyleymiş gibi davranıyordu. Gerek kıyafetinin şıklığı gerekse etrafındakilerin ona karşı davranışı bu izlenimi arttırıyordu. Son moda geriye doğru taranmış bir peruk takmıştı, ceketi ince ipekle işlenmişti. Elmas düğmeli ipek krem rengi lüks yeleğini sergilemek için ceketi yarıdan kesikti, ayakkabısındaki büyük kelebek şeklindeki tokasına da uyuyordu.</p>

  <p class="normal">Koyu sert bakışlı gözleri kalabalıkta şöyle bir dolandı ve kibirli burnu sanki ilgiyi kokluyormuş gibi havaya doğru kalktı.</p>

  <p class="normal">Sarı ipekten ceket ve yeleğiyle, kilt etek ve İskoç şalıyla, eski İskoç modasına uygun örgülü kızıl saçlarını bir omzundan bırakan Jamie kıyafetinin hakkını veriyordu. En azından Kral’ın ilgisini çekenin Jamie olduğunu düşünüyordum, Le Roi Louis yönünü değiştirip bize doğru gelmeye başladı. Kızıl Deniz’in dalgalarını andıran kalabalığı açarak yaklaşmaya başlamıştı. Daha önceki partiden tanıdığım Madam de La Tourelle, bir filika gibi Kral’ı yakından takip ediyordu.</p>

  <p class="normal">Kırmızı elbisemi unutmuştum. Majesteleri birden benim önümde durdu ve elini beline koyarak abartılı bir şekilde reveransa geçti.</p>

  <p class="normal">“Chére Madam!” dedi. “Bizi büyülediniz!”</p>

  <p class="normal">Jamie’nin derin bir nefes aldığını duydum, sonra bir adım öne geçip Kral’ın önünde reveransa geçti.</p>

  <p class="normal">“Eşimi takdim edeyim Majesteleri, leydim Broch Tuarach.” Doğruldu ve geriye çekildi. Jamie’nin çabuk el hareketinden oldukça büyülenmiştim ki, reverans yapmam gerektiğine dair verdiği işaretini hemen fark edemedim ve bir an için boş gözlerle ona baktım.</p>

  <p class="normal">Reverans yaptığımda nereye bakacağımı merak ederek gözlerimi yerden ayırmıyordum. Madam Nesle de la Tourelle Louis’in hemen arkasında duruyordu, yüzünde sıkılmış bir ifadeyle tanışma merasimini izliyordu. Dedikoducular Nesle’nin Louis’in yeni gözdesi olduğunu söylüyorlardı. Şu sıralar revaçta olan bayan göğüs altından kesilmiş bir elbise giyiyordu, açıkça modaya uygun olduğu belli olan bürümcük kumaşındandı ama bu elbise ne ısınmak ne de örtünmek için giyilirdi.</p>

  <p class="normal">Benim aklımı karıştıran ne elbise ne de onu ortaya çıkaran bakışlardı. Nesle’nin göğüsleri oldukça uygun büyüklükte ve güzel orandaydı, kahverengimsi meme uçları delinmiş ve mücevherlerle süslenmişti. Yakut gözlü elmas kaplı bir çift kuğu birbirlerine doğru boyunlarını uzatmış, üstünde oturdukları altın halkada tehlikeli bir şekilde sallanıyorlardı. İşçilik muhteşemdi ve malzemeler de harikaydı ama her bir altın halkanın meme ucundan geçmesi biraz tuhaf hissetmeme sebep olmuştu. Meme uçları ters düz edilmiş gibiydi ama her birini kaplayan büyük inciler onları gizliyordu, ana halkanın yanına düğümlenen ince altın bir zincir sarkıyordu.</p>

  <p class="normal">Doğruldum, yüzüm kızarmıştı ve öksürüyordum, özür dileyerek geriledim ve nazik bir şekilde mendilime öksürdüm. Arkamdaki varlığını hissetmiştim, Jamie’nin ayağına basmaktan çekinerek durdum.</p>

  <p class="normal">“Marie d’Arbanville’ye bunu Usta Raymond’ın onun için yaptığını söyledi,” dedim Jamie’ye gizlice. Kral’ın metresine bakıyordu ve büyülenmiş bakışları hiç oralı olmamıştı bile.</p>

  <p class="normal">“Bir önerim var.” dedim. “Eğer Usta Raymond’a kimyon toniğinin tarifini verirsem benim için de böyle bir şey yapabilir.”</p>

  <p class="normal">Sonunda Jamie bana bakmıştı. Dirseğimi tuttu ve dinlenme köşesine çekti.</p>

  <p class="normal">“Eğer Usta Raymond ile bu kadar çok konuşursan,” dedi, “senin meme uçlarını ben delip bir şeyler takacağım.”</p>

  <p class="normal">Kral, Apollo Salonu’na doğru gidiyordu, boş olan yer geçişiyle yemek odasından gelenlerle hemen dolmuştu. Jamie’nin sevkiyatla uğraşan zengin bir ailenin reisi, Mösyö Genet ile sohbete daldığını görüp gizlice ayaklarımı dinlendirmek için boş bir yer aramaya başladım.</p>

  <p class="normal">Dinlenme köşelerinden bir tanesi çok yakındaydı ve seslerden anlaşıldığına göre de boştu. Yanımdan ayrılamayan hayranlarımdan birini şarap almaya gönderdim ve hemen köşeye kaçtım.</p>

  <p class="normal">İçerisi oturmaktan çok uzanmaya uygundu, manalı bir kanepe, küçük bir masa ve bir çift sandalyeyle döşenmişti. Yine de oturdum ve ayakkabılarımı çıkarttım, rahatlamanın etkisiyle derin bir oh çekip ayaklarımı diğer sandalyeye dayadım.</p>

  <p class="normal">Arkamdaki perde zilinin zayıf şıngırtısı ortadan yok olmamın fark edilmez olmadığını bildiriyordu.</p>

  <p class="normal">“Madam! Sonunda yalnızız!”</p>

  <p class="normal">“Evet, ne yazık ki,” dedim iç çekerek. Sayısız kontlardan biri olmalı diye düşündüm. Ama hayır, bu bir Vikonttu. Birisi beni önceden tanıştırmıştı, bu Vikont de Rambeau’ydu. Kısa olanlardan biri. Yelpazemin altından o küçük gözleriyle beni süzdüğünü hatırlar gibi olmuştum.</p>

  <p class="normal">Vakit kaybetmeden, ustalıkla sandalyenin tekine oturdu ve ayaklarımı kucağına aldı. İpek çoraplı parmağımı şehvetle kasıklarında tutuyordu.</p>

  <p class="normal">“Ah, ma petite! Ne kadar zarif! Güzelliğiniz beni baştan çıkartıyor!”</p>

  <p class="normal">Ayaklarımın zarif olduğu düşüncesinde yanılgıya düşüp düşmediğini merak ediyordum. Bir tanesini dudaklarına götürerek, yavaş yavaş parmağımı ısırmaya başladı.</p>

  <p class="normal">“C’est un cochon qui vit dans la ville, c’est un cochon qui vit…”</p>

  <p class="normal">Ayaklarımı kucağından çekip büyük jüponumun engellemesine rağmen aceleyle ayağa kalktım.</p>

  <p class="normal">“Eşim sizi burada bulduğunda bu durumdan pek hoşnut kalacağını sanmıyorum.”</p>

  <p class="normal">“Eşiniz mi? Peh!” Elini sallaması Jamie’yi pek önemsemediğini gösteriyordu. “Uzun süre daha meşgul olacak, eminim. Hazır kedi ortada yokken…bana gel, ma petite souris. İnlemelerini duymama izin ver.”</p>

  <p class="normal">Muhtemelen mücadele için kendini güçlendirme niyetindeydi çünkü Vikont cebinden süslü enfiye kutusunu çıkarıp siyah tanecikleri eline ustaca serpti ve sonra da burnuna çekti.</p>

  <p class="normal">Derin bir nefes aldı, gözleri beklentiyle parıldıyordu, perdenin birden şıngırdayan sesiyle bir tarafa çekilmesi başını birden çekmesine neden olmuştu. Ani girişle amacı yolundan sapmış Vikont kuvvetle koynuma doğru hapşırmaya başlamıştı.</p>

  <p class="normal">Çığlık attım.</p>

  <p class="normal">“Seni iğrenç adam!” dedim ve kapalı yelpazemle yüzüne sertçe vurdum.</p>

  <p class="normal">Vikont geriye doğru tökezledi, gözleri dolmuştu. Ayağı yerde duran ayakkabılarıma takıldı ve başı kapı aralığında duran Jamie’nin kollarına düştü.</p>

  <p class="normal">“Bir hayli ilgi çektin,” dedim sonunda.</p>

  <p class="normal">“Peh,” dedi. “Thesalaud şanslı, beynini çıkarıp ona yedirebilirdim.”</p>

  <p class="normal">“Ortaya ilginç bir manzara çıkardı,” dedim.</p>

  <p class="normal">Bana baktı ve öfkesi gülümsemeye dönüştü.</p>

  <p class="normal">“Evet, şey. Yine de adamı boğmadım.”</p>

  <p class="normal">“Vikont senin tutuşunu beğenmiş olmalı diye düşünüyorum.”</p>

  <p class="normal">Yeniden öfkelendi. Kral gülmeyi kestiği zaman bizi sarayın odalarından birine yerleştirmiş, bu gece Paris’e dönmememiz konusunda ısrar etmişti.</p>

  <p class="normal">“Her şeye rağmen, mon chevalier,” demişti, terasta Jamie’nin ıslanmış bedenine bakarken, “soğuk algınlığına yakalanmanızı istemeyiz. Saray böyle bir durumda büyük bir eğlenceden mahrum kalacakmış gibi hissediyorum ve Madam da beni asla affetmez. Affeder misiniz, sevgilim?” Uzanmış ve Madam de La Tourelle’nin meme ucunu oynarcasına çimdiklemişti.</p>

  <p class="normal">Kral’ın metresi hafiften kızmış görünüyordu ama yine de itaatkâr bir şekilde gülümsemişti. Kral’ın ilgisi başka yöne kaymış olmasına rağmen ben fark etmiştim, Madam bakışlarını Jamie’den ayıramıyordu. Jamie oldukça etkileyiciydi, kabul ediyorum, bedenine yapışmış elbiseleriyle meşale ışığında üstünden sular damlayarak ayakta duruyordu.</p>

  <p class="normal">Islak gömleğini çıkartmıştı ve böyle çok daha iyi görünüyordu.</p>

  <p class="normal">“Sana,” dedi, kötü bir bakışla bana bakıyordu, “şu dinlenme köşelerinden uzak durman gerektiğini söylememiş miydim?”</p>

  <p class="normal">“Evet. Ee, oyunu beğendi mi?” diye sordum kibarca.</p>

  <p class="normal">“Ne?”</p>

  <p class="normal">“Evlilik haklarını savunmadan önce işe yarar birileriyle tanıştın mı demek istiyorum.”</p>

  <p class="normal">Saçlarını lavaboda duran havluyla kuvvetlice sildi. “Ah, evet. Mösyö Duverney ile satranç oynadım. Üstelik yendim de ve onu kızdırdım.”</p>

  <p class="normal">“Ah, bu kulağa umut verici geliyor. Peki, Mösyö Duverney kim?”</p>

  <p class="normal">Sırıtarak havluyla bana vurdu. “Fransız Ekonomi Başkanı, Sassenach.”</p>

  <p class="normal">“Ah. Sen de bundan hoşnutsun çünkü onu kızdırmayı başardın?”</p>

  <p class="normal">“Kaybettiği için kendine kızgın, Sassenach,” dedi Jamie açıklayarak. “Şimdi beni yenene kadar rahat durmayacak. Pazar günü yeniden oynamak için eve gelecek.”</p>

  <p class="normal">“Ah, çok iyi!” dedim. “Ve bu süreçte onu, Stuartların beklentisinin oldukça belirsiz olduğunun garantisini verip kan bağı olsun ya da olmasın Louis’in onlara destek vermeyeceğine inandırabilirsin.”</p>

  <p class="normal">Başını salladı ve iki eliyle saçlarını geriye doğru taradı. Ateş daha harlanmamıştı ve Jamie titriyordu.</p>

  <p class="normal">“Satranç oynamayı nereden öğrendin?” diye sordum şüpheli bir şekilde. “Nereden öğrendiğini bilmiyorum.”</p>

  <p class="normal">“Colum MacKenzie öğretti,” dedi. “On altı yaşındayken, Leoch Şatosu’nda bir sene kalmıştım. Fransızca, Almanca, matematik ve bunun gibi dersler için hocam vardı, bir de her akşam bir saatliğine Colum’un odasına satranç oynamaya gidiyordum. Ama genelde beni yenmesi bir saati bulmuyordu,” diye ekledi pişmanlıkla.</p>

  <p class="normal">“Şüphesiz çok iyisin,” dedim.</p>

  <p class="normal">Jamie ayağa kalkmış, palaskasını çözmüş, kısık gözlerle bana bakıyordu. “Yaptığın şeyi anlamadığımı mı sanıyorsun, Sassenach. Konuyu değiştirip, bir fahişe gibi beni pohpohluyorsun. Dinlenme köşesi hakkında bir şey demeyeceğimi mi sanıyorsun?”</p>

  <p class="normal">“Bana vurmayacağını söyledin,” diye hatırlattım, koltukta kendime güvenli bir yer bulmaya çalışıyordum.</p>

  <p class="normal">Yeniden öfkelendi, çekmeceli dolabın üstüne palaskasını vurdu ve kilt eteğini ıslanmış gömleğinin yanına attı.</p>

  <p class="normal">“Çocuklu bir kadına vuracak bir adama mı benziyorum?” diye sordu.</p>

  <p class="normal">Şüpheli bir şekilde ona bakıyordum. Islak kırmızı saçları ve vücudundaki görünen beyaz yara iziyle çırılçıplak karşımda duruyordu, sanki Viking gemisine atlamış ve aklına koyduğu tecavüzü ve soygunu yapacak biriymiş gibi görünüyordu.</p>

  <p class="normal">“Aslında, yapacakmış gibi görünüyorsun,” dedim. “Dinlenme köşesine gelince, evet, demiştin. Keşke ayakkabılarımı dışarıda çıkarabilseydim ama o geri zekâlının beni takip edip parmağımı ısıracağını nereden bilebilirdim? Bana vurmak istemiyorsan o zaman aklında ne var?” Koltuğun başına tutundum.</p>

  <p class="normal">Yatağa uzanmış bana sırıtıyordu.</p>

  <p class="normal">“Şu fahişe elbiseni çıkart, Sassenach ve yatağa gel.”</p>

  <p class="normal">“Neden?”</p>

  <p class="normal">“Sana vuramam ya da seni fıskiyede boğamam,” dedi. “Seni korkunç derece azarlayacağım ama gözlerimi uzun süre açık tutacağımı sanmıyorum.” Esnemişti, gözlerini kırpıştırdı ve yeniden bana sırıttı. “Bunu sabah bana hatırlat olur mu?”</p>

  <p class="ortayazi">***</p>

  <p class="normal">“Daha iyi mi?” Jamie’nin koyu mavi gözleri endişeyle bulutlanmıştı. “Bu kadar hasta olman normal mi, Sassenach?”</p>

  <p class="normal">Terli şakaklarımdan saçlarımı çektim ve nemli havluyu yüzüme dokundurdum.</p>

  <p class="normal">“Normal olup olmadığını bilmiyorum,” dedim, sesim zayıf çıkmıştı, “ama en azından normal olduğuna inanıyorum. Bazı kadınlar hamilelik boyunca böyle hastalanırlar.”</p>

  <p class="normal">Jamie saati anlamak için masadaki saate bakmak yerine her zamanki gibi güneşe bakıyordu.</p>

  <p class="normal">“Aşağıya kahvaltıya inecek kadar kendini iyi hissediyor musun, Sassenach yoksa hizmetçiye bir şeyler getirmesini söyleyeyim mi?”</p>

  <p class="normal">“Şimdi biraz daha iyiyim.” Ve öyleydim de. Sabah hastalanmamın dışında amansız mide bulantısı da buna eşlik ediyordu, bir iki dakika içinde kendimi iyi hissedecektim. “Ağzımı çalkalamama izin ver.”</p>

  <p class="normal">Yüzümü bol suyla yıkamak için lavaboya eğildiğimde odanın kapısının vurulduğunu duydum. Muhtemelen bize yeni kıyafetler getirmesi için Paris’teki eve yollanan uşaktır, diye düşündüm.</p>

  <p class="normal">Şaşırmıştım, öğle yemeğine davet eden bir yazıyla gelen saray beyefendilerinden biriydi.</p>

  <p class="normal">“Majesteleri bugün bir İngiliz asilzadesine yemek veriyor,” dedi saray adamı, “Paris’e yeni gelmiş. Majesteleri, Ekselansları Dük ve onun arkadaşları için öğlen yemeğine şehirden iyi İngiliz tüccarlarını da çağırdı. Birisi Majestelerine sizin eşiniz Madam’ın da bir İngiliz olduğunu söyledi, bundan dolayı siz de yemeğe davetlisiniz.”</p>

  <p class="normal">Jamie bana bir bakış attıktan sonra, “Majesteleri’ne yemeğe katılmaktan onur duyacağımızı söyleyebilirsiniz,” dedi.</p>

  <p class="normal">Bundan hemen sonra, her zamanki gibi somurtkan suratıyla Murtagh kıyafet bohçasıyla ve istediğim ilaç kutumla geldi. Jamie onu bilgilendirmek için içeriye aldı. Ben de aceleyle yeni elbisemi giymeye çalışıyor, ilk defa bir hizmetçi tutmayı reddettiğim için pişmanlık duyuyordum. Saçımın her zamanki asi durumu iri bir İskoç’un koynunda uyuyarak yatışmıyordu. Yabani arapsaçı gibiydi ve evcilleştirmek için yaptığım bütün tarama ve fırçalamalara karşı koyuyordu.</p>

  <p class="normal">Sonunda büyük bir çaba serf ettikten sonra pembeleşmiş halde ortaya çıktım ama neyse ki saçım biraz şekle girmişti. Jamie bana baktı ve bıyık altından kirpiklerim hakkında bir şeyler mırıldandı ama sonra ona yakıcı bir bakış atınca susmak için iyi bir nedene sahip olduğunu anladı.</p>

  <p class="normal">Saray bahçesinde taş yol ve fıskiyeler etrafında yapılan gezinti biraz da olsa sinirlerimin yatışmasına yardımcı olmuştu. Çoğu ağaç hâlâ yapraklarını açmamıştı ama hava martın sonu için oldukça sıcaktı, dallardaki harika filizlerin kokusu taze ve keskindi. Yolun ve muhafaza altına alınmış yüzlerce beyaz mermer heykellerin kenarında bulunan yüksek kestane ve kavakların canlandığı hissedilebiliyordu.</p>

  <p class="normal">Saçlarında üzüm olan ve flüt çalan yarı giyinik bir adam heykelinin yanında durmuştum. Adamın hemen yanında bir de elbisesindeki üzümleri yiyen bir keçi figürü vardı.</p>

  <p class="normal">“Bu kim?” diye sordum. “Pan mi?”</p>

  <p class="normal">Jamie gülerek kafasını iki yana salladı. Eski kilt eteğini ve eskimiş rahat bir ceket giymişti ama bana göre yanımızdan konuşarak geçen lüks giyimli saray adamlarından daha iyi görünüyordu.</p>

  <p class="normal">“Hayır, Pan ile ilgili bir heykelin olduğunu düşünüyorum ama bu o değil. Bu insanın dört ruh halinden bir tanesi.”</p>

  <p class="normal">“Ya, oldukça komik görünüyor.” Keçinin gülümseyen arkadaşına bir göz attım.</p>

  <p class="normal">Jamie kahkahalarla güldü.</p>

  <p class="normal">“Ve sen bir hekimsin, Sassenach! Bu bir çeşit mizah değil. İnsan vücudunu oluşturan dört ruh halini biliyor musun? Bu asalet,” - flüt çalan kişiyi gösteriyordu, sonra da yolun aşağısını işaret etti - “ve bu da melankoli.” Elinde açık bir kitabı tutan uzun bir adamı gösteriyordu.</p>

  <p class="normal">Jamie yolun karşısını gösterdi. “Ve oradaki de öfke,” - kaşlarını çatarak bakan çıplak ve güçlü genç bir adamdı, bileğini ısırmaya çalışan mermer aslanı dikkate bile almıyordu – “ve o da soğukkanlılık.”</p>

  <p class="normal">“Jüpiter mi?” şapkalı sakallı soğukkanlılık iki kolunu göğsünde kavuşturmuştu ve ayağında bir tane tosbağa vardı.</p>

  <p class="normal">“Hımm,” diye bir tepki verdim.</p>

  <p class="normal">“Sizin zamanınızda hekimler ruh haliyle ilgilenmiyorlar mı?” diye sordu Jamie düşünceli bir şekilde.</p>

  <p class="normal">“Hayır,” dedim. “Biz virüslerle ilgileniyoruz.”</p>

  <p class="normal">“Gerçekten mi? Virüs,” dedi kendi kendine, kelimeyi söylemeye çalışıyordu, İskoçyalı haliyle r harfini telaffuz etmek onun için gerçekten de çok güçtü ve kulağa da oldukça kötü geliyordu. “Virüsler. Peki virüsler neye benziyor?”</p>

  <p class="normal">Amerika’yı temsil eden, tüylü bir etek ve başlık giymiş gelinlik çağındaki genç kız heykeline bakıyordum, ayaklarında timsah vardı.</p>

  <p class="normal">“Şey, böyle renkli heykeller değiller,” dedim.</p>

  <p class="normal">Amerika’nın ayağındaki timsah bana Usta Raymond’ın dükkânındakini hatırlatmıştı.</p>

  <p class="normal">“Usta Raymond’a gitmeme mi ima ediyorsun?” diye sordum. “Ya da meme uçlarıma takı taktırmamı mı?”</p>

  <p class="normal">“Kesinlikle meme uçlarını deldirmeni istemiyorum,” dedi, Amerika’nın çıplak göğüslerinden başka bir anlam çıkartmayayım diye dirseğimden tuttu ve aceleyle beni ileriye doğru götürdü. “Ama hayır. Usta Raymond’a da gitmeni istemiyorum. Bu adam hakkında dedikodular var.”</p>

  <p class="normal">“Paris’te herkes hakkında dedikodu var,” dedim, “ve Usta Raymond’un da bunları bildiğine bahse girerim.”</p>

  <p class="normal">Jamie onaylarcasına başını salladı, saçları ilkbahar güneşinde parlıyordu.</p>

  <p class="normal">“Ah, evet, ben de öyle umuyorum. Ama terasta ve salonda yararlı bir şeyler öğrenebileceğimi düşünüyorum. Usta Raymond’un belli bir halkanın merkezi olduğu söyleniyor ama bu halka II. James yanlısı değil.”</p>

  <p class="normal">“Ciddi misin? Kim, peki?”</p>

  <p class="normal">“Simsarlar ve büyüye inananlar. Belki de cadılar.”</p>

  <p class="normal">“Jamie sen gerçekten cadılara ve iblislere inanmıyorsun, değil mi?”</p>

  <p class="normal">Bahçenin “Yeşil Halı” denen bir bölümüne gelmiştik. Baharın ilk günlerinde geniş yeşillik alan pek renkli değildi ama insanlar üzerine yayılmış, bu nadiren bulunan huzurlu günün keyfini çıkartıyorlardı.</p>

  <p class="normal">“Cadılar mı, hayır,” dedi ve çimenlerin üstüne oturdu. “Kont St. Germain, olabilir.”</p>

  <p class="normal">Kont St. Germain’in Le Havre’deki bakışlarını hatırladım, güneşe ve üzerimde şalımın olmasına rağmen titredim.</p>

  <p class="normal">“Usta Raymond ile bir bağlantısı olduğunu mu düşünüyorsun?”</p>

  <p class="normal">Jamie omuz silkti. “Bilmiyorum. Ama St. Germain ile ilgili dedikoduları sen bana anlattın, değil mi? Ve eğer Usta Raymond’un bu halkayla bir bağlantısı varsa ondan uzak durmanın iyi olacağını düşünüyorum, Sassenach.” Yüzünde hafif bir gülümseme vardı. “Ne de olsa her seferinde seni yanmaktan kurtaramam.”</p>

  <p class="normal">Ağacın gölgesi bana Cranesmuir’de hırsızların kaldığı zindanın soğuk kasvetini hatırlatmıştı. Titredim, güneşten uzakta Jamie’ye daha da çok yakınlaştım.</p>

  <p class="normal">“Ben de öyle düşünüyorum.”</p>

  <p class="normal">Güvercinler çimenlikte birbirlerine kur yapıyorlardı. Sarayın bay ve bayanları da heykel bahçesine uzanan yolda aynı tavrı sergiliyorlardı. Aralarındaki büyük fark ise güvercinlerin bu konuda daha sessiz olmasıydı.</p>

  <p class="normal">Dinlendiğimiz yerin arkasındaki üç leydi, dün geceki oyunun coşkusunu hala içlerinden atamamış bir halde yüksek sesle konuşuyorlardı.</p>

  <p class="normal">“Harika! La Couelle’nin sesi gerçekten harika!”</p>

  <p class="normal">“Ah, harika! Evet, muhteşem!”</p>

  <p class="normal">“Sadece sesi mi? Onunla ilgili her şeye mükemmel denilmeli!”</p>

  <p class="normal">“Ah, evet, harika!”</p>

  <p class="normal">Leydilerin, tahtadan sökülen bir çiviyi andıran tiz sesleri çok rahatsız ediciydi. Buna karşın bay güvercin alçalarak yakınıma gelmiş ve bal gibi tatlı sesiyle ötüyor, derin âşıkane ötüşü net olmayan bir fısıltıya dönüşüyordu. Düzenli olarak göğsünü şişiriyor ve eğiliyordu. Kalbini, pek de etkilenmiş gibi görünmeyen sevgilisinin ayakları altına seriyordu.</p>

  <p class="normal">Bakışımı güvercinden, adımlarını dantelle süslenmiş mendili yakalamak için hızlandıran saray görevlisine çevirdim. Mendil, eski dostu tarafından hazırlanan bir tuzak gibi işveli bir şekilde yere düşmüştü.</p>

  <p class="normal">“Leydiler ondan L’Andouille diye bahsediyor. Neden?” diye sordum.</p>

  <p class="normal">Jamie uykulu bir halde homurdandı ve giden saray görevlisine bakmak için tek gözünü açtı.</p>

  <p class="normal">“Ne? Ah, ‘Sosis.’ Bu rogerını pantolonun içinde tutamıyor demektir. Bilirsin bu tipleri…leydiler, uşaklar, fahişeler, hizmetçiler. Eğer dedikodular doğruysa bile,” dedi ve gözlerini kısarak havuza doğru baktı. Bir saray leydisi büyük göğüslerine yaslandırdığı yumuşak beyaz finosuyla yaklaşıyordu. “Bu havlayan bigudili küçük şeyin yanında benimkini riske atmam.”</p>

  <p class="normal">“Senin rogerı mı?” dedim şaşırarak. “Ben bazen onu peter diye çağırdıklarını duymuştum. Ve Yankilerin bazı durumlarda bundan malafat diye bahsettiklerini duymuştum. Bir keresinde ‘Kalın Malafat’ lakabı takılan bir hastamı espri olsun diye öyle çağırmıştım, adam neredeyse gülmekten ölecekti.”</p>

  <p class="normal">Jamie kendi kendine gülüyor, sıcak ilkbahar güneşinin altında esniyordu.</p>

  <p class="normal">Alnının gerisine düşen saçlarını okşadım ve onu gözlerinin ortasından öptüm.</p>

  <p class="normal">“Niye erkekler ona isim takıyor?” diye sordum. “John Thomas mesela, roger gibi. Ama kadınlar böyle bir şey yapmıyor.”</p>

  <p class="normal">“Yapmıyorlar mı?” Jamie şaşırmıştı.</p>

  <p class="normal">“Tabii ki de hayır. Ben kendiminkine jane diyeyim bari.”</p>

  <p class="normal">Jamie’nin göğsü gülmekten bir inip bir kalkıyordu. Üstüne yuvarlandım, altımdaki sertlikle eğleniyordum. Kalçalarımı aşağıya doğru bastırıyordum ama müdahaleci jüpon yüzünden bu yaptığım sadece küçük bir hareket olarak kalıyordu.</p>

  <p class="normal">“Şey,” dedi Jamie, “seninki kendi kendine inip kalkmıyor, bu durumda istediklerine pek aldırmayacaksın. En azından bu zamana kadar bildiklerimden söylüyorum,” diye ekledi ve tek kaşını kaldırıp soru sorarcasına bana baktı.</p>

  <p class="normal">“Hayır, gerek kalmıyor, Tanrı’ya şükür. Fransızların kendilerininkine ‘pierre’ deyip demediklerini merak ediyorum,” dedim ve yeşil kadife içindeki şık züppeye baktım.</p>

  <p class="normal">Jamie’nin attığı kahkaha güvercinlerin ürkmesine sebep oldu. Kızgınlıktan kanat çırparak tüylerini kabarttılar ve yerdeki otları etrafa saçtılar. Şimdiye kadar bayanın kollarında bir yumak gibi tembel tembel oturan yumuşak beyaz fino da sebep olduklarından habersiz uyanmıştı. Pin pon topu gibi sıcak yuvasından birden çıktı ve güvercinleri kovalamak için heyecanlı bir şekilde koşmaya başladı. Çılgınca havlıyordu, sahibi de onun arkasından bağırıyordu.</p>

  <p class="normal">“Bilmiyorum, Sassenach,” dedi gözlerinden akan yaşları silerken. “Duyduğum tek Fransız adam ona ‘georges’ diyordu.”</p>

  <p class="normal">“Georges mi!” dedim, önümüzden geçen neşeli bir grubun dikkatini çekecek kadar sesli bir şekilde.</p>

  <p class="normal">Yemek salonu sıcak ve saray adamları ve izleyenlerle birlikte oldukça kalabalıktı. Elbise kasnağımın korsesinin bir ipi gevşemiş ve sol böbreğimin altına baskı yapıyordu, devamlı derin nefes alıyordum, hamilelikten dolayı devamlı kıvranıyor ve her iki dakikada bir tuvalet ihtiyacı hissediyordum. Ama yine de idare edebiliyordum. Ne de olsa Kral’dan önce masadan kalkmak ciddi bir durum ihlaliydi, her ne kadar öğlen yemeği Versay’deki geleneksel akşam yemeğine göre sıradan bir iş olsa bile. Ya da daha yeni anlıyordum. “Sıradan” da olsa göreceli bir zamandı.</p>

  <p class="normal">Masada sadece üç çeşit turşu vardı, sekiz değil. Hafif bir çorba vardı ve o kadar yoğun değildi. Geyik eti sadece kızartılmıştı, küçük şişlerle servis edilmemişti, balık şarapla pişirilirken kılçıksız olarak sunulmuştu, bütün değildi ve karidesle doldurulmamıştı.</p>

  <p class="normal">Ustalıkla, büyüleyici bir şekilde hamur işinden çubuklarla yapılmış bir yuva hazırlanmıştı, çiçeklenmiş gerçek elma filizleriyle süslenmişti, her bir kenarına da tüyleri yolunmuş ve kızartılmış iki bülbül konmuştu, bülbüller elma ve tarçınla doldurulmuş, sonra tüyleri yeniden konulmuştu. Ve yuvada yavru kuşlar da vardı, kahverengi küçük körpe kanatları balla kaplanmıştı, sevgiyle açılan isli ağızları da bademli hamurla doldurulduğunun işaretini veriyordu.</p>

  <p class="normal">Nefis yemek, hayranlarının horultuları eşliğinde masada bir zafer turu attıktan sonra Kral’ın önüne kondu ve Kral, Madam de La Tourelle ile sohbetini bitirerek uzun koluyla yavru kuşu yuvasından koparıp ağzına attı.</p>

  <p class="normal">Dişlerinden çıtır çıtır sesler geliyordu. Gırtlağındaki kasların dalgalanmasını izliyordum, küçük kemiklerin enkazının adeta kendi boğazımdan geçtiğini hissedebiliyordum. Parmakları şimdi de başka bir bebeğe ulaşıyordu.</p>

  <p class="normal">O anda masadan ayrılmanın ya da kaçmanın Majesteleri’ni hor görmekten daha kötü bir şey olacağını biliyordum.</p>

  <p class="normal">Birkaç dakika sonra fundalıkların ortasından kalkarken arkamdan bir ses duydum. Öfkeli bahçıvanın haklı bakışlarıyla karşılaşacağımı düşünüp suçlu bir şekilde döndüğüm sırada öfkeli bir eşin bakışlarıyla karşılaştım.</p>

  <p class="normal">“Lanet olsun, Claire, bunu her zaman yapmak zorunda mısın?”</p>

  <p class="normal">“Tek kelime ile evet,” dedim ve fıskiyenin süslü kenarına yorgun bir şekilde oturdum. Ellerim nemliydi ve onları eteğime siliyordum. “Eğlence olsun diye yaptığımı mı düşünüyorsun?” Başımın döndüğünü hissediyordum, gözlerimi kapamıştım, fıskiyenin içine düşmeden önce dengemi sağlamaya çalışıyordum.</p>

  <p class="normal">Birden belimde bir el hissettim ve kollarına düştüm, yanıma oturmuş beni kendime getirmeye çalışıyordu.</p>

  <p class="normal">“Ah, Tanrım. Üzgünüm, mo duinne. İyi misin, Claire?”</p>

  <p class="normal">Ona bakmak için doğruldum ve gülümsedim.</p>

  <p class="normal">“İyiyim, sadece bir baş dönmesi.” Uzandım ve endişesini gidermeye çalıştım. Yeniden gülümsedi ama hâlâ endişeli görünüyordu. Elini ıslattı ve yanaklarımı ovdu. Solgun görünüyor olmalıydım.</p>

  <p class="normal">“Üzgünüm,” dedim. “Gerçekten, Jamie dayanamıyorum.”</p>

  <p class="normal">Nemli eli rahatlatıcı bir şekilde ensemi ovuyordu, güçlü ve dayanıklıydı. Patlak gözlü yunusların ağzından akan damlacıklar saçlarıma geliyordu.</p>

  <p class="normal">“Önemli değil, Sassenach. Seni üzmek istemedim. Sadece…sadece kendimi kalın kafalı bir salak gibi hissediyorum. Seni öyle zavallı halde görünce sana böyle davrandım çünkü sana bu konuda ufacık bir yardımım bile dokunamıyor. Bunun yerine seni kınadım ve sana kızdım… Neden bana buraya geleceğini söylemedin, Sassenach?”</p>

  <p class="normal">Gülme krizine girdim, düşmemek için koluna tutunuyordum.</p>

  <p class="normal">“Canın cehenneme, Jamie,” dedim sonunda, gülmekten gözlerim dolmuştu. “Hemen oraya git. Şimdi daha iyi misin?”</p>

  <p class="normal">“Evet, iyiyim,” dedi, yüzü aydınlanmıştı. “Böyle saçma konuşmaya başladığın zaman senin iyi olduğunu anlıyorum. Sen iyi misin, Sassenach?”</p>

  <p class="normal">“Evet,” dedim, oturmuş ve dikkatimi çevreye verebilmiştim. Versay halka açıktı, işçi ve küçük tüccar grupları parlak renkli saray sakinlerine karışmıştı, herkes güzel havanın tadını çıkartıyordu.</p>

  <p class="normal">Terasın yanındaki kapı birden açılınca çene çalan bir insan yığını Kral’ın misafirlerinin arasına saçılmaya başladı. Bu yeni göçle öğlen yemeğindeki akın daha da çok genişlemişti, iki büyük at arabasının bahçe kenarından, seyislerin olduğu yere gittiğini görebiliyordum.</p>

  <p class="normal">Kadınlı erkekli büyük bir gruptu, etraftaki parlak giyimli saray halkına bakıldığında daha bir aklı başında giyinmiş görünüyorlardı. Görünüşlerinin dışında oldukça da gürültücülerdi. Biraz uzağımda Fransızca konuşan insanların sesleri bana kaz ve ördekleri anımsatıyordu. İngilizce ise daha yavaştı, tonlamalar yavaş yavaş yükseliyor ve alçalıyordu. Bireysel konuşmaları ayırt etmek bu mesafede mümkün değildi, boğuk sesli arkadaş canlısı bir çoban köpeğinin havlama sesi duyuluyordu. Bizim yönümüze doğru gelen grup, köpeklerin kovaladığı bir kaz sürüsü gibiydi.</p>

  <p class="normal">Gecikmiş de olsa İngiliz takımı gelmişti. Şüphesiz mutfak takımı başka bir yemek hazırlayıp masayı onlar için kurarken onlar da büyük bir kibarlıkla bahçeye yönlendirileceklerdi.</p>

  <p class="normal">Grubu büyük bir dikkatle inceliyordum. Sandringham Dükü’nü tanıyordum, İskoçya’da Leoch Şatosu’nda tanışmıştım. Fıçı göğsü her yerden belli oluyordu, son moda peruğuyla dikkat çeken Louis ile birlikte yan yana yürüyorlardı.</p>

  <p class="normal">Diğer insanların çoğu yabancıydı, kapıdan içeri girenin orta çağ modasına uygun kıyafetiyle geleceği beklenen Düşes Claymlore olduğunu sanıyordum. Normalde malikânede kalan Kraliçe durum gereği hızlı hızlı yürüyordu. Alışılmadık durumun heyecanıyla tatlı yüzü kızarmış Kraliçe bir an önce ziyaretçisinin yanına gitmek için çabalıyordu.</p>

  <p class="normal">Düşes’in arkasındaki genç kız gözüme takılmıştı. Sade giyinişliydi, herhangi bir kalabalıkta kendini belli edecek bir güzelliği vardı. Kısa boyluydu, siyah, parlak saçları, bembeyaz bir teni ve koyu pembe yanakları vardı.</p>

  <p class="normal">Rengi bana benim zamanımda giydiğim bir elbiseyi hatırlatmıştı, hafif pamuklu, gelincik kırmızısı bir elbiseydi. Bu düşünceyle içimde büyük bir özlem oluştu, mermerin kenarına tutundum, göz kapaklarım özlemden karıncalanmıştı. Samimi bir İngilizce konuşuluyor diye düşündüm, İskoçya’da geçen onca aydan ve Fransızcadan sonra ziyaretçiler kendimi evimdeymişim gibi hissetmemi sağlamışlardı.</p>

  <p class="normal">Sonra onu gördüm. Kan beynime sıçradı, gözlerim inanmak istemiyordu, pudralanmış peruğu onu daha geniş gösteriyordu. Beynimin içinde çanlar çalınmaya başlanmıştı. Bilinçaltım aynı şeyi söylüyordu “Frank”, bedenim hoş geldin demek için ona doğrulmuştu. “Frank değil.” Beyin merkezimden gelen bu ses daha güçlüydü, devamlı bunu tekrar edip duruyordum. “O’nun Frank olmadığını biliyorsun.” Ayaklarım birbirine dolanmıştı. Panikle sendeledim, ellerim ve midem kasıldı, mantığımın sesi inatla içgüdülerim ve bilgilerimle hareket etmemi sağlıyordu. Açık alnı, başının kibirli durması... Düşünemiyordum. Bu Frank olamazdı. Eğer o değilse o zaman bu…</p>

  <p class="normal">“Jack Randall.” Bu benim sesim değildi, Jamie’nin sesi sanki burada değilmiş gibi geliyordu. Tuhaf davranışımı fark edip o da baktığım yere bakmış ve gördüğüm şeyi görmüştü.</p>

  <p class="normal">Hiç hareket etmiyordu. Artan paniğin etkisiyle neredeyse nefes almıyordu. Yakındaki hizmetçinin yanımda duran İskoç savaşçısının donmuş bedenine baktığını fark etmemiştim, mars heykeli kadar hareketsizdi.</p>

  <p class="normal">Hâlâ kıpırdamadan duruyordu. Bir aslan gibi sessizdi, çimlerin bir parçası gibiydi, bakışları bozkırları yakan güneşinki gibi sıcak ve kıpırtısızdı. Gözlerinin derinliklerinde bir şey gördüm.</p>

  <p class="normal">Murtagh yardım etmek için çok uzakta, bahçenin diğer tarafındaydı. Bir iki adımla Randall gelebilirdi, bir iki adım içerisinde kılıç çekilebilirdi. Jamie’nin kolunu tuttum. Kulaklarım uğuldamaya başladı.</p>

  <p class="normal">“Jamie,”dedim. “Jamie!” Ve bayıldım.</p>
</body>
</html>
