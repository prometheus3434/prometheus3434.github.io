<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_15">7<br class="calibre2"/>
  Kral İle Görüşme</h2>

  <p class="normal">Jared’ın Paris’teki evi Rue Tremoulins’deydi. İyi bir bölgeydi. Taş yüzlü evler, üç, dört veya beş kattan oluşuyordu ve dip dibe duruyorlardı. Bazı yerlerde kendi alanında tek başına duran evler de vardı ama atletik bir hırsız hiç zorluk çekmeden damdan dama atlayarak kaçabilirdi.</p>

  <p class="normal">“Hımm,” dedi Murtagh, Jared’in evini dikkatle incelerken. “Kendi pansiyonumu kendim bulurum.”</p>

  <p class="normal">“Başını sokacak nezih bir çatı bulmak sinirlerini geriyorsa, sen ahırda da uyuyabilirsin,” diye önerdi Jamie. Küçük somurtkan vaftiz babasına sırıtıyordu. “İstediklerini gümüş bir tepside getirecek bir uşağımız var.”</p>

  <p class="normal">Evin içi şık ve rahat mobilyalarla döşenmişti, diğer soylu ve varlıklı burjuvaların evleriyle kıyaslama yaptığımda burası oldukça sadeydi. Sanırım bunun sebebi evin bir hanımının olmamasıydı. Jared hiç evlenmemişti.</p>

  <p class="normal">“Şey, onun bir metresi vardı, tabii,” diye açıklamıştı Jamie kuzeninin özel hayatı ile ilgili sorular sormaya başladığım zaman.</p>

  <p class="normal">“Ah, tabii,” diye mırıldandım.</p>

  <p class="normal">“Ama kadın evliydi. Jared bana bir iş adamının gönül işlerinin bekâr bir bayanla olmaması gerektiğini çünkü hem masraf hem de zaman açısından çok istekleri olduğunu söylemişti. Ve eğer onlardan biriyle evlenirsen, paranı tüketirler ve seni de en sonunda çulsuz bir şekilde ortada bırakırlarmış.”</p>

  <p class="normal">“Bu yararlı tavsiyeden sonra senin evliliğin hakkında ne düşünüyor peki?”</p>

  <p class="normal">Jamie güldü. “Şey, benim param yok o yüzden böyle olması zor. Senin çok zarif olduğunu düşünüyor ve benim de sana yeni bir elbise almam gerektiğini.”</p>

  <p class="normal">Elma yeşili kadife eteğime baktım, giyilmek için biraz fazla eskiydi.</p>

  <p class="normal">“Sanırım evet,” diye onayladım onu. “Yakında yatak çarşafına sarılmak zorunda kalacağım, şimdiden belimi sıkmaya başladı.”</p>

  <p class="normal">“Başka nerelerden sıkıyor?” diye sordu sırıtarak. “İştahın yerine geldi, değil mi Sassenach?”</p>

  <p class="normal">“Sersem,” dedim buz gibi bir sesle. “Sen de çok iyi biliyorsun ki Annabelle MacRannoch normal bir bedene ve kürek gibi bir şekle sahip ama ben öyle değilim.”</p>

  <p class="normal">“Evet, değilsin,” derken gözlerinde minnettarlık hissi vardı. “Tanrı’ya şükürler olsun.” Sonra da kalçalarımı okşamaya başladı.</p>

  <p class="normal">“Bu sabah hesap defterlerine bakmak için Jared ile birlikte mağazaya gideceğim, sonra da birkaç müşteriyi arayacağız. Kendi başına kalabilirsin, değil mi?”</p>

  <p class="normal">“Evet, tabii ki,” dedim. “Ben de biraz evi inceler, hizmetçilerle tanışırım.” Geçen öğlen geldiğimizde toplu halde tanışmıştım, odamızda sadece basit bir yemek yemiştik ve sadece yemekleri getiren uşağı, sabahları perdeleri açıp ateşi yakan ve lazımlığı götüren hizmetçiyi görmüştüm. Birden hizmetkâr düşüncesi biraz cesaretimi kırdı ama bunun emir eri ve yardımcı hemşireleri yönlendirmekten farksız olduğunu düşünerek kendime geldim. Daha önce 1943 yılında Fransız savaş alanı merkezinde kıdemli hemşire olarak çalışmıştım.</p>

  <p class="normal">Jamie’nin gidişinden sonra, kendime çeki düzen vermek için odama çekildim. Eğer Jared benim akşam yemeği düzenlemem gerektiği konusunda ciddiyse, bu işe yeni bir elbiseyle başlamam gerekiyordu.</p>

  <p class="normal">İlaç çantamın yan cebinde yıpranmış bir söğüt dalı vardı, dişlerimi bununla temizliyordum. Bir tanesini aldım ve dişlerimi temizlemeye başladım, bir yandan da bizi buraya getiren şaşırtıcı yazgıyı düşünüyordum.</p>

  <p class="normal">Geleceğimizi yeniden kurmak için ya Avrupa’ya ya da Amerika’ya gitmemiz gerekiyordu. Ve Jamie’nin midesinin gemiye karşı olan hassaslığını bildiğim için, yeni bir başlangıç olarak Fransa’ya gelmek iyi bir fikir gibi görünmüştü.</p>

  <p class="normal">Fraserların Fransa’yla güçlü bir bağları vardı. Çoğu, Başrahip Alexander ve Jared gibi, burada yaşıyorlar ve vatanları İskoçya’ya nadiren gidiyorlardı. Ve tabii birçok James yanlısı da vardı, Jamie bana sürgüne yollanan krallarını takip eden James yanlılarının onun kendini yenilemesini beklerken ya Fransa’da ya da İtalya’da yaşadıklarını anlatmıştı.</p>

  <p class="normal">“Hep bununla ilgili konuşulur,” demişti. “Ama çoğunlukla evlerde, tavernalarda değil. Bu yüzden hiç bir şey açığa çıkmıyor. Eğer bu konuşmalar tavernaya kadar düşerse, tehlikeli bir durum haline gelmiş demektir.”</p>

  <p class="normal">“Anlat bana,” demiştim, ceketindeki tozu fırçalarken onu izliyordum. “Bütün İskoçyalılar doğuştan mı siyasete karşı ilgi duyuyor yoksa sadece sen mi böylesin?”</p>

  <p class="normal">Jamie bir an için gülmüş ama sonra anında tekrar ciddi haline bürünüvermişti. Gardırobu açıp ceketini astı. Etkili görünmesinden çok eskimiş görünüyordu.</p>

  <p class="normal">“Anlatayım, Sassenach. Tabii ki de bu doğuştan gelen bir şey değil ama ben MacKenzie ve Fraserlar arasında büyüdüm, bu durumda çok fazla bir seçeneğim yoktu. Ve sen Fransız sosyetesinde bir yıl, ne dendiğini, ne anlama geldiğini ve bu ikisi arasındaki farkı anlatmayı öğrenmeden iki yılını bir orduda geçirmedin. O zamanlar Kuzey İskoçyalı ne mülk sahipleri ne de çiftçi işçileri vardı.”</p>

  <p class="normal">Merak ediyordum. Buradaki gayemizde başarılı olamasak ne olacaktı? Silahlı ayaklanmayı, Stuart monarşisinin yenilenmesi için başlanan girişimi, sürgün edilmiş kralın oğlu öncülüğünde olan bunca şeyi merak ediyordum.</p>

  <p class="normal">“Süslü Prens Charlie,” dedim kendi kendime, bir yandan aynadaki yansımama bakarken. O şimdi buradaydı, aynı şehirdeydik, belki çok da uzakta değildi. Nasıl biriydi acaba? Onu sadece dönemsel tarihi portrelerden biliyordum; yakışıklı, on altı yaşındaki bir genç kızın güzelliğine sahip, açık pembe dudaklı, pudralı saçlı ve zamanın modasına uygun bir şekilde giyinmiş biri. Ya da hayali resimlerde, aynı kişinin güçlü bir versiyonu olurdu; geniş ağızlı kılıcını havada sallarken İskoçya sahilinde kıyıya yanaşmış kayığın dışına adımını atmış bir halde.</p>

  <p class="normal">İskoçya’yı bozacak, babası ve kendisi için yapacağı geri kazanma çabaları boşa gitmiş olacaktı. Yenilgi kaçınılmazdı, ülkeyi bölmek için yeteri kadar etkili olacaktı ve onu takip edenlerle birlikte Culloden arazisinde kanlı bir uygarlık savaşına öncülük etmiş olacaktı. Sonra o güvenli bir şekilde Fransa’ya kaçacak ama düşmanlarının intikamı o ayrıldıktan sonra bile zorla alınacaktı.</p>

  <p class="normal">Böyle bir felaketi önlemeye gelmiştik ama buradaki huzuru ve Jared’ın evindeki lüks hayatı görünce hepsi inanılmaz görünüyordu. Bir isyan nasıl durdurulabilirdi? Eğer tavernalarda isyan teşvik edilebiliyorsa, yemek masasında da durdurulabilirdi. Aynadaki yansımama omuz silktim ve kendime serseri bir bakış fırlattım.</p>

  <p class="normal">İlk başta korku ve endişeyle bana bakan hizmetkârlar, artık onların işlerine karışma gibi bir niyetim olmadığını anlamış ve ihtiyatlı bir nezaketle rahatlamışlardı. Koridorda denetimimde olan bir düzine hizmetli vardı. Aslında, uşağı, seyis yamağını ve benim kalabalıkta fark etmediğim yardımcıyı da hesaplarsak on altı kişi vardı. Jared’ın işteki başarısını takdir ediyordum, ta ki hizmetlilere ne kadar az para ödediğini fark edene kadar. Uşağa yılda bir çift yeni ayakkabı ve iki lira veriyordu, hizmetçiler ve mutfaktakiler de önemsiz bir miktar alıyorlardı. Aynı zamanda soylu aşçı Madam Vionnet’e ve kâhya Magnus’a da pek bir şey verdiği söylenemezdi.</p>

  <p class="normal">Ben evle ilgili bir şeyler öğrenip sofra hizmetçilerinin dedikodularından bilgi toplarken, Jamie Jared ile birlikte her gün dışarıdaydı. Müşterileri çağırıp onlarla görüşüyorlar, sürgün prense değerli olduklarını kanıtlayacak sosyal bağlantılar kurarak “Majestelerine yardımcı” olmak için kendini geliştiriyordu. Böylece yemeğe gelenler arasında kim müttefik kim düşman ayırt edebilecektik.</p>

  <p class="normal">“Aziz Germain mı?” dedim. Marguerite parkeleri parlatırken konuşmasında tanıdık bir isim yakalamıştım. “Kont Aziz Germain mı?”</p>

  <p class="normal">“Oui, Madam.” Küçük şişman bir kızdı, tuhaf basık bir yüzü ve patlak gözleri vardı, öyle ki kalkan balığı gibi bakıyordu ama samimi ve memnun etmek için çabalayan bir hali de vardı. Şimdi de ağzını küçük bir halka halinde büzmüş, önemli bir dedikoduyu söylemeye hazırlanıyordu. Mümkün olduğunca onu cesaretlendirmeye çalışıyordum.</p>

  <p class="normal">“Kont, Madam, çok kötü bir ünü vardır,” dedi, sanki olağanüstü bir durummuş gibi.</p>

  <p class="normal">Ona göre bu doğruydu ve neredeyse yemeğe gelen herkes de bunu biliyordu. Kaşlarımı kaldırmış, daha fazla bilgi için bekliyordum.</p>

  <p class="normal">“Ruhunu şeytana satmış biri, bilirsiniz,” dedi gizlice. Sanki centilmen şömine duvarının arkasına saklanmış gibi etrafına bakınarak kısık sesle konuşuyordu. “Şeytana tapma ayinini kutlar, masum çocukların kanını ve etini kötü ruhlarla birlikte paylaşır.”</p>

  <p class="normal">Düşman için iyi kişiyi seçmişsin, diye düşündüm kendi kendime.</p>

  <p class="normal">“Ah, bunu herkes biliyor Madam,” dedi Marguerite. “Ama önemli olan bu değil. Kadınlar, o nereye giderse gitsin kendilerini onun önüne atıyorlar. Çünkü o zengin biri.” Bu son değerlendirme teraziyi dengeleme konusunda etkiliydi.</p>

  <p class="normal">“Ne ilginç,” dedim. “Ama ben Mösyö le Comte’nin Mösyö Jared’ın bir rakibi olduğunu sanıyordum. Şarap ithalat etmiyor mu? Neden Mösyö Jared onu buraya davet etti?”</p>

  <p class="normal">Marguerite parlattığı yerden kafanı kaldırdı ve gülümsedi.</p>

  <p class="normal">“Neden mi, Madam! Mösyö Jared yemekte en iyi Beaune şarabını ikram eder ve Mösyö le Comte’ye on kasa kazandığını ve yemeğin sonunda ona bir şişe ikram edebileceğini söyler!”</p>

  <p class="normal">“Anlıyorum,” dedim sırıtarak. “Ve Mösyö Jared de aynı şekilde yemeğe davet ediliyor mu?”</p>

  <p class="normal">Başıyla sorumu onayladı. “Ah, evet Madam. Ama bu pek sık olmaz!”</p>

  <p class="normal">Neyse ki Kont St. Germain bu akşam yemeğe davet edilmemişti. Ailece yemek yedik. Jared ayrılmadan Jamie’ye birkaç detayı daha tekrarlıyordu. Bunlardan en önemlisi Kral’ın yardımcısıyla ilgiliydi.</p>

  <p class="normal">Kral’ın yardımcısına eşlik edilmeye çağrılmak düşündürücü bir iyilik, dedi Jared.</p>

  <p class="normal">“Sana değil, delikanlı,” dedi Jamie’ye sonra kibarca. “Bana. Kral Almanya’dan ya da Duverney’den geldiğimden emin olmak istiyor, en azından ekonomi bakanının yaptığı gibi. Vergilerin en sonuncusu tüccarları sert bir şekilde etkilemişti ve Kraliyet hazinesine kötü bir etki bırakmış ve sen de tahmin edersin ki iyi olan yabancılar ayrılmıştı.” Vergileri düşünmek suratının ekşitmesine sebep olmuştu, çatalındaki yılan balığına kaşlarını çatarak bakıyordu.</p>

  <p class="normal">“Pazartesi günü, haftaya gideceğim. Wilhelmina’nın sağ salim Calais’e geldiği haberini bekliyorum.” Jared balığından başka bir parça daha aldı ve ağzı dolu bir halde konuşmaya başladı. “İşi iyi ellere bırakıyorum, delikanlı. Bu konuda hiçbir endişem yok. Diğer yerlere gitmeden önce yine biraz daha konuşuruz. Kont Marischal ile bir görüşme ayarlayacağım ki iki gün sonra onunla Montmartre’ye gidelim, Majesteleri Prens Charles Edward’a saygılarını sunman için.”</p>

  <p class="normal">Birden midemde heyecandan bir güm sesi hissetmiştim, Jamie’ye bakıyordum. Sanki bu önemli bir şey değilmiş gibi sadece başını sallamakla yetinmişti ama bana baktığında gözlerinin parladığını fark ettim. Bu bir başlangıçtı.</p>

  <p class="normal">“Majesteleri Paris’te emekli hayatı yaşar,” dedi Jared tabağındaki tereyağını alırken. “Kral resmi olarak onu kabul etmeden burada, sosyetede görünmesi uygun olmaz. Bu yüzden Majesteleri nadiren evinden dışarı çıkar ve birkaç kişiyle görüşüp saygılarını sunmak için gelen babasını destekleyenleri kabul eder.”</p>

  <p class="normal">“Benim duyduğum şey bu değildi,” diye araya girdim.</p>

  <p class="normal">“Ne?” Işıltıyla parlayan bir çift göz bana yönelmişti. Jared çatalını bırakmış ve son balık lokmasını kaderine terk etmişti.</p>

  <p class="normal">Jamie kaşlarını kaldırarak bana baktı. “Nereden duydun, Sassenach ve kimden?”</p>

  <p class="normal">“Hizmetçilerden,” dedim, kendi balığıma konsantre olmaya çalışarak. Jared’ın kaşlarını çattığını gördüm. Evin hanımının hizmetçilerle dedikoduya karışması düşündürücü bir şeymiş gibi bakıyordu. Boş ver, diye düşündüm kendi kendime. Zaten benim için yapacak fazla bir şey yoktu.</p>

  <p class="normal">“Hizmetçiler Majesteleri Prens Charles’ın Prenses Louise de La Tour de Rohan’ı ziyaret ettiğini söylüyorlar,” dedim ve çatalımdaki balığı alarak yavaşça çiğnemeye başladım. Lezzetliydi ama lokmamı çoktan yutmama rağmen endişelendim, sanki yaratık hâlâ canlıydı. Dikkatlice çiğniyordum. Ne kadar yavaş o kadar iyiydi.</p>

  <p class="normal">“Leydi’nin eşi olmadığında,” dedim sonra dikkatlice.</p>

  <p class="normal">Jamie ve Jared şaşkınlıkla bana bakıyorlardı.</p>

  <p class="normal">“Prenses de Rohan mı?” dedi Jared. “Marie- Louise- Henriette-Jeanne de La Tour d’Auvergne? Kocasının ailesi Kral ile çok yakın.” Endişeyle parmaklarını dudaklarına sürtüyordu. “Bu çok tehlikeli olabilir,” diye mırıldandı. Kendi kendine konuşuyor gibiydi. “Aptal biri olmadığını biliyorum. .Bu konuda kesinlikle çok duyarlıdır. Bu sadece dikkatsizlik. Böyle şeyler Roma’da farklıdır. Hâlâ…” Mırıldanmayı bıraktı ve kararlılıkla Jared’e döndü.</p>

  <p class="normal">“Majestelerinin hizmetindeyken ilk görevin bu olacak, delikanlı. Majestelerinden yaşça büyük olabilirsin ama Paris’te tecrübe yargılama kabiliyeti kazanmıştın,” dedi Jamie’ye gülümseyerek. “Majesteleriyle arkadaş olacaksın. Onun hizmetinde olan adamlarla birlikte yoluna yön vereceksin. Zaten şimdiye kadar birçoğuyla tanıştın. Olabildiğin kadar nazik davranıp ona yanlış yöndeki bir kahramanlığın babasının amaçlarına zarar verebileceğini anlatacaksın.”</p>

  <p class="normal">Jamie onu başıyla onayladı ama aklından geçen başka bir şey daha var gibi görünüyordu.</p>

  <p class="normal">“Hizmetçilerimiz Majestleri’nin bu ziyaretinden nasıl haberdar olmuş, Sassenach?” diye sordu. “Haftada bir kez dışarıya çıkıyor, o da ayine gitmek için, öyle değil mi?”</p>

  <p class="normal">Cevaplamak için lokmamı yutmayı bekledim.</p>

  <p class="normal">“Bu zamana kadar bunu da inceledim, mutfak hizmetçimiz yardımcıdan duymuş, o da seyis yamağından, o da yandaki seyisten. Arada kaç kişi olduğunu bilmiyorum ama Rohan evi üç ev aşağıda. Prensesin de bizi tanıdığını sanıyorum,” diye ekledim neşeyle. “Eğer mutfak hizmetçileriyle konuşuyorsa biliyordur.”</p>

  <p class="normal">“Leydiler mutfak hizmetçileriyle dedikodu yapmaz,” dedi Jared soğuk bir sesle. Sonra da kısık gözlerle Jamie’ye baktı.</p>

  <p class="normal">Jamie’nin dudağının kenarının seğirdiğinin farkına varmıştım ama o Montrachet’inden bir yudum aldı ve Jared’ın tartışmayı uzatmak için en son girişimini engellemek amacıyla konuyu değiştirdi ve Jamaika yolundaki rom sevkiyatından bahsetmeye başladı.</p>

  <p class="normal">Jared tabakların toplanıp konyağın getirilmesi için zili çaldığında, kendimi hoş görmeye çalıştım.</p>

  <p class="normal">En sonunda yatağıma uzanınca gözlerimi yumdum ve Jamaika’nın tropikal güneşi altındaki beyaz kumsalını düşünmeye çalıştım. Ama Jamaika’yı düşünmek Whilhelmina’yı ve gemileri düşünmeme sebep olmuş, bu da denizi ve büyük yeşil dalgalar arasında sarılan kıvrılan dev yılan balığını hayal etmemi sağlamıştı. Jamie’nin gelişiyle dikkatim dağıldı ve içim rahatlayarak oturdum.</p>

  <p class="normal">Jamie kapalı kapıya yaslanmış, boyunbağını gevşetirken kendi kendine gülüyordu. “Kendimi tütsülenmiş sosis gibi hissediyorum. Jared’ı çok seviyorum ama lanet olası purolarıyla birlikte Almanya’ya gideceğine de çok seviniyorum.”</p>

  <p class="normal">“Eğer puro kokuyorsan yanıma gelme,” dedim.</p>

  <p class="normal">“Onları suçlamıyorum.” Ceketini çıkarmış, gömleğinin düğmelerini çözmeye başlamıştı. “Bunun bir plan olduğunu düşünüyorum,” dedi sessizce. “Arılar gibi.”</p>

  <p class="normal">“Arılar mı?”</p>

  <p class="normal">“Arı kovanını nasıl hareket ettirirsin biliyor musun?” dedi. Camı açmış ve gömleğini pencerenin kanadına asmıştı. “Bulabildiğin en güçlü tütünlü puroyu alırsın, onu kovana batırırsın ve peteğe üflersin. Arılar sersemlemiş bir halde düşer ve sen de onları istediğin yere götürebilirsin. Sanırım bu Jared’ın müşterilerine yaptığı şey. Onları baygın hale getirene kadar içiriyor ve sonra kendilerine gelmeden istediklerinden daha fazla şarap siparişi vermelerini sağlıyor.”</p>

  <p class="normal">Kıkırdadım, Jamie de bana gülümsedi. Jared’ın koridorda yaklaşan ayak seslerini duyunca parmağımı dudaklarına bastırdım. Jared kendi odasına gitmek için koridoru kullanmak zorundaydı.</p>

  <p class="normal">Tehlike geçtikten sonra Jamie yanıma gelip gerindi. Üzerinde sadece kilt eteği ve çorapları vardı.</p>

  <p class="normal">“O kadar da kötü değil, değil mi? Eğer öyleyse, soyunma odasında uyuyabilirim. Ya da havalansın diye başımı camdan dışarı çıkabilirim.”</p>

  <p class="normal">Saçlarını kokladım, kırmızı dalgalar arasından tütün kokusu yayılıyordu. Mum ışığı altında parlayan yumuşak saçlarını okşamaya başladım. Parmaklarımı saçlarının arasında gezdiriyordum.</p>

  <p class="normal">“Hayır, o kadar kötü değil. Jared çok yakında gideceği için endişeli değil misin?”</p>

  <p class="normal">Alnımdan öptü ve yanıma uzanıp başını yastığa koydu. Sonra bana gülümsedi ve başını iki yana salladı.</p>

  <p class="normal">“Hayır. Bütün asil müşterilerle ve kaptanlarla tanıştım. Bütün mağazaları ve memurları biliyorum, fiyat listeleri ve mal stok defteri de hafızama işlendi. Öğrenmem gerekeni de çalışarak yapmam gerekiyor. Jared bana daha fazlasını öğretemez.”</p>

  <p class="normal">“Peki, Prens Charles?”</p>

  <p class="normal">Gözleri yarı kapalıydı, dudaklarından teslim olmuş gibi küçük bir mırıldanma gelmişti. “Evet, bunda da Tanrı’nın merhametine güvenmem lazım, Jared’a değil. Eğer Jared yaptığım şeyi görmezse daha kolay olacak.”</p>

  <p class="normal">Jamie bana doğru döndü ve kolunu belime doladı, şimdi birbirimize daha yakındık.</p>

  <p class="normal">“Ne yapmalıyız?” diye sordum. “Bir fikrin var mı, Jamie?”</p>

  <p class="normal">Nefesi yüzümde ılık bir dalga halinde yayıldı, konyak kokuyordu. Onu öpmek için başımı uzattım ve cevap vermeden önce bir müddet öpüşmüştük.</p>

  <p class="normal">“Ah, evet bir fikrim var,” dedi ve sonra iç çekerek geri çekildi. “İşe yarayıp yaramayacağını Tanrı bilir ama bir fikrim var.”</p>

  <p class="normal">“Anlat bana.”</p>

  <p class="normal">Sırt üstü döndü ve beni tek koluyla kavradı, başı omzunun üstündeydi.</p>

  <p class="normal">“Şey,” diye başladı, “anladığım kadarıyla bu para meselesi, Sassenach.”</p>

  <p class="normal">“Para mı? Ben bunun siyasi olduğunu düşünüyordum. Fransızlar James’in geri gelmesini istemiyor çünkü bu durum İngilizlerle sıkıntı yaratır, öyle değil mi? Hatırladığım kadarıyla, Louis, Charles Stuart’ın onun Kral George’a dikkatini vermesini istiyordu.”</p>

  <p class="normal">“Öyle yaptığını söyleyebilirim,” dedi, “ama yenilenmiş krallar para alır. Ve Louis’in öyle çok parası yok. Zaten olsaydı bu parayı ilk fırsatta Brüksel’e savaş açmak için ya da İngiliz ekonomisini işgal etmek için kullanırdı. Jared’in Kraliyet Hazinesi ve vergiler hakkında söylediklerini duydun.”</p>

  <p class="normal">“Evet, ama…”</p>

  <p class="normal">“Hayır, bunu yapacak olan kişi Louis değil,” dedi. “Gerçi bununla ilgili söyleyecek sözü var ama James ve Charles’ın üzerinde çalışmakta olduğu farklı para kaynakları var ve bunlar Fransız bankacı aileler, Vatikan ve İspanya Sarayı.”</p>

  <p class="normal">“James’in Vatikan’ı, İspanya’yı ve Charles’ın da Fransız bankacıları koruduğunu mu düşünüyorsun?” diye sordum.</p>

  <p class="normal">Başıyla onay verdi ve gözlerini tavandaki oymalı panoya dikti. Ceviz pano yumuşaktı ve mumun titrek ışığında açık kahverengi görünüyordu.</p>

  <p class="normal">“Evet, düşünüyorum. Alex amcam bana Majesteleri Kral James ile yazışmalarını göstermişti ve şunu söyleyebilirim ki İspanyollar onun en iyi fırsatı olacak. Papa ona destek vermek için zorlama yapacak, bilirsin Katolik Monarşisi. Papa Clement birçok kere James’i desteklemişti ve şimdi Clement öldü, Benedict buna devam ediyor. Ama İspanyalı Philip ve Louis de James’in kuzenleri ve onun dediği gibi Burbon kanı zorunlu.” Yan gözle bana bakarken gülümsedi. “Ve bundan anladığım üzere, sana şunu söyleyebilirim ki para söz konusu olunca Kraliyet kanı akar, Sassenach.”</p>

  <p class="normal">Bu sırada tek elle çorabını çıkarttı ve sandalyenin üstüne koydu.</p>

  <p class="normal">“James otuz yıl önce İspanya’dan para almıştı,” dedi. “Küçük bir filo ve tabii ki de denizcileri de. Bu 1715’deki Ayaklanma içindi. Ama kötü bir şansı vardı ve James’in ordusu daha kendisi gelmeden Sheriffsmuir’de bozguna uğramıştı. Bu yüzden İspanya’nın, Stuart’ın yenilenmesi için ikinci kere finansal destek vermeye hevesli olacağını sanmıyorum - başarılı olunacak bir fikir değil.”</p>

  <p class="normal">“Bu yüzden Charles Fransa’ya, Louis ve bankacılar üzerinde çalışmak için geldi,” dedim. “Ve tarihten bildiğim kadarıyla da başarılı da olacak. Bu bizi nereye yönlendirecek?”</p>

  <p class="normal">Jamie kolunu omuzlarımdan çekmiş geriniyordu,.</p>

  <p class="normal">“ Bu beni bankacılara şarap satmaya yönlendiriyor, Sassenach,” dedi esneyerek. “Ve sen de hizmetçilerle konuşuyorsun. Eğer yeterince tütün üflersek belki arıları sersemletebiliriz.”</p>

  <p class="normal">Jared gitmeden önce Jamie’yi Montmartre’de ki küçük eve, Majesteleri Prens Charles Edward Casimir’in oturduğu eve götürdü.</p>

  <p class="normal">İkisi de en iyi kıyafetlerini giymişlerdi. Onlar yokken ben de zamanımı karşılaşmayı hayal ederek geçirmiştim.</p>

  <p class="normal">“Nasıl geçti?” diye sordum merdivenlerde Jamie’yi yalnız yakaladığım bir anda. “Nasıl biri?”</p>

  <p class="normal">Kafasını kaşıdı, düşünüyordu.</p>

  <p class="normal">“Şey,” dedi sonunda, “dişi ağrıyordu.”</p>

  <p class="normal">“Ne?”</p>

  <p class="normal">“Böyle söyledi. Çok acı çekiyor gibi görünüyordu. Yüzünün bir tarafını tutup duruyordu, çenesi biraz şişmişti. Genelde böyle gergin bir halde olup olmadığını ya da bu durum canını yaktığı için böyle davrandığını söyleyemem ama fazla konuşmadı.”</p>

  <p class="normal">Resmi bir tanışmadan sonra, yaşlı adam, Jared, Kont Marischal ve yoksul görünümlü bir tipten daha çok “Balhaldy” olarak adlandırabileceğimiz bir tiple birlikte İskoçya politikası hakkında konuşmaya başlamışlardı, Jamie ve Majestelerini fazla yalnız bırakmamışlardı.</p>

  <p class="normal">“Her birimiz konyak içiyorduk,” Jamie benim teşvik etmem sonucunda itaatkâr bir şekilde olanları anlatıyordu. “Paris’i nasıl bulduğunu sordum ve bana sıkıcı bulduğunu söyledi çünkü ava çıkamıyormuş. Sonra avlanmadan bahsettik. Silahlı avlanmaktan çok köpeklerle ava çıkmayı tercih ediyormuş, ben de öyle tercih ettiğimi söyledim. Sonra bana bir İtalya gezisinde ava çıktığında kaç tane sülün avladığını anlattı. Camdan gelen rüzgâr dişini ağrıtana kadar İtalya’dan bahsetti. Evin sağlam olmadığını da söyledi, sadece bir villaymış. Sonra diş ağrısı için biraz daha konyak içti. Daha sonra ona Kuzey İskoçya’daki geyik avlarından bahsettim o da bir gün bunu denemek istediğini söyledi ve benim oklu avlama da iyi olup olmadığımı sordu. Ben de iyi olduğumu söyledim, o da öyle bir fırsat olursa İskoçya’da beni ava davet etmeyi umduğunu söyledi. Sonra Jared arkadaki mağazaya gitmesi gerektiğini söyledi bu yüzden Majesteleri bana elini uzattı, ben de öptüm ve oradan ayrıldık.”</p>

  <p class="normal">“Hmm,” demiştim. Bu neden, ünlü ya da ünlü olmak üzere ya da ünlü olması muhtemelen birinin de günlük davranışlarının olmak zorunda olduğunu gösterse de Süslü Prens’iyle ilgili olan bu raporlama beni biraz hayal kırıklığına uğratmıştı, bunu kabul etmek zorundaydım. Jamie’nin vurguladığı önemli olan ise planlarına göz kulak olmak için Jamie’nin Majesteleri ile iyice tanışmış olmasıydı. Fransa Kralı’nın da etkileyici bir kişilik olup olmadığını merak etmeye başlamıştım.</p>

  <p class="normal">Bunu keşfetmek için çok da uzun zaman geçmemişti. Bir hafta sonra, Jamie Kral’ın yardımcısına eşlik etmek için soğuk bir alacakaranlık vakti kalkmış ve Versay’e doğru uzun bir yolculuğa çıkmak için giyinmişti. Louis her sabah hiç saniye kaybetmeden saat altıda kalkardı. Bu saatte Kral’ın sabah hazırlanması için seçilen birkaç kişi koridorda toplanmalı, yeni günü selamlamak için sarayda yardımcı olan hizmetliler ve soylu beylerin de kafilesine katılmak için hazırda bulunmaları gerekiyordu.</p>

  <p class="normal">Kâhya Magnus tarafından uyandırılan Jamie yataktan sendeleyerek kalkmış ve hazırlanmaya başlamıştı, bir yandan esniyor bir yandan da homurdanıyordu. Ben ise, kendimizin yapmaya gerek olmadığı hoşnutsuz bir şeyi başkasının yaparken görmenin verdiği tatlı hissin keyfini çıkartıyordum.</p>

  <p class="normal">“Dikkatli izle,” dedim, uykulu bir sesle. “Bana her şeyi anlatacaksın, biliyorsun.”</p>

  <p class="normal">Jamie beni öpmek için eğildi ve sonra atının eyerini görmek için elinde mumla dışarı çıktı. Uykuya dalmadan önce duyduğum son şey Jamie’nin merdivenlerdeki sesiydi.</p>

  <p class="normal">Versay’ın uzun mesafesi ve Jared’ın ikaz ettiği öğlen yemeğine davet edilme şansı ile birlikte öğleden önce dönmemesine şaşırmamıştım ama yine de çay saatinde gelene kadar endişelenmekten kendimi alıkoyamamıştım.</p>

  <p class="normal">“Evet, Kral’ın yardımcısı nasıldı?” diye sordum Jamie’nin ceketini çıkartmasına yardım ederken. Sarayda kalın sert domuz derisi eldivenleri giymiş ama kaygan kadife üzerindeki armalı gümüş düğmeleri kullanmamıştı.</p>

  <p class="normal">“Ah, böyle daha iyi,” dedi. Düğmeleri açmanın verdiği rahatlıkla geniş omuzlarını rahatlatmaya çalışıyordu. Ceketi omuzlarını öyle çok sıkmıştı ki, Jamie’yi ceketinden kurtarmak yumurtayı kabuğundan soymak gibi bir şey olmuştu.</p>

  <p class="normal">“İlginç, Sassenach,” dedi soruma cevaben.</p>

  <p class="normal">Soylu beyler kafilesi Kraliyet yatak odasına geldiğinde her biri törensel bir şekilde onun havlu takımını, usturasını, bira bardağını taşıyormuş. Yatak odasındayken bir centilmen güneş ışığını tutan ağır perdeleri açmış, büyük yatağın örtüsünü kaldırmış ve doğan güneşle birlikte ilginç bakışlara maruz kalan Kral Louis’in yüzünü ortaya çıkarmış.</p>

  <p class="normal">Yatağın kenarına oturan Kral esnemiş ve çenesindeki kirli sakalını kaşımaya başlamış, bu arada hizmetlileri gümüş ve altın nakışlı ağır ipek sabahlığını omuzlarına çekmişler ve diz çöküp Kral’ın uyurken giydiği ağır çorapları çıkartmış, bunun yerine hafif ipek çorabını ve tavşan kürkünden yapılmış terliklerini giydirmişler.</p>

  <p class="normal">Sarayın soylu beyleri, saygıyla tek tek hükümdarlarını selamlayıp, Majesteleri’nin gecesinin nasıl geçtiğini sormak için ayaklarının dibine gelip diz çökmüşler.</p>

  <p class="normal">“Çok da iyi olmadığını söyleyebilirim,” dedi Jamie gözlemlerini anlatmayı bitirdikten sonra. “Bir ya da iki saat uyuduğu ve kötü rüyalar gördüğü belli oluyordu.”</p>

  <p class="normal">Kan çanağı gözleri ve sarkık çenesine rağmen Majesteleri şefkatle saray adamlarını başıyla onaylamış ve sonra yavaşça ayağa kalkıp odanın gerisinde bekleyen ayrıcalıklı misafirlerine bir göz atmış. Moral bozukluğuyla bir el işareti yapan Kral odanın bir centilmenini çağırmış ve bu kişi de Majestelerinin hazırda bekleyen sandalyesine oturmasına yardım etmiş. Ziyaretçilerin Dük d’Orleans’a, Kral’ın önünde diz çöküp selamlamak için birkaç kelime söylemesine öncülük tanırken, Majesteleri gözleri kapalı bir halde görevlilerinin yaptığı hizmetin zevkini çıkarıyormuş. Usulen yapılan ricalar bir müddet sonra söylenecekmiş, Louis’in onları dinlemek için biraz daha uyanık olduğu bir zamanda.</p>

  <p class="normal">“Bir istekte bulunmak için orada bulunmuyordum, sadece yardım amaçlıydı,” dedi Jamie, “bu yüzden diz çöküp sadece ‘Günaydın Majesteleri’ dedim, Dük o sırada ona benim kim olduğumu söylüyordu.”</p>

  <p class="normal">“Kral sana bir şey dedi mi?” diye sordum.</p>

  <p class="normal">Jamie sırıtmış gerinirken ellerini başının gerisinde birleştirdi. “Ah, evet. Bir gözünü açtı ve buna inanamıyormuş gibi bana baktı.”</p>

  <p class="normal">Louis pek önemsemeyen bir ilgiyle ziyaretçilerine bir bakmış ve sonra Jamie’ye, “Büyüksün, değil mi?” diye sormuş.</p>

  <p class="normal">“Ben de, ‘Evet, Majesteleri,’ diye cevap verdim,” dedi Jamie. “Sonra bana, ‘Dans edebiliyor musun?’ diye sordu, ben de edebildiğimi söyledim. Sonra yine gözlerini kapattı ve Dük benim geri çekilmem gerektiğini söyledi.”</p>

  <p class="normal">Merasim tamamlanmıştı, yatak odası görevlisi ve asıl soylu beyler yardımıyla Kral’ın hazırlanması işine girişmişlerdi. Onlar böyle davranırken, çeşitli arzuhalciler Dük d’Orléans’ın işaretiyle öne doğru çıkmışlardı, Kral’ın boynuna göre usturayı yerleştirirken ya da boynunu eğip peruğunu düzeltirken kulağına bir şeyler mırıldanıyorlardı.</p>

  <p class="normal">“Ah? Peki sen Majesteleri’nin burnunu silmekle şereflendirildin mi?” diye sordum.</p>

  <p class="normal">Jamie sırıtıyordu.</p>

  <p class="normal">“Hayır, Tanrı’ya şükür. Gardırobun bir kenarına gizlendim, adeta bir parçası olmaya çalışıyordum. Kont ve Dükler küçük İskoçyalıyı yakalamak istercesine gözleriyle beni takip ediyorlardı.”</p>

  <p class="normal">“Şey, ama en azından her şeyi görebilecek kadar uzunsun değil mi?”</p>

  <p class="normal">“Ah, evet. Gördüm, onu lazımlıklı sandalyede kendini rahatlatırken bile görebildim.”</p>

  <p class="normal">“Bunu gerçekten yaptı mı? Herkesin gözü önünde?” Ağzım açık kalmıştı. Bunları okumuştum tabii ki ama yine de inanmak oldukça zordu.</p>

  <p class="normal">“Ah, evet, yüzünü yıkayıp burnunu temizlerken herkes görgülü davranıyordu. Dük de Neve korkunç derecede onurlu görünüyordu,” diye ekledi alaycı bir ses tonuyla, “Majesteleri’nin kıçını silerken. Havluyla ne yaptıklarına dikkat edemedim, dışarı çıkarıp allayıp pullamışlardır şüphesiz.”</p>

  <p class="normal">“Çok yorucu bir iş,” dedi, bilek kaslarını esnetmek için eğilmiş, ellerini yere değdirmeye çalışıyordu. “Sonsuza kadar böyle. Baykuşunki kadar sıkı olan bir adam.”</p>

  <p class="normal">“Baykuşun ki kadar sıkı ne demek?” diye sordum, şaşırmış bir şekilde gülüyordum. “Kabız mı demek istiyorsun?”</p>

  <p class="normal">“Evet, kabız. Şüphesiz, sarayda yediklerinden,” dedi, şimdi de geriye doğru kendini esnetiyordu. “Kötü perhiz, hepsi de krema ve tereyağlı. Her sabah kahvaltı için yulaf yemeli - dikkat etmesi lazım. Bağırsaklar için çok iyi, bilirsin.”</p>

  <p class="normal">Eğer İskoçyalılar bir şey de inat ederlerse, aslında birçok şeyde inat etmeye meyillidirler, kahvaltıda yulaf yemek de bir erdem göstergesidir. Fakir bir ülkede uzun yaşamak için yulaftan başka seçenek yoktur. Bunu bir erdeme dönüştürmüşler ve yulafı sevdiklerinde ısrar etmişlerdir.</p>

  <p class="normal">Jamie şimdi kendini yere atmış arka kaslarını gevşetmesi için gösterdiğim İngiliz Kraliyet Hava Kuvvetleri egzersizlerini yapıyordu.</p>

  <p class="normal">İlk söylediğine dönerek, “Neden ‘baykuşunki kadar sıkı’ dedin? Bunu daha önceden duymuştum ama sarhoş anlamında, kabız anlamında değil. Baykuşlar kabız mı?” diye sordum.</p>

  <p class="normal">Hareketlerini tamamlamış, halının üstünde nefes nefese yatıyordu.</p>

  <p class="normal">“Ah, evet.” Derin bir nefes verip oturdu ve yüzündeki saçları geriye doğru itti. “Aslında tam da değil ama bir hikâyesi var. Herkes sana baykuşların kıç deliği olmadığını söyleyecektir, bu yüzden yedikleri şeyleri o şekilde boşaltamazlar. Diğer yoldan atamadıkları için de, kemikleri, kılları ve bunun gibi şeyleri bir top haline getirip kusarlar.”</p>

  <p class="normal">“Gerçekten mi?”</p>

  <p class="normal">“Ah, evet, gerçekten doğru. Bir baykuş ağacı görürsen, yerdeki küçük topaklara bakabilirsin. Baykuşların yaptığı iğrenç bir yığındır,” diye ekledi ve boynunun hava alması için yakalığını çıkarttı.</p>

  <p class="normal">“Ama onların bir kıç deliği var,” dedi.. “Bir keresinde sapanla yakalamış ve bakmıştım.”</p>

  <p class="normal">“Araştırmacı birisin,” dedim gülerek.</p>

  <p class="normal">“Kesinlikle, Sassenach.” Sırıttı. “Bu yolla da boşaltabiliyorlar. Emin olmak için bir keresinde Ian ile birlikte bir baykuş ağacının altında bütün gün oturmuştuk.”</p>

  <p class="normal">“Yüce Tanrım, bunu çok merak etmiş olmalısın,” dedim.</p>

  <p class="normal">“Şey, bilmek istiyordum. Ian o kadar uzun süre beklemek istememişti ve onun kıpırdanmasını kesmek için ona vurmuştum.” Jamie olayları hatırlayınca gülmeye başlamıştı. “Böylece işi halledene kadar yanımda oturmak zorunda kalmıştı ve sonra baykuşun yaptığı küçük topağı yakalayıp gömleğimin yakasına sıkıştırmış ve sonra yok olmuştu. Tanrım görsen rüzgâr gibi koşuyordu.” Yüzünü hafif bir üzüntü kaplamıştı, hızlı ayaklı genç arkadaşının anısı topallayan eniştesininkiyle karışmıştı, yabancı bir savaşta atılan top mermi onu tahta bir bacağa mahkûm etmişti.</p>

  <p class="normal">“Kötü bir yaşam tarzı,” dedim, dikkatini başka bir yöne çevirmek istiyordum. “Baykuşları demiyorum, Kral’dan bahsediyorum. Hiçbir özelin yok, tuvalette bile.”</p>

  <p class="normal">“Ben de böyle bir durumda olmak istemezdim,” dedi. “Ama o Kral.”</p>

  <p class="normal">“Ve bütün bu gücü, lüksü ve yapılan her şeyi destekliyorsun.”</p>

  <p class="normal">Omuz silkti. “Öyle ya da böyle Tanrı’nın onun için yaptığı pazarlık bu, küçük bir şansı var ve o da bunu en iyi şekilde değerlendirmek zorunda.” Sonra şalını alıp üstüne çekti.</p>

  <p class="normal">Gümüş broşu ondan aldım ve omuzlarının üstündeki parlak kumaşa iğneledim.</p>

  <p class="normal">“Benim de kendim için bir pazarlığım var, Sassenach,” dedi sessizce. Yüzünde tatlı bir gülümseme vardı. “Tanrı’ya şükür, kıçımı silmesi için Ian’a gerek yok. Ama ben toprak sahibi olarak doğdum. Bu toprakların ve üstündeki insanların vekilharcıyım ve onlarla en iyi pazarlığı yapmak zorundayım.”</p>

  <p class="normal">Sonra uzandı ve saçlarıma dokundu.</p>

  <p class="normal">“Bu yüzden senin gelip deneyelim ve ne yapacağımızı görelim demen beni çok memnun etmişti. Bir tarafım seni ve çocuğu alıp uzaklara gitmek istiyordu, hayatımın geri kalan kısmını tarlalarda çalışıp hayvanları sürmek, akşamları yanına gelip gece boyunca yanında yatmak istiyordu.”</p>

  <p class="normal">Koyu mavi gözler düşüncelere dalmıştı.</p>

  <p class="normal">“Ama eğer yaparsam,” diye devam etti. Bu konuşma kendisinden çok banaydı. “Ruhumun bir parçasının yeminli olduğunu hissediyorum ve ben, ben arkamdan seslenen benim olan insanların sesini duyduğumu düşünüyorum.”</p>

  <p class="normal">Elimi omzuna koyunca gülümseyerek bana baktı.</p>

  <p class="normal">“Ben de yapabileceğini düşünüyorum,” dedim. “Jamie… Ne olursa olsun, ne yapmak zorunda olursak olalım…” Durdum, söylenebilecek bir kelime arıyordum. Üstlendiğimiz saf yüce görev tökezlememe neden olmuş ve beni konuşamaz hale getirmişti. Biz kimdik, tarihin yönünü değiştirip, sırf kendimiz için değil, prensesler ve köylüler, tüm İskoçya için olayların akşını değiştirecek kişi biz miydik?</p>

  <p class="normal">Jamie elini elimin üstüne koydu ve rahatlatıcı bir şekilde sıktı.</p>

  <p class="normal">“Hiç kimse bizden daha iyisini bekleyemez, Sassenach. Kan akacaksa bile, bu en azından bizim yüzümüzden olmayacak. Ama yine de Tanrı’ya bunun olmaması için yalvar.”</p>
</body>
</html>
