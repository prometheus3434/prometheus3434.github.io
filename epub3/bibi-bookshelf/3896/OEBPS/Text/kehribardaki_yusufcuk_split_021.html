<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_24">16<br class="calibre2"/>
  Kükürdün Doğası</h2>

  <p class="normal">Prens Charles Bay Hawkins’den konyak satın almıştı. Bu gelişmenin ötesinde, geçen dört hafta çok az bir ilerleme kaydetmiştik. Diğer şeyler her zamanki gibiydi. Fransa’nın Louis’i Charles Stuart’ı görmezden gelmeye devam etmişti. Jamie şarap işine koşuşturmaya ve Prens Charles’ı ziyaret etmeye devam etmişti. Küçük Fergus mektupları çalmaya devam etmişti. Louise Prenses de Rohan kocasıyla birlikte halkın içine çıkıyordu. Ve ben sabahları mide bulantısıyla uyanıp öğleden sonraları Hôpital’de çalışmaya ve akşamları yemek masasında kibarca gülümsemeye devam etmiştim.</p>

  <p class="normal">Zaferimize doğru atılan bir adım gibi görünen iki şey olmuştu. Hapisten sıkılan Charles akşamları onunla tavernaya gitmesi için Jamie’yi davet etmeye başlamıştı - böyle eğlentiler için çok yaşlı olan hocası Bay Sheridan’ın ihtiyar varlığı ve kısıtlaması olmadan.</p>

  <p class="normal">“Tanrım, adam bir balık gibi içki içiyor!” demişti Jamie, ucuz şarabın koktuğu gezintilerinden birinden döndüğünde. Gömleğindeki büyük lekeyi şüpheyle inceliyordu.</p>

  <p class="normal">“Yeni bir gömlek sipariş etmek zorundayım,” demişti.</p>

  <p class="normal">“Buna değer,” demiştim. “Tabii içki içerken sana her şeyi anlatıyorsa. Nelerden bahsediyor?”</p>

  <p class="normal">“Av ve kadınlardan,” demişti Jamie kısa ve öz, ayrıntılara girmeyi reddederek. Ya Charles’ın aklı Louise de La Tour gibi politik konulara basmıyordu ya da hocası Bay Sheridan’ın yokluğunda bile tedbirli davranabiliyordu.</p>

  <p class="normal">İkinci olan olaysa Ekonomi Bakanı Mösyö Duverney’nin satrançta Jamie’ye yenilmesiydi. Bir kez de değil, birkaç kez tekrarlanmıştı. Jamie’nin tahmin ettiği üzere, kaybetmenin etkisi Mösyö Duverney’yi kazanma hırsına daha çok itmişti ve sık sık Versay’e davet ediliyorduk. Ben dolaşıp dedikoduları topluyor ve dinlenme köşelerinden uzak duruyordum, Jamie ise satranç oynuyordu. Ben satrancı izlenecek bir spor olarak görmüyordum ama o etrafında hatrı sayılır bir hayran kitlesi toplamıştı.</p>

  <p class="normal">Jamie ve küçük, düşük omuzlu tombul Ekonomi Bakanı satranç masasının başındaydılar, omuzlarının üstündeki mırıltılar ve bardakların tıkırdamalarına rağmen çevredeki hiçbir sesi duymayacak kadar oyuna odaklanmışlardı.</p>

  <p class="normal">“Satranç kadar yorucu bir oyun neredeyse hiç görmedim,” diye mırıldanıyordu leydilerden biri. “Bir de eğlenceli diyorlar! Hizmetçimin siyah uşağın pirelerini ayıklamasını izlemek benim için daha eğlenceli. En azından bağrışıp kıkırdıyorlar.”</p>

  <p class="normal">“Ben kızıl saçlı bayımın bağrışıp kıkırdadığını düşünemiyorum,” dedi arkadaşı, başını kaldırıp Mösyö Duverney’i izleyen Jamie’ye cazibeli bir şekilde gülümsüyordu. Bayanın arkadaşı bakışlarımı yakalamıştı.</p>

  <p class="normal">Ona kibarca gülümsemiştim. Jamie bütün dikkatini oyuna verdiğinden dolayı tombul parmaklarını onun saçlarında gezdirebilirdi çünkü o bunu kesinlikle fark edemeyecek bir durumdaydı, oldukça dalgın görünüyordu.</p>

  <p class="normal">Zihnini neyin meşgul ettiğini merak ediyordum. Bu oyun değildi. Mösyö Duverney ihtiyatlı bir pozisyonla kararlı bir oyun oynuyordu ama aynı gambiti uyguluyordu. Jamie’nin sağ elindeki iki parmağı uyluğuna doğru hareket etti ve ben ne düşünüyorsa düşünsün bunun oyun olmadığını biliyordum.</p>

  <p class="normal">Dük de Neve yanımda duruyordu. Küçük siyah gözlerinin Jamie’nin parmaklarına baktığını görmüştüm, sonra gözlerini çekmişti. Bir an düşünceli bir halde durup bir tabloyu incelemiş ve sonra oyunu izlemeye devam etmişti.</p>

  <p class="normal">Omuzlarımın yanından geçen uşak bana yılışık bir şekilde bakmış ve bana başka bir bardak şampanya ikram etmişti. İstemediğimi belirten bir el hareketiyle onu uzaklaştırmıştım. O gece yeterince içmiştim, başım hafiflemiş ve ayaklarım uçuyormuş gibi hissediyordum.</p>

  <p class="normal">Oturmak için bir yere bakıp döndüğümde odanın karşısında Kont St. Germain’in bakışlarını yakalamıştım. Belki Jamie’nin baktığı şey de buydu. Kont ara sıra bana bakıyordu, dik dik bakıyor hatta gülümsüyordu. Bu onun normal tavrı değildi ve ona hiç yakışmıyordu. Bu durumu önemsemeden ona doğru bir reverans yapmış ve leydilerin oluşturduğu kalabalığa yönelip sohbet etmeye başlamıştım ve sürekli sohbet konusunu İskoçya ve sürgün kralına çekmeye çalışıyordum.</p>

  <p class="normal">Bir Stuart yenilenme beklentisi Fransa asilzadelerini ilgilendiriyormuş gibi görünmüyordu. Ara sıra Charles Stuart’tan bahsettiğim zaman, aldığım cevap genellikle göz devirmeler ve umursamaz omuz silkmelerden ibaret oluyordu. Kont Mar ve Parisli II. James yanlılarına rağmen, Louis inatla Charles’ı Saray’a kabul etmeyi ret ediyordu. Ve Kral’ın favorisi olmayan züğürt sürgüncü, zengin bankacılarla tanışmak için sosyeteye davet edilmiyordu.</p>

  <p class="normal">“Kral, kuzeninin onun izni olmadan Fransa’ya gelmesinden hoşnut değil,” demişti Kontes de Brabant konuyu açtığım zaman. “İngiltere’nin Protestan kalabileceğini söylediği duyuldu, kendini düşündüğüne göre,” demişti gizlice, “eğer İngiltere Hanoverlı George ile cehennemde yanacaksa, bence böylesi daha iyi olur.” Bunları sempatik bir dille söylemişti, kibar bir bayandı. “Üzgünüm,” demişti. “Senin ve eşin için üzücü olabilir ama gerçekten…”</p>

  <p class="normal">Bu hayal kırıklığına alışmalıyız diye düşünmüş ve biraz daha dedikodu öğrenmek için keşfe çıkmıştım. O akşam bir başarı elde etmiştim. II. James yanlılarının ne kadar can sıkıcı olduklarından bahsetmiştim.</p>

  <p class="normal">“Beşinci kez kale vezire karşı,” diye mırıldanıyordu gece geç saatte. Yatmak için hazırlanıyorduk. Bir kez daha sarayda misafir olarak kalmıştık. Bu seferki daha kazançlı olmuştu çünkü kuş tüyü yatak vardı ve pencere güney çiçek bahçesine bakıyordu.</p>

  <p class="normal">“Kale demek?” diye mırıldanmıştım, yatağın içinde bedenimi esnetmekle uğraşırken. “Bu gece satrançla ilgili bir rüya mı göreceksin?”</p>

  <p class="normal">Jamie başını sallamış ve öyle bir esnemişti ki gözlerinden yaş gelmişti.</p>

  <p class="normal">“Evet, kesin. Umarım uykumda kaleyi şahın yanına koyarken, seni rahatsız etmem, Sassenach.”</p>

  <p class="normal">“Eğer istersen, uykunda amuda kalk,” demiştim esneyerek. “Bu gece hiçbir şey beni rahatsız edemez.”</p>

  <p class="normal">Yanılmıştım.</p>

  <p class="normal">Rüyamda bir bebek görmüştüm. Doğacak kadar büyümüştü ve tekmeliyordu. Gergin tenime masaj yaparak içerdeki kargaşayı sakinleştirmeye çalışıyordum. Ama kıvranma devam ediyordu ve sonradan bunun bir bebek olmadığını fark ediyordum. Karnımı acıdan kıvrandıran bir sinekti. İki büklüm olmuş, bir yılanla mücadele eder gibi dizlerimi yukarıya çekmiştim. Ellerim derimin altında sıçrayan, kıvranan canavarın başını arıyor, okşuyor ve yumrukluyordu. Tenim dokunulmayacak kadar sıcaktı ve bağırsaklarım bedenimin içinde bir yılan gibi dönüyordu.</p>

  <p class="normal">“Claire! Uyan, hayatım! Ne oldu?” Çevremdekilerin sarsması ve seslenmesiyle nihayet uyanmıştım. Yataktaydım, omzumdaki Jamie’nin eliydi ve örtüler de üstümdeydi. Ama yılan hâlâ karnımı sıkmaya devam ediyordu ve yüksek sesle inliyordum, ses beni endişelendirdiği kadar Jamie’yi de endişelendiriyordu.</p>

  <p class="normal">Çarşafları üstümden çekmiş, beni sırt üstü yatırıp dizlerimi aşağıya çekmeye çalışıyordu. İnatla top gibi kıvrılıyordum, karnımı tutuyor, beni hançerleyen keskin kıvranmanın acısını dindirmeye çalışıyordum.</p>

  <p class="normal">Jamie yorganı yeniden üstüme çekmiş ve sandalyesinden kilt eteğini kapıp odadan aceleyle çıkmıştı.</p>

  <p class="normal">İçimdeki kargaşanın dışında başka hiçbir şeyle pek ilgilenmiyordum. Kulaklarım çınlıyor, yüzümden soğuk terler boşalıyordu.</p>

  <p class="normal">“Madam? Madam!”</p>

  <p class="normal">Hizmetçinin odamıza geldiğini görecek kadar gözlerimi açmıştım. Jamie yarı çıplaktı ve hizmetçinin arkasında üzgün bir halde duruyordu. Gözlerimi kapamıştım ama bu onun hizmetçiyi omuzlarından tutuşunu görmeden önce değildi, kadını bukleleri çözülecek kadar sertçe sallamıştı.</p>

  <p class="normal">“Bebeği mi kaybediyor?”</p>

  <p class="normal">Muhtemelen öyleydi. Yatakta iki büklümdüm, sanki içimde barındırdığım yangını korumak istiyor gibiydim.</p>

  <p class="normal">Odadaki sesler artıyordu, bunlar çoğunlukla kadın sesleriydi ve sayısız el beni dürtüyordu. Mırıltılar ortasında bir erkek sesi duymuştum ama Jamie değildi, Fransızca konuşan biriydi. Sesin yönlendirmesiyle bir yığın el bileklerimi, omuzlarımı tutmuş, yatakta beni düzleştirmeye çalışıyorlardı.</p>

  <p class="normal">Bir el geceliğimin altından karnımı dürtüklüyordu. Gözlerimi açmıştım. Güçlükle nefes alıyordum. Mösyö Fléche ve Kraliyet Hekimi’ni görmüştüm, diz çökmüş, kaşlarını çatarak bana bakıyorlardı. Kral’ın iyiliğine tanıklık ederek kendimi onurlanmış hissetmem lazımdı ama pek bununla ilgilenecek halim yoktu. Acının durumu devamlı değişiyordu. Aşağı yukarı sürekli devam eden kasılmalar giderek kuvvetleniyordu.</p>

  <p class="normal">“Düşük değil,” demişti Mösyö Fléche odada dolanan Jamie’yi rahatlatmaya çalışarak. “Kanama yok.” Leydilerden biri dehşetle Jamie’nin sırtındaki yaralara bakıyordu. Bir arkadaşının kolundan tutmuş, dikkat etmesini söylüyordu.</p>

  <p class="normal">“Belki safra kesesinde bir iltihap oluşmuştur,” diyordu Mösyö Fléche. “Ya da ani karaciğer üşütmesi.”</p>

  <p class="normal">“Aptal,” demiştim dişlerimin arasından.</p>

  <p class="normal">Mösyö Fléche altın çerçeveli kelebek gözlüğünün üstünden bana bakıyordu. Nemli alnıma elini koymuştu.</p>

  <p class="normal">“Büyük ihtimalle karaciğer,” demişti Jamie’ye dönüp. “Safranın inkıbaz pekliği kanda safra salgısının birikmesine neden olur bu da sancıya ve geçici bozukluğa yol açar,” diye eklemişti ve ben bir ileri bir geri çırpınırken aşağı doğru daha sert bir baskı yapıyordu. “Bu kez kanama olacak. Plato, leğen!”</p>

  <p class="normal">Bir elim serbest kalınca başıma baskı yapan ele vurmuştum.</p>

  <p class="normal">“Uzak dur benden, seni lanet olası şarlatan! Jamie! Bana onunla dokunmalarına izin verme!” Mösyö Fléche’nin asistanı Plato neşter ve leğenle bana doğru yaklaşıyordu, leydiler arka tarafta durmuş korkuyla bana bakıp aralarında konuşuyorlardı.</p>

  <p class="normal">Yüzünün rengi kaçmış olan Jamie çaresizce bir bana bir Mösyö Fléche’ye bakıyordu. Ani bir kararla, zavallı Plato’yu kolundan tutmuş ve doktoru da yataktan uzaklaştırmıştı. Onu kapıya sürüklemişti, neşter adeta havayı hançerliyordu. Hizmetçiler ve leydiler Jamie’den korkarak önünden çekilmişlerdi.</p>

  <p class="normal">“Monsieur! Monsieur le chevalier!” diye bağırıyordu hekim. Geceliğinin kollarını kanat gibi çırpıyordu ve karşı odaya geçen Jamie’yi takip ederken kolları korkuluk gibi sallanıyordu.</p>

  <p class="normal">Sancı bir kez daha artmıştı, içerden ikinci bir sıkıştırma daha geliyordu ve ben bir kez daha nefes nefese kalmış, iki büklüm olmuştum. Bir süre sonra gözlerimi açtığımda leydilerden birinin telaşla yüzüme baktığını görmüştüm. Yüzünde olanları anlamış gibi bir ifade vardı ve hâlâ bana bakıyordu. Sonra arkadaşlarından birine bir şey fısıldamak için kulağına eğildi. Odada duyulamayacak kadar çok ses vardı ama ben onun dudaklarını okuyabiliyordum.</p>

  <p class="normal">“Zehir,” demişti.</p>

  <p class="normal">Sancı birden azalmaya başlayınca ben sonunda bunun ne olduğunu anlayabilmiştim. Düşük değildi. Karaciğer üşütmesinden kaynaklanan apandis enfeksiyonu da değildi. Tabii ki zehir de değildi. Bu kara müshildi.</p>

  <p class="normal">“Sen,” dedim, kendini savunmak için çalışma masasının arkasına çökmüş, koruyucu kalkanı timsahının altında duran Usta Raymond’un üzerine tehditkâr bir şekilde ilerlerken. “Sen! Seni lanet olası kurbağa suratlı küçük solucan!”</p>

  <p class="normal">“Ben mi, Madonna? Sana bir zarar mı verdim?”</p>

  <p class="normal">“Otuz tuhaf insanın önünde şiddetli ishal olmamı sağlamakla kalmadın, çocuğumu düşüreceğimi sanmama sebep oldun ve eşimi korkuttun. Tabii ya, hiç zarar vermedin!”</p>

  <p class="normal">“Ah, eşin de burada mı?” diye sordu Usta Raymond şaşkınlıkla.</p>

  <p class="normal">“Evet,” dedim. Aslında Jamie’nin eczaneye gelip Usta Raymond’un bildiği şeyleri zorla söyletmesini önlemeyi başarmak oldukça zor olmuştu. Sonunda onu, ben iki tabiatlı bu adamla konuşurken arabada beklemesi için ikna edebilmiştim.</p>

  <p class="normal">“Ama sen ölmedin, Madonna,” dedi küçük aktar. “Ölebilirdin de, biliyorsun.”</p>

  <p class="normal">Akşamın stresi ve akabinde meydana gelen fiziksel halsizlikten dolayı bu gerçek pek aklıma gelmemişti.</p>

  <p class="normal">“O zaman bu senin usta şakalarından biri, değil mi?” dedim, sesim biraz zayıf çıkmıştı. “Birisi gerçekten beni zehirlemek istedi ve ben sırf senin vicdanın yüzünden ölmedim, öyle mi?”</p>

  <p class="normal">“Belki kurtulmanın tek sebebi benim vicdanım değildir, Madonna. Bunun bir şaka olması olası. Kara müshil satan diğer satıcıları hatırlamaya çalışıyorum. Ama geçen ay içinde bunu sadece iki kişiye sattım ve hiçbiri de bunu sormadı.”</p>

  <p class="normal">“Anlıyorum.” Derin bir nefes aldım ve eldivenimle alnımdaki teri sildim. Demek beni zehirlemek isteyecek muhtemel iki kişi vardı. Sadece bunların kim olduğunu öğrenmem gerekiyordu.</p>

  <p class="normal">“Kim olduklarını söyler misin?” diye sordum hemen. “Gelecek sefer başkasından alabilirler. Senin gibi vicdanı olmayan birinden.”</p>

  <p class="normal">Başını salladı ve geniş kurbağa ağzı düşünceli bir halde büküldü.</p>

  <p class="normal">“Olabilir, Madonna. Müşterilere gelince, bu bilginin sana yardımcı olacağı konusunda şüpheliyim. Hizmetçiydiler. Açıkçası efendilerinin emriyle gelmiş olmalılar. Biri Vikontes de Rambeau’nunkiydi, diğer adamı bilmiyorum.”</p>

  <p class="normal">Beni tehdit edecek tek kişi Kont St. Germain’di. İstediği zehri bulması için isimsiz bir hizmetçi tutup bardağıma ilacı damlatması için kiralamış olabilir miydi? Aklıma Versay’deki hareketi geldi ve bunun mümkün olacağını düşündüm. Şarap kadehlerinin bulunduğu tepsi hizmetçiler tarafından taşınıyordu. Kont kendi eliyle bana ikramda bulunamayacağından bir hizmetçiye rüşvet verip özel bardağı bana verdirmiş olabilirdi.</p>

  <p class="normal">Raymond beni şüpheyle izliyordu. “Sana bir şey soracağım, Madonna, Vikontes’i kızdıracak bir şey yaptın mı? Çok kıskanç bir kadındır; rakibini ortadan kaldırmak için benden yardım istemesi ilk değil, her ne kadar kıskançlığı kısa süreli de olsa. Vikont’un gözleri fıldır fıldırdır, anlarsın ya. Her zaman düşüncelerini değiştirecek yeni bir rakibi vardır.”</p>

  <p class="normal">“Rambeau mu?” dedim, ismi bir yüzle bağdaştırmaya çalışıyordum. Sonra aklımdaki sis kalkmaya başladı; zarif bir kıyafetle ortaya çıkan bir vücut, basit tombul bir yüz ve avcuna bolca toz serpiştiren bir adam.</p>

  <p class="normal">“Rambeau!” diye bağırdım. “Şey, evet, o adamla tanıştım ama yaptığım şey ayak parmağımı ısırdığı zaman onu itip yüzüne yelpazemle vurmak olmuştu.”</p>

  <p class="normal">“Bu durumda, La Vikontes için bu oldukça kışkırtıcı bir durum,” dedi Usta Raymond. “Eğer böyleyse, daha başka saldırılardan şans eseri kurtulduğuna inanıyorum.”</p>

  <p class="normal">“Teşekkürler,” dedim sadece. “Ya Vikontes değilse?”</p>

  <p class="normal">Küçük eczacı bir an tereddüt etti, gözleri arkamdaki baklava şeklindeki camdan gelen sabah ışığı yüzünden kısılmıştı. Sonra damıtıcının kaynadığı taş masaya döndü ve başıyla onu takip etmemi işaret etti.</p>

  <p class="normal">“Benimle gel, Madonna. Bende senin için bir şey var.”</p>

  <p class="normal">Şaşırmıştım, masanın altına girmiş ve sonra kaybolmuştu. Geri gelmediği için ben de eğilip masanın altına baktım. Kömür yatağı şöminede parlıyordu ama diğer tarafta bir yer daha vardı. Masanın altındaki duvarda gölgelerle gizlenmiş yer oldukça karanlıktı.</p>

  <p class="normal">Biraz tereddütle eteğimi toplayıp onun peşinden masanın altına girdim.</p>

  <p class="normal">Duvarın diğer tarafında, küçük olmasına rağmen eğilmeden yürünebilecek kadar bir oda vardı. Binaya dışarıdan bakınca içeride böyle bir yer olabileceği hiç belli olmuyordu.</p>

  <p class="normal">Gizli odanın duvarları bal peteği raflarından yapılmıştı, her raf tozsuz ve tertemizdi ve her birinde bir hayvan kafatası vardı. Duvarın bu görüntüsü gerilememe yetti. Bütün boş gözler sanki bana yönelmişti ve çıplak dişleri adeta hoş geldin diyordu.</p>

  <p class="normal">Raymond kemiklerin olduğu yere çömelmişti. Kollarını uzatmış duruyordu, çığlık atıp kendimi ona doğru atacakmışım gibi bana bakıyordu. Oysa ben kemikleri daha yakından incelemek için yanlarına doğru yürüdüm.</p>

  <p class="normal">Her şey vardı. Yarasa, fare ve kır faresi gibi hayvanların küçük kafataslarının kemikleri şeffaftı ve küçük dişleri etçil yırtıcılıkla iğne ucu gibi delici görünüyordu.</p>

  <p class="normal">Ayrı bir cazibeleri vardı; sade ve güzel. Sanki her objenin kendine ait bir kokusu var gibiydi. Sanki kemikler ilk doğdukları zamanki gibi etlerini ve kürklerini tutuyor gibiydi.</p>

  <p class="normal">Uzandım ve kafatasına dokundum, kemik umduğum kadar soğuk değildi ama oldukça durgundu, sanki yok olan sıcaklığı daha yeni gitmiş gibiydi.</p>

  <p class="normal">Saygıyla davranılmayan insan kalıntıları da vardı. İlk Hıristiyan şehitlerinin kafatasları yığınların içinde oldukça cılız görünüyordu. Uyluk kemikleri de kukla bir korkuluk gibi altta bir yığının içinde duruyordu.</p>

  <p class="normal">“Bir ayı mı?” dedim, yavaşça konuşuyordum. Büyük bir kafatasındaki köpek dişi parçalamak için kıvrılmış gibi görünüyordu ama azı dişi oldukça düzdü.</p>

  <p class="normal">“Evet, Madonna.” Benim korkmadığımı görünce Raymond rahatladı. Eli kafatasının kıvrımlarında dolanıyordu. “Dişleri gördün mü? Balık ya da et ye,” - küçük parmağı ile köpek dişine dokundu - “ama yemekleri öğüten azı dişi. Açlık pek çekmezler çünkü her şeyi yiyebiliyorlar.”</p>

  <p class="normal">Bir yandan diğer tarafa döndüm, hayranlıkla hepsine dokunmaya çalışıyordum.</p>

  <p class="normal">“Çok sevimliler,” dedim. Kısık sesle konuşuyor, sanki sesli konuşsak uyuyanları uyandıracakmışız gibi hissediyorduk.</p>

  <p class="normal">“Evet.” Raymond da onlara dokunuyor, ön kemikleri okşayıp yanağın pullarla örtülü eğik kısmını parmağıyla takip ediyordu. “Hayvanların karakterleri hakkında bilgi veriyorlar, görüyorsun ya. Ne olduklarını rahatlıkla söyleyebilirsin.”</p>

  <p class="normal">Küçük kafataslarının olduğu yere yöneldi, diğer taraftaki şiş yeri gösteriyordu.</p>

  <p class="normal">“Burası kulak kanalı, ses bunun içine giriyor ve böylece kafatasının içinde yankılanıyor. Bu yüzden farenin keskin kulakları vardır, Madonna.”</p>

  <p class="normal">“Timpan kemiği,” dedim başımı sallayarak. “Bunlar…” diye yukarıya doğru bir işaret yaptım. “Bunlar özel, değil mi?”</p>

  <p class="normal">“Ah, evet, Madonna. Onlar kurt. Çok eski kurtlar.” Kafataslarından bir tanesini aldı, dikkatlice elinde tutuyordu. Burnu uzun, köpek dişleri genişti. Önden arkaya doğru kafatasının gerisine uzanıyordu, kaslı boynun neden o kadar kuvvetli olduğunu buradan anlayabilirdiniz.</p>

  <p class="normal">Diğer kafatasları gibi sert beyaz bir kafatası değildi. Lekeliydi ve kahverengi çizgileri vardı.</p>

  <p class="normal">“Bu hayvanlar artık yok, Madonna.”</p>

  <p class="normal">“Yok mu? Yok oldular mı demek istiyorsun?” dedim büyülenmiş bir şekilde içlerinden bir tanesine dokunurken. “Sen bunları nereden buldun?”</p>

  <p class="normal">“Topraktan değil, Madonna. Altından. Turba bataklığından geldi, derinliklere gömülüydü.”</p>

  <p class="normal">Yakından bakınca bu kafataslarıyla karşı duvardaki beyaz kafatasları arasındaki farkı görebiliyordum. Bu hayvanlar normal kurtlardan daha büyüktü, çeneleri koşan bir geyiğinin bacağını koparabilirdi.</p>

  <p class="normal">Bu dokunuşla ürperdim, yaklaşık altı ay önce soğuk alacakaranlıkta beni takip eden kurt sürüsünden bir tanesini Wentworth Hapishanesi’nin dışında öldürdüğümü hatırlamıştım.</p>

  <p class="normal">“Kurtlarla ilgilenmiyorsun, değil mi Madonna?” diye sordu Raymond. “Ayılar ya da tilkiler seni sıkıntıya sokmamıştı. Bunlar avcıdırlar, et yiyicidirler.”</p>

  <p class="normal">“Evet, ama beni yiyemezler,” dedim ve büyük kafatasını ona geri verdim. “Geyik arkadaşımıza daha çok sempati duyuyorum.” Yanından geçerken kafatasını okşadım.</p>

  <p class="normal">“Sempati mi?” Yumuşak siyah gözler bana şüpheli bir şekilde bakıyordu. “Bir kemik için olağandışı bir his, Madonna.”</p>

  <p class="normal">“Şey…evet,” dedim biraz utanmış bir halde, “ama bunlar kemik gibi durmuyorlar, bilirsin. Yani demek istediğim onlara bir şeyler anlatabilirsin, bunlara bakarak hayvanın neye benzediğini hissedebilirsin. Bunlar sadece cansız sıkıcı şeyler değil.”</p>

  <p class="normal">Raymond’un dişsiz ağzı iyice yayılmıştı. Sanki kazara onun hoşuna gidecek bir şey söylemiş gibiydim ama o buna karşı bir şey söylemedi.</p>

  <p class="normal">“Niye bunları saklıyorsun?” diye sordum hemen, birden bu hayvan kafataslarının eczanenin bir parçası olamayacağını fark etmiştim. Doldurulmuş timsah belki ama hepsi değil.</p>

  <p class="normal">Omuz silkti.</p>

  <p class="normal">“Şey, işimi yaparken onlar bir çeşit arkadaş oluyor.” Bir köşedeki karışık iş yığınını gösterdi. “Benimle birçok şey hakkında konuşabiliyorlarken, komşuların ilgisini çekecek kadar gürültü de yapmıyorlar. Buraya gel,” dedi ve konuyu hemen değiştirdi. “Bende senin ilgini çekecek bir şey var.”</p>

  <p class="normal">Odanın sonuna doğru giden dolapların arasından merakla onu takip ediyordum.</p>

  <p class="normal">Anladığım kadarıyla o doğa bilimci değildi, bilim adamı da değildi. Not tutmuyordu, karalama yapmıyordu, diğerlerinin sonuca varıp öğrendikleri gibi kayıtları da yoktu. Ama yine de içimde bana öğretmek istediği çok şey var gibi tuhaf bir hisse kapılmıştım.</p>

  <p class="normal">Dolap sayısız tuhaf işaretlerle boyanmıştı, beşgen ve daire gibi görünen şeylerde kuyruklu, helezonik şekiller vardı; kabala sembolleri. Bir ya da iki tanesini hatırlamıştım, Lamb Amca’nın tarihi kayıtları arasında vardı.</p>

  <p class="normal">“Kabalayla ilgileniyorsun sanırım?” diye sordum şaşkınlıkla sembollere bakarken. Bu esrarengiz olaylara ilgi duyan birçok Fransız edebiyatçı ve aristokrat olmasına rağmen burası mahremiyet altında tutuluyordu, sanırım bunun sebebi kilisenin azabından korkuluyor olmasıydı.</p>

  <p class="normal">Raymond şaşkınlığıma gülmüştü. Küt kısa tırnaklı parmakları rastgele dolabın önündeki sembollere dokunuyordu.</p>

  <p class="normal">“Şey, hayır, Madonna. Çoğu Kabalist fakir olmaya meyillidir, bu yüzden onlarla pek arkadaşlık etmem. Ama semboller insanlarda merak uyandırıyorlar. Belki de bu sembollerin kendi güçleri olduğunu söyleyen Kabalistler haklılar.”</p>

  <p class="normal">Dolabın kapısını açınca haylaz bir çocuk gibi gülümsedi. Aslında bunun çift dolap olduğunu yeni anlamıştım. Meraklı biri sembolleri göz ardı edip sadece kapıyı açarsa, eczanenin dolabındaki zararsız içerikleri görebilirdi. Ama eğer saklı bölümde uygun bir düzen varsa, içteki raflar da açılır ve arkadaki derin oyuğu ortaya çıkarırdı.</p>

  <p class="normal">Oyukta bulunan küçük çekmecelerden bir tanesini çekti ve eline boşalttı. İçindekilere bakıyordu. Kristalize edilmiş büyük beyaz bir taşı alıp bana verdi.</p>

  <p class="normal">“Senin için,” dedi. “Korunman için.”</p>

  <p class="normal">“Ne bu? Sihirli mi?” diye sordum avcumda kristalle oynuyordum.</p>

  <p class="normal">Raymond güldü. Elini masaya koydu ve elini küçük renkli taşların arasında gezdirdi.</p>

  <p class="normal">“Sanırım böyle de diyebilirsin, Madonna.” Açık yeşil bir kristali diğerlerinden ayırdı.</p>

  <p class="normal">“Kafataslarından ne eksik ne de fazla sihre sahipler. Büyüdükleri matrisin özünü tutuyorlar ve onları her tutan herhangi bir gücü burada bulabilirsin.” Küçük sarı bir taşı bana doğru itti.</p>

  <p class="normal">“Kükürt. Diğer küçük taşlarla birlikte ez ve ona dokun sonra patlayacaktır. Barut. Bu sihir mi? Ya da kükürdün yapısı mı?”</p>

  <p class="normal">“Sanırım bu kimle konuştuğuna bağlı,” dedim. Adamın yüzünde kocaman bir gülümseme oluşmuştu.</p>

  <p class="normal">“Eğer kocandan ayrılmak istersen, Madonna,” dedi kıkırdayarak, “açlıktan ölmeyeceğime inanmalısın. Senin bir profesyonel olduğunu söylemiş miydim?”</p>

  <p class="normal">“Kocam!” diye bağırdım. Dükkândan gelen boğuk gürültüyü fark ettim. Bir yumruk sesi duyuluyordu, büyük bir yumruk tezgâhın üstüne indi. Gümbürdeyen ses dayanacak gücünün olmadığını söylüyor gibiydi.</p>

  <p class="normal">“Lanet olsun! Jamie’yi unuttum!”</p>

  <p class="normal">“Eşin burada mı?” Raymond’un gözleri her zamankinden daha fazla büyümüştü. Bu kadar soluk tenli olduğunu bilmesem, korkudan iyice beyazladığını söylerdim.</p>

  <p class="normal">“Onu dışarıda bırakmıştım,” diye açıklama yapıyordum gizli kapıya doğru ilerlerken. “Beklemekten yorulmuş olmalı.”</p>

  <p class="normal">“Bekle, Madonna!” Raymond’un eli dirseğimi tutup beni durdurdu. Diğer elini de beyaz kristali tutan elimin üstüne koydu.</p>

  <p class="normal">“Bu kristal, Madonna. Seni korumak için olduğunu söyledim.”</p>

  <p class="normal">“Evet, evet,” dedim sabırsızca, yüksek sesle adımın söylendiğini duyuyordum. “Ne oldu ki?”</p>

  <p class="normal">“Zehir için oldukça duyarlı, Madonna. Birkaç zararlı birleşimin varlığında renk değiştiriyor.”</p>

  <p class="normal">Bu beni durdurmuştu, doğruldum ve ona dik dik baktım.</p>

  <p class="normal">“Zehir mi?” dedim yavaşça. “O zaman…”</p>

  <p class="normal">“Evet, Madonna. Tehlikede olabilirsin.” Raymond’un kurbağaya benzeyen yüzü çok çirkindi. “Kimden ne için olacağını kesinlikle bilmiyorum. Eğer bulursam sana söyleyeceğimden emin olabilirsin.” Şöminenin önünde gözleri parıldıyordu. Alevler dış duvarlarda ses çıkmasına sebep oluyordu. “Eşine de anlat, lütfen, Madonna.”</p>

  <p class="normal">“Endişelenme,” dedim, alçak pervazın altından geçerken. “Jamie ısırmaz. Yani, sanmıyorum.”</p>

  <p class="normal">“Bu onun dişleriyle ilgili değil, Madonna.” Şöminenin külleri arasında kafam eğik giderken arkamdan geliyordu.</p>

  <p class="normal">Kamasını çıkarmaya hazırlanan Jamie tahta kaplamaya yeniden bir yumruk indirdi, Tezgâhın altından ortaya çıkınca bana bakakalmıştı.</p>

  <p class="normal">“Oh, sonunda,” dedi. Başını bir yana eğmiş, elbisemin kenarındaki is ve külleri temizlememi izliyordu, sonra sert masanın altından Raymond’un çıkmasıyla kaşlarını çatması bir oldu.</p>

  <p class="normal">“Ah, işte bizim küçük prensimiz. Bir açıklama yaptı mı, Sassenach ya da ben onu sıkıştırayım mı?” Gözlerini Raymond’dan alamıyordu, dükkânın dışındaki duvarı gösteriyor, onu dışarıya çağırıyordu.</p>

  <p class="normal">“Hayır, hayır,” dedim, Raymond sığınağına yeniden gömülmüştü. “Bana her şeyi anlattı. Aslında yardımcı da oldu.”</p>

  <p class="normal">Jamie biraz gönülsüzce kamasını yerine koyunca saklandığı yerden çıkarmak için Raymond’a elimi uzattım. Jamie’den çekiniyordu.</p>

  <p class="normal">“Bu adam senin eşin mi, Sassenach?” diye sordu, sesinin tonu “hayır” dememi bekliyor gibiydi.</p>

  <p class="normal">“Evet, tabii ki de,” diye cevap verdim. “Eşim, James Fraser, Broch Tuarach,” dedim, Jamie’yi göstererek. Jamie’ye birini nadiren takdim ediyordum. Sonra diğer tarafa döndüm. “Usta Raymond.”</p>

  <p class="normal">“Anladım,” dedi Jamie. Reverans yaptı ve Jamie’nin belinin birkaç santim yukarısına gelen elini uzatmış olan Raymond’a elini uzattı. Raymond uzatılmış eli kısaca sıkıp hemen elini geri çekti ama titremesine engel olamamıştı. Şaşkınlıkla ona bakıyordum.</p>

  <p class="normal">Jamie tek kaşını kaldırmış ona bakıyordu, sonra geriye yaslandı ve masanın kenarına yerleşti. Ellerini göğsünün üzerinde kavuşturdu.</p>

  <p class="normal">“Tamam, o zaman,” dedi. “Ne olmuş?”</p>

  <p class="normal">Çoğu açıklamayı yapmıştım, Raymond ara sıra onaylamak için tek heceli sözlerle katkıda bulunuyordu. Küçük eczacı bir an için sinsi aklından mahrum olmuş gibi görünüyordu, ateşin yanındaki sandalyeye oturdu. Beyaz kristalden ve buna ihtiyaç duyulduğunu atlattıktan sonra yeniden sırıttı, tekrar hayata dönmüş gibi görünüyordu.</p>

  <p class="normal">“Bu doğru, bayım,” dedi Jamie’ye. “Aslında eşinizin ya da sizin tehlikede olacağınızı bilmiyorum, belki de ikiniz de tehlikedesiniz. Özel bir şey duymadım, sadece “Fraser” isminin, adının kutsal olarak anılmadığı bir yerde duydum.”</p>

  <p class="normal">Jamie keskin bir gözle ona baktı. “Öyle mi? Peki siz öyle yerlere sık sık gider misiniz, Usta Raymond? Konuştuğunuz arkadaşlarınız da gelir mi?”</p>

  <p class="normal">Raymond gülümsedi, yorgun görünüyordu. “Onlardan sadece iş rakibi olarak bahsedebilirim, bayım.”</p>

  <p class="normal">Jamie homurdandı. “Hımm. Evet, ve bir şeyler yapmaya çalışan biri beklediğinden biraz daha fazla kısmetli olacak.”</p>

  <p class="normal">“Yine de uyarınız için teşekkürler, Usta Raymond.” Eczacıya reverans yaptı ama elini sıkmadı. “Diğer bir yandan,” - tek kaşını kaldır bana bakıyordu - “eğer sizin oyununuzu affetmek için eşim kullanılırsa… Daha fazla şey söylemeyeceğim. Hayır, Gelecek sefer Vikontes dükkânına geldiğinde küçük deliğine girmeni tavsiye etmiyorum. Haydi gel, Sassenach.”</p>

  <p class="normal">Tremoulins Caddesi’ne yaklaştığımızda Jamie sessizce arabanın camından bakıyordu.</p>

  <p class="normal">“Adının kutsal olarak anılmadığı yer,” diye mırıldanıyordu. Araba Gamboge Caddesi’ne doğru döndü. “Bu neresi olabilir?”</p>

  <p class="normal">Birden Raymond’un dolabındaki Kabalist sembollerini hatırladım ve kolumdaki tüyler diken diken oldu. Ayrıca, Marguerite’nin Kont St. Germain hakkındaki dedikoduları ve Madam de Ramage’nin uyarısı aklıma geldi. Jamie’ye onları ve Raymond’un dediklerini de anlattım.</p>

  <p class="normal">“Boya ve vitrin dekorasyonu ile ilgili olmalı,” diye bitirdim.</p>

  <p class="normal">Jamie başıyla onayladı. “Evet. Bu tarz şeyleri Saray’da biraz duymuştum. O zamanlar pek dikkat etmiyordum, aptalca buluyordum ama şimdi biraz daha önemsiyorum,” dedi ve gülmeye başlayarak beni yanına çekti. “Murtagh’ı Kont St. Germain’i takip etmesi için yollayacağım. Bu Kont’la oynaması için gerçek bir iblis olacak.”</p>
</body>
</html>
