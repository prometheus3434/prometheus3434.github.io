<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_26">18<br class="calibre2"/>
  Paris’te Tecavüz</h2>

  <p class="normal">Mayıs başlangıcına yakın Kraliyet Deposu’nda bir patlama meydana geldi. Sonradan dikkatsiz bir hamalın feneri yanlış yere koyması sebebiyle gerçekleştiği öğrenilen kaza, Paris’te büyük silah ateş patlaması gibi sesler yayılmasına ve Notre Dome’daki güvercinlerin kaçıp gitmesine sebep olmuştu.</p>

  <p class="normal">O sırada hastanedeydim, patlamanın kendisini duymamış ama yankılarını hissetmiştim. Hôpital, deponun bulunduğu şehrin diğer tarafında olmasına rağmen diğer hastanelere sığmadıkları için bize getirilen bazı patlama kurbanları vardı. Ezilmiş ve yanmış bu insanlar, yük arabalarının arkasında inliyorlar ya da arkadaşları tarafından hastanelere taşınıyorlardı.</p>

  <p class="normal">Son kurbanın gelmesinden önce hava kararmıştı. Sargı bezleriyle sarılı bir beden Hôpital’in pis, isimsiz hastalarının arasında yatıyordu.</p>

  <p class="normal">Des Anges hemşirelerini bekleyen bir yığın işi görünce Fergus’a geç geleceğimi söyleyerek onu eve yollamıştım. Daha sonra Murtagh ile birlikte döndüler ve bana eve kadar eşlik etmek için dışarıdaki merdivenlere uzanarak beklediler.</p>

  <p class="normal">Mary ve ben kapıdan yorgun bir halde çıktığımız sırada Murtagh Fergus’a bıçak fırlatma sanatını gösteriyordu.</p>

  <p class="normal">“Devam et,” diyordu, sırtı bize dönüktü. “Üçe kadar saydığımda dik durabildiğin kadar dik dur. Bir… iki… üç!” Üç deyince, Fergus tuttuğu büyük beyaz soğanı attı ve yere çakılmasına izin verdi.</p>

  <p class="normal">Murtagh rahatlamış görünüyordu, parmaklarının arasında tuttuğu hançerle, kolunu kayıtsız bir halde geriye doğru çekti. Soğan dönerken, bileği çabuk ve keskin bir halde hareket etmişti. Hiçbir şey hareket etmiyordu, sırf kendi eteğini değil soğanı da ikiye ayırmıştı.</p>

  <p class="normal">“B-bravo, Bay Murtagh!” dedi Mary, gülerek. Arkamızdaki kapının ışığının altında Murtagh’ın yanaklarının kızardığını görebiliyordum.</p>

  <p class="normal">“Bu kadar uzun sürdüğü için üzgünüm,” dedim. “Herkesi meydandan uzaklaştırmak zaman aldı.”</p>

  <p class="normal">“Ah, evet,” diye cevap verdi küçük adam kısa ve öz bir şekilde Sonra Fergus’a döndü ve, “Araba bulacağız, bayım. Gecenin bu saatinde leydileri yürütmek olmaz,” dedi.</p>

  <p class="normal">“Burada hiç yok,” dedi Fergus, titreyerek. “Geçen bir saattir bir aşağı bir yukarı sokakta gezip duruyorum, şehirdeki her araba depoya gitti. Rue du Faubourg St. Honoré’e kadar gitmeliyiz.” Diğer sokağın geçidini engelleyen binalar arasındaki karanlık dar sokağı gösteriyordu. “Buradan daha çabuk gideriz.”</p>

  <p class="normal">Kaşları çatık bir halde düşüncelere dalan Murtagh bir süre sonra onaylarcasına kafasını salladı. “Tamam o zaman, küçük bayım. Hadi gidelim.”</p>

  <p class="normal">Sokak soğuktu ve aysız geceye rağmen ağzımdan çıkan buharları görebiliyordum. Paris’in ne kadar karanlık olduğu önemli değildi, her zaman bir yerde ışık olurdu. Fenerlerin ve mumların ışığı, panjurlardan ve ahşap binaların duvarlarının arasından sızan ışıklar yolu aydınlatıyordu, ışık sokak satıcıların tezgâhlarına yansımıştı.</p>

  <p class="normal">Diğer sokaktaki tüccarlardan biri bazı dükkânların girişine fener astı. Dükkânlarını korumak için polise güvenmeyen iş sahipleri birleşip geceleri koruması için bekçi kiralıyorlardı. Deniz malzemeleri satan bir dükkânın önünde bir figür gördüm, yelken bezi yığınlarının gölgesinde oturuyordu. “Bon soir, Mösyö, Madam,” deyince ben de cevaben başımı salladım.</p>

  <p class="normal">Daha sonra bekçinin birden bağırdığını duydum.</p>

  <p class="normal">“Mösyö, Madam!”</p>

  <p class="normal">Murtagh mücadele etmek için bir seferde döndü ve hızla kılıcını kınından çıkarttı. Reflekslerim yavaş olduğu için öne doğru adım attığında ancak arkasındaki kapının hareket ettiğini görebildim. Ben uyarmak için bağırmadan önce esinti Murtagh’ı arkadan yakaladı ve Murtagh sokağın ortasında yüzükoyun yere serildi. Kolları ve bacakları gevşemiş, sinirleri boşalmıştı. Kılıç ve hançer elinden taşların üstüne düşerken gürültülü bir ses çıkarttı.</p>

  <p class="normal">Hançer ayaklarımın dibine kayınca almak için çabucak yere eğildim ama bir çift el arkadan kollarımı tuttu.</p>

  <p class="normal">“Adama dikkat et,” dedi arkamdaki ses. “Acele et!”</p>

  <p class="normal">Saldırgan bileğimi sertçe bükünce bir çığlık attım. Sokağın loş ışığında hayalet gibi beyaz bir şey gördüm ve sonra “bekçi” Murtagh’a doğru eğildi, elinde beyaz bir kumaş vardı.</p>

  <p class="normal">“İmdat!” diye bağırdım. “Bırak onu! İmdat! Haydutlar! Katiller! YARDIM EDİN!”</p>

  <p class="normal">“Sessiz ol!” Kulağımda çınlayan ses bir an başımın dönmesine sebep oldu. Murtagh’ı beyaz yelken bezine sarmışlardı. Sahte bekçi onun üstüne çöktü. Ayağa kalktığında sırıttığını gördüm, yüzünde bir maske vardı. Siyah çizgili maskesi yüzünü alnından dudaklarına kadar örtüyordu.</p>

  <p class="normal">Ayağa kalktığında mumun zayıf ışıltıları bedenine vurdu. Akşamın soğuk olmasına rağmen loş ışıkta zümrüt yeşili gömleğinden başka bir şey göremedim. Adam diz çökünce ipek çorapları ve deri ayakkabılarını gördüm.</p>

  <p class="normal">Mary’ye baktım. Maskeli adamlardan biri onu arkasından yakalamıştı, bir elini beline dolamış, diğer eliyle de yuva yapan bir hayvan gibi eteğinin altından didik didik bir şeyler arıyordu.</p>

  <p class="normal">Önümdeki biri sokulgan bir halde bir elini başımın arkasına koydu ve beni kendine doğru çekti. Maske alnından dudaklarına kadar yüzünü kaplıyordu, belli sebeplerden dolayı ağzı örtülü değildi. Dilini birden ağzımın içine sokunca güçlü bir içki ve soğan kokusu aldım. Öğürdüm ve dilini ısırdım, sonra ondan kurtulunca tükürdüm. Bana sert bir tokat attı ve yere düşünce bacaklarımı tekmelemeye başladı.</p>

  <p class="normal">Mary’nin gümüş tokalı ayakkabıları burnumun yanında tepiniyordu, haydut onu sıkıca tutmuş ve eteğini beline kadar kaldırmıştı. Çırpınan bacaklarının arasına parmaklarını götürünce Mary çığlık attı. İç çamaşırında kan lekesi vardı.</p>

  <p class="normal">“Bir bakire! Bir bakire buldum!” diye bağırdı adam. Adamlardan biri alaycı bir şekilde Mary’ye reverans yaptı.</p>

  <p class="normal">“Matmazel, tebriklerimi sunuyorum! Eşiniz bize düğün gecesi için teşekkür borçlu çünkü zevkine mani olacak bir engelle karşılaşmayacak. Ama biz özverili insanlarız ve görevlerimizden dolayı kimsenin şükranlarını istemiyoruz. Bu hizmet kendi zevkini içinde barındırıyor.”</p>

  <p class="normal">Bize saldıranların sokak eşkıyaları olmadığı kılık kıyafetlerinden belli oluyordu. Arkadaşları adamın bu konuşmasını kahkahalarla karşıladılar.</p>

  <p class="normal">Ayaklarımın üstünde durmam için kollarımı tutan elleri manikürlüydü. Bu ayrıntıyı aklımda tutmam gerekiyordu. Eğer bizi canlı halde bırakırlarsa, sonrası için yararlı olabilirdi.</p>

  <p class="normal">Daha sonra başka biri arkamdan kollarımı tuttu, öyle güçlü tutuyordu ki bir daha çığlık attım. Göğüslerim korsajımdan dışarı fırlamıştı, sanki servis tabağında sunulmuş gibi duruyorlardı.</p>

  <p class="normal">Operasyondan sorumlu görünen adam soluk renkli bol bir gömlek giyiyordu, üzerinde siyah nakışları vardı. Öne doğru eğildi ve parmağıyla göğüslerimi keşfetmeye başladı, siyah yağlı saçları görebiliyor ve ağır kremin kokusunu alabiliyordum. Büyük kulakları vardı, maskesinin ipini tutmak için oldukça kullanışlıydı.</p>

  <p class="normal">“Endişelenmeyin, madam,” dedi nakışlı gömlekli adam. “Size zarar verme niyetinde değiliz; size biraz egzersiz yaptırma niyetindeyiz - eşinizin ya da nişanlınızın bunu bilmeye ihtiyacı yok - sonra sizi serbest bırakacağız.”</p>

  <p class="normal">“İlk başta bizi tatlı dudaklarınızla onurlandıracaksınız, madam,” dedi, geri çekildi ve pantolonunun bağcığını çözmeye başladı.</p>

  <p class="normal">“Bu olmaz,” diye itiraz etti yeşil gömlekli. “Isırabilir.”</p>

  <p class="normal">“Eğer dişlerinin yerinde kalmasını istemiyorsa,” diye cevap verdi arkadaşı. “Dizlerinizin üstüne çökün, madam, lütfen.” Omuzlarımın üstüne zorla baskı yaptı, ben kendimi geri çektim ve tökezledim. Uzaklaşmamam için hâlâ beni tutmaya devam ediyordu. Ani bir çekişle başlığım geriye düştü ve saçlarım açıldı. Tokam gevşedi ve saçım omuzlarımın üstüne düştü. Saçlarım gecenin rüzgârında bir bayrak gibi uçuşuyor, yüzüme çarptığı için görmemi engelliyordu.</p>

  <p class="normal">Geriye yalpaladım, kendimi başımdaki hayduttan uzaklaştırmaya çalışıyordum ve gözlerimin önü açılsın diye başımı iki yana sallayıp duruyordum. Sokak karanlıktı ama dükkânların pencerelerinden sızan cansız fener ışığını ya da sokağın gölgelerine vuran yıldız ışıklarını görebiliyordum.</p>

  <p class="normal">Mary’nin gümüş tokalı ayakkabısı ışıkta belli oluyordu. Sırtüstü yatmış debeleniyordu, bir adam onun üstündeydi, kalçalarını aşağıya doğru bastırıp aynı zamanda onu kontrol altına almaya çalışıyordu. Elbiselerinin parçalanma sesi geliyordu ve meydanın ışığında adamın kalçaları belli oluyordu.</p>

  <p class="normal">İçlerinden birinin kolu beni belimden sardı ve geriye çekti, ayaklarımı yere bastırmaya çalışıyordu. Topuğumu bacağına batırınca adam öfkeyle bağırmaya başladı.</p>

  <p class="normal">“Tut onu!” diye emretti nakışlı gömleği olan adam gölgelerin arasından gelirken.</p>

  <p class="normal">“Sen tut!” Beni tutan adam kabaca arkadaşının kollarına attı, avludan gelen ışık gözlerimi kamaştırıyor, hatta zaman zaman beni kör ediyordu.</p>

  <p class="normal">“Yüce Tanrım!” Kollarımı sıkıca tutan eller birden beni bırakınca nakışlı gömleği olan adamı görmek için hemen geriye doğru bir adım attım, maskenin altındaki ağzı hayretle açık kalmıştı. Benden uzaklaştı ve haç işareti yapmaya başladı.</p>

  <p class="normal">“In nomine Patris, et Filii, et Spiritus Sancti,” diye mırıldanarak tekrar tekrar haç işareti yapıyordu. “La Dame Blanche!”</p>

  <p class="normal">“La Dame Blanche!” diye tekrar etti arkamdaki adam, sesinde korku vardı.</p>

  <p class="normal">Nakışlı gömlekli geri geri gitmeye devam ediyor, haç işaretinden çok inancı az bir Hıristiyan gibi havaya bir takım işaretler yapıyordu ama galiba niyeti aynıydı. Parmaklarına bakılırsa eskiden şeytana yapılan boynuzlu bir işareti yapıyordu, Latin isimlerini öyle hızlı mırıldanıyordu ki heceler birbiriyle örtüşmüyordu bile.</p>

  <p class="normal">Ayaklarımın yakınındaki korkunç bir çığlık beni kendime getirene kadar sersemlemiş halde sokağın ortasında durdum. Adam kendi işiyle o kadar meşguldü ki yanı başında olanlara dikkat edecek hali yoktu. Mary’nin üstündeki adam doyuma ulaştığını belli eden boğuk sesler çıkarıyor ve kalçalarını ritmik bir şekilde oynatıyordu, Mary’nin çığlıkları kesilmiyordu.</p>

  <p class="normal">İçgüdülerimi dinleyerek onlara doğru bir adım atınca bileğimin geriye doğru çekildiğini hissettim ve arkamdaki adamın kaburgalarına elimden geldiğince sert bir tekme attım. Adam bağırarak yere yuvarlanmıştı.</p>

  <p class="normal">Arkadaşlarından biri adamın kolundan tutup bağırmaya başladı. “Kalk! Kalk! Bu La Dame Blanche! Koş!”</p>

  <p class="normal">Tecavüze kendini kaptıran adam aptalca bir bakış attıktan sonra Mary ile olan işine devam etti. Mary çılgınca kıvranıyor, onu tuzağa düşüren üstündeki ağırlıktan kurtulmaya çalışarak eteğini aşağı çekmeye çalışıyordu. Yeşil gömlekli ve nakışlı gömlekli iki adam Mary’ye saldıranın kollarından tutmuş geriye çekiyorlardı ve sonunda ayağa kalkmasında başarılı oldular.</p>

  <p class="normal">Yaklaşan koşma seslerinin gürültüsü sonunda adamın kendisine gelmesini sağladı. Sesleri duyan iki yardımcısı kollarını tutmayı bırakıp aceleyle kaçmaya başladılar ve onu kendi kaderine terk ettiler. Adam bir küfür savurdu ve en yakın sokağa doğru koşmaya başladı, bir yandan da pantolonunu çekmeye çalışıyor ve topallıyordu.</p>

  <p class="normal">“Au secors! Au secors! Jandarmalar!” Sokağın sonunda yardım için bağıran nefes nefese kalmış sesin sahibi karanlıkta çöplere çarpıp tökezleyerek yanımıza gelmeye çalışıyordu. Sokağın sonunda jandarma diye bağıran kişinin bir haydut ya da başka bir vicdansız olacağını sanmıyordum ama hâlâ şokun etkisindeydim ve artık neredeyse olacak herhangi bir şey beni şaşırtamazdı.</p>

  <p class="normal">Sokağın sonunda beliren siyah figürün Alexander Randall olduğunu görünce daha çok şaşırdım. Üstünde siyah bir pelerin vardı ve bir de şapka takıyordu. Küçük çıkmaz sokağa vahşice baktı, ilk önce bana çöp torbası gibi görünen Murtagh’a, sonra da gölgeler arasında neredeyse görünemez hale gelen yere çömelmiş Mary’ye baktı. Alexander bir an için çaresiz bir halde öylece durdu ve sonra saldırganların ortaya çıktığı demir kapıya dönüp tırmandı. Kapının tepesinden, çatı kirişinde asılı duran feneri aldı.</p>

  <p class="normal">Işık içler acısı görüntüyü ortaya sermiş, her an yeni bir tehlikeyle karşılaşma korkusuyla saklanan gölgeyi meydana çıkartmıştı.</p>

  <p class="normal">Mary dizlerinin üstüne çökmüş bir halde duruyordu. Başını kollarının arasına gömmüş, tamamen sessiz bir halde titriyordu. Bir ayakkabısı çakılların üstünde duruyordu, gümüş tokası fener ışığının altında parlıyordu.</p>

  <p class="normal">Alex birden uğursuz bir kuş gibi onun yanına indi.</p>

  <p class="normal">“Bayan Hawkins! Bayan Hawkins! İyi misiniz?”</p>

  <p class="normal">“Ne kadar aptalca bir soru böyle,” dedim Mary inleyip ondan uzaklaşmaya çalışırken.</p>

  <p class="normal">“Elbette iyi değil. Tecavüze uğradı.” Dizlerim titriyordu.</p>

  <p class="normal">Büyük, yarasa şeklindeki figür birden önüme düşünce ayakkabıları gürültülü bir ses çıkarttı.</p>

  <p class="normal">“Vay, vay, kim gelmiş!” dedim ve bir deli gibi kahkaha atmaya başladım. Bir çift büyük el beni omuzlarımdan tutmuş sarsıyordu.</p>

  <p class="normal">“Sessiz ol, Sassenach,” dedi Jamie, fener ışığında mavi gözleri koyu ve korkutucu görünüyordu. İndiği çatıya kollarını uzattığında mavi kadife pelerini geriye düştü. Parmaklarının ucuna basmış çatının kenarını tutuyordu.</p>

  <p class="normal">“Evet, gel aşağıya!” dedi sabırsızlıkla. “Ayaklarını omuzlarıma koy ve sırtımdan aşağıya kay.”</p>

  <p class="normal">“Aferin, Fergus.” Jamie çocuğu dikkatlice omzuna aldı. Loş ışıkta bile, Fergus’un sevinçten kızarmış yanaklarını görebiliyordum. Jamie etrafı inceliyordu, sonra kendi kendine mırıldanarak yaklaşan jandarmaları görmek için sokağın aşağısına yürüdü. Sonra tekrar yanıma geldi.</p>

  <p class="normal">“Sen iyi misin, Sassenach?”</p>

  <p class="normal">“Bunu sorman ne güzel,” dedim nazikçe. “Evet, teşekkürler. Ama o iyi değil.” Endişeli gözlerle Mary’ye bakıyordum. Hâlâ iki büklüm bir halde adeta bir jöle gibi titriyor, Alex’in işe yaramayan okşamalarından uzaklaşmaya çalışıyordu.</p>

  <p class="normal">“Evet, görüyorum. Murtagh hangi cehennemde?”</p>

  <p class="normal">“Orada,” diye cevap verdim. “Kalkmasına yardım et.”</p>

  <p class="normal">Murtagh’ı saran çuval bir ileri bir geri sallanıyordu, üç dilde edilen ürkütücü küfürler boğuk bir sesle de olsa duyuluyordu.</p>

  <p class="normal">Jamie hançerini çıkarttı ve onunla çuvalı yardı. Murtagh şapkadan çıkan bir tavşan gibi açılan yerden çıkıverdi. Çantanın içindeki sıvıdan dolayı sert siyah saçının yarısı kafasına yapışmıştı. Koyu gözleri ve yüzündeki öfkeyle bir savaşçıyı andırıyordu.</p>

  <p class="normal">“Bana kim vurdu?” diye bağırdı.</p>

  <p class="normal">“Ben değil,” diye cevap verdi Jamie. “Hadi kalk adamım, bütün gece burada duramayız.”</p>

  <p class="normal">“Mary’nin tıbbi bakıma ihtiyacı var. Bir doktora!” dedim.</p>

  <p class="normal">“Var zaten,” dedi Jamie. “Sen.” Sonra eline bir tarak aldı ve dağılmış saçlarını taramaya başladı.</p>

  <p class="normal">“Örgü için zaman yok,” diye mırıldandı. Çekmecenin içinde didik didik kurdele ararken bir yandan da başının arkasındaki kalın kuyruğu tutuyordu. “Kurdele var mı, Sassenach?”</p>

  <p class="normal">“Dur da bir bakayım.” Sonra saçını tuttum ve yeşil bir kurdeleyle bağladım. “Böyle lanetli bir gecede akşam yemeği partisi!”</p>

  <p class="normal">Sadece akşam yemeği partisi değildi. Sandringham Dükü’nün şerefine onu karşılamak için küçük ama seçkin bir partiydi. Mösyö Duverney, seçkin bir bankacı olan en büyük oğluyla geliyordu. Louise ve Jules de La Tour ve d’Arbanvillesler de geliyordu. İlginç olan ise Kont St. Germain’in de yemeğe davetli olmasıydı.</p>

  <p class="normal">Bir hafta önce bunu duyduğum zaman, “St. Germain!” demiştim şaşkınlık içinde. “Ne için?”</p>

  <p class="normal">“Bu adamla iş yapacağım,” demişti Jamie. “Buraya daha önce de davet edilmiş, Jared varken. Ama bu yemek boyunca seninle nasıl konuştuğunu görmek için de fırsatım olacak. İş ortamından anladığıma göre, düşüncelerini saklayamayan bir adam.” Usta Raymond’un bana verdiği beyaz kristali almış, düşünceli bir halde avcunda tutuyordu.</p>

  <p class="normal">“Bu oldukça güzel,” dedi. “Bunu bir altın zincire taktırayım, böylece sen de boynuna takabilirsin. Biri sana bunu sorana kadar, yemekte oynar durursun, Sassenach. Sonra bunun ne için olduğunu anlat ve anlatınca Kont St. Germain’ın yüzündeki ifadeye iyice izle. Eğer Versay’da zehri veren o ise, bunu gözlerinden anlarız diye tahmin ediyorum.”</p>

  <p class="normal">Şu anda tek istediğim şey huzur, sükûnet ve bir tavşan gibi tamamen gizlenmekken II. James yanlısı ya da İngiliz temsilcisi olan bir Dük, muhtemelen beni zehirlemeye çalışan bir Kont ve merdivenlerin aşağısında gizlenen bir kurbana yemek partisi veriyordum. Ellerim öyle titriyordu ki kristal takılı zinciri boynuma takamıyordum. Jamie kolyeyi takmak için arkama geçti.</p>

  <p class="normal">Aynadan bana gülümsedi ve ellerini midesine koydu.</p>

  <p class="normal">“Kramp için bir ilacın var mı?”</p>

  <p class="normal">“Şurada olacaktı.” Masadaki ilaç kutusunu gösterdim ve bir tane de Mary’ye vermek için kapağını açık bıraktım. “Küçük yeşil şişe. Bir kaşık iç.”</p>

  <p class="normal">Kaşığı önemsemeden, şişeyi alıp birkaç yudum içti. Gözlerini kısmış şişenin içindeki sıvıya bakıyordu.</p>

  <p class="normal">“Tanrım, bu ne iğrenç bir tat! Hazır mısın, Sassenach? Misafirler birkaç dakika içinde gelirler.”</p>

  <p class="normal">Mary ikinci kattaki boş odada gizleniyordu. Ezikleri ve şokun etkisiyle oluşan yaraları kontrol ettikten sonra ona gelincik kırmızısı şuruptan büyük bir yudum içirdim.</p>

  <p class="normal">Alex Randall, Jamie’nin onu eve gönderme çabalarına rağmen kalmak için ısrar etmiş ve Mary’nin yanında kalmak istemişti.</p>

  <p class="normal">“Bu aptalın burada ne işi var?” diye sordum, çekmecede pudramı ararken.</p>

  <p class="normal">“Bunu ben de sordum,” diye cevap verdi Jamie. “Öyle görünüyor ki zavallı aptal Mary Hawkins’e âşık olmuş ama solmuş bir çiçek gibi boynunu büküyor çünkü onun Marigny ile evlendirileceğini biliyor.”</p>

  <p class="normal">Şaşkınlıktan pudra kutumu yere düşürdüm.</p>

  <p class="normal">“O-o-ona âşık mı?” dedim, ellerimi sallayarak parçaların oluşturduğu toz bulutunu uzaklaştırmaya çalışıyordum.</p>

  <p class="normal">“O böyle söylüyor,” dedi Jamie, elbisemin göğüs kısmındaki pudrayı temizlerken. “Bana anlatırken biraz üzgün görünüyordu.”</p>

  <p class="normal">“Ben de öyle tahmin ediyorum.” Bu çelişkili duygular beni etkilemiş, Alex Randall’a biraz acımıştım. Tabii ki Mary’ye bundan bahsetmemişti, kendini Gascogne Evi’nden zengin ve nüfuslu bir adamla karşılaştırdığında yoksul bir kâtibin ona aşkından başka bir şey vaat edemeyeceğini düşünüyordu.</p>

  <p class="normal">“Peki neden hâlâ onunla konuşmuyor? Mary şu anda onunla kaçabilir.”</p>

  <p class="normal">“Randall bir centilmen,” diye cevap verdi Jamie ve allık kutusunu elime tutuşturdu.</p>

  <p class="normal">“Randall’ın bir maskara olduğunu mu kast ediyorsun,” dedim acımasızca.</p>

  <p class="normal">“Evet, belki öyle,” dedi. “Ayrıca fakir, bir eşe bakacak gelire sahip değil. Eğer kız onunla kaçarsa, kızın ailesi onu reddedecektir ve bunu yaparlar da. Dük muhtemelen onu işten kovduğu zaman başka bir iş de bulamaz.”</p>

  <p class="normal">“Hizmetlilerinden biri kızı bulmak için görevlendirilir,” dedim, bu son üzücü manzaranın düşüncesinden sıyrılmaya çalışarak.</p>

  <p class="normal">“Hayır yapmazlar. Hepsinin işi var. Zaten sabaha, amcasının evine gidecek kadar iyileşmiş olur. Onlara bir not yolladım,” diye ekledi. “Geç olduğu için bir arkadaşının evinde kalacağını söyledim. Onu arama zahmetine girişmezler.”</p>

  <p class="normal">“Evet, ama…”</p>

  <p class="normal">“Sassenach.” Ellerini omuzlarıma koydu ve aynadan bana baktı. “Yeniden konuşana ve eskisi gibi davranana kadar kimsenin onu görmesine izin veremeyiz. Eğer ona ne olduğu bilinirse, kızın şanı tamamen yıkılır.”</p>

  <p class="normal">“Şanı mı! Tecavüze uğraması onun suçu değil!” dedim sesim titreyerek, omuzlarımdaki eli şimdi beni daha sıkı tutuyordu.</p>

  <p class="normal">“Haklısın Sassenach ama görünen bu. Onun kız olmadığı bilinirse, artık hiçbir erkek onu almaz. Bundan dolayı kız ayıplanır ve ömrünün sonuna dek günlerini evde kalmış kız muamelesi görerek geçirir. Onun için yapabileceğimiz tek şey bu, Claire,” dedi. “Yapabildiğimiz kadar onu zarardan koruyup, iyileştireceğiz ve bunu yapan pis canavarları bulacağız.”</p>

  <p class="normal">Uzaklaştı ve mücevher kutumdan eteğinin iğnesini aldı. “Tanrım,” diye ekledi yavaşça iğnesini takarken. “Mary’ye ya da Alex’e ne olduğunu bilmediğimi düşünebiliyor musun?”</p>

  <p class="normal">Sıkıca elini tuttum ve o da elimi dudaklarına götürüp öptü.</p>

  <p class="normal">“Tanrım, Sassenach! Parmakların kar gibi soğuk.” Yüzüme baktı. “Sen iyi misin, hayatım?”</p>

  <p class="normal">Yüzümde her ne gördüyse yeniden mırıldanmaya başladı. “Tanrım,” deyip beni kendine doğru çekti. Cesaretli durmayı bıraktım ve ona sarıldım.</p>

  <p class="normal">“Ah, Tanrım, Jamie. Çok korkuyorum. Öyle çok korkuyorum ki. Ah, Tanrım, keşke şu an sevişebilsek.”</p>

  <p class="normal">Güldü ve bana daha sıkı sarıldı.</p>

  <p class="normal">“Bunun iyi geleceğini düşünüyor musun?”</p>

  <p class="normal">“Evet.”</p>

  <p class="normal">Aslında güvenli yatağımıza yatana kadar kendimi güvende hissetmiyordum. Evin sessizliğine sığınıp içimde onun gücünü ve sıcaklığını hissetmeyi, zevkimizle beni cesaretlendirmesini, tecavüze uğrama korkumu silmesini istiyordum.</p>

  <p class="normal">Yüzümü ellerinin arasına aldı ve beni öptü, bir anlığına geçmiş ve gelecek korkum uzaklaşıp gitti. Sonra geri çekilip bana gülümsedi. Yüzündeki çizgilerden onun da endişelendiğini görebiliyordum ama gözlerinde benim yüzümün yansımasından başka bir şey yoktu.</p>

  <p class="normal">Yemek başlamış ve yavaş yavaş rahatlamaya başlamıştım ama kaşığı tutan elim hâlâ titriyordu.</p>

  <p class="normal">“Ne kadar büyüleyici!” dedim, genç Mösyö Duverney’nin dinlemediğim hikâyesine cevaben. Kulağım üst kattan gelen şüpheli seslere odaklanmıştı.</p>

  <p class="normal">Karşımda oturan Kont St. Germain’e servis yapan Magnus ile göz göze geldik ve gözlerimin içi gülerek yemek için tebriklerimi sundum. Magnus saygılı bir halde başını eğdi ve servise devam etti. Elim boynumdaki kristale gitti ama yüzünde tedirginlik ifadesi olmayan Kont bademli alabalığına gömülmüştü.</p>

  <p class="normal">Jamie ve yaşlı Duverney masanın diğer tarafında sohbete dalmışlardı. Yemeği unutmuşlardı, Jamie bir kireç taşıyla kâğıda bir şeyler karalıyordu. Ya satranç ya da işti. Merak etmiştim.</p>

  <p class="normal">Dük masanın başında oturuyordu. İlk serviste iştahla yemeğinin tadını çıkarttı. Şimdi de sağında duran Madam d’Arbanville ile neşeli bir sohbete başlamışlardı. Dük zamanında Paris’te bulunan İngilizlerdendi, Charles Stuart’a gelen müzikal mesajı yollayan kişi ile ilgili herhangi bir dedikodunun açığa çıkması umuduyla Jamie tanışıklığını bu sayede geliştiriyordu. Dikkatimi Dük’ten onun karşısında oturan Silas Hawkins’e yönelttim.</p>

  <p class="normal">Dük kapıya gidip, “Bayan Fraser, Hawkins de burada biliyorsunuz, değil mi?” dediğinde ölüp bütün her şeyden kurtulmak istediğimi düşündüm.</p>

  <p class="normal">Dük’ün küçük mavi gözleri benimle buluşunca benim de gülüp başımı sallamaktan başka çarem kalmamıştı. Salon kapısından Bay Hawkins’in geldiğini gören Jamie ona elini uzatacak kadar kendini topladı ve Calais yolundaki pansiyonların kalitesiyle ilgili bir sohbete başladı.</p>

  <p class="normal">Şöminenin üstündeki saate bakıyordum. Acaba insanlar bu tarz saatleri kullanmayı ne zaman bırakmışlardı? Servis edilen ve gelen yemekleri düşündüm. Neredeyse hepsi güzeldi. Sonra salatalar ve tuzlu yiyecekler gelecekti. Baylar için konyak, kahve ve Porto şarabı, leydiler için likör ikram edilecekti. Sonra da bir ya da iki saat sohbet ederlerdi. Gerçi neredeyse sabaha kadar sohbet edeceklerinden emindim.</p>

  <p class="normal">Sokak eşkıyalarının yarattığı tehditten bahsetmeye başlamışlardı. Balığı bırakıp rulo köfteyi aldım.</p>

  <p class="normal">“Bu dolaşan grupların bazılarının ayak takımından oluştuğunu duydum ama bazıları da soylulardan oluşuyormuş!” General d’Arbanville bu korkunç durumu düşününce sinirlenmişti. “Bunları destek için yapıyorlar, destek! Soylu beyefendileri soymak ve leydileri kızdırmak horoz dövüşünden başka hiçbir şey değil!”</p>

  <p class="normal">“Çok tuhaf,” dedi Dük, güvenilir bir koruması olmadan hiçbir yere gitmeyen ilgisiz bir adam edasıyla. Tuzlu yiyecek tabağından bir yığın yiyecek alıp kendi tabağına doldurdu.</p>

  <p class="normal">Jamie bana baktı ve masadan kalktı.</p>

  <p class="normal">“Bayanlar ve baylar, eğer bana izin verirseniz,” diye kısa bir reverans yaparak sözlerine başladı, “Size, Ekselansları için özel olarak getirdiğim Porto şarabını sunmak istiyorum.”</p>

  <p class="normal">“Belle Rouge olmalı,” dedi Jules de La Tour. “Mağazanızda nadir bulunan ikramlar var sanırım, Ekselansları. Daha önce böyle bir şarabı hiçbir yerde tatmamıştım.”</p>

  <p class="normal">“Öyle mi? Yakında tadarsınız” diye lafa karıştı Kont St. Germain. “Bundan daha iyisi var.”</p>

  <p class="normal">“Kesinlikle, Belle Rouge’den daha iyisi yok!” diye haykırdı General d’Arbanville.</p>

  <p class="normal">“Evet, var,” dedi Kont, kendini beğenmiş bir şekilde. “Yeni bir Porto şarabı buldum, Portekiz sahilinden uzak, Gostos adasında yapılıp şişeleniyor. Yakut gibi bir rengi var ve tadı Belle Rouge gibi. Ağustos ayında sözleşme imzalayacağım.”</p>

  <p class="normal">“Gerçekten mi, Mösyö le Kont?” diye sordu Silas Hawkins şaşkınlıkla. “Peki bu yatırım için yeni bir ortak buldunuz mu? Kendi kaynaklarınızın…azaldığını sanıyordum, özellikle Patagonia yıkımından sonra.” Sonra servis tabağından bir kraker aldı ve ağzına tıktı.</p>

  <p class="normal">Kont’un öfkelendiği belli oluyordu, masamıza buz gibi bir hava çökmüştü. Bay Hawkins masanın diğer ucundan bana baktı ve gülümsedi. Öyle görünüyordu ki talihsiz Patagonia’nın yıkımında benim payımın olduğunu biliyordu.</p>

  <p class="normal">Elim yeniden boynumdaki kristale gitti ama Kont bana bakmıyordu. İyice kızarmıştı ve bu durumdan hoşlanmadığını belli eden bir şekilde Bay Hawkins’e bakıyordu. Jamie haklıydı; duygularını saklayabilen bir adam değildi.</p>

  <p class="normal">“Maalesef, Mösyö,” dedi, büyük bir çabayla kızgınlığını gizlemeye çalışarak. “Neyse ki bu yatırımda yer almak isteyen bir ortak buldum. Aslında bizim kibar ev sahibimizin bir arkadaşı.” Alaycı bir şekilde kapıya baktı ve başını salladı, bu sırada Jamie, Belle Rouge şarabıyla onu takip eden Magnus ile birlikte salona girdi.</p>

  <p class="normal">Hawkins bir an çiğnemeyi bıraktı ve ağzı gayri ihtiyari ilgiyle açıldı. “Bir İskoçyalı mı? Kim? Paris’te Fraserların dışında şarap işiyle uğraşan başka bir İskoçyalı olduğunu sanmıyorum.”</p>

  <p class="normal">Bay Hawkins Jamie’ye baktığı sırada, Kont’un gözleri keyiften parlıyordu. “Şu anda yatırımcının İskoçyalı olup olmadığının bir önemi yok diye düşünüyorum, Sayın Broch Tuarach’ın bir arkadaşı. Adı da Charles Stuart.”</p>

  <p class="normal">Kont bu haberle Silas’ın hayretle ağzındaki yemek kırıntılarını önemsemeden bağıracağını umuyor olmalıydı. Jamie tam ağzını açıp bir şey söylemek üzereydi ki son anda vazgeçti. Kont konusunda endişeleri vardı. Jules de La Tour haykırışlarını saklamadı ve ağzındaki içki damlaları etrafa saçılmaya başladı. D’Arbanvilleler de şaşkınlıklarını gizleyemediler. Dük bile gözlerini tabağından almış, ilgiyle Kont’a bakıyordu.</p>

  <p class="normal">“Gerçekten mi?” dedi. “Ben Stuartların kilisedeki fareler kadar yoksul olduğunu sanıyordum. Sizi dolandırmadığından eminsiniz, değil mi?”</p>

  <p class="normal">“Çamur atma ya da şüphe uyandırma niyetinde değilim,” diye ekledi Jules de La Tour, “ama Stuartların parasının olmadığı Saray’da çok iyi bilinir. Son zamanlarda bazı James yanlılarının fon arayışları içerisinde olduğu doğru ama bugüne kadar şanslarının hiç yaver gitmediğini duydum.”</p>

  <p class="normal">“Bu doğru,” dedi genç Duverney’nin sesini aniden yükselterek, konu ilgisini çekmişti. “Charles Stuart’ın bizzat kendisi, benim de tanıdığım iki bankacıyla gizliden görüşüyor ama hiçbiri de bu şartlar altında ona kayda değer miktarda para vermek istemiyorlar.”</p>

  <p class="normal">Kendi kendine başını sallayıp bir şeyler mırıldanan Jamie’ye baktım. Kont’un bu yatırım hikâyesi de neyin nesiydi?</p>

  <p class="normal">“Bu doğru,” dedi saldırgan bir halde. “Majesteleri İtalyan bankasından on beş bin livre borç aldı ve Gostos’daki yıllık şişelemeyi satın almak ve bir gemiyi işletmek için tüm parayı bana devretti. İmzalı mektup bende.” Kendinden emin bir halde ceketinin göğsündeki cebine hafifçe vurdu, sonra arkasına yaslanıp masaya gururla baktı ve bakışlarını Jamie’ye çevirdi.</p>

  <p class="normal">“Evet, bayım,” dedi, Jamie’nin önündeki şarap sürahisini işaret ederek, “bu harika şarabı tatmamıza müsaade edecek misiniz?”</p>

  <p class="normal">“Evet, tabii ki,” diye mırıldandı Jamie ve sanki bu anı bekliyormuş gibi elini ilk bardağa uzattı.</p>

  <p class="normal">Yemekte tamamen sessizce oturup yemeğini yiyen Louise, Jamie’nin bu durumdan rahatsız olduğunu fark etmişti. Kibar bir arkadaş olarak, konuşmanın konusunu değiştirmek için bana döndü.</p>

  <p class="normal">“Boynuna taktığın taş ne kadar da güzel, ma chére,” dedi kristalimi işaret ederek. “Nereden aldın?”</p>

  <p class="normal">“Ah, bu mu?” dedim. “Bu aslında...”</p>

  <p class="normal">Sözlerim kulakları sağır eden bir çığlıkla kesildi. Masadakiler birden sessizliğe gömüldüler. Çığlık yüzünden avizenin kristalleri bile sallanıyordu.</p>

  <p class="normal">“Mon Dieu,” dedi Kont St. Germain sessizliği bölerek. “Ne...”</p>

  <p class="normal">Çığlık yeniden duyuldu. Gürültü merdivenlere, oradan da giriş salonuna doğru yayılıyordu.</p>

  <p class="normal">Misafirler bıldırcın sürüsü gibi yemek masasından kalktılar ve giriş salonuna gittiler. Ve o anda yırtık eteğiyle merdivenlerin tepesinde sallanan Mary Hawkins göründü. Durduğu yerde avazı çıktığı kadar bağırıyordu. Göğüslerini ve kollarını yakalayan ellerin bıraktığı ezikler yırtılmış kumaştan olduğu gibi görünüyordu.</p>

  <p class="normal">Şamdanın ışığı altında parlayan gözleri korkudan kocaman olmuştu. Aşağıya bakıyordu ama ne merdivenleri ne de onu izleyen kalabalığı görüyordu.</p>

  <p class="normal">“Hayır!” diye bağırıyordu. “Hayır! Gitmeme izin verin! Lütfen, size yalvarırım! BANA DOKUNMAYIN!” İçtiği ilaçtan dolayı zihni bulanıktı, sadece arkasında birisinin olduğunun farkındaydı. Sürekli çırpınıyor, onu tutup sakinleştirmeye çalışan Alex Randall’ı tırmalıyordu.</p>

  <p class="normal">Ne yazık ki Alex’in bu çabası aşağıdan iğfal eden kişi gibi görünmesine yol açıyordu.</p>

  <p class="normal">“Nom de Dieu,” diye bağırdı General d’Arbanville. “Kızı çabuk bırak!” Eski asker yılların getirdiği çeviklikle merdivenlere atıldı ve elleri içgüdüsel olarak kılıcına uzandı ama neyse ki kılıcını giriş kapısının oraya bıraktı.</p>

  <p class="normal">Aceleyle kabarık eteğimi toplayıp kendimi Mary’yi kurtarmaya giden Kont ve Generali takip eden genç Duverney’nin önüne attım ama Mary’nin amcası, Silas Hawkins için bir şey yapamıyordum. Gözleri yuvalarından çıkacak gibi duruyordu, şarap tüccarı bir an için sersemlemiş bir halde durduktan sonra ve izleyicilerin içinden bir boğa gibi geçerek koşmaya başladı.</p>

  <p class="normal">Jamie’ye baktım, kalabalığın içindeydi. Göz göze geldik ve kaşlarımı ‘ne yapacağız?’ der gibi kaldırdım. Bir şeyler söylemeye çalışıyordum ama Mary’nin sonu gelmeyen feryadı sözlerimi kesiyordu.</p>

  <p class="normal">Jamie bana bir omuz silkip etrafına bakındı. Duvarın yanındaki üçayaklı masaya bakarken bir an için gözlerinin parladığını gördüm. Masanın üzerinde uzun bir kasımpatı vazosu duruyordu. Baktı, aradaki mesafeyi ölçtü ve sonra ruhunu Tanrı’ya teslim eder gibi gözlerini bir anlığına kapadı ve kararlılıkla harekete geçti.</p>

  <p class="normal">Yerden masaya, tırabzanları tutarak oradan da merdivenlere atladı. General d’Arbanville’nin birkaç adım önüne düştü. Öyle akrobatik bir hareketti ki leydilerden birkaçı ufak birer çığlık attılar. Korku dolu çığlıklarının yanına hayranlık dolu çığlıklar da eklenmişti.</p>

  <p class="normal">Jamie merdivenlere atlayıp Mary ve Alex’in arasına girdi, daha sonra Alex’i omuzlarından tuttu ve çenesine bir yumruk attı. Çığlıklar artmıştı.</p>

  <p class="normal">Ağzı açık şekilde aşağıdaki patronuna bakan Alex, boş bir çuval gibi dizlerinin üstüne çöktü, gözleri tıpkı Mary’ninki gibi büyümüş ve boş boş bakmaya başlamıştı.</p>
</body>
</html>
