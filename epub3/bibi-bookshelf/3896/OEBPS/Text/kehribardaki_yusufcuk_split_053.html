<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_52">44<br class="calibre2"/>
  Agely Çetesi</h2>

  <p class="normal">Ateşin yanına çömelmiş ellerimi ısıtıyordum. Bütün gün dizginleri tutmaktan kirlenmişlerdi ve yıkamak için biraz uzaktaki akarsuya yürümeye değip değmeyeceğini merak ediyordum. Su tesisatlarının yokluğunda modern hijyen standartlarını düşündüğümde bazen onun değerli olduğundan daha çok sıkıntılı olduğu görülüyordu. Sık sık hasta olup ölen insanlar daha çok basit bir kirlilikten ve ihmalkârlıktan ölüyorlar diye düşünüyordum.</p>

  <p class="normal">Yorgun olmama rağmen kirlilikten ölme fikri ayağa kalkmamda etkili oldu. Kampın yanından geçen küçük dereciğin kenarları çamurluydu ve ayakkabılarım oluşan bataklığa battı. Islak ayaklar için kirli elleri takas ederek ateşin yanına geri geldim, Onbaşı Rowbotham güveç dediği bir kâseyle beni bekliyordu.</p>

  <p class="normal">“Albay’dan saygılar, hanımefendi,” dedi, kâseyi bana verirken perçemlerini geriye doğru itiyordu ve yarın Tavistock’da olacağımızı söyledi. “Orada bir misafirhane var,” dedi. “Albay kalacak yer olmadığı için özür diliyor, hanımefendi ama bu gece için size bir çadır kurduk. Çok bir şey değil ama belki yağmurdan korunmanıza yardımcı olur.”</p>

  <p class="normal">“Albay’a benim için teşekkür edin, Onbaşı,” dedim olabildiğimce nazik olmaya çalışarak. “Ve size de teşekkürler,” diye ekledim sıcak bir şekilde. Albay Mainwaring’in beni külfetli bir baş belası olarak düşündüğünün farkındaydım, gece boyunca nerede kalacağımı düşünmediğinin de.</p>

  <p class="normal">Albay uzaklaştı ve tek başıma oturmuş, kavrulmuş patates ve eti yavaşça yiyordum. Derenin yanında bir parça yabani hardal buldum, yaprakları solmuş ve kenarları kahverengiye dönmüştü, cebime bir avuç dolusu koydum, günün ilk saatlerinde durduğumuzda birkaç ardıç meyvesi de toplamıştım. Hardal yaprakları biraz acıydı ama patatesi yerken arada onları da yutmaya çalışıyordum. Ardıç meyvesiyle akşam yemeğimi bitirdim, tıkanmamak için küçük küçük ısırıyor sonra tatsız meyvenin tohumlarını yutuyordum. Yağlı tat boğazımı öyle bir doldurmuştu ki gözlerim sulandı ama et bu yanık tadını temizledi. Yabani hardal yaprakları da iskorbütü önlemede etkili olabilirdi.</p>

  <p class="normal">Çantamda, iki kuru filiz ucu, kuşburnu, kuru elma ve dereotu tohumları deposu vardı, uzun kış aylarında yetersiz beslenmeye karşı savunma olsun diye toplamıştım. Umarım Jamie onları yiyordur diye düşündüm.</p>

  <p class="normal">Başımı dizlerime koydum. Kimsenin bana baktığını sanmıyordum ama Jamie’yi düşündüğümde kimsenin yüzümü de görmesini istemiyordum.</p>

  <p class="normal">Falkirk Tepesi’nde durabildiğim kadar bayılmış numarası yaptım ama bir İngiliz askerinin uzun bir süre cep matarasından zorla konyak içirtmeye çalışmasından önce kendime geldim. Benimle ne yapacaklarını bilemeyen “kurtarıcılarım” beni Callendar Evi’ne götürdüler ve General Hawley’nin karargâhına teslim ettiler.</p>

  <p class="normal">Bu zamana kadar her şey plana göre gitti. Bir saat içinde de bütün her şey ciddi şekilde ters gitmeye başladı. Giriş salonunda otururken etrafımda söylenen şeyleri dinlemiştim, daha sonradan öğrendiğim şey, benim bütün gece savaş sandığımın aslında ana orduya katılmak isteyen İngiliz ordusunun bir müfrezsisinin karşısına çıkan MacKenzieler ile yaptığı küçük bir çatışmaydı. Yaşadığımı düşündüğüm savaş aslında daha olmamıştı!</p>

  <p class="normal">General Hawley’nin kendisi bu süreci gözetliyordu ve hiç kimsenin benimle ne yapacağı ile ilgili bir fikri olmadığı gibi genç bir askerin gözetimine emanet edilmiştim ve kurtarılma şartlarımı anlatan küçük bir mektupla Albay Campbell’in Kerse’deki geçici karargâhına gönderilmiştim. Dobbs adındaki tıknaz tuhaf biri olan genç asker üzücü bir şekilde görevini yapmaya oldukça istekliydi ve yol boyunca birkaç deneme yapmama rağmen ondan kurtulamamıştım.</p>

  <p class="normal">Kerse’ye vardığımızda Albay Campbell yoktu, Livingston’a çağrılmıştı.</p>

  <p class="normal">“Bak,” diye tavsiyede bulundum bana eşlik eden gardiyana, “öyle görünüyor ki Albay Campbell’in benimle konuşmak için ya zamanı yok ya da niyeti ve zaten benim de ona anlatacak bir şeyim yok. Edinburgh’a olan yolculuğuma devam etmek için bazı düzenlemeler yapana kadar neden buradaki bir kasabada konaklayamıyorum?” Daha iyi bir fikrim olmadığından, İngilizlere de iki sene önce Colum MacKenzie’ye anlattığım aynı hikâyeyi anlatmıştım. Oxfordlu dul bir leydiydim, Kuzey İskoçyalı eşkıyalar tarafından saldırıya uğradığımda ve zorla kaçırıldığımda İskoçya’daki akrabalarımı ziyaret etmek için seyahat ediyordum.</p>

  <p class="normal">Asker Dobbs başını hayır anlamında iki yana salladı. Yirmi yaşından fazla göstermiyordu ve zeki birisi de değildi ama aklına bir şey koydu mu onu yapacak biriydi.</p>

  <p class="normal">“Bunu yapmanıza izin veremem, Bayan Beauchamp,” dedi. “Albay Bledsoe ciğerimi söker.”</p>

  <p class="normal">Bu yüzden Livingstone’a gittik, gördüğüm en üzgün iki ihtiyar atla yolculuk ediyorduk. Sonunda muhafızımın ilgisinden kurtuldum ama bu şartlar altında pek bir gelişme olmadı. Onun yerine Livingstone’de bir evin üst odasına kendimi hapsedilmiş olarak buldum, bir kez daha bu sefer Albay Gordon MacLeish Campbell’e aynı hikâyeyi anlatıyordum.</p>

  <p class="normal">“Evet, anlıyorum,” dedi, ses tonu aslında hiçbir şey anlamadığını gösteriyordu. Küçük kurnaz yüzlü bir adamdı, şakakların arkasına doğru kırmızımsı saçları dökülüyordu. Gözlerini kıstı, kayıt defterindeki karışık harflere bakıyordu.</p>

  <p class="normal">Kâğıda daha yakından bakmak için burnunun üzerine küçük bir gözlük yerleştirmişti. “Sizi esir alanlardan biri Fraser klanından, çok iri ve kırmızı saçlı bir adam. Bu bilgi doğru mu?”</p>

  <p class="normal">“Evet,” dedim.</p>

  <p class="normal">Başını öne eğdi bu yüzden burnunun üstündeki gözlüğü de aşağıya doğru kaydı, delici bakışları bana odaklanmıştı.</p>

  <p class="normal">“Falkirk yakınlarında sizi kurtaran adamlar, sizi esir alanlardan birinin adının Kuzey İskoçya beyi ‘Kızıl Jamie’ olduğunu söylüyor. Şimdi, Bayan Beauchamp sizin…iyi olmadığınızın farkındayım. Esir alındığınız süre içerisinde belki aklınıza gelmemiştir ama bu adama hiç adıyla hitap ettiklerini fark ettiniz mi?”</p>

  <p class="normal">“Evet. Ona Jamie diyorlardı.”Bunu ona söylemenin bir zarar oluşturacağını sanmıyordum; gördüğüm ilanlar Jamie’nin Stuart davasını desteklediğini oldukça gösteriyordu. Falkirk savaşındaki Jamie’nin yeri muhtemelen İngilizlerin ilgisini çekiyordu ama bu onu suçlu çıkartmazdı.</p>

  <p class="normal">Cama bir göz attım. Bir saat önce hava kararmıştı ve askerler tarafından bir o yana bir bu yana taşınan fenerler şimdi aşağıdaki sokağı aydınlatıyordu. Jamie, Callendar Evi’ne gelecekti, onu beklediğim pencereyi arıyordu.</p>

  <p class="normal">Birden saçma bir fikre kapıldım, beni takip ediyordu, gittiğim yeri biliyordu ve beni görmek için aşağıdaki sokakta bekliyordu, biliyordum.</p>

  <p class="normal">Birden ayağa kalktım ve pencerenin yanına gittim. Aşağıdaki sokak boştu sadece ayaklarının ucunda duran fenerle tabureye oturmuş, olası müşterileri bekleyen salamura ringa balığı satıcısı vardı. Tabii ki Jamie yoktu. Beni bulmasının hiçbir olanağı yoktu. Stuart kampındaki hiç kimse nerede olduğumu bilmiyordu; tamamen yapayalnızdım. Ani bir panikle ellerimi sert bir şekilde cama dayadım, onu kırmak umurumda bile değildi.</p>

  <p class="normal">“Bayan Beauchamp! İyi misiniz?” diye sordu Albay korku dolu bir sesle.</p>

  <p class="normal">Titremesini durdurmak için dudaklarımı kenetledim ve derin bir nefes aldım, cam öyle buğulandı ki aşağıdaki sokak buharın içinde kayboldu. Dıştan sakin görünüyordum, Albay’a bakmak için arkamı döndüm.</p>

  <p class="normal">“Biraz daha iyiyim,”dedim. “Eğer soracağınız sorular bittiyse, şimdi gidebilir miyim?”</p>

  <p class="normal">“Gidebilir misiniz? Hımm.” Şüpheli bir şekilde bana baktı ve sonra kararlı bir şekilde başını iki yana salladı.</p>

  <p class="normal">“Geceyi burada geçireceksiniz,” dedi. “Sabahleyin, sizi güneye göndereceğim.”</p>

  <p class="normal">Şaşkınlıktan içimde bir kasılmanın olduğunu hissettim. “Güneye mi! Ne halt etmeye?” dedim istemsiz bir şekilde.</p>

  <p class="normal">“Kızıl Jamie Fraser olarak bilinen Kuzey İskoçyalı suçluya ilişkin bilgileri göndermek için emir aldım,” dedi. “Ya da onunla bağlantısı olan kişilere ilişkin.”</p>

  <p class="normal">“Benim onunla hiçbir bağlantım yok!” dedim. Tabii evliliği hesaba katmazsak.</p>

  <p class="normal">Albay Campbell ilgisizdi. Masasına döndü ve istihbarat yığınlarını karıştırmaya başladı.</p>

  <p class="normal">“Evet, işte burada. Size eşlik edecek komutan Albay Mainwaring. Şafak vaktinde sizi almak için gelecek.” Cüce cin şeklindeki küçük zili çaldı ve kapı açıldı. “Garvie, leydiyi misafir odasına götür. Kapıyı da kilitle.” Bana döndü ve üstün körü bir reverans yaptı. “Bir daha görüşeceğimizi sanmıyorum, Bayan Beauchamp. Umarım iyi dinlenirsiniz,Tanrı yardımcınız olsun.” Hepsi bu kadardı.</p>

  <p class="normal">Tanrı’nın ne kadar çabuk yardım edeceğini bilmiyordum ama muhtemelen Albay Mainwaring’in müfrezesinin gitmesinden daha hızlı olurdu. Albay, Lanark’a giden yük arabalarından sorumluydu. Bunların dağıtımından ve sürücülerinden sonra geri kalan müfrezesiyle güneye gitmeye, giderken gereksiz haberleri de iletmeye devam etti. Benim acil olmayanlar sınıfında olduğum açıktı, çünkü bir haftadan fazla süredir yoldaydık ve benim nereye gönderildiğim hakkında hiçbir ipucu yoktu.</p>

  <p class="normal">“Güney.” Bu Londra mı demek oluyordu? Albay Mainwaring gideceğim yeri söylememişti, ihtimallerin dışında hiçbir şey düşünemiyordum.</p>

  <p class="normal">Başımı kaldırdım, ateşin karşısındaki askerlerden biri bana bakıyordu. Yüzü kızarıp gözlerini elindeki kaseye devirinceye kadar ona dik dik baktım. Çoğu cesaretsiz olsa da, böyle bakışlara alışkındım.</p>

  <p class="normal">İngiliz komutanların bu soğuk ve çekingen davranışlarının sebebinin olduğunu anlamak sadece birkaç dakikamı alıyordu, şüphe değildi hissettikleri, ama saygısızlık ve korku karışımı bir şeydi, resmi sorumlulukları ile gerçek duygularını açığa çıkarmaktan çekinceleri ile acıma hislerinin karıştığı bir şeydi.</p>

  <p class="normal">Açgözlü, çapulcu bir İskoç çetesinden kurtarılmamıştım. İngilizlerin, ‘Yabani hayvanlardan bile daha aşağılık, yağmacı, soyguncu’ diye hitap ettikleri bir yığın adamla bütün geceyi küçük bir odada geçirdiğim tutsaklıktan kurtarılmıştım. Genç bir İngiliz bayanının bir geceyi böyle hayvanlarla geçirip sağ salim kurtulmuş olması görülmüş şey değildi.</p>

  <p class="normal">Beni asıl kurtaran grubun albayı tarafından yazılan detaylı mektup sayesinde diğer askerlerşn de böyle düşünmeye devam ediyor olmasıydı. Paris’ten deneyimli olduğum için dedikodu mekanizmasını çok iyi anlıyordum.</p>

  <p class="normal">Onbaşı Rowbotham bu hikâyeleri kesinlikle duymuştu ama bana nazikçe davranmaya devam ediyordu, diğer askerlerin yüzünde gördüğüm zoraki gülümseme onda yoktu. Eğer yatarken dua edenlere katılmam istenirse, o yerde kesinlikle onbaşı da bulunuyordu.</p>

  <p class="normal">Ayağa kalktım, pelerinimdeki tozu silkeleyerek, çadırıma gidiyordum. Benim gittiğimi gören Onbaşı Rowbotham da ayağa kalktı ve dikkatli bir şekilde ateşin etrafında dönerek arkadaşlarının yanına yeniden oturdu ve sırtını çadırımın girişine verdi. Askerler yataklarına çekildiklerinde onun uygun bir mesafede ama benim dinlenme yerime yakın bir yer bulacağını biliyordum. Misafirhanede ya da arazide uyuyarak geçirdiğimiz üç gece de böyle yapmıştı.</p>

  <p class="normal">Üç gece önce bir kez daha kaçmaya çalışmıştım. Albay Mainwaring, baskı zoruyla onunla birlikte seyahat ettiğimin farkındaydı ve benim yüzümden sıkıntıya girmekten hoşlanmazken sorumluluktan kaçmayacak kadar işine bağlı bir askerdi. Beni yakından takip eden iki muhafızım vardı.</p>

  <p class="normal">Gece muhafızı biraz daha rahattı. Albay, kış gününde yayan bir şekilde kaçacağıma açıkça ihtimal vermiyordu. Albay haklıydı. İntihar etmeye niyetim yoktu.</p>

  <p class="normal">Bahsi geçen gecede, uyumak için durmadan iki saat önce küçük bir köyden geçtik. Yaya da olsam geriye dönüp şafaktan önce köye ulaşacağımdan emindim. Köyde küçük bir damıtma evi vardı, arabalara buradan civardaki birkaç köy için fıçılar yükleniyordu. Damıtıcının ölçüsünü gördüm, fıçıları ağzına kadar dolduruyordu, uygun bir saklanma yeri olabilir diye düşündüm… Fıçılarla birlikte ilk arabayla gidebilirdim.</p>

  <p class="normal">Kamp sessizleşip, askerler ateşin etrafına toplanıp horuldamaya başladıktan sonra battaniyemin altından çıkıp dikkatlice söğüt koruluğunun kenarına gittim. Yaprak izlerini takip ederek yol alıyordum, rüzgârın hışırtısından başka bir ses yoktu.</p>

  <p class="normal">Koruluktan çıkarken arkamdakinin rüzgârdan kaynaklanan bir hışırtı olduğunu düşünüyordum, ta ki bir el omzuma yapışana kadar.</p>

  <p class="normal">“Sakın bağırma. Albayın izinsiz dışarı çıktığını öğrenmesini istemezsin.”Sarı buklelerini kısalttığından dolayı arkadaşları tarafından “Jessie” diye çağırılan uzunca bir asker bana gülümsüyordu ve ben de tam kesin olmamakla birlikte ona gülümsedim.</p>

  <p class="normal">Gözlerini göğüslerime dikti. İç çekti ve bu sefer gözlerini gözlerime dikti, bana doğru bir adım attı ve ben de üç adım atarak geriledim.</p>

  <p class="normal">“Aslında önemli değil, değil mi, tatlım?” dedi, hâlâ haylaz bir şekilde gülümsüyordu. “Bütün olanlardan sonra. Bir kez oldu, bir kez daha olsa ne olur? Hem ben bir İngiliz’im,” diye tatlı tatlı kandırmaya çalışıyordu beni. “Pis bir İskoç değil.”</p>

  <p class="normal">“Zavallı kadını rahat bırak, Jess,” dedi Onbaşı Rowbotham, arkasındaki söğüt ağaçlarından sessizce ortaya çıkmıştı. “Yeterince sıkıntı çekti zaten.” Onbaşı yeterince yumuşak bir şekilde konuşuyordu ama Jessie ona kızgınlıkla bakmaya devam etti, sonra aklında her ne varsa iyice düşünerek tek bir kelime bile etmeden döndü ve söğüt ağaçlarının yapraklarının altında kayboldu.</p>

  <p class="normal">Düşen pelerinimi yerden almam için Onbaşı bekledi, konuşmadı ve sonra beni kampa geri götürdü. Kendi battaniyesini almak için gitti, bana da yatmam için işaret etti ve altı adım uzağıma yerleşti, battaniyeyi Hint usulü omuzlarına sararak oturdu. O gece ne zaman uyansam onu orada otururken buldum, uzağı görmüyormuşçasına ateşe dik dik bakıyordu.</p>

  <p class="normal">Tavistock’da bir misafirhane vardı. Rahatlığının tadını çıkartmak için pek vaktim olmadı. Köye öğlen varmıştık ve Albay Mainwaring yeni haberleri dağıtmak için hemen ayrılmıştı. Bir saat içinde geri geldiğinde pelerinimi almamı söyledi.</p>

  <p class="normal">“Neden?” dedim, şaşkındım. “Nereye gidiyoruz?” İlgisiz bir şekilde bana baktı ve “Belhurst Köşküne,” dedi.</p>

  <p class="normal">“Tamam,” dedim. Bu durum etrafımda olanlardan daha az etkileyiciydi, askerler yerde kuş kafesi oyunu oynuyorlardı, pire basmış bir kırma ateşin yanında uyuyakalmış olanlar vardı ve etrafta güçlü bir şerbetçi otu kokusu vardı.</p>

  <p class="normal">Yerleşim yerindeki doğal güzelliklerle uyumlu olmayan köşk, sırtını açık çayırlıklara ve iç kesimlere vereceği yerde, yüzünü çıplak kayalıklara vermişti.</p>

  <p class="normal">Yolculuk düzgün, kısa ve sadeydi, Fransız köşklerine giden sevimli hoş kıvrımlı yollara benzemiyordu. Ama girişi iki taraflı taş sütunlarla desteklenmişti, her biri hanedan sahibinin nişanını gösteriyordu. Yanından geçerken dik dik nişana bakıyor, kafamda yerleştirmeye çalışıyordum. Bir kedi, belki de bir leopar? Yatar vaziyette duruyordu ve pençelerinin arasında bir zambak vardı. Bu bana çok tanıdık geliyordu, biliyordum. Ama kimindi?</p>

  <p class="normal">Kapının yanındaki uzun çayırlarda bir kımıldanma vardı ve kamburlaşmış bir paçavra yığını gölgelerin arasında kaybolurken bir çift mavi gözün bana baktığını gördüm. Dilenciye benzeyen adam tanıdık gelmişti. Belki halüsinasyon görmeye başlamıştım ve bana İngiliz askerlerini hatırlatmayan bir şeyi yakalamak istiyordum.</p>

  <p class="normal">Muhafız avluda bekliyordu, Albay Mainwaring ile ben kapıyı çalıp bekledik, kapının diğer tarafında ne olduğunu merak ediyordum.</p>

  <p class="normal">“Bayan Beauchamp?” Uşak, eğer uşaksa, bana kötü bir şüpheyle bakar gibiydi. Haklı olduğunda da şüphe yoktu.</p>

  <p class="normal">“Evet,” dedim. “Şey, bu ev kimin?”</p>

  <p class="normal">Sorarken, içerideki kasvetli koridora bakıyordum. Bir çift göz bana bakıyordu, gözleri kocaman olmuştu ve şaşkındı.</p>

  <p class="normal">Mary Hawkins.</p>

  <p class="normal">Genç kız ağzını açarken ben de gözlerimi açtım. Ve bütün gücümle bir çığlık attım. Hazırlıksız olan uşak bir adım geriledi ve kanepenin üstüne çıktı ve sonra bowling kukası gibi yana doğru düştü. Dışarıdaki askerlerin de şaşkınlık içindeki seslerini duyabiliyordum.</p>

  <p class="normal">Eteklerimi kaldırdım ve bağırdım. “Bir fare! Fare!” Salona doğru kaçıyor ve hayalet görmüş gibi bağırıyordum.</p>

  <p class="normal">Görünüşteki sinir bozukluğum bulaşıcı gibiydi, Mary de bağırmaya başladı ve ben ona çarpacakken orta kısımda beni tuttu. Benimle birlikte onu da sütunun iç kısmına çektim ve omuzlarından tuttum.</p>

  <p class="normal">“Sakin kim olduğumu söyleme,” diye kulağına fısıldıyordum. “Hiç kimseye! Hayatım buna bağlı!” Aşırı duygusal olduğumu düşünmeye başlamıştım ama öyle görünüyordu ki bu sözleri söylerken aslında gerçekleri söylüyordum. Kızıl Jamie Fraser ile evli olmak, muhtemelen çok riskli bir durumdu.</p>

  <p class="normal">Biraz uzakta yan taraftaki odanın kapısı açılıp, içeri bir adam girdiğinde, Mary tam zamanında şaşkınlık içinde başını tamam anlamında salladı.</p>

  <p class="normal">“Bu berbat gürültü de ne, Mary?” diye sordu. Balıketli, halinden memnuncasına bakan adamın keskin bir çenesi vardı.</p>

  <p class="normal">H-hiçbir şey, baba,” dedi Mary, sinirleri bozulduğundan kekeliyordu. “Sadece bir f-f-fare.”</p>

  <p class="normal">Baronet gözlerini kıstı ve derin bir nefes aldı, sabırlı olmaya çalışıyordu. Durumu anlayınca, gözlerini yeniden açtı ve kızına dik dik baktı.</p>

  <p class="normal">“Yeniden söyle, çocuğum,” diye emretti. “Ama düzgün. Mırıldanmanı ve zırvalarını anlamıyorum. Derin bir nefes al, rahatla. Şimdi. Yeniden.”</p>

  <p class="normal">Mary denilene uydu, tomurcuklanan göğüslerinin karşısındaki korsesinin bağcıkları gerilene kadar derin nefes aldı. Parmakları ipek sırmalı kumaştan yapılmış eteğinde destek için bir yerler arıyordu.</p>

  <p class="normal">“Sadece b-bir fare, baba. Bayan Fr… şey, bu leydi fareden korktu da.”</p>

  <p class="normal">Baronet öne doğru geldi ve ilgiyle beni incelemeye başladı.</p>

  <p class="normal">“Ah? Peki siz kimsiniz, Madam?”</p>

  <p class="normal">Hayali fareyi aradıktan sonra yanımıza gelen Albay Mainwaring dirseğimden tutuverdi ve beni takdim etti, Albay MacLeish’den gelen tanıtım notunu da verdi.</p>

  <p class="normal">“Hmm. Öyle görünüyor ki Ekselansları sizi misafir edecek Madam, en azından geçici bir süre.” Notu, bekleyen uşağa verip yandaki askıdan şapkasını aldı.</p>

  <p class="normal">“Tanışmamızın bu kadar kısa sürmesinden dolayı üzgünüm, Bayan Beauchamp. Ben gidiyorum.” Omuzlarının üzerinden holde ikiye ayrılan kısa merdivene bir göz attı. Yeniden nezaketi eline alan uşak çoktan merdivenleri inmişti, kirli not önünde tuttuğu gümüş tepside duruyordu. “Geldiğinizi Ekselanslarına söylemek için Walmisley’nin gittiğini görüyorum. Gitmek zorundayım yoksa posta arabasını kaçıracağım. Hoşça kalın, Bayan Beauchamp.”</p>

  <p class="normal">“Hoşça kal, kızım. İyi…olmaya çalış.” Dudaklarının köşesi babacan bir gülümsemeyle yukarı kıvrıldı. “Hoşça kal, Mary.”</p>

  <p class="normal">“Güle güle, baba,” diye mırıldandı, gözleri yerdeydi. Bir babaya bir kızına bakıyordum. Mary Hawkins, bu insanların hepsi, ne halt etmeye buradaydılar? Sanırım buranın sahibinin Mary’nin ailesiyle bir bağlantısı vardı.</p>

  <p class="normal">“Bayan Beauchamp? Ekselansları şimdi sizi görmek istiyor, Madam.”</p>

  <p class="normal">Uşağı takip etmek için dönerken Mary koluma yapıştı.</p>

  <p class="normal">“A-a-a-ama…” diye başladı. Gergin durumda olduğumdan onun sözlerini dinlemek için yeterli sabrım olduğunu sanmıyordum. Belli belirsiz gülümsedim ve elini okşadım.</p>

  <p class="normal">“Evet, evet,” dedim. “Endişelenme, her şey yoluna girecek.”</p>

  <p class="normal">“A-ama o benim…”</p>

  <p class="normal">Uşak reverans yaptı ve koridorun sonundaki kapıyı itti. Sırmalı kumaş kaplı koltuklar ve cilalı tahta döşemelerle zengin görünen içerisi aydınlıktı. Bir yanda gördüğüm sandalyenin sırtında aile mührü işlenmişti; dışarıda gördüğüm eski taş nişanın temiz bir türüydü.</p>

  <p class="normal">“Benim b-büyükbabam!” dedi.</p>

  <p class="normal">“Ekselansları, Sandringham Dükü,” dedi uşak.</p>

  <p class="normal">“Bayan…Beauchamp?”diye sordu Dük, şaşkınlıktan ağzı açık kalmıştı.</p>

  <p class="normal">“Evet.” “Bunun gibi bir şey.”</p>

  <p class="normal">Salonun kapısı arkamdan kapanıp Ekselansları ile beni baş başa bıraktı. Mary’i en son gördüğümde koridorda dikilmiş, gözleri fincan tabağı kadar olmuştu. Açık ağzı, Japon balığı gibi yavaşça kapanıyordu.</p>

  <p class="normal">Camın bitiminde kocaman Çin usulü kavanozlar ve altında da mozaik desenli masalar vardı. Bronz bir Venüs şöminenin üstünde cilveli bir şekilde ortaya çıkıyordu, bir çift altın yaldızlı porselen kâse ve balmumlarıyla parlayan gül kaplamalı büyük kollu bir şamdan ona eşlik ediyordu. İyi bir Kirman şah halısı olarak fark ettiğim yarı tüylü halı yerin çoğunu kaplıyordu ve küçük bir piyano da köşede duruyordu; kalan küçük boşluğu kakma işi mobilyalar ve birkaç tuhaf heykelcik işgal ediyordu.</p>

  <p class="normal">“Burada yeriniz hazır,” diyerek kendini sevdiren bir şekilde ateşin önünde durup beni izlerken, ellerini frak kuyruğunun altına koyan Dük’e baktım, geniş, sağlıklı yüzünde tedbirli bir şaşkınlık ifadesi vardı.</p>

  <p class="normal">“Teşekkürler,”dedi, fıçı göğüslü bedeninden böyle ince ses çıkması oldukça tuhaftı. “Varlığınızla burayı daha bir süslüyorsunuz, hanımefendi.” Şaşkınlığı sonuçta uyanıklığından galip çıktı ve gülümsedi, içten, kendini sevdiren bir gülümsemeydi.</p>

  <p class="normal">“Neden Beauchamp?” diye sordu. “Şans eseri gerçek adın değil, değil mi?”</p>

  <p class="normal">“Kızlık soyadım,” diye cevap verdim, doğruydu. Kalın sarı kaşları yukarıya kalktı.</p>

  <p class="normal">“Fransız mısınız?”</p>

  <p class="normal">“Hayır. İngiliz. Ben Fraser adını da kullanmıyordum, değil mi?”</p>

  <p class="normal">“Anlıyorum.” Kaşları hâlâ yukarıdaydı, sırma kaplı güzel küçük iki kişilik bir kanepeye işaret etti, oturmamı istedi. Zengince kaplanmıştı ve orantısı güzeldi, odada her şey bir müze parçası gibiydi. Olabildiğimce nazik bir şekilde sırılsıklam olmuş eteğimi bir kenara koydum, çamur ve at kıllarıyla lekelenmesini umursamıyordum, zarifçe çuhaçiçekli satene oturdum.</p>

  <p class="normal">Dük yavaşça ateşin önünde bir ileri bir geri yürüyüp duruyor, beni izliyordu, hâlâ yüzünde hafif bir gülümseme vardı. Ağrıyan bacaklarıma gittikçe yayılan sıcaklık ve rahatlıkla savaşıyordum. Uyanıklığımı yere sermenin vakti değildi.</p>

  <p class="normal">“Kimsiniz siz?” diye sordu Dük aniden. “Bir İngiliz rehinesi mi, coşkulu bir II. James yanlısı mı, yoksa Fransız bir ajan mı?”</p>

  <p class="normal">İki parmağımla gözlerimin arasındaki ağrıyan yeri ovalıyordum. Doğru cevap “yukarıdakilerin hiçbiriydi” ama bunun pek işime yaramayacağını biliyordum.</p>

  <p class="normal">“Evinizin konukseverliği bu manzarayla kıyaslanınca önemsiz bir eksiklik gibi görünüyor,” dedim, bu şartlar altında olabildiğimce mağrur olmaya çalışıyordum ama çok fazla değil.. Ama Louise’in büyük leydilik örneği tamamen boşuna değildi.</p>

  <p class="normal">Dük kahkaha attı, yarasanın iyi bir şeyi duyduğu gibi kahkahası yüksek ve titrekti.</p>

  <p class="normal">“Affedersiniz, Madam. Haklısınız; size soru sormaya başlamadan önce bir şeyler ikram etmeyi düşünmeliydim. Çok düşüncesizim.”</p>

  <p class="normal">Zili çalmasıyla ortaya çıkan uşağa bir şeyler mırıldandı, sonra tepsinin gelmesi için ateşin önünce sakince bekledi. Ben de sessizce oturup etrafa göz gezdiriyordum, arada sırada ev sahibine bakmayı ihmal etmiyordum. İkimizde çok konuşma meraklısı değildik. Dıştan sevimli görünmesine rağmen bu zırhlı bir ateşkesti ve ikimiz de bunu biliyorduk.</p>

  <p class="normal">Bilmek istediğim tek şey bir nedendi. İnsanların benim kim olduğumu merak etmesi tuhaf değildi, ben de Dük’ün buraya nereden geldiğini merak ediyordum. Ya da benim yaptığım gibi ne düşündüğünü. Daha önceden beni Lallybroch beyinin eşi, Bayan Fraser olarak tanımıştı. Şimdi onun kapısına gelmiş, geçtiğimiz günlerde İskoçyalı bir II. James yanlısı çeteden kurtarılan Beauchamp adında bir İngiliz rehinesi olarak karşısında duruyordum. Bu herkesin merak etmesi için yeterli bir sebepti. Ama onun yaklaşımı basit bir meraktan öteydi.</p>

  <p class="normal">Çay, çörek ve kek eşliğinde geldi. Dük kendi fincanını aldı ve tek kaşını kaldırarak benimde almam için işaret etti, hâlâ sessizdik. Evin diğer tarafında bir yerde biri çekiçle vuruyor gibi boğuk bir ses geliyordu. Dük’ün fincan tabağında çıkardığı tıkırtı yeniden başlayan düşmanlığın bir işaretiydi.</p>

  <p class="normal">“Şimdi,” dedi, Mickey Mouse gibi çıkardığı seste istikrarlıydı. “Başlamama izin verin, Bayan Fraser- size böyle diyebilirim, değil mi? Teşekkürler. Sizin hakkınızda çok şey bildiğimi söyleyerek başlamama izin verin. Ama daha fazlasını öğrenme niyetindeyim. Bana tam ve tereddütsüz bir şekilde cevap verseniz iyi edersiniz. Söylemek zorundayım ki Bayan Fraser siz, öldürmek için şaşırılacak derecede zor birisisiniz”- bana doğru hafiften reverans yaptı, dudaklarındaki gülüş hâlâ duruyordu- “başarılı olduğundan, kararın etkili olduğundan kesinlikle eminim.”</p>

  <p class="normal">Gözlerimi ona diktim; hareket etmiyordum; sadece her zamanki soğukkanlılığımdan değil aynı zamanda şaşkınlıktan da dilim tutulmuştu. Louise’in tavrının başka bir versiyonunu taklit ederek, her iki kaşımı da soru sorarcasına kaldırıp çayımı yudumladım sonra dudaklarımı kibarca monogamlı peçete ile sildim.</p>

  <p class="normal">“Korkarım benim aptal olduğumu düşüneceksiniz, Ekselansları,” dedim kibarca, “ama söyledikleriniz hakkında hiçbir fikrim yok.”</p>

  <p class="normal">“Yok mu, hayatım?”</p>

  <p class="normal">Küçük neşeli mavi gözlerini kırpmıyordu. Tepsinin üstündeki gül kaplamalı zile uzandı ve bir kez çaldı.</p>

  <p class="normal">Yan odadaki adam çağrılmayı bekliyordu ki kapı hemen açılıverdi. Siyah kıyafetli ve kıdemli uşak gömlekli uzun zayıf bir adam Dük’ün yanına geldi ve derin bir şekilde reverans yaptı.</p>

  <p class="normal">“Ekselansları?” İngilizce konuşuyordu ama Fransız şivesi belli oluyordu. Yüz tipi de Fransız’dı; uzun burunlu, beyaz tenli, ince gergin dudakları vardı, kulakları tıpkı küçük birer kanat gibiydi ve uçları hararetli bir şekilde kırmızıydı. Başını yukarı kaldırıp beni fark ettiğinde zayıf yüzü gittikçe beyazlaştı ve istemeden geriledi.</p>

  <p class="normal">Sandringham bunu sinirden kaşlarını çatarak izliyordu sonra bakışlarını bana çevirdi.</p>

  <p class="normal">“Onu tanımadınız mı?”diye sordu.</p>

  <p class="normal">Adam birden sağ elini pantolonun kumaşı üzerine kıvırdığında başımı hayır anlamında iki yana sallıyordum. Mümkün olduğunca dikkat çekmeden boynuz işareti yapıyordu, orta parmaklarını aşağıya doğru kıvırdı, işaret ve küçük parmakları beni gösteriyordu. Sonradan bir anlığına bilgimi onaylayan işareti yakaladım- başparmağının arasındaki küçük güzel izi.</p>

  <p class="normal">İçimde en ufak şüphe yoktu; Paris’te Mary ile bana saldıran üzerinde puanlı gömlek olan adamdı. Ve Dük’ün çalışanı olduğu da apaçık ortadaydı.</p>

  <p class="normal">“Lanet olası piç kurusu!”deyip ayağa fırladım, çay tepsisini devirip, elime en yakın olan oymalı kaymak taşı tütün kavanozunu kaptım. Onu adamın kafasına fırlattım, adam arkasına döndü ve aceleyle kaçtı, ağır kavanoz santimle onu ıskalayarak kapının pervazına çarptı.</p>

  <p class="normal">Adamın arkasından koşarken kapı çarptı ve ben de olduğum yerde durdum, ağır ağır nefes alıyordum. Sandringham’a dik dik bakıyordum, ellerimle kalçalarımdan destek alıyordum.</p>

  <p class="normal">“O kim?”diye sordum.</p>

  <p class="normal">“Oda hizmetçim,” dedi Dük sakince. “Adı Albert Danton. Boyun bağı ve çoraplarıyla iyi bir arkadaş ama Fransızların çoğunda olduğu gibi o da biraz fazla heyecanlı. Bir de inanılmaz derecede batıl inançlı.” Kapalı olmasından hoşnut olduğu kapıya kaşlarını çatarak bakıyordu. “Şu azizleriyle, tütsüleriyle birlikte Katoliklere lanet olsun. Her şeye inanıyorlar.”</p>

  <p class="normal">Nefesim normale dönüyordu ama korsemi kasnağının karşısındaki kalbim hâlâ hızlı hızlı atıyordu.</p>

  <p class="normal">“Seni ahlaksız, iğrenç, rezil…sapık!”</p>

  <p class="normal">Dük bu lafa canı sıkılmış gibi görünüyordu ve başını kayıtsız bir şekilde aşağı yukarı sallıyordu.</p>

  <p class="normal">“Evet, evet, hayatım. Bütün bunların hepsi bana uyuyor ve daha fazlası. O durumda küçük bir talihsizlik oldu.”</p>

  <p class="normal">“Talihsizlik mi? Sen buna böyle mi diyorsun?” Kararsız bir şekilde kanepeye doğru hareket ettim ve oturdum. Sinirden ellerim titriyordu ve ellerimi sıkarak eteğimin katlarına sakladım.</p>

  <p class="normal">“Birkaç hesapta, sevgili leydim. Sadece bakın.” Hoş bir nezaketle iki elini açtı. “Danton’u sizden kurtulmak için yolladım. O ve arkadaşları ilk başta biraz sizinle eğlenmek isterler; her şey iyi ve güzel ama o süre zarfında sizde bir şey görürler, sorumsuz bir şekilde sizin bir çeşit cadı olduğunuzu düşünler, tamamen akıllarını kaybedip kaçarlar. Ama torunumun namusunu kirletmeden önce değil, o da şu an şans eseri burada, böylece onun için özenle ayarladığım mükemmel evlilik te bozulmuş oldu. Şu tesadüfe bakın!”</p>

  <p class="normal">Sarsıntı yoğun ve hızlı bir şekilde geliyordu ve ben ilk olarak hangisine cevap vereceğimi bilmiyordum. Ama bu konuşmada bir tane dikkat çekici özel bir durum vardı.</p>

  <p class="normal">“Benden kurtulmak demekle ne demek istiyorsunuz?” diye sordum. “Gerçekten beni öldürmeye çalıştığını mı söylüyorsunuz!” Oda biraz sallanıyor gibi göründü ve kuvvet verici en yakın şey çay gibi göründüğünden ondan büyük bir yudum aldım. Ama bir işe yaramadı.</p>

  <p class="normal">“Öyle, evet,” dedi Sandringham sevimli bir şekilde. “Yapmaya çalıştığım şey buydu. Söyle hayatım, şeri ister misin?”</p>

  <p class="normal">Bir anlığına yakından onu inceledim. Beni öldürmeye çalışan bir adamdan şimdi kendi elleriyle sunduğu şeriyi kabul edeceğimi mi düşünüyordu?</p>

  <p class="normal">“Konyak,”dedim. “Biraz fazla olsun.”</p>

  <p class="normal">Tiz sesiyle yeniden kıkırdıyordu, servis masasına gidip omuzlarının üzerinden açıklama yapmaya devam ediyordu. “Albay Randall senin çok eğlenceli bir kadın olduğunu söylüyor. Albay’dan bir iltifat, anlarsın. Genelde kadınlara iltifat etmez her ne kadar kadın bulunca üşüşseler de. Bakışları, sanırım; onun tavrında yok.”</p>

  <p class="normal">“Ve Jack Randall da sizin için çalışıyor,” dedim, bana uzattığı bardağı alarak. İki bardağı doldururken onu izledim ve ikisinde de konyaktan başka bir şey olmadığına emindim. Bardağımdan büyük acı bir yudum aldım.</p>

  <p class="normal">Dük de bana uydu, yakıcı içkinin etkisiyle gözlerini kırpıştırıyordu.</p>

  <p class="normal">“Tabii ki,”dedi. “Genelde en iyi araç en tehlikeli olanıdır. Bu noktada biri onu kullanmaya tereddüt etmez; sadece biri uygun önlemi aldığından emin olur.”</p>

  <p class="normal">“Tehlikeli demek? Jonathan Randall hakkında ne biliyorsunuz?” diye sordum meraklı bir şekilde.</p>

  <p class="normal">Dük yine kıkırdadı. “Ah, neredeyse her şeyi diyebilirim, hayatım. Aslında senin bildiğinden çok daha fazlasını. Bir adamı çalıştırmak yakinen onu kontrol etmemek anlamına gelmez, bilirsiniz ya. Ve para iyi bir yulardır ama zayıf bir dizgindir.”</p>

  <p class="normal">“Şantaja benzemiyor?” dedim sadece.</p>

  <p class="normal">Oturdu, ellerini şişkin göbeğinin üzerine kenetledi ve ince bir ilgiyle bana bakıyordu.</p>

  <p class="normal">“Ah. Siz şantajın her iki şekilde de işe yarayabileceğini düşünüyorsunuz, sanırım?” Başını iki yana sallıyordu, ipek gömleğinin üstüne düşen birkaç enfiye taneciğini yerinden oynattı.</p>

  <p class="normal">“Hayır, hayatım. Evvela bizim durumumuzda farklı bir şey var. Bu çeşit bir dedikodu bazı sosyete grubuna katılmamı etkileyebilirken, beni endişelendirecek vahim bir durum değil. İyi Albay için- şey, ordu olağanüstü tercihlere pek dikkat etmez. Genelde cezası ölüm olur, aslında. Hayır, bu tam bir karşılaştırma değil.” Başını bir yana doğru kaldırdı böylece katlı çenesi daha bir ortaya çıktı.</p>

  <p class="normal">“Ama Jack Randall’ı bana bağlayan ne zengin olma sözü ne de maruz kalma tehdidi,”dedi. Küçük sulanmış gözleri, göz çukurlarında parlıyordu. “Bana hizmet ediyor çünkü dilediklerini ona verebiliyorum.”</p>

  <p class="normal">Belli olan bir tiksintiyle şişman bedenine bakıyordum, bu Ekselansları’nın kahkahayla başını iki yana sallamasına neden oldu.</p>

  <p class="normal">“Hayır, öyle değil,” dedi. “Albay’ın zevkleri bundan daha arı. Benimkine benzemiyor.”</p>

  <p class="normal">“Ne o zaman?”</p>

  <p class="normal">“Ceza,” dedi yumuşak bir şekilde. “Ama siz zaten biliyorsunuz, değil mi? En azından eşiniz biliyor.”</p>

  <p class="normal">Onun yanında olduğum için kendimi ahlaksız gibi hissettim ve uzaklaşmak için ayağa kalktım. Kaymaktaşı tütün kavanozunun parçaları yerde duruyordu ve istemeyerek bir tanesini tekmeledim öyle ki kırık parça duvara çarpıp tın sesi çıkart sonra oradan sekip koltuğun altına gitti, bu bana biraz önce odadan kaçan Danton’u hatırlattı.</p>

  <p class="normal">Başarısızlığa uğramış cinayet konusunu onunla tartışmak istediğimden hiçbir şekilde emin değildim ama bu şimdi bazı seçeneklere göre daha uygun görünüyordu.</p>

  <p class="normal">“Neden beni öldürmek istediniz?” diye dalgın bir şekilde sordum, yüzüne bakmak için ona doğru döndüm. Çabucak turta masasındaki eşyalara bir göz atıverdim, bunu isteme durumuna karşı savunma için uygun bir silah bakıyordum.</p>

  <p class="normal">Ama öyle görünmüyordu. Onun yerine, zahmetli bir şekilde eğilip demliği yerden aldı- kırılmaması bir mucizeydi- ve düzelttiği çay masasının üzerine koydu.</p>

  <p class="normal">“O zaman o münasipti,” dedi sakin bir şekilde. “Sizin ve eşinizin benim şahsen ilgilendiğim hususi bir işi engellemeye çalıştığınızı öğrendim. Aslında eşinizi ortadan kaldırmayı düşündüm ama İskoçya’nın iki büyük ailesiyle yakinen bağlantılı olması çok tehlikeli görünüyordu.”</p>

  <p class="normal">“Onu ortadan kaldırmayı düşünmek mi?” Kafama dank etti - bir ışık havai fişek gibi kafatasımın içinde parlıyordu. “Paris’te Jamie’ye saldıran denizcileri yollayan siz misiniz?”</p>

  <p class="normal">Dük kabaca başını evet anlamında salladı.</p>

  <p class="normal">“Biraz basitti ama en kolay yol gibi göründü. Ama sonra Dougal MacKenzie Paris’e geldi ve aslında eşinizin gerçekten Stuartlar için çalışıp çalışmadığını merak etmeye başladım. Onun nereye meyilli olduğundan emin değildim.”</p>

  <p class="normal">Beni meraklandıran şey ise Dük’ün hangi tarafa meyilli olduğuydu. Bu tuhaf konuşma sanki onunda gizli bir II. James yanlısı olduğunu gösteriyordu ve eğer öyleyse, sırlarını tutmakla usta bir iş yapıyordu.</p>

  <p class="normal">“Ve sonra,” konuşmasına devam ediyordu, nazikçe demliğin kapağını yerine yerleştirirken, “sizin Fransalı Louise ile gittikçe büyüyen bir arkadaşlığınız vardı. Eşiniz bankacılarla başarısız olsa bile, Louise Charles Stuart’a destek olmak için istediği şeyi ona verebilirdi - şu güzel burnunuzu olayın dışında tutmayı sağlayabilirdi.”</p>

  <p class="normal">Tuttuğu çöreğe kaşlarını çatarak yakından bakıyordu, üzerlerindeki ip parçasını temizledi ve sonra yememeye karar verip masanın üzerine koydu.</p>

  <p class="normal">“Gerçekten ne olduğu ortaya çıkınca, eşinizin bir af önerisiyle İskoçya’ya geri dönmesi için aklını çelmeye çalıştım; bu çok pahalıya mal oldu,” dedi düşünceli bir şekilde. “Ve bunların hepsi boşaydı!”</p>

  <p class="normal">“Ama sonra eşinizin size olan bağlılığını hatırladım- çok dokunaklıydı,” dedi, hiç hoşuma gitmeyen iyi bir gülümsemeyle. “Acı vefatınız, eşinizin kendi katiliyle ilişkili olduğunu anlamadan giriştiği çabadan dikkatini dağıtmaya yetebilirdi.”</p>

  <p class="normal">Birden aklıma bir şey geldi, odanın köşesinde bulunan küçük piyanoya bakmak için döndüm. Birkaç müzik kâğıdı rafı süslüyordu, iyi temiz bir elle yazılmışlardı. Majesteleri’nin İskoçya’ya ayak basmasını sağlayan elli bin pound. S. İmalıydı, “S” tabii ki de, Sandringham’ın ‘S’si. Dük kahkaha atmaya başladı, büyük bir haz duyduğu belliydi.</p>

  <p class="normal">“Çok zekisiniz, hayatım. O siz olmalısınız; eşinizin maalesef müzikle ilgilenmediğini duydum.”</p>

  <p class="normal">“Aslında değil,” diye cevap verdim, piyanoya arkamı döndüm. Yanımdaki masada mektup açmak ya da kör nesneleri keskinleştirmek için kullanılan yararlı bir şeyler yoktu ama acilen bir vazo kaptım ve yüzümü içindeki sera çiçeklerine gömdüm. Gözlerimi kapattım, aniden ateş basan yanaklarıma karşı taç yapraklarının serinliğini hissediyordum. İspiyoncu yüzüm beni ele verecek korkusuyla başımı yukarı kaldırmaya cesaretim yoktu.</p>

  <p class="normal">Dük’ün omuzlarının arkasından, balkabağı şeklinde yuvarlak sert bir nesne gördüm, egzotik sanat eşyası gibi yeşil kadife kumaşla çerçevelenmişti. Gözlerimi açtım, taç yapraklarının içinden şüpheyle bakıyordum, geniş kırık dişli bir ağız, içi oyulmuş bal kabağına insan şekli veril gibi sırıtıyordu.</p>

  <p class="normal">Bir yandan korkmuştum, ama bir yandan içim rahatladı. Kapının yanında gördüğümü sandığım dilenci hakkında haklıydım. Bu Hugh Munro’ydu, Jamie’nin Kuzey İskoçya’nın kanun kaçağı olarak ilan edildiği günlerde onun yaşlı bir arkadaşıydı. Bir zamanlar öğretmendi, denizde Türkler tarafından esir alınmıştı, işkence görmüş ve dilenciliğe sürüklenmişti, sonradan başarılı bir casuslukla kaçakçı mesleğini genişletti. Kuzey İskoçya ordusunun casusu olduğunu duydum ama aktivitelerinin onu güneye kadar getirdiğinin farkında değildim.</p>

  <p class="normal">İkinci katın camından görünen sarmaşıktaki bir kuş gibi ne kadar zamandır orada tünekliyordu? Onunla iletişime geçmeye bile cesaretim yoktu; yapabildiğim tek şey Dük’ün omuzlarındaki noktaya gözlerimi dikmekti, farksız gibi durduğu yere bakıyordum.</p>

  <p class="normal">Dük ilgiyle beni inceliyordu. “Gerçekten mi? Gerstmann değil yani? Onun sinsi bir aklı olduğunu hiç düşünmemiştim.”</p>

  <p class="normal">“Ve siz de benim yaptığımı düşündünüz? Gururumu okşuyorsunuz.” Burnum hâlâ çiçeklerin içindeydi, telaşlı bir şekilde konuşuyordum.</p>

  <p class="normal">Dışarıdaki figür sarmaşıktaki tutuşunu bir eli görünecek şekilde serbest bıraktı. Saracenler tarafından esir alındığında dilinden mahrum bırakılmıştı, Hugh Munro’nun elleri onun yerine konuşuyordu. Dikkatlice bana bakıyordu, nazikçe ilk başta beni sonra kendisini işaret etti ve sonra bir yeri gösterdi. Geniş eli eğildi ve ilk iki parmağı bir çift koşan bacak şeklini aldı, batıya doğru gidiyorlardı. Ve ortadan kayboldu.</p>

  <p class="normal">Rahatladım, titriyordum, derin etkili bir nefes aldım. Hapşırdım ve çiçekleri yerine koydum.</p>

  <p class="normal">“O zaman siz de bir II. James yanlısınız, değil mi?”diye sordum.</p>

  <p class="normal">“Belli olmaz,” diye Dük canlı bir şekilde cevap verdi. “Sorulması gereken soru şu, hayatım - siz II. James yanlısı mısınız?” Hiç utanmadan peruğunu çıkarttı ve yerine takmadan önce kelleşen başını kaşıdı.</p>

  <p class="normal">“Paris’teyken Kral James’in tahta çıkma çalışmalarını durdurmaya çalıştınız. Bunda başarısız olunca, şimdi siz ve eşiniz Majesteleri’nin en sadık destekçileri gibi görünüyorsunuz. Neden?” Küçük mavi gözlerde ılımlı bir ilgiden başka bir şey yoktu ama beni öldürmeye çalışması ılımlı bir ilgi değildi.</p>

  <p class="normal">Ev sahibimin kim olduğunu keşfettiğimden beri Frank ve Papaz Efendi Bay Wakefield’in onun hakkında söylediklerini mümkün olduğunca hatırlamaya çalışıyordum. O bir II. James yanlısı mıydı? Hatırladığım kadarıyla, tarih hükmü- Frank ve Papaz Efendi’nin nezdinde- kesin değildi. Ben de emin değildim.</p>

  <p class="normal">“Size anlatacağımı sanmıyorum,” dedim yavaşça. Bir sarı kaş yukarıya kalktı, Dük cebinden küçük sırlı kutusunu çıkartıp içindekilerden bir tutam aldı.</p>

  <p class="normal">“Bunun akıllıca olduğundan emin misiniz, hayatım? Danton hâlâ çağrılmak için bekliyor, biliyorsunuz.”</p>

  <p class="normal">“Danton bir çubukla bile on adımdan öteden bana dokunamaz,” dedim dobra bir şekilde. “Bu durumda siz bile. Bu sebepten hayır.” diye acele bir şekilde ekledim, ağzını açtığını görünce, “Ama hangi tarafta olduğumu çok merak ediyorsanız, bunu öğrenmeden önce beni öldüremezsiniz, hem de şimdi, değil mi?”</p>

  <p class="normal">Dük enfiye taneciklerinden tıkanmıştı ve öksürmeye başladı, nakışlı yeleğinin altındaki göğsüne vuruyordu. Hapşırıp, konuşurken tükürükler saçarken, ayağa kalkıp burnumu aşağıya indirerek ona dik dik bakıyordum.</p>

  <p class="normal">“Size anlatmam için beni korkutmaya çalışıyorsunuz ama işe yaramayacak,” dedim, kendimi olduğumdan daha güvenli hissediyordum.</p>

  <p class="normal">Sandringham bir mendille akan gözlerine dokunuyordu. En sonunda derin bir nefes alıp bana bakarken dolgun ve büzülmüş dudakları arasından nefes verdi.</p>

  <p class="normal">“O zaman çok iyi,” diye biraz sakin bir şekilde söyledi. “Çalışanlarımın şimdiye kadar odanızı hazırladığını düşünüyorum. Odanıza götürmesi için uşağı çağırayım.”</p>

  <p class="normal">Ona aptalca bakmış olmalıyım ki koltuğundan kalkarken alaycı bir şekilde gülümsüyordu.</p>

  <p class="normal">“Tam isabet, anladınız, bu önemli değil,” dedi. “Her kim olursanız olun, her ne bilgi biliyorsanız bilin, misafir olarak çok değerli bir özelliğe sahipsiniz.”</p>

  <p class="normal">“Peki nedir o?”diye sordum. Dük’ün eli zilin üstünde bekliyordu, gülümseyerek cevap verdi.</p>

  <p class="normal">“Siz Kızıl Jamie’nin eşisiniz,”dedi yumuşak bir şekilde. “Ve o size çok düşkün, hayatım, öyle değil mi?”</p>

  <p class="normal">Hapishaneye gelince daha kötülerini gördüm. Oda dokuz metre genişliğindeydi ve oturma odasının merdivenlerine nazaran müsrif bir halde döşenmişti. Karyola sayvanlı yatak küçük bir podyumun üzerinde duruyordu, devekuşu tüylerinin oluşturduğu cibinlik Şam işi işlenmiş perdelerin köşelerden sarkıyordu, uyumlu sırmalarla işli bir çift sandalye büyük şöminenin önüne yerleştirilmişti.</p>

  <p class="normal">Bana eşlik eden hizmetçi kız taşıdığı tası ve ibriği yere bırakıp malzemeleri hazır edilmiş ateşi yakmak için acele ediyordu. Uşak da üzeri örtülü akşam yemeği tepsisini kapının yanında duran masaya bıraktı, sonra koridorda dik bir şekilde beklemeye başladı, koridordan aşağıya kaçmaya çalışıp çalışmayacağımı düşünüyordu. Bunu denemek benim için iyi olmaz diye hüzünlü bir şekilde düşünüyordum; ilk koridoru döndükten sonra çaresiz bir şekilde evin içinde kaybolurdum; lanet olası yer Buckingham Sarayı gibi büyüktü.</p>

  <p class="normal">“Ekselansları’nın sizin iyi bir şekilde dinlemenizi istediğinden eminim, madam,” dedi hizmetçi kız, diz kırarak sevimli bir şekilde yoluna devam etti.</p>

  <p class="normal">“Ah, öyle olduğuna bahse girerim,”dedim, sevimsiz bir şekilde.</p>

  <p class="normal">Moral bozucu sert bir pat sesiyle kapı arkasından kapandı ve büyük anahtarın gıcırdayan sesi bütün sinirlerimi harap etmiş görünüyordu.</p>

  <p class="normal">Büyük odanın soğukluğundan titreyerek dirseklerimi belime kenetleyip sandalyelerinin bir tanesine oturmak için ateşin olduğu yere yürüdüm. Küçük bir sinir krizi geçirmek için yalnızlıktan yararlanmak gibi bir dürtü içimi kapladı. Diğer bir yandan bütün gerilmiş duygularıma izin verirsem bir daha onları kontrol edemem diye korkuyordum. Gözlerimi sıkıca kapadım ve göz kapaklarımda beliren ateşin kırmızı titreşimlerini izledim, kendimi sakinleştirmek istiyordum.</p>

  <p class="normal">Ne de olsa şu an tehlikede değildim ve Hugh Munro, Jamie’ye gitmek için yoldaydı. Jamie haftalarca süren yolculuk yüzünden izimi kaybetmiş olsa bile Hugh onu bulup doğru yere yönlendirecekti. Hugh dört mahalledeki her çiftlik işçisini, her düşünürü, her çiftlik evini ve köşkü tek tek biliyordu. Dilsiz bir adamın mesajı, rüzgâr gücü ile çalışan dağların tepesinden hızlıca geçen bulutlar gibi haberler ve dedikodulara yayılırdı. Tünediği sarmaşıktan yolunu bulup tutuklanmadan Dük’ün mekânından güvenli bir şekilde kurtulduysa bu böyle olacaktı.</p>

  <p class="normal">“Gülünç olma,”dedim sesli bir şekilde, “adam profesyonel bir kaçakçı. Tabii ki de bunu halledebilir.” Beyaz alçılı süslü tavanda yankı yapan kelimelerim her nasılsa rahatlatıcıydı.</p>

  <p class="normal">“Ve böyle olursa,”diye kararlı bir halde devam ediyordum, kendime duyurmak için sesli bir şekilde konuşuyordum, “o zaman Jamie gelecektir.”</p>

  <p class="normal">Birden haklı olduğumu düşündüm. Geldiği zaman Sandringham’ın adamları onu bekleyecektir. Siz Kızıl Jamie’nin eşisiniz, dedi Dük. Benim tek değerli özelliğim. Ve ben bir yemdim.</p>

  <p class="normal">“Bir somon balığının yumurtasındayım!” diye bağırdım, sandalyemde dik bir şekilde oturuyordum. Bütün onur kırıcı resim, korkuyu biraz geride bırakan küçük ama hoş bir gazap saldırısını çağırdı. Sinirle ayağa kalktığımdan ateş yelpazelenmişti, bir ileri bir geri yürüyüp duruyordum, bir dahaki sefere karşılaştırdığımızda Dük’e söylemek için yeni isimler bulmaya çalışıyordum. Dışarıdan gelen boğuk sesler dikkatimi dağıttığında sözlerimi bulmuştum, “korkak ibne”.</p>

  <p class="normal">Pencereden ağır kadife perdeleri geriye iterek bulduğum isime yaraşır Dük’ü karşımda buldum. Sağlam tahta parmaklıklar pencere çerçevesini kaplıyordu, öyle sıkıca kafes oluşturulmuştu ki arasından kolumu neredeyse çıkartamıyordum. Ama görebiliyordum.</p>

  <p class="normal">Akşam karanlığı çöktü, parktaki ağaçlarının altındaki gölgeler bir mürekkep kadar karanlıktı. Bağrışlar oradan geliyordu, iki ya da üç figürün birden meşalelerle ortaya çıktığı yerden; seyislerden gelen cevap çağırışları uyum sağlıyordu.</p>

  <p class="normal">Küçük karanlık bedenler ormana doğru koşuyordu, çam meşalelerinin ateşleri de arkalarından parlıyordu, soğuk yağışlı havada portakal renginde ışık saçıyordu. Parkın kenarına ulaştıklarında, belli belirsiz bir insan şekli görünüyordu, evin önündeki çimlere devrilmişti. Yer ıslaktı ve onların çabaları kış çayırında siyah yarıklar açıyordu.</p>

  <p class="normal">Parmak uçlarımın üstünde durup, parmaklıkları tutuyordum, daha fazla görebilmek için başımı tahtaya doğru bastırıyordum. Gün ışığı tamamen kaybolmuştu, meşale ışıklarıyla aşağıdaki karışıklıkta sallanana kolları ve bacakları ayırt edebiliyordum.</p>

  <p class="normal">Bu Jamie olamaz diye kendi kendime söylüyordum, kalbimi boğazımda hissettiğim parçayı yutmakta zorlanıyordum. Bu kadar çabuk değil, hemen olamaz. Ve o yalnız değildir, yalnız gelmiş olamazdı? Şimdi gördüğüm kadarıyla darbeler bir adamın karnına şimdi de dizlerine geliyordu, Dük’ün avlak bekçisi ve seyislerinin yumruk ve sopaların altında çöken siyah bir şekilden başka bir şey görünmüyordu.</p>

  <p class="normal">Bir müddet sonra çöken beden sere serpe uzandı ve bağrışlar da söndü ama küçük bir hizmetçi grubu gerilemeden önce birkaç darbe daha atıldı. Konuşmaların birkaç kelimesi değişti, durduğum yerden duyulmuyordu, iki adam hafif kambur bir şekilde duruyorlardı ve figürü kollarının altından zor tutmuşlardı. Evin arkasına doğru benim üçüncü kattaki penceremin altından geçerlerken fener ışığı bir çift sürüklenen sandaletli ayakları ve kirli bir gömlek parçasını gösterdi. O Jamie değildi.</p>

  <p class="normal">Seyislerden bir tanesi yan yan koşuşturuyordu, başarıyla kemerdeki kalın deri cüzdanı taşıyordu. Kemerdeki küçük metallerin seslerini duymak için oldukça yukarıdaydım ama meşalenin ışığında parıldıyorlardı ve kollarımdaki bütün güç korku ve ümitsizlikten yok olup gitti.</p>

  <p class="normal">Bunlar bozuk para ve düğmeydi, küçük metal eşyalar. Ve bir dilenci. Küçük örnek mühür gösterilen mahallede fakirliğini anlatmak için verilen bir dilenci izin belgesiydi. Hugh Munro onların dördüne sahipti, Türklerin elindeki denemeleri için bir lütuf işaretiydi. Bu Jamie değildi ama Hugh’du.</p>

  <p class="normal">Öyle kötü titremeye başladım ki bacaklarım beni güçlükle taşıyordu ama kapıya doğru koşup bütün gücümle ona vurabiliyordum.</p>

  <p class="normal">“Dışarı çıkmama izin verin!”diye bağırıyordum. “Dük’ü görmem gerek! Dışarı çıkmama izin verin, diyorum!”</p>

  <p class="normal">Devam eden bağrışlarıma ve kapıya vurmalarıma hiçbir cevap gelmedi ve ben de yeniden pencereye koştum. Aşağıdaki manzara şimdi biraz daha rahat görünüyordu; bir çocuk, çimenin kenarına eğilmiş ışığın altında kibarca çimlerden kopan parçaları yerleştiren bahçıvanlardan bir tanesine meşale tutuyordu.</p>

  <p class="normal">“Heeyy!” diye bağırıyordum. Parmaklıklar kadar pencerede kapalıydı. Dışa doğru hareket ettiremiyordum. Ağır gümüş şamdanlardan bir tanesini almak için odanın karşısına koşup geri geldim ve pencere gözünü kırdım, savrulan parçalar umurumda değildi.</p>

  <p class="normal">“Yardım edin! Hey, aşağıdakiler! Dük’e onu görmek istediğimi söyleyin! Şimdi! Yardım edin!” figürlerden bir tanesinin dönüp bana baktığını düşündüm ama hiç birinden eve giden bir hareket yoktu sanki etraflarındaki karanlığı rahatsız eden bir gece kuşunun ötüşü gibi işlerine devam ediyorlardı.</p>

  <p class="normal">Yeniden kapıya doğru koştum, vuruyor, bağırıyordum ve sonra yeniden pencereye koşuyordum ve yeniden kapıya. Bağırıyor, yalvarıyor ve boğazım yıpranıp sesim kısılana kadar tehdit ediyordum, yumruklarım kızarıp ezilene kadar yol vermez kapıya tekrar tekrar vuruyordum ama hiç kimse gelmiyordu. Duyduklarıma rağmen bu büyük evde yapayalnızdım. Koridorun sessizliği dışarıdaki gece gibi karanlıktı; bir mezar gibi sessizdi. Bütün korkularım gittiğinden, sonunda kapının önüne dizlerimin üstüne çöktüm, hiç çekinmeden hıçkırarak ağlamaya başladım.</p>

  <p class="normal">Geniş ve sert bir şey beni yere doğru iterken uyandım, üşümüş, kaskatı kesildim ve başım ağrıdan zonkluyordu. Açılan ağır kapının kenarı yere doğru olan uyluğumu sıkıştırdığında kendimi birden geriye çekerek ayıldım.</p>

  <p class="normal">“Ovv!” beceriksizce yuvarlandım sonra ellerimi dizlerimi toparladım, saçlarım yüzüme dağılmıştı.</p>

  <p class="normal">“Claire! Ah, sessiz ol, l-lütfen! Tatlım, canın acıdın mı?” Sert çimen hışıltısıyla Mary yanıma diz çökerek oturdu. Kapı arkasından kapandı ve kilitlenme sesini duydum.</p>

  <p class="normal">“Evet - yani hayır. Ben iyiyim,”dedim şaşkın bir halde. “Ama Hugh…” Dudaklarımı kenetleyip başımı iki yana salladım, aklımı toparlamaya çalışıyordum. “Burada ne halt ediyorsun, Mary?”</p>

  <p class="normal">“Ben o-oda hizmetçisine içeri girmek için rüşvet verdim,”diye fısıldadı. “Bu kadar yüksek sesle konuşmak zorunda mısın?”</p>

  <p class="normal">“Bu o kadar önemli değil,” dedim normal bir ses tonuyla. “Kapı öyle kalın ki kısa bir futbol maçı bile dışarıdan duyulmaz.”</p>

  <p class="normal">“Bir ne?”</p>

  <p class="normal">“Boş ver.” Aklımı toparlamaya başladım ama gözlerim nemliydi ve şişti, başım da hâlâ bir davul gibi zonkluyordu. Ayaklarımın üstüne kalkmak için kendimi zorladım ve yüzümü soğuk suyla yıkadığım tasa doğru sendeleyerek yürüdüm.</p>

  <p class="normal">“Oda hizmetçisine rüşvet mi verdin?” deyip, yüzümü havluya siliyordum. “Ama burada hâlâ kilitleyiz, değil mi? Anahtarın çevrildiğini duydum.”</p>

  <p class="normal">Odanın loşluğunda Mary solgundu. Ben yerde uyurken mum eriyip gitti ve şöminenin kırmızı közlerinin saçtığı koyu kırmızı parıltıdan başka ışık yoktu.</p>

  <p class="normal">“Yapabildiğim e-en iyi şey bu. Bayan Gibson bana anahtarı vermeyecek kadar Dük’ten korkuyor. Anlaştığı tek nokta beni içeride seninle birlikte kilitli tutmak ve sabahleyin dışarıya çıkmama izin vermek oldu. Bir arkadaş h-hoşuna gider diye düşündüm,” diye ekledi ürkek bir şekilde.</p>

  <p class="normal">“Ah,”dedim. “Evet…teşekkürler. Çok düşüncelisin.” Çekmeceden yeni bir mum alıp yakmak için şöminenin yanına gittim. Şamdan sönmüş mumdan pıhtılaşmıştı; masanın üstüne eriyen mumdan küçük bir birikinti yapıp yeni mumu yerleştirdim, Dük’ün oymalı taşına zarar vermek umurumda değildi.</p>

  <p class="normal">“Claire,”dedi Mary. “Senin…senin başın dertte mi?”</p>

  <p class="normal">Hemen cevap vermemek için dudağımı ısırdım. Ne de olsa o daha on yedi yaşındaydı ve politika ile ilgili cahilliği erkeler ile ilgili olan cahilliğinden daha derindi.</p>

  <p class="normal">“Ee, evet,”dedim. “Çok daha fazla sanırım.” Aklım yeniden çalışmaya başladı. Mary kaçmak için yardımcı olmaya pek becerikli olmasa da en azından büyükbabası ve ev halkının yaptıkları ile ilgili bana bilgi verebilirdi.</p>

  <p class="normal">“Daha evvel ormanın yanında olan kargaşayı duydun mu?” diye sordum. Başını iki yana salladı. Titremeye başladı; böyle büyük bir odada ateşin sıcaklığı cibinlikli yatağa gelmeden önce yok olup gidiyordu.</p>

  <p class="normal">“Hayır ama aşçılardan bir tanesinin bekçilerin bahçede bir dilenci yakaladıklarını anlattığını duydum. Çok soğuk. Yatağa g-geçemez miyiz?”</p>

  <p class="normal">Çoktan yorgana emekleyip çarşafın kenarındaki yastığın altına yuva yaptı bile. Kalçaları yuvarlak ve güzeldi, beyaz geceliğinin altında çocuksu duruyordu.</p>

  <p class="normal">“O bir dilenci değil,”dedim. “Ya da tam olarak değil ama ayrıca o bir arkadaş. Burada olduğumu söylemek için Jamie’yi bulacaktı. Bekçiler onu yakaladıktan sonra ne olduğunu biliyor musun?”</p>

  <p class="normal">Mary dönüverdi, yatak perdelerinin gölgesinin içinde yüzü solgun ve donuktu. Bu ışıkta bile koyu gözlerinin kocaman olduğunu görebiliyordum.</p>

  <p class="normal">“Ah, Claire! Çok üzgünüm!”</p>

  <p class="normal">“Evet, ben de öyle,” dedim sabırsızca. “Dilencinin nerede olduğunu biliyor musun?” Eğer Hugh seyisler gibi ulaşılabilir bir yere hapsedildiyse Mary’nin sabahleyin bir şekilde onu serbest bırakma gibi bir şansı vardı.</p>

  <p class="normal">Dudaklarının titremesi normal kekelemesini anlaşılır kılmasının yanı sıra beni uyarıyor olmalıydı. Ama bir seferde söylediği sözler kalbimi deldi, tıpkı keskin ve ani atılan bir hançer gibi.</p>

  <p class="normal">“O-onlar onu a-a-astılar,”dedi. “P-park k-kapısında.”</p>

  <p class="normal">Etrafımdakilere dikkat etmeden önce belli bir zaman geçi. Şok, acı, korku ve paramparça olmuş umutların seli baştan aşağıya beni yıkadı ve beni derinlere batırdı. Mary’nin ürkekçe omuzlarımı okşayan küçük elini, mendil öneren ve su iç diyen sesini zar zor fark ettim ama bir top gibi kıvrılıp, konuşmadan sadece başımı iki yana sallayıp mideme bir yumruk gibi inen içimi burkan umutsuzluğun sakinleşmesini bekliyordum. Sonunda kendimde olup olmadığımdan, paniklemekten bitkin düştüm ve kızarık olan gözlerimi açtım.</p>

  <p class="normal">“İyi olacağım,”dedim sonunda, doğrulup kibar olmayan bir şekilde burnumu koluma sildim. Daha önceden uzatılan havluyu alıp onunla da gözlerimi sildim. Mary başımda bekliyor, endişeyle bakıyordu ve ona uzanıp rahatlatıcı bir halde elini sıktım.</p>

  <p class="normal">“Gerçekten.” dedim. “Şimdi daha iyiyim. Ve burada olmandan çok mutluyum.” Aklıma bir şey geldi, havluyu aşağı indirip, meraklı bir şekilde ona bakıyordum.</p>

  <p class="normal">“Hazır konu buna gelmişken, sen niye buradasın?” diye sordum. “Bu evde, demek istedim.”</p>

  <p class="normal">Başını aşağıya eğdi, yüzü kızartı ve yatak örtüsüyle oynuyordu.</p>

  <p class="normal">“D-dük büyükbabam, biliyorsun.”</p>

  <p class="normal">“Evet, anlıyorum,”dedim. “Yinede her nasılsa senin arkadaşlığından zevk duyacağından şüpheliyim.”</p>

  <p class="normal">Bu söze hafiften gülümsedi. “H-hayır. Ama o-Dük, yani demek istiyorum ki- benim için yeni bir k-k-koca bulduğunu düşünüyor.” ‘Koca’ kelimesini söylemeye çalışırken iyice kızarmıştı. “Babam onunla tanışmam için buraya getirdi.”</p>

  <p class="normal">Davranışından bu haberden dolayı onu acilen tebrik etmeme gerek olmadığını anlatım. “Adamı tanıyor musun?”</p>

  <p class="normal">Sonuç olarak sadece ismini. Bay Isaacson, Londra’lı bir ithalatçıydı. Nişanlısıyla tanışmak için Edinburgh’a kadar seyahat edemeyecek kadar çok meşgul olduğundan, düğünün yapılacağı bütün heyetin kabul edileceği Bellhurst’a gelmeyi kabul etti.</p>

  <p class="normal">Makyaj masasından arkasından gümüş kaplamalı fırçayı alıp dalgın bir şekilde saçımı düzeltmeye başladım. Fransız asilleriyle olan anlaşmayı korumada başarısız olan Dük böylece torununu zengin bir Yahudi’ye satma niyetindeydi.</p>

  <p class="normal">“Yeni bir çeyizim var,”dedi Mary, gülmeye çalışıyordu. “Kırk üç tane nakışlı jüpon- iki tanesi altın ipli.” Konuşmayı kesti, dudaklarını sıkıca bastırıyordu, açıkta olan sol eline dalgın bir şekilde bakıyordu. Elinin üzerine kendi elime koydum.</p>

  <p class="normal">“Evet.” Onu cesaretlendirmeye çalışıyordum. “Belki kibar bir adamdır.”</p>

  <p class="normal">“Benim korktuğum şey de bu.” Soru soran gözlerimden kaçarcasına aşağıya bakıyordu, ellerini kucağında kenetledi.</p>

  <p class="normal">“Bay Isaacson’a anlatmadılar- Paris’te olanları. Ve benim de anlatmamam gerektiğini söylediler.” Yüzü üzüntüden büzüştü. “D-d-düğün gecemde nasıl davranmam gerektiğini anlatması için çok korkunç yaşlı bir kadın getirdiler, ilk- ilk kez oluyor gibi davranmam için ama ben…ah, Claire, bunu nasıl yapabilirim?” diye ağlamaya başladı. “Ve Alex- ona söyleyemedim; yapamadım! O kadar korkağım ki b-bir hoşça kal bile diyemedim!”</p>

  <p class="normal">Kendini kollarıma attı ve ben de sırtını okşuyordum, onu sakinleştirmek için çabalarken az da olsa kendi acımı unutuyordum. Sonunda biraz sakinleşti, oturdu, hıçkırıyordu, birkaç yudum su içti.</p>

  <p class="normal">“Bunu yapabilecek misin?” diye sordum. Bana bakıyordu, kirpikleri ok ok oldu ve ıslaktı.</p>

  <p class="normal">“Başka çarem yok,”dedi basit bir şekilde.</p>

  <p class="normal">“Ama-” diye konuşmaya başladım ve sonra çaresizce sustum.</p>

  <p class="normal">Çok haklıydı. Hiçbir olanağı olmayan genç bir kadın ve onu kurtarmaya gelecek bir adam da yok, babasının ve büyükbabasının isteklerini kabul edip tanımadığı Londra’lı Bay Isaacson ile evlenmekten başka yapacak hiçbir şeyi yok.</p>

  <p class="normal">İkimiz de üzgün olduğumuzdan tepsideki yiyecekleri yemek için iştahımız yoktu. Isınmak için yorganın altına kıvrıldık ve duygularından bitkin düşen Mary birkaç dakika içinde uykuya daldı. Az yorgun olmayan ben ise uyuyamamıştım, Hugh için üzülüyor, Jamie’yi merak ediyor ve Dük için endişeleniyordum.</p>

  <p class="normal">Çarşaf soğuktu ve ayaklarım buz kütlesi gibiydi. Aklımda dolaşan çirkin düşüncelerden kurtulmak için dikkatimi Sandringham’a verdim. Bu işte onun görevi neydi?</p>

  <p class="normal">Bütün olarak baktığımda adam bir II. James yanlısıydı. Kendisi de kabul ettiği gibi cinayet işlemeyi istemiyordu- ya da bunun için para ödemişti en azından- Charles’a İskoçya beklentisini başlatmak için ihtiyacı olan desteği sağlamaktı amacı. Ve müzikal şifre de bunun bir kanıtıydı, sonunda Charles’ın Ağustos’ta denize açılmasını sağlayan Dük’tü, yardım sözü verdi.</p>

  <p class="normal">Şüphesiz II. James sempatisini saklamaya özen gösteren kişiler vardı; vatana ihanetten dolayı ceza verildiği için ve bu neredeyse tuhaf değildi. Ve başarısız bir şeye sebep olduysa Dük azdan çok daha fazlasını kaybedebilirdi.</p>

  <p class="normal">Sandringham beni Stuart monarşisini coşkuyla destekleyen biri olarak pek görmüyordu. Danton hakkında söylediklerine bakılırsa, Katolik kurallarına pek sempati duymuyordu. Peki Charles’ın şimdi paraya ihtiyacı varken- aslında İskoçya’ya geldiğinden beri vardı- onu desteklemek için neden uzun süre bekledi?</p>

  <p class="normal">Dük’ün bu davranışında iki tane mantığa uygun bir sebep düşünebiliyordum, özellikle bir centilmene uygun değildi ama ikisi de karakterine uygundu.</p>

  <p class="normal">Aslında bir II. James yanlısıydı, yeniden başa geçen Stuart monarşisinin asıl destekçisi olarak karşılığında beklediği yararlardan dolayı hoş olmayan Katolik krala göz yummaya istekliydi. Bunu anlayabiliyordum; “ilke” bu adamın kitabında yazmıyordu ama “bencillik” onun çok iyi bildiği bir terimdi. Kuzey İskoçya ordusunun Londra’ya yapacağı son can alıcı vuruştan önce parası boşa gitmesin diye Charles, İngiltere’ye gelene kadar beklemeyi istiyor olabilirdi. Charles Stuart’ı tanıyan herkes bir seferde ona para emanet edilemeyeceğini anlardı.</p>

  <p class="normal">Hatta finansal olarak kendisi destek olmadan önce Stuartların, davalarına sağlam bir destek bulmalarını garantiye almak için de bekliyor olabilirdi; ne de olsa isyana katılmak bütün bir orduyu tek elden desteklemekle aynı şey değildi.</p>

  <p class="normal">Aksine Dük’ün önerdiği durum için daha kötü bir sebep de görebiliyordum. İngiliz ordusuna uzanan II. James ordusunu, koşullara bağlı olarak desteklemek, Charles’ın kendi liderlerinin muhalefetinin artmasına karşı çabalamasına, isteksiz başıboş dağılan ordusunun daha güneye, sığınabilecekleri dağlara kadar sürüklenmesini de garantiye alabilirdi.</p>

  <p class="normal">Eğer Dük onlara yardım etmek için Stuartlardan faydalanmak istiyorsa, Charles Stuart’ın aklını çelmek karşılığında Hanorverlerden ne bekliyordu- ve İngiliz ordusunun ellerine ittiği ona ve arkadaşlarına ihanet etmekle neyi bekliyordu?</p>

  <p class="normal">Tarih, Dük’ün gerçekte neyi desteklediğini anlatmıyordu. Bu da bana tuhaf geliyordu; er ya da geç gerçek niyetini ortaya koyacaktı. II. James Ayaklanması’nın son zamanında ikili oynayan Yaşlı Tilki, Lord Lovatı da tabii ki düşündüm, hem Hanoverlerin gözüne girmeye çalışmıştı hem de Stuartlara yardım etmekten alı konulmuştu. Ve Jamie de bir zaman böyle yaptı. Belki birinin sadakatini sağlamak, Kraliyet bataklığında sürekli yön değiştirmek o kadar zor değildi.</p>

  <p class="normal">Soğuk yukarıya doğru tırmanıyordu bu yüzden bacaklarımı oynatıp duruyordum, baldırlarımı birbirine sürterken tenim uyuşmuş görünüyordu. Bacaklarım kuru sopalardan daha az sürtünmeye yol açıyordu; bu hareketten sonra hissedilebilir bir sıcaklık meydana gelmedi.</p>

  <p class="normal">Uyumadan, rahat olmadan ve üşüyerek uzanan ben, birden yanımda küçük ritmik ses duydum. Başımı çevirip, sesi dinliyordum sonradan bir dirseğimin üzerine kalkıp arkadaşıma gözlerime inanamayarak baktım. Mary yan tarafına kıvrılmıştı, teni uykudan hafiften pembeleşti öyle ki sera çiçekleri gibi çiçek açtı, başparmağını, ağzının iç tarafındaki hafif pembeliğe güvenle soktu. Ben izlerken zayıflayan emme hareketleriyle alt dudağı hareket ediyordu.</p>

  <p class="normal">Gülsem mi ağlasam mı karar veremiyordum. Sonunda ikisini de yapmadım; sadece parmağını yavaşça ağzından çekip elini koynunun oraya kıvırarak koydum. Mumu söndürüp Mary’e sarılarak yattım.</p>

  <p class="normal">Ya bu küçük hareketin masumluğundan, yandaki sıcak bedenin rahatlığından, uzak hatıraların oluşturduğu güven ve emniyetten ya da korku ve üzüntünün oluşturduğu bitkinlikten ayaklarımın buzları çözülmüştü, sonunda rahattım ve uykuya daldım.</p>

  <p class="normal">Yorganların sıcak kozasına sarılıyken derin ve deliksiz bir uyku uyudum. Kayıtsız karanlıktan birden kalktığımda büyük bir şok geçirdim. Ortalık arabacının şapkası gibi koyu siyahtı ve ateş sönmüştü- ama etraf ne boştu ne de sessizdi. Ağır bir şey birden yatağa oturdu ve bu süre içinde benim koluma vuruyordu, açıkça Mary’nin mırıldanmaları geliyordu.</p>

  <p class="normal">Karyola ağırlaştı ve altımdaki yatak birden çöktü, yatağın çerçevesi yanımda meydana gelen çabalamadan dolayı sallanıyordu. Acı dolu inlemeler ve fısıldayan tehditler yakından geliyordu ve bir el şiddetle sallanıyordu- Mary’nin diye düşündüm, gözüme çarptı.</p>

  <p class="normal">Aceleyle yataktan yuvarlanıp, podyumun basamağında tökezleyerek düz yere düştüm. Üstümdeki çabalama sesleri şiddetlendi, korkunç tiz bir ciyaklama Mary boğulurken en iyi çıkarabildiği ses diye düşünüyordum.</p>

  <p class="normal">Birden şaşkınlık içinde bir bağırma duydum, derinden gelen bir erkek sesiydi sonra yatak örtüleri biraz daha sarsıldı ve ciyaklama birden kesildi. Acele hareket ederek masanın üstünde bir çakmak taşı buldum ve mumu yaktım. İlk başta mumun ateşi titrekti sonra güçlenerek yanmaya başladı, güçlü Gaelce sesten beklediğim şeyi açığa çıkartıyordu- Mary görünmüyordu sadece vahşice çırpınan bir çift el görünüyordu, yüzü yastığın altında boğuluyordu ve bedeni benim iri, tedirgin eşim (bedeninin avantajı olmasına rağmen elleri güzel ve dolgun görünüyordu) tarafından dümdüz oldu.</p>

  <p class="normal">Mary’i sakinleştirmeye çalışırken yeni yanan mumu fark etmemişti, hâlâ Mary’nin ellerini tutmaya devam ediyordu aynı zamanda yastığı da onun yüzüne tutuyordu. Bu manzara karşısında deli gibi gülmeyi bastırırken mumu aşağıya koymak yerine yatağın üstüne eğildim ve Jamie’nin omzuna hafifçe vurdum.</p>

  <p class="normal">“Jamie?”dedim.</p>

  <p class="normal">“Tanrım!”Bir somon balığı gibi sıçradı, yataktan çıkıp, yere çömelmiş gibi durdu, hançeri yarı çekikti. Sonra beni fark edip içi rahatlarcasına kendini bıraktı, bir anlığına gözlerini kapattı.</p>

  <p class="normal">“Yüce İsa, Sassenach! Bir daha bunu yapma, duydun mu? Sessiz ol,” kısaca Mary’e söyledi, yastıktan kurtuldu ve yatakta dimdik oturuyordu, gözleri fal taşı gibi açılmıştı ve tükürük saçarak konuşuyordu. “Sana zarar vermek istemedim; seni karım sandım.” Yatağın etrafında kasten uzun adımlarla yürüyüp beni omuzlarımdan tuttu ve öptü sanki bu sefer gerçek kadını bulduğundan emin olmak istiyordu. Gerçek kadını bulmuştu ve ben de onu öptüm, sıcak, tıraş olma sakallarının sürtmesinin ve sıcak keskin kokusunun tadını çıkartıyordum; erkek terinin güçlü imasıyla ıslak gömlek ve yün kokusunu içime çekiyordum.</p>

  <p class="normal">“Üstünü giyin,”dedi, gitme zamanıydı. “Lanet olası ev hizmetçilerle dolu. Aşağısı arı kovanı gibi.”</p>

  <p class="normal">“İçeriye nasıl girdin?”diye sordum, çıkardığım elbisemi arıyordum.</p>

  <p class="normal">“Tabii ki de kapıdan,” dedi sabırsızca. “Burada.” Sandalyenin arkasından elbisemi alıp bana verdi. Gerçekten ağır kapı açıktı, büyük anahtarlık kilitten fırlamıştı.</p>

  <p class="normal">“Ama nasıl…” diye konuşmaya başladım.</p>

  <p class="normal">“Sonra,”dedi kaba bir şekilde. Yataktan çıkıp geceliğini giymeye çalışan Mary’e odaklandı. “Yatakta durman en iyisi, tatlım,”diye tavsiyede bulundu. “Yer çok soğuk.”</p>

  <p class="normal">“Ben de sizinle geliyorum.” Sözleri elbiseyi giyerken boğuk çıktı ama kararlığı başını elbisenin yakasından sokup ortaya çıkarken oldukça belliydi, saçları karıştı ve meydan okurcasına duruyordu.</p>

  <p class="normal">“Ne halt etmeye,” dedi Jamie. Dik dik Mary’e bakıyordu ve yanağının aşağısına doğru taze çizil çizgileri fark ettim. Mary’nin dudaklarının titremesini de, Jamie büyük bir çabayla kendini sakinleştirmeye çalıştı ve güven verici bir şekilde konuşmaya başladı. “Önemli değil, tatlım. Bunda bir sıkıntı çekmeyeceksin. Arkamızdan kapıyı kilitleyeceğim ve sabahleyin herkese neler olduğunu anlatırsın. Kimse seni suçlayamaz.”</p>

  <p class="normal">Bunu önemsemeyen Mary aceleyle ayaklarına terliğini geçirdi ve kapıya doğru koşturdu.</p>

  <p class="normal">“Hey! Nereye gittiğini sanıyorsun?” Bu durumu şaşkınlıkla izleyen Jamie onun arkasından gitti ama onun kapıya ulaşmasını engelleyemedi. Mary dışarıdaki koridorda duruyordu, bir geyik gibi hazırdı.</p>

  <p class="normal">“Ben de sizinle geliyorum!” dedi kızgınlıkla. “Eğer beni yanınızda götürmezsiniz, aşağıya koridora koşar bağırabildiğim kadar bağırırım. İşte o kadar!”</p>

  <p class="normal">Jamie kızgınlıkla ona bakıyordu, mum ışığında saçları bakır renginde parlıyordu ve kan beynine sıçradı, sessizlik için onu çıplak elleriyle öldürmek ve gürültüye lanet okumak arasında kaldığı açıktı. Mary’de dik dik bakıyordu, eteğinin bir yanını tut, koşmaya hazırdı. Ben de şimdi elbisemi ve ayakkabımı giyin Jamie’yi karnından dirseğimle dürttüm, konsantrasyonunu bozmaya çalıştım.</p>

  <p class="normal">“Onu da al,”dedim kısaca. “Haydi gidelim.”</p>

  <p class="normal">Mary’e baktığı bakışın aynısıyla bana da baktı ama bir müddet tereddütlüydü. Evet anlamında kısa bir başını sallamayla kolumu tuttu ve üçümüz koridorun soğuk karanlığında aceleyle ilerlemeye başladık.</p>

  <p class="normal">Ev şimdi ölü sakinliğinde ve sessizliğindeydi; tahta döşemeler ayaklarımızın altında inliyor ve elbiselerimiz fırtınadaki yapraklar gibi hışırdıyordu. Duvarlar tahtaların yerleşmesiyle nefes alıyor gibiydi ve koridorun ötesindeki küçük, yarı duyulan sesler yer altındaki bir hayvanın gizli yuvasını belli ediyordu. Ve genelde büyük karanlık evin sessizliği derin ve korkutucuydu, bozulmaması gereken derin bir sessizliğe gömültü.</p>

  <p class="normal">Mary kolumu sıkıca tutuyordu, koridordan aşağıya giderken Jamie’nin arkasından ilerliyorduk. Jamie bir gölge gibi hareket ediyor, duvarı kucaklıyordu ama bütün sessizliğiyle çabuk hareket ediyordu.</p>

  <p class="normal">Bir kapıyı geçerken diğer taraftan gelen ayak sesleri duydum. Jamie de duydu ve duvarla kendini birleştirdi, Mary ve bana onun önüne geçmemizi işaret etti. Geriye doğru itmeye çalışırken avucumla dokunduğum duvarın sıvası soğuktu.</p>

  <p class="normal">Kapı dikkatlice açıldı ve kabarık beyaz başlıklı bir baş kapıdan çıktı, bizim uzağımızdaki koridorun aşağısına doğru bakıyordu.</p>

  <p class="normal">“Kim var orada?” fısıltı içinde konuşuyordu. “Albert, sen misin?” Sırtımdan aşağıya soğuk bir ter iniyordu. Bir hizmetçi, Fransızların ününü devam ettiriyor gibi görünen Dük’ün hizmetkârından bir ziyaret beklediği açıktı.</p>

  <p class="normal">Kızın, silahlı bir Kuzey İskoçyalının onun yok olan aşkı için uygun bir temsilci olacağını düşüneceğini sanmıyordum. Jamie’nin yanımda gerildiğini hissedebiliyordum, bir kadına vurmak karşısında vicdanını yenmeye çalışıyordu. Diğer bir örnek ise, hizmetçi dönse onu görecek ve evi çökertene kadar bağıracaktı.</p>

  <p class="normal">Duvardan dışarıya bir adım attım.</p>

  <p class="normal">“Ee, hayır,” dedim özür dilercesine, “Sadece ben olduğum için üzgünüm.”</p>

  <p class="normal">Hizmetçi kız şaşkın bir halde hareket etmeye başladı ve ben de benimle yüzleşsin diye hızlı bir şekilde önüne geçtim, Jamie hâlâ onun arkasındaydı.</p>

  <p class="normal">“Sizi endişelendirdiğim için özür dilerim,” dedim sevimli bir şekilde gülüyordum. “Uyuyamadım, görüyorsunuz ya. Sıcak süt iyi gelir diye düşündüm. Mutfağın nerede olduğunu bana söyler misiniz?”</p>

  <p class="normal">“He?” Yirmisinden küçük olan tombul kız yakışıksız bir biçimde şaşkın şaşkın bakıyordu, diş hijyeni için pek endişelenmediği ortadaydı. Şansa, beni odama götüren hizmetçi değildi; tutuklu muyum yoksa misafir miyim bunu fark edemezdi.</p>

  <p class="normal">“Bu evde misafirim,” dedim, eve dikkat çekmeye çalışıyordum. İyi bir savunmanın iyi bir saldırıdan geldiği ilkesini devam ettiriyordum, suçlarcasına ona baktım.</p>

  <p class="normal">“Albert demek? Ekselansları geceleri odanızda erkeklerle eğlendiğinizi biliyor mu?” diye sordum. Bu sinirine dokun olacak ki kızın rengi soldu ve diz çöküp eteklerime yapıştı. Açığa çıkma ihtimali öyle korku vericiydi ki hizmetçi kız, bir misafirin neden sabahın bu saatinde koridorda dolaştığını sadece üstünde elbise ve ayakkabı değil aynı zamanda yolculuk da giyilen pelerinin olduğunu sormak aklına gelmiyordu.</p>

  <p class="normal">“Ah, madam! Lütfen, Ekselanslarına bir şey söylemeyeceksiniz, değil mi? Merhametli olduğunuz yüzünüzden okunuyor, madam, kesinlikle yerimden kovulmayı görmek istemezsiniz, değil mi? Acıyın bana leydim, evde altı erkek kardeşim ve kız kardeşlerim var ve ben…”</p>

  <p class="normal">“Tamam, tamam,”diye yatıştırmaya çalıştım, omzunu okşuyordum. “Endişelenme. Dük’e söylemeyeceğim. Yatağana gidebilirsin ve…” Çocuklara ve ruhsal hastalara kullanılan bir ses tonuyla konuşuyor onu sakinleştiriyordum, geveze bir şekilde masumluğuna itiraz edip, küçük odasına geri tıktım.</p>

  <p class="normal">Kapıyı onun üzerine kapatarak destek için ona yaslandım. Jamie’nin yüzü önümde gölgelerden karartı gibi görünüyor, sırıtıyordu. Hiçbir şey söylemedi sadece kolumdan tutup bir kez daha koridorun aşağısına gitmeden önce tebrik edercesine başımı okşadı.</p>

  <p class="normal">Mary merdiven boşluğunun oradaki pencerenin altında bekliyordu, geceliği dışarıda rüzgârla sürüklenen bulutların arasında gözlerinin içi gülen ay ışığında parlıyordu. Dışarıya bakıldığında fırtına geliyordu ve bunun bizim kaçışımıza yardım edip etmeyeceğini ya da bizi saklayıp saklamayacağını merak ediyordum.</p>

  <p class="normal">Jamie merdiven boşluğuna adımını attığında Mary onun şalına yapıştı.</p>

  <p class="normal">“Şşş!”diye fısıldadı. “Biri geliyor!”</p>

  <p class="normal">Biri geliyordu; aşağıdan gelen belli belirsiz ayak sesinin pat edişini duyabiliyordum ve merdiven boşluğunda solgun mum ışığını görebiliyordum. Mary ve ben deli gibi bakıyorduk ama saklanacak yer yoktu. Burası arka merdivendi sadece hizmetçiler kullanıyordu ve merdiven boşluğu basit kare döşemelerle kaplanmıştı, mobilya ya da elverişli pilili perdelerden hafifti.</p>

  <p class="normal">Jamie kabul edercesine iç çekti. Sonra Mary ve bana geldiğimiz koridora geri gitmemiz için işaret etti, hançerini çekip bekliyordu, merdiven boşluğunun köşesindeki hafif karanlıkta temkinliydi.</p>

  <p class="normal">Mary’nin parmakları benimkine kenetlendi, korku içinde sıkıyordu. Jamie’nin belinde silah vardı ama evin içinde onu kullanamazdı- ve bir uşak fark edebilirdi, tehdit için kullanmak işe yaramazdı. Kullanmak için bir bıçak olmak zorundaydı ve doksan beş kiloluk bir İskoç ve siyah metalin tehdidiyle yüzleşmek üzere olan çaresiz uşak için midem acıyla titriyordu.</p>

  <p class="normal">Giysi elbisemin şalını aldım ve mum taşıyan baş göründüğünde bağlamak için jüponumdan bir tanesini ayırabilirim diye düşünüyordum. Siyah saçı ortadan aşağıya doğru ayrıldı ve pis kokan briyantinle düzeltilmişti, bu koku bana hemen karanlık Paris sokağını ve maskenin altındaki ince kıvrımı, acımasız dudakların anısını hatırlattı.</p>

  <p class="normal">Fark etmemle birlikte aldığım kesik nefes, Danton’un sert bir şekilde yukarıya bakmasına sebep oldu, merdiven boşluğunun bir basamak aşağısındaydı. Birkaç saniye sonra boynundan tutulup merdiven boşluğunun duvarına yapıştırıldı, o şiddetle şamdan havaya uçtu.</p>

  <p class="normal">Mary de onu gördü.</p>

  <p class="normal">“Bu o!”diye bağırdı, şoktan dolayı ya fısıltıyla konuşmayı ya da kekelemeyi unuttu. “Paris’teki adam!”</p>

  <p class="normal">Jamie zayıf bir şekilde çabalayan uşağı duvarda sıkıştırdı, kasılmış koluyla göğsünden tutuyordu. Bulutlar gelip geçerken zayıflayan ışıkta bir görünüp bir kaybolan adamın yüzü hayalet gibi solgundu. Jamie bıçağının kenarını Danton’un boğazına dayadığında solgunluğu iyice arttı.</p>

  <p class="normal">Merdiven boşluğuna adımımı attım, ya Jamie’nin yapacağından ya da onun yapmasını istediğimden emin değildim. Danton beni gördüğünde boğuk bir ses çıkarttı ve haç işareti yapmak için eksik bir girişimde bulundu.</p>

  <p class="normal">“La Dame Blanche!”diye fısıldadı, gözleri korkuyla bakıyordu.</p>

  <p class="normal">Jamie ani bir şiddetle hareket edip adamın saçından tuttu ve başını öyle çekti ki duvar bölmesine güm diye çarptı.</p>

  <p class="normal">“Eğer zamanım olsaydı, yavaş yavaş ölürdün,”diye fısıldadı ve sesinde samimi bir inanç ve sessizlik vardı. “Tanrı’ya şükret ki zamanım yok.” Danton’un başını daha bir geriye çekti böylece sarsıcı bir şekilde yutkunup korkuyla bana baktığında onun gırtlak kemiğinin kabardığını görebiliyordum.</p>

  <p class="normal">“Sen ona ‘Dame Blanche’ diyorsun,”dedi Jamie, dişlerinin arasından. “Ben ona karım diyorum! O gördüğün son yüz olacak!”</p>

  <p class="normal">Bıçak adamın boğazını öyle şiddetle yardı ki Jamie o çabayla homurdandı ve koyu renkli kan gömleğine sıçradı. Uzun süre böyle kalacak gibi görünen yere çökmüş yığından gelen hırıldama ve şırıldama sesiyle ani ölümün pis kokusu merdiven boşluğunu doldurdu.</p>

  <p class="normal">Arkamdaki ses sonunda beni kendime getirdi; Mary, koridorda kusacak gibi duruyordu. İlk düşüncem sabahleyin hizmetçilerin bu yığını temizleyecek olduğuydu. İkincisi ise Jamie’ydi, çabucak görünüp kaybolan ayda gözüküyordu. Yüzü kirlenmiş ve saçları sıçrayan kandan birbirine dolaşmıştı, ağır ağır nefes alıyordu. O da kusacak gibi görünüyordu.</p>

  <p class="normal">Mary’e doğru döndüm ve onun arkasında açılan bir kapının ışığını gördüm. Birisi gürültünün geldiği yeri araştırmak için yaklaşıyordu. Mary’i geceliğinin kenarından tuttum, kabaca ağzını sildim ve kolundan tutarak merdiven boşluğuna doğru çektim.</p>

  <p class="normal">“Hadi!” dedim. “Buradan çıkalım!” Danton’un cesedinin üzerinden dalgın bakışlarını çeken Jamie başını iki yana salladı ve kendine gelerek merdivenlere döndü.</p>

  <p class="normal">Nereye gideceğimizi biliyor gibiydi, hiç tereddüt etmeden karanlık koridorlara doğru bize yol gösteriyordu. Mary yanımda tökezliyor, püflüyordu, nefesi kulağıma yapışmış motor gibi sesliydi.</p>

  <p class="normal">Bulaşıkhane kapısında Jamie birden durdu ve yavaşça ıslık çaldı. Anından cevap geldi ve kapı belirsiz kişiler tarafından karanlık sakinliklerine doğru açıldı. Bunlardan bir tanesi karanlıktan ayrıldı ve öne gelmek için acele etti. Birkaç fısıltılı sözlerden sonra adam- artık her kimse- Mary’e uzandı ve gölgelerin içine doğru onu çekti. Soğuk bir hava cereyanı ilerde bir yerde kapının açık olduğunu bana söylüyordu.</p>

  <p class="normal">Jamie’nin omzumdaki eli beni, karanlık bulaşıkhanenin engellerine ve bir çeşit sandık odası gibi görünen daha küçük bir odaya doğru yönlendiriyordu. Bacağımı bir şeye çarptım ve acıdan biraz da olsa bağırdım.</p>

  <p class="normal">Sonunda gecenin özgür karanlığındaydık, rüzgâr pelerinimi hareket ettiriyor, şişkin bir balona çeviriyordu. Sinirleri geren karanlık evden çıktıktan sonra kendimi kanat takıp gökyüzüne doğru süzülecekmişim gibi hissediyordum.</p>

  <p class="normal">Etrafımdaki adamlar rahatlamış halimi paylaşıyor gibi görünüyorlardı; hemen Jamie tarafından susturulan küçük bir ıslık ve kahkaha sesleri oluştu. Bir süre evin önündeki açık yere doğru koşturan adamlar, dans eden ayın altındaki gölgelerden farksız değillerdi. Yanımda duran Jamie, adamlar ormanının içinde kaybolduğunda onları izliyordu.</p>

  <p class="normal">“Murtgah nerede?” diye mırıldandı sanki kendi kendine konuşuyordu, son giden adamlarının arkasından kaşlarını çatıyordu. “Hugh’a bakmaya gitti, sanırım,” dedi, kendi sorusuna kendi cevap verdi. “Nerede olacağını biliyor musun, Sassenach?”</p>

  <p class="normal">Yutkundum, pelerinimin altındaki rüzgârın soğukluğunu hissedebiliyordum, hafızam özgürlüğün keyfini yok etti.</p>

  <p class="normal">“Evet,” dedim ve anlatabildiğim kadar kısa bir şekilde ona kötü haberleri verdim. Kanla maskelenmiş yüzünün altındaki ifade gittikçe karardı, anlatmayı bitirdiğimde yüzü taş gibi sertti.</p>

  <p class="normal">“Bütün gece orada kaldığını mı söylüyorsun,” diye arkamızdaki bir ses sorgularcasına sordu, “yoksa uyarıcı bir ses çıkarıp ilk nereye bakacaklarını bilsinler mi?”</p>

  <p class="normal">Jamie’nin ifadesi gölgeler arasından hayalet gibi çıkan Murtgah’ı yavaşça aydınlattı. Bir kolunun altında örtüye sarılı bir yığın vardı; mutfaktan alınmış büyük bir et parçası diye düşünüyordum, örtü kanla lekelenmişti. Bu görüntüye, diğer kolunun altındaki büyük bir jambon ve boğazıyla tuttuğu bir dizi sucuk eklendi.</p>

  <p class="normal">Jamie belli belirsiz bir gülümsemeyle burnunu yukarıya kaldırdı.</p>

  <p class="normal">“Bir kasap gibi kokuyorsun, adamım. Mideni düşünmeden bir yerden ayrılamaz mısın?”</p>

  <p class="normal">Murtagh başını yana doğru kaldırdı ve Jamie’nin kana bulanan görünüşüne baktı.</p>

  <p class="normal">“Bir eşyadansa kasap gibi görünmek daha iyi delikanlı,”dedi. “Hadi gitmiyor muyuz?”</p>

  <p class="ortayazi">***</p>

  <p class="normal">Parkın içindeki yolculuk karanlık ve korkutucuydu. Buradaki ağaçlar uzundu ve genişçe yer kaplıyorlardı ama aralarında büyümekte olan fidanlar da vardı, belirsiz ışıktaki avlak bekçilerinin tehdit edici şekillerini hemen değiştiriyordu. En azından bulutlar gittikçe daha bir toplanıyordu ve dolunay arada bir görünmeye başladı, bu minnet duyulacak bir şeydi. Parkın diğer tarafına ulaştığımızda yağmur yağmaya başladı.</p>

  <p class="normal">Üç adam atlarından ayrıldı. Mary’de çoktandır Jamie’nin adamlarının birinin önünde kısrağın üstündeydi. Bacaklarını ayırarak ata binmek zorunda olduğu için utandığı belliydi, geceliğinin eteklerini uyluklarının altına tıkıştırıp öyle duruyordu, bacaklarının olduğu gerçeğini saklamak boşunaydı.</p>

  <p class="normal">Daha tecrübeli olmama rağmen hâlâ eteğimin ağır katlarına lanet okuyordum, onları toplayıp, Jamie’nin uzanan eline ayağımı bastım, deneyimli bir güm sesiyle gemim sallandı. At bu etki karşısında homurdandı ve kulaklarını arkaya doğru dikti.</p>

  <p class="normal">“Özür dilerim, arkadaşım,” dedim pek sempatik değildi. “Eğer bunun kötü olduğunu düşünüyorsan, o binene kadar bekle.”</p>

  <p class="normal">Merakla “o”nun nerede olduğuna bakarken, ağaçlarının altında onu gördüm, eli on dört yaşlarında tuhaf bir çocuğun omzunun üstündeydi.</p>

  <p class="normal">“Bu kim?” diye sordum, benim yanında eyerini sıkılaştırmakla meşgul olan Geordie Paul Fraser’in dikkatini çekmek için üzerine eğildim.</p>

  <p class="normal">“He? Aa, o mu?” Çocuğa bir göz attı sonra kaşlarını çatarak eyerlemesine devam etti. “Adı Ewan Gibson. Hugh Munro’nun en büyük üvey oğlu. Dük’ün bekçileri onları yakaladığında, öyle görünüyor ki babasıyla birlikteymiş. Delikanlı kaçtı, biz de onu kırın yanında bulduk. Bizi buraya o getirdi.” Gereksiz son bir çabayla eyerlemesine baktı sanki bir şey söylemeye cesaret ediyor gibiydi sonra yukarıya dönüp bana baktı.</p>

  <p class="normal">“Delikanlının babasının nerede olduğunu biliyor musunuz?” diye dalgın bir şekilde sordu.</p>

  <p class="normal">Başımı evet anlamında salladım ve cevap yüzümden okun olacak ki çocuğa bakmak için döndü. Jamie çocuğu tutuyordu, göğsünden sıkıca tut sırtını okşuyordu. Biz izlerken, çocuğu oradan uzaklaştırdı, iki eli de çocuğun omuzlarının üstündeydi ve bir şeyler söylüyordu, dikkatle çocuğun yüzüne bakıyordu. Ne söylediğini duyamıyordum ama bir süre sonra çocuk doğruldu ve başını tamam anlamında salladı. Jamie de başını sallıyordu ve son bir kez çocuğun omzuna hafifçe vurdu, çocuğu atlardan bir tanesine yönlendirdi, George MacClure onun için çoktan elini uzatmıştı. Jamie uzun adımlarla bizi doğru geliyordu, başı eğikti ve rüzgârın soğukluğuna ve çiseleyen yağmura rağmen şalının kenarı arkasından özgürce uçuşuyordu.</p>

  <p class="normal">Geordie yere tükürdü. “Zavallı dilenci,” dedi, ne kast ettiği belli olmuyordu sonra kendi eyerine atladı.</p>

  <p class="normal">Parkın güneydoğu köşesine yakınlarda bir yerde durduk, iki kişi ağaçların içinde kaybolurken atlar toprağı eziyor ve seğiriyorlardı. Yirmi dakikadan fazla uzun sürmedi ama onlar geri dönmeden önce daha uzun sürmüş gibi görünüyordu.</p>

  <p class="normal">Şimdi adamlar bir atı iki kişi kullanıyordu ve ikinci at eyerine bağlanılan Fraser şalına sarılı, uzun, kambur şekilden dolayı canı sıkılmıştı. At bundan hoşlanmıyordu; benimki de başını çekti, burun delikleri öfkeden kabarıyordu çünkü Hugh’un cesedini taşıyan at yanına gelmişti. Jamie dizginleri çekti ve Gaelce sinirli bir şekilde bir şeyler söyledi ve hayvan durdu.</p>

  <p class="normal">Jamie’nin arkamda üzengisinden kalktığını hissedebiliyordum, grubunun geri kalan adamlarını hesaplar gibi arkaya bakıyordu. Sonra kolunu belime doladı ve kuzeye olan yolculuğumuza başlamış olduk.</p>

  <p class="ortayazi">***</p>

  <p class="normal">Bütün gece yola devam ettik sadece dinlenmek için kısa molalar verdik. Bunlardan bir tanesinde kestane ağacının altında duruyorduk, Jamie bana sarılmak için uzandı sonra birden durdu.</p>

  <p class="normal">“Ne oldu?” dedim, gülümseyerek. “Adamlarının önünde eşini öpmekten korktun mu?”</p>

  <p class="normal">“Hayır,” dedi, bunu ispat edip geri çekildi. “Hayır, sadece bir anlığına bağırıp yüzümü tırmalayacağından korktum.” Sırıtarak sol yanağında Mary’nin yaptığı tırmık izlerine hafifçe dokundu.</p>

  <p class="normal">“Zavallı şey,” dedim, kahkaha atarak. “Beklediğin gibi bir karşılama olmadı, değil mi?”</p>

  <p class="normal">“Evet, o zamana kadar aslında oldu,” dedi, sırıtıyordu. Murtagh’ın dizili iplerinden bir tanesinden iki tane sucuk aldı ve bir tanesini bana uzattı. En son ne zaman sucuk yediğimi hatırlayamıyordum ama oldukça uzun zaman önce olmalıydı ki lezzetinden çok yağlı baharatlı etin gıda zehirlenmesine yol açabileceği korkularım umurumda değildi.</p>

  <p class="normal">“Bunu demekle ne kast ediyorsun? Sadece bir haftadan sonra seni tanıyamayacağımı mı düşündün?”</p>

  <p class="normal">Başını hayır anlamında salladı, hâlâ gülüyordu ve sucuktan ısırdığı lokmayı yutuyordu.</p>

  <p class="normal">“Hayır, sadece eve girdiğim zaman aşağı yukarı senin nerede olduğunu biliyordum, pencerendeki parmaklıklar yüzünden.” Bir kaşıyla kavis çizdi. “Onlara bakacak olursak Dük’ün üzerinde kötü bir izlenim yaratmış olmalıydın.”</p>

  <p class="normal">“Evet,”dedim kısaca, Dük hakkında bir şey düşünmek istiyordum. “Devam et.”</p>

  <p class="normal">“Evet,” dedi ve sucuğundan bir ısırık daha aldı, konuşurken ustalıkla lokmasının yerini değiştirebiliyordu. “Odanı biliyordum ama bir anahtara ihtiyacım vardı, öyle değil mi?”</p>

  <p class="normal">“Ah, evet,” dedim. “Bunu bana soracaksın” Lokmasını kısa bir süre çiğnedi ve yuttu. “Anahtarı kâhya kadından aldım ama sıkıntı çekmeden” Kemerinin biraz aşağısını nazikçe okşamaya başladı. “Görünüşten kadının bir zaman önce yatakta uyanık olduğunu- ve tecrübeye bakmadığını söyleyebilirim.”</p>

  <p class="normal">“Ah, evet,”dedim, bu dürtüyle oluşan zihnimde canlanan resimle eğleniyordum. “Şey, ona nadir ve canlandırıcı özelliği olan bir meyve gibi geldiğini söylemeye cesaret edebilirim.”</p>

  <p class="normal">“Bunda oldukça şüpheliyim, Sassenach. Hayalet görmüş gibi bağırdı ve taşların üstünde beni diziyle tekmeledi sonra ben iki büklüm durup inlerken şamdanla beynimi patlatmak için yanıma geldi.”</p>

  <p class="normal">“Sen ne yaptın?”</p>

  <p class="normal">“Ben de iyi bir yumruk attım-şu an onu yapacak cesaretim yok- ve başlığıyla onu bağladım. Sonra bana saydığı lafları durdurmak için ağzına bir havlu tıkadım ve anahtarları bulana kadar odasını araştırdım.”</p>

  <p class="normal">“İyi iş çıkartmışsın,”dedim, aklıma bir şey gelmişti, “ama kâhya kadının nerede uyuduğunu nasıl bildin?”</p>

  <p class="normal">“Bilmiyordum ki,” dedi sakince. “Çamaşırcı kadın söyledi- ona kim olduğumu söyledim, eğer istediğim şeyi vermezse bağırsaklarını deşeceğimi ve bir şişin üzerinde onu kızartacağımı söyleyerek tehdit ettim.” Buruk bir şekilde gülümsüyordu. “Sana söylediğim gibi, Sassenach, bazen barbar olarak bilinmenin avantajı oluyor. Şimdiye kadar Kızıl Jamie Fraser’i duyduklarını düşünüyorum.”</p>

  <p class="normal">“Evet, duymadılarsa, duyacaklar,” dedim. Loş ışıkta görebildiğim kadar ona bakıyordum. “Ne, çamaşırcı kadın vurmadı mı?”</p>

  <p class="normal">“Saçımı çekti,” dedi düşünceyle. “Kökünden bir tutam yoldu. Sana şimdiden söyleyeyim, Sassenach; eğer görev değiştirme gibi bir duruma ihtiyacım olduğunu düşünürsem, kadınlara saldırma gibi bir işi kabul etmeyi düşünmüyorum- geçinmek için lanet olası bir yol.”</p>

  <p class="normal">Şafağa yakın hafiften kar yağmaya başladı ama Ewan Gibson’un atını belli bir noktada durdurup beceriksiz bir biçimde etrafa bakmak için üzengileri çekip, sol tarafta duran tepeyi işaret etmeden önce bir müddet daha yola devam ettik.</p>

  <p class="normal">Hava karanlık olduğundan tepeye atlarla çıkmak imkânsızdı. Yere indik ve atları arkamızdan çektik, süpürge otu ve granitlerin içinden zikzak yaparak neredeyse görünmez yol boyunca ayaklarımız çamurda bata çıka ilerledik. Tepede soluk almak için durduğumuzda şafak gökyüzünü hafiften aydınlatmaya başlamıştı. Ufuk, bulutlar kaplı olduğu için saklanmıştı ama belli olmayan soluk gri gecenin koyu griliğinin yerini almaya başlıyordu. En azından şimdi bileklerime kadar girdiğim soğuk dereceği görebiliyordum ve tepenin aşağısındaki yolda karşılaştığımız kaya engellerini ve böğürtlen çalılıklarına takılıp ayak burkmasından kendimi sakınabiliyordum.</p>

  <p class="normal">Tepenin aşağısında altı evli, etrafı dağlarla çevirili küçük bir ova vardı- ama “ev” kelimesi melez çamlarının altına kurulan kaba yapılar için fazlaydı. Sazlık çatılar yerin birkaç adım yukarısındaydı, etrafını saran taş duvarlar çok az görünüyordu.</p>

  <p class="normal">Bir sınırın dışında durduk, Ewan Jamie’ye baktı sanki yönünü kaybetmiş gibi tereddüt ediyordu sonra Jamie’nin başını sallamasıyla kulübenin saçaklarının altına daldı ve gözden kayboldu. Jamie’ye yaklaşıp elimi koluna koydum.</p>

  <p class="normal">“Burası Hugh Munro’nun evi,” dedi bana kısık bir sesle. “Onu, eve eşine getirdim. Delikanlı kadına söylemek için içeri gitti.”</p>

  <p class="normal">Kulübenin karanlık, alçak girişten iki kişinin şimdi attan indirdikleri güçsüz şala sarılı yığına bir göz attım. Jamie’nin kolunu tuttuğumda küçük bir sarsıntı geçirdiğini hissedebiliyordum. Bir anlığına gözlerini kapattı ve ben de dudaklarının kıpırdadığını gördüm; sonra öne doğru adım attı ve bu sorumluluk için kolları sıvadı. Ben de derin bir nefes aldım, yüzümdeki saçları geriye doğru attım ve onu takip ettim, kapının üst pervazından aşağıya doğru kafasını eğiyordu.</p>

  <p class="normal">Yeterince kötü olmasına rağmen korktuğum kadar kötü değildi. Hugh’un dul eşi sessizdi, Jamie’nin kısık bir sesle söylediği Gaelce taziyesini başını sallamasıyla kabul etti, yüzünden akan yaşlar yağmur gibiydi. Geçici olarak şala uzandı sanki onu çekip atmak istiyor gibiydi ama sonra sinirleri gevşedi ve öylece kaldı, bir eli beceriksizce kefenin kıvrımında dururken diğer eli küçük bir çocuğu uyluğuna doğru çekiyordu.</p>

  <p class="normal">Ateşin yanında birbirlerine sarılarak atılan birkaç tane çocuk vardı- Hugh’un üvey evlatları- ve şöminenin yanındaki kaba bir yatakta da kundaklı bir top. Bebeğe bakarken az da olsa içim rahatladı; en azından Hugh’dan kalan bir şey vardı. Sonra içimin rahatlaması, gölgelerle uyumlu, yüzleri kirli çocuklara bakarken sıkıcı bir korkuyla bunaldı. Hugh onların asıl destekçisiydi. Ewan cesur ve istekliydi ama en fazla on dört yaşındaydı ve ondan küçük kardeşi bir kızdı ve on iki yaşındaydı ya da onun gibi bir şeydi. Nasıl üstesinden geleceklerdi?</p>

  <p class="normal">Kadının yüzündeki yıpranmış çizgileri arttı, neredeyse dişsizdi. Büyük bir şaşkınlıkla kadının benden birkaç yaş büyük olduğunu sonradan fark ettim. Kadın tek kişilik yatağa işaret etti ve Jamie nazikçe bedeni oraya koydu. Kadınla yeniden Gaelce konuştu; ümitsizce başını iki yana salladı, gözleri hâlâ onun yatağının üstündeki uzun şekildeydi.</p>

  <p class="normal">Jamie yatağın yanına diz çöktü, başını eğdi ve bir elini cesedin üzerine koydu. Sözleri kısıktı ama açıkça konuşuyordu ve benim sınırlı Gaelcem bile bunları takip edebiliyordu.</p>

  <p class="normal">“Sana yemin ediyorum, arkadaşım ve her şeye gücü yeten Tanrı’m bana şahit olsun. Bana duyduğun sevgi aşkına, verecek hiçbir şeyim olmadığı zaman da bile senin ailen gitmek isteler bile gitmeyecekler.” Uzun bir süre hareket etmeden durdu, çiftlik evinde hiç ses yoktu sadece şöminedeki tezeğin çıtırtısı ve sazlık çatıya vuran yağmurun sesi vardı. Jamie’nin öne eğik başındaki ıslaklık koyulaştı; ıslak damlalar şalının kıvrımında mücevher gibi parlıyordu. Sonra elini bir kez uğurlarcasına sıktı ve ayağa kalktı.</p>

  <p class="normal">Jamie Bayan Munro’ya reverans yaptı ve benim kolumu tutmak için döndü. Ayrılmadan önce düşük girişin karşısına asılan sığır derisini kenara itti ve ben de Murtgah’ı takip eden Mary Hawkins’e yol verdim.</p>

  <p class="normal">Mary dağınık ve şaşkın görünüyordu, ıslak bir şal omuzlarını örtüyordu ve çamurlu yatak odası terlikleri sırılsıklam olmuş geceliğinin kenarlarının altından çıkıyordu. Beni fark ederek iyice yanıma geldi, sanki varlığımdan dolayı minnettarlık duyuyordu.</p>

  <p class="normal">“Ben i-içeriye gelmek istemedim,” diye kulağıma fısıldadı, çekingen bir halde Hugh’un dul eşine bir göz attı, “ama Bay Murtagh ısrar etti.”</p>

  <p class="normal">Murtgah saygıyla Bayan Munro’ya başıyla selam verip Gaelce bir şeyler söylerken Jamie merakla kaşlarını yukarıya kaldırdı. Küçük klan üyesi her zaman baktığı gibi baktı, asık suratlıydı ve kararlıydı ama onun bu davranışında fazladan bir ince ima olduğunu düşünüyordum. Önünde heybelerden birini taşıyordu, bir şeyle doluydu. Belki Bayan Munro için ayrılmış bir hediye diye düşündüm.</p>

  <p class="normal">Murtagh yere ayaklarımın ucuna çantayı koydu sonra doğruldu ve bir bana bir Mary’e sonra Hugh’un dul eşine ve sonunda benimde şaşkın bir şekilde baktığım gibi şaşkın bir halde bakan Jamie’ye baktı. Seyircilerinden emin olduktan sonra formalite icabı Murtagh bana reverans yaptı, bir tutam ıslak saç özgürce alnına düştü.</p>

  <p class="normal">“Size intikamınızı getirdim, leydim,” dedi duyduğum en sessiz konuşmasıydı. Doğruldu ve başıyla sırayla Mary’i ve Bayan Munro’yu işaret etti. “Ve size yapılan yanlıştan dolayı adaleti.”</p>

  <p class="normal">Mary hapşırdı ve burnunu aceleyle şalının bir ucuna sildi. Murtagh’a dik dik bakıyordu, gözleri kocamandı ve şaşkın şaşkın bakıyordu. Ben de şişkin heybeye dik dik bakıyordum, birden dışarıdaki soğukla ilgisi olmayan derin bir ürperti hissettim. Dizlerini yere koyan, sabit elleriyle çantayı açan Hugh Munro’nun eşi Sandringham, Dükü’nün kellesini çekti.</p>
</body>
</html>
