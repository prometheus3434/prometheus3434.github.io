<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_21">13<br class="calibre2"/>
  Aldatma</h2>

  <p class="normal">“…diken üzümü yaprağı, üç avuç dolusu al ve hepsini birlikte kaynat. Bir gece dinlendir ve kara çöplemenin yarısını üzerine dök.” İçindekiler listesini işlemeli masaya geri koymuştum, dokunmak için oldukça çamurlu gibi görünüyordu. “Madam Rouleaux’den aldım. O bile çok tehlikeli olduğunu söylüyor. Louise, bunu yapmak istediğinden emin misin?”</p>

  <p class="normal">Yuvarlak kırmızı yüzü şişti. Tombul alt dudağı titriyordu.</p>

  <p class="normal">“Başka bir yolu var mı?” Düşük ilacı için hazırlanan reçeteyi aldı ve iğrenç bir büyüymüş gibi baktı.</p>

  <p class="normal">“Kara çöpleme,” dedi, titriyordu. “Adı bile ürkütücü!”</p>

  <p class="normal">“Evet, bu oldukça pis bir iş,” dedim. “İçin dışına çıkıyormuş gibi hissedeceksin. Ama yine de bebek gelebilir. Her zaman işe yaramıyor.” Usta Raymond’un uyarılarını hatırlamıştım - uzun süre beklemek tehlikelidir - daha ne kadar ilerletebilir diye düşünüyordum. Altı haftadan fazla sürmüş olamazdı çünkü şüphelenir şüphelenmez bana anlatmıştı.</p>

  <p class="normal">Bana bakıyordu, korkmuştu ve gözleri kan çanağına dönmüştü.</p>

  <p class="normal">“Kendin için kullandın mı?”</p>

  <p class="normal">“Tanrım, hayır!”.</p>

  <p class="normal">“L’Hôpital des Anges’de olmalarına rağmen bunu yapan kadınlar görmüştüm.” Kürtajcılar gizli evlerinde ya da kendi kliniklerinde çalışıyorlardı, bu konuda oldukça deneyimliydiler. Elimi kendi karnıma götürdüm, sanki bu çaresiz misafiri korumak istiyor gibiydim. Louise bu hareketimi yakaladı ve kendini koltuğa atıp kafasını ellerinin arasına aldı.</p>

  <p class="normal">“Ah, keşke ölsem!” diye inliyordu. “Neden, neden ben de senin gibi sevdiğim adamın çocuğunu doğuramıyorum, neden şanslı değilim?” İki eliyle tombul karnını tutuyor, sanki çocuğu parmaklarının arasında görmek ister gibi aşağıya bakıyordu.</p>

  <p class="normal">Bu soruyu yanıtlayacak bir sürü cevap vardı ama onun bunları duymak isteyeceğini sanmıyordum. Derin bir nefes aldım ve yanına oturdum.</p>

  <p class="normal">“Louise,” dedim. “Bu çocuğu istiyor musun?”</p>

  <p class="normal">Kafasını kaldırdı ve şaşkınlıkla yüzüme baktı.</p>

  <p class="normal">“Tabii ki istiyorum!” dedi. “Bu bebek onun, Charles’ın! Bu...” Yüzü çökmüştü, bir kez daha başını öne eğdi. Elleri karnının üstündeydi. “Bu bebek benim,” diye fısıldıyordu. Bir müddet sonra yaşlarla yıkanmış yüzünü kaldırdı. Yavaş yavaş kendine geliyordu. Burnunu koluna sildi.</p>

  <p class="normal">“Ama bu iyi değil,” dedi. “Eğer ben yapmazsam… ” Masanın üstündeki tarife bir göz attı ve güçlükle yutkundu. “Jules beni boşar - beni kovar. Korkunç bir skandal olur. Aforoz edilebilirim! Peder bile beni korumaz.”</p>

  <p class="normal">“Evet,” dedim. “Ama...” Tereddütlüydüm, durumu yokuşa sürmekten korkuyordum. “Bu çocuğun Jules’tan olduğuna inandırma şansımız var mı?” diye sordum.</p>

  <p class="normal">Bir an bana boş boş baktı. Onu sarsıp kendine getirmek istiyordum.</p>

  <p class="normal">“Nasıl olacağını bilmiyorum, eğer…” Anlamış gibi görüyordu, dehşete kapılmışçasına bana baktı.</p>

  <p class="normal">“Jules ile yatmaktan mı bahsediyorsun? Ama Charles kızar!”</p>

  <p class="normal">“Charles,” dedim öfkeyle, “hamile değil!”</p>

  <p class="normal">“Evet, ama o…bunu…yapamam!” Korku dolu bakışı solmuş, yerini durumun ciddiyetini anladığını belirten bir bakış almıştı.</p>

  <p class="normal">Onu buna zorlamak istemiyordum ama Charles Stuart’ın gururunun hatırına kendi hayatını riske atması için sebep de göremiyordum.</p>

  <p class="normal">“Charles senin hayatının tehlikede olmasını ister mi?” dedim. “Bebeği biliyor mu?”</p>

  <p class="normal">Başını evet anlamında salladı ve bu fikir için bir şey diyecek gibi ağzını açtı. Elleri hâlâ karnındaydı.</p>

  <p class="normal">“Evet. En son bu yüzden tartıştık,” dedi. “Sinirliydi; bunun benim suçum olduğunu söyledi, babasının krallığını açıklayana kadar beklemeliyim. Nasıl olsa bir gün kral olacak, gelip beni Jules’dan alacak. Papa’ya evliliğimizi fes ettirecek ve oğulları İngiltere ve İskoçya tahtının varisleri olacak…” Sustu ve tekrar ağlamaya başladı.</p>

  <p class="normal">Kızgınlıkla gözlerimi devirdim.</p>

  <p class="normal">“Ah, sakin ol, Louise!” diye bağırdım. Ağlamasını durdurmak için yeterince etkili olmuştu, en azından bir müddet de olsa. Bu boşluktan yararlanarak ağırlığımı koymak istiyordum.</p>

  <p class="normal">“Bak,” dedim olabildiğince inandırıcı olmaya çalışarak, “Charles’ın senden kendi çocuğunu feda etmeni istediğini mi düşünüyorsun? Yasal ya da değil?” Aslında, Charles’ın kendi yolundaki engelin kalkması için atılan bir adımı destekleyeceğini düşünüyordum, Louise’e olan etkisini ya da kendi tohumunu düşüneceğini sanmıyordum. Diğer yandan, Prens bu aşkı kanıtlayan bir iz bırakmış olacaktı, belki sürgün krallara mahsus geçici zorluğun kaynağı olarak da bu gösterilebilirdi. Açıkçası, Jamie’nin yardımına ihtiyacım vardı. Bu konu hakkında ne söyleyebileceğini düşünmeye çalışıyordum.</p>

  <p class="normal">“Şey…” diye geveledi Louise. Bir an için Jules Prens de Rohan’a acıdım ama sonra L’Hôpital des Anges’in koridor taşına yayılmış kan lekeli yatağın üstündeki hizmetçi genç kızın can çekişen görüntüsü aklıma geldi.</p>

  <p class="normal">Rohanlardan ayrıldığım zaman neredeyse güneş batmak üzereydi, ayaklarımı sürüyerek gidiyordum. Sinirden titreyen Louise yatak odasının merdivenlerinde duruyordu, eşiyle özel bir akşam yemeği yemeden önce nedimesi saçlarını yapmış ve en şık elbisesini giydirmişti. Tamamen çökmüş hissediyordum ve Jamie’nin yemek için kimseyi getirmemesini umuyordum. Bu durumun gizli kalmasını istiyordum.</p>

  <p class="normal">Kimseyi getirmemişti. Çalışma odasına girdiğim zaman masada oturmuş, bir şeyler okumakla meşgul olduğunu gördüm.</p>

  <p class="normal">“Louis’in ‘kürk tüccarı’ ya da ‘Duverney başkanı’ olma ihtimali ne kadardır?” diye bakmadan sordu.</p>

  <p class="normal">“İyiyim, teşekkürler, sevgilim. Sen nasılsın?” dedim.</p>

  <p class="normal">“İyiyim,” dedi. Başının tepesindeki yatmayan saçları dimdik duruyordu. Kaşlarını çatarak kâğıda bakıyordu.</p>

  <p class="normal">“Möyö Geyer’in ‘Vendomelu bir terzi’ olduğuna eminim,” dedi parmağını mektubun üzerinde gezdirirken. “Ve ‘bizim ortak arkadaşımız’ da Kont Mar olmalı ya da papanın elçisi. Ama…”</p>

  <p class="normal">“Ne halt ediyorsun?” Omzunun üstünden kâğıtlara bakıyordum, mektubun aşağısındaki amblemi görünce elinden kaptım. <span class="ideitalik">James Stuart; İngiltere ve İskoçya’nın Kralı.</span></p>

  <p class="normal">“Yüce Tanrım! Demek işe yarıyor!” Biraz etrafta dolandıktan sonra ateşin önündeki bir sandalyeye çökmüş Fergus’a baktım, yüzünde pasta lekesi vardı. “Tatlı küçük bayım,” dedim ona gülümseyerek. O da bana gülümsedi, yanakları cevizli tart yemiş bir sincaba benziyordu.</p>

  <p class="normal">“Bunu papanın elçisinden aldık,” dedi Jamie ve yanıma geldi. “O tavernada akşam yemeğini yerken, Fergus çantasından mektubu aldı. Geceyi orada geçirecek, böylece biz de şafaktan önce onu yerine geri koyabileceğiz. Sorun olmaz, değil mi Fergus?”</p>

  <p class="normal">Çocuk yutkundu ve başını salladı. “Olmaz, efendim. Çantadakiler çalınır diye yatak arkadaşlarına güvenmediğinden yalnız uyuyor.” Buna bakıp alaycı bir şekilde gülümsedi. Marifetli pis parmaklarını yeni bir tarta uzatırken, “Bunlar çok kolay işler, efendim,” dedi.</p>

  <p class="normal">Birden gözümün önünde cellâdın bıçağının onun süpürge sopası kadar ince bileğinin üstünde havalanması ve sert elin tuttuğu kıvranan elinin görüntüsü canlandı. Midemin guruldanmasıyla birden yutkundum. Fergus’un boynunda, üzerinde küçük yeşilimsi bakır olan bir zincir vardı. Aziz Dismas’ın figürü, diye düşündüm.</p>

  <p class="normal">Sakin bir denetim için fazla zaman yoktu. Sonunda, mektubun bir kopyasını aldık ve orijinalini yeniden dikkatlice katlayıp mum alevinde ısınan kızgın bıçak yardımıyla orijinal mührü yerine yerleştirdik.</p>

  <p class="normal">Dikkatlice operasyonu izleyen Fergus Jamie’ye bakarak kafasını salladı. “Bir elinizin sakat olması çok kötü,” dedi.</p>

  <p class="normal">Jamie sağ eline baktı. O kadar kötü değildi; bir parmağı eğriydi, orta parmağın aşağısında kalın bir yara izi vardı. En büyük zararı dördüncü parmağı görmüştü, parmağın ikinci eklemi çok kötü ezilmiş ve iki parmak kemiği birlikte kaynayarak iyileşmişti. Eli Jack Randall tarafından Wentworth Hapishanesi’nde kırılmıştı, yaklaşık dört ay önce.</p>

  <p class="normal">“Önemli değil,” dedi gülümseyerek. Fergus’a oyun yaparcasına parmaklarını büktü. “Benim büyük pençelerim cepleri karıştırmak için çok büyük.”. Onun için yaptığım yumuşak topu hâlâ yanında taşıyordu, işteyken günde en az yüz kez onu sıkıyordu. Yapışık kemikler canını acıtsa bile o bundan şikâyet etmiyordu.</p>

  <p class="normal">“O zaman tamam,” dedi Fergus’a. “Güvende olduğun zaman gel ve beni bul, böylece polis ya da taverna sahibi tarafından götürülmediğini öğrenmiş olurum.”</p>

  <p class="normal">Bu düşünce yüzünden Fergus suratını astı ama yine de onu başıyla onayladı ve merdivenlerden inip kaybolmadan önce mektubu iş giysisinin içine soktu.</p>

  <p class="normal">Jamie bir müddet onun arkasından bakakaldı ve sonra bana döndü. Sanki beni ilk kez görüyor gibiydi. Kaşları havaya kalkmıştı.</p>

  <p class="normal">“Tanrım, Sassenach!” dedi. “Gömleğim gibi bembeyaz olmuşsun! İyi misin?”</p>

  <p class="normal">“Sadece açım,” dedim.</p>

  <p class="normal">Yemek zili çalmıştı, ateşin önünde yemek yerken bir yandan da Louise’den bahsediyordum. Jamie durumdan dolayı kaşlarını çattı. Louise ve Charles ikilisine Gaelce kaba şeyler mırıldanıyordu.</p>

  <p class="normal">“Sanırım, üzüldün,” dedim, ve bir parça ekmekle fasulyeyi ağzıma attım. Sıcak, pastırmalı fasulye beni rahatlatmıştı, yeniden huzurlu olmuştum. Dışarısı soğuk ve karanlıktı, rüzgârın sesi de cabasıydı ama biz ateşin yanında sıcak ve huzurluyduk.</p>

  <p class="normal">“Ah, bir piçi kocasına yamamaya çalıştığı için Louise de La Tour’a mı üzüleceğim?” Jamie öfkeli bir suratla bakıyor, parmağını meyve suyu bardağının kenarında gezindiriyordu.</p>

  <p class="normal">“Benim bunda bir kârım yok, sana söylüyorum, Sassenach. Bir adamın üzerine oynanan pis bir oyun ama zavallı kadın başka ne yapabilirdi ki?” Odanın karşısındaki masaya bakıp gülümsedi.</p>

  <p class="normal">“Ayrıca, diğer insanların moralini yüksek tutmak beni ilgilendirmiyor. Mektup çalmak, casusluk yapmak ve ailemin Kral olarak düşündüğü adamı yıkmaya çalışmak… Yaptığım şeylerle birinin beni yargılaması hoşuma gitmiyor, Sassenach.”</p>

  <p class="normal">“Yaptığın şey için çok iyi bir nedenin var!” diye itiraz ettim.</p>

  <p class="normal">Omzunu silkti. Ateş yüzünün çukurlaşmış yanaklarına yansıyor ve göz bebeklerine gölgesini düşürüyordu. Bu onu olduğundan daha yaşlı göstermişti, neredeyse onun tam yirmi dört yaşında olduğunu unutuyordum.</p>

  <p class="normal">“Evet. Onun da bir sebebi var,” dedi. “O bir kişinin hayatını kurtarmak istiyor, ben ise on bin kişinin. Bu küçük Fergus’u - ve Jared’ın işini - riske atmamı affettirir mi?” Başını çevirdi ve bana gülümsedi. Gözleri safir gibi parlıyordu.</p>

  <p class="normal">“Başka bir adamın mektubunu açmak için uykumdan vazgeçmek istemiyorum,” dedi. “Bu önceki yaptığımız şeyden daha kötü geliyor ve vicdanımın daha ne kadar dayanacağını bilmiyorum. En iyisi bu işi daha çok zorlamamak.”</p>

  <p class="normal">Buna söylenecek bir şey yoktu, tamamen doğruydu. Uzandım ve elimi yanağının üstüne koydum. O da elini benimkinin üstüne koydu ve bir an öyle tuttuktan sonra başını çevirip avcumu öptü.</p>

  <p class="normal">“Evet,” dedi derin bir nefes alıp ve sonra işine geri döndü. “Yemeğimizi yedik, şimdi mektuba bakalım mı?”</p>

  <p class="normal">Mektup şifreliydi; bu apaçık ortadaydı. Yakalanmayı önlemek için demişti Jamie.</p>

  <p class="normal">“Bunu kim yapar ki?” diye sordum. “Yani bizim dışımızda demek istiyorum.”</p>

  <p class="normal">“Neredeyse herkes, Sassenach. Louis’in, Duverney’nin, İspanyalı Philip’in casusları. Eğer rüzgâr doğru eserse II. James yanlısı beyler ve II. James tarafına dönecek olanlar. Bilgileri dağıtanlar, rüzgârdaki kötü kokuyu önemsemeyip bununla yaşayacak ya da ölecek olanlar. Papa’nın kendisi… Papalık kırk yıldır sürgündeki Stuartları destekliyor. Onların ne yaptıklarını öğrenmek için bir gözü sürekli onlardadır diye düşünüyorum.” James’in oğluna yazdığı mektubun kopyasını işaret etti.</p>

  <p class="normal">“Mektubun mührü, ben almadan önce belki de üç kez çıkarılmıştı,” dedi.</p>

  <p class="normal">“Anlıyorum,” dedim. “Hiç şüphesiz James mektuplarını şifreliyordu. Söylediklerini çözebileceğini düşünüyor musun?”</p>

  <p class="normal">Jamie kâğıtlara bakarken kaşları çatıktı.</p>

  <p class="normal">“Bilmiyorum. Bazılarını evet. Bazıları hakkında ise bir fikrim yok. Eğer Kral James’in diğer mektuplarını da görebilirsem bunu çözebileceğimi sanıyorum. Bakalım Fergus benim için neler yapabilecek.” Kopyayı katladı ve dikkatlice kilitli tuttuğu çekmecesine koydu.</p>

  <p class="normal">“Hiç kimseye güvenmemelisin, Sassenach,” dedi. “Hizmetçilerin arasında casuslar olabilir.” Küçük anahtarı ceketinin cebine koydu ve kolunu belime doladı.</p>

  <p class="normal">Bir elimde mumu, diğer elimle de kolunu tutuyordum. Merdivenlere yöneldik. Evin geri kalan kısmı karanlıktı, hizmetçilerin hepsi uykuya dalmıştı.</p>

  <p class="normal">“Bu seni endişelendirmiyor mu?” diye sordum merdivenlerden çıkarken. “Hiç kimseye güvenmemek?”</p>

  <p class="normal">Hafifçe güldü. “Evet, kimseye bir şey söylemiyorum, Sassenach. Sen, Murtagh, kız kardeşim Jenny ve eşi Ian. Siz dördünüze tüm kalbimle güveniyorum.”</p>

  <p class="normal">Büyük yatağın örtüsünü geri çektiğinde titriyordum. Ateş geceye yenik düşmüş ve oda soğumaya başlamıştı.</p>

  <p class="normal">“Dört kişi o kadar çok değil,” dedim elbisemi çıkarırken.</p>

  <p class="normal">Gömleğini çıkardı ve sandalyeye koydu. Sırtındaki izler loş ışıkta parlıyordu.</p>

  <p class="normal">“Evet, öyle,” dedi duygusuzca. “Ama dört kişi Charles Stuart’ınkine göre çok bile.”</p>

  <p class="normal">Daha şafak vaktine çok olmasına rağmen kuşlar şarkı söylüyordu. Alaycı bir kuşu titrek sesiyle defalarca şakımış ve yakındaki karanlık yağmur oluğuna konmuştu.</p>

  <p class="normal">Uykulu bir halde hareket eden Jamie, yanağını yeni ağdalı koltuk altımın yumuşak derisine sürtüyordu. Sonra başını çevirip bedenime küçük ve güzel bir titreme yayan bir öpücük kondurdu.</p>

  <p class="normal">“Hımm,” diye mırıldandı eli hafifçe karnımda gezinirken. “Tüylerinin böyle diken diken olması çok hoşuma gidiyor, Sassenach.”</p>

  <p class="normal">“Böyle mi?” diye cevap verdim. Sağ elimi sırtında gezdirirken dokunduğum her yer diken diken oluyordu.</p>

  <p class="normal">“Ah.”</p>

  <p class="normal">“Biraz daha o zaman,” diye cevap verdim ve onu okşamaya devam ettim.</p>

  <p class="normal">Hoşuna gittiğini belirten bir inlemeyle yan tarafına döndü ve kollarıyla beni sarmaladı, çıplak tenlerimizin her zerresinin birbirine değmesinin verdiği zevk inanılmazdı. Baştan aşağı her zerrenin… Soba gibi sıcacıktı, sıcaklığı soğuk şafakta alevin yeniden canlanmasını sağlamıştı.</p>

  <p class="normal">Dudakları göğsümün ucuyla birleşti. İnliyor, dudaklarının sıcaklığını daha derinden hissetmek için bedenimle kavisler çiziyordum. Göğüslerim gittikçe büyüyor ve daha çok hassaslaşıyorlardı. Göğüs uçlarım sızlıyor, öpülmeyi bekliyordu.</p>

  <p class="normal">“Bunu yapmama daha sonra da izin verir misin?” diye mırıldandı göğüs ucumu hafifçe ısırırken. “Bebek doğduğu zaman ve senin göğüslerin sütle dolunca yani? Beni de böyle kalbinin yanında besler misin?”</p>

  <p class="normal">Parmaklarım, bebek yumuşaklığındaki saçlarının arasında geziniyordu.</p>

  <p class="normal">“Her zaman,” diye fısıldadım.</p>
</body>
</html>
