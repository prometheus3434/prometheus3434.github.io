<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_55">47<br class="calibre2"/>
  Yarım Kalan İşler</h2>

  <p class="normal">“O tabii ki de haklıydı. Lanet olası adam, neredeyse her zaman haklıydı.” Claire’in yüzünde üzgün bir gülümseme vardı, sonra şöminenin karşısında oturan Brianna’ya baktı. Genç kızın suratında hiçbir ifade yoktu.</p>

  <p class="normal">“Tehlikeli bir hamilelikti - yeniden- ve riskli bir doğum. Neredeyse ikimiz de hayatımızı kaybedecektik.” Sanki odada yalnızlarmış gibi sadece kızına bakarak konuşuyordu. Geçmişin büyüsünden yavaş yavaş uyanan Roger, kendini davetsiz misafir gibi hissediyordu.</p>

  <p class="normal">“İşte gerçek böyle. Ondan ayrı kalmaya dayanamıyordum,” diye devam etti Claire. “Senin için bile…sen doğmadan önce az da olsa senden nefret etmiştim çünkü senin yüzünden gitmemi istemişti. Ölmek umurumda değildi. Ama yaşamaya, onsuz yaşamaya devam etmek zorunda kalmak…. O haklıydı, bu yapılabilecek en kötü pazarlıktı ama devam ettim çünkü onu seviyordum. Ve biz yaşadık, sen ve ben, çünkü o da seni seviyordu.”</p>

  <p class="normal">Brianna hareket etmiyor, gözlerini annesinin yüzünden ayırmadan öylece duruyordu.</p>

  <p class="normal">“Ne kadar süre…benden nefret ettin?”</p>

  <p class="normal">“Sen doğana kadar. Seni kucağıma alıp seni emzirdiğim zaman ve babanın gözleriyle bana baktığını gördüğüm zaman birden her şey değişti.”</p>

  <p class="normal">Brianna belli belirsiz boğuk bir ses çıkarttı ama annesi anlatmaya devam ediyordu.</p>

  <p class="normal">“Ve sonra seni tanımaya başladım. Ve seni, sen olduğun için sevdim, sadece senin baban olan adamdan dolayı değil.”</p>

  <p class="normal">Brianna birden doğruldu. Aslan yelesine benzeyen saçları diken diken olmuştu ve mavi gözleri arkasındaki alevler gibi parlıyordu.</p>

  <p class="normal">“Benim babam Frank Randall!” dedi. “O benim babam! Biliyorum!” Annesine dik dik bakıyor, sesi öfkeden titriyordu.</p>

  <p class="normal">“Bunu neden yaptığını bilmiyorum. Belki benden nefret ettiğin için, belki hâlâ benden nefret ettiğin için!”Gözyaşları yanaklarından aşağıya süzülmeye başlamıştı, elinin tersiyle kızgın bir şekilde onları siliyordu.</p>

  <p class="normal">“Babam…babam beni sevdi. Ben onun yerinde olsaydım, bunu yapamazdım! Neden bana onun benim babam olmadığına inandırmaya çalışıyorsun? Neden beni kıskanıyorsun? Sebebi bu mu? Beni sevmesi mi seni rahatsız ediyor? O seni hiç sevmedi, bunu biliyorum!”</p>

  <p class="normal">Roger, Brianna onun varlığını fark etmeden ve eriyen kızgınlığını ona çevirmeden kapıdan sıvışmak için içinde güçlü bir istek duyuyordu. Ama onun rahatsızlığının ötesinde büyüyen bir korkunun da farkındaydı. Üvey babasını korumak için öfkeyle tıslayan genç kız, Kuzey İskoçyalı savaşçıların bağıran ölüm perisi gibi düşmanlarının üzerine vahşi bir güçle alev saçıyordu. Uzun dik burnu gölgelerin arasında daha da dikleşmişti ve gözleri bir kedi gibi yana yatıktı, babasının bir kopyasıydı ve açıkçası, onun babası masanın üstündeki kitabın kapağını süsleyen fotoğraftaki esmer sessiz profesör değildi.</p>

  <p class="normal">Claire bir kez daha ağzını açtı ama sonra tamamıyla büyülenmişçesine kızını izlemekten başka bir şey yapamadı. Roger, Claire’in bunu daha önceleri de defalarca gördüğünü düşünüyordu ama Brianna’da değil.</p>

  <p class="normal">Birdenbire Brianna ayağa fırladı, masadan sararmış haber kupürlerini alıp ateşe attı. Sonra ocak demirini kaptı ve çıra yığınlarının içine acımasızca vurdu, şömineden ayaklarına sıçrayan kıvılcımlar umurunda değildi.</p>

  <p class="normal">Parlayan kâğıtların hızlıca kararmasını izleyip döndü ve bir ayağını şömineye vurdu.</p>

  <p class="normal">“Fahişe!” diye bağırdı annesine. “Benden nefret mi ediyorsun? İyi, ben de senden nefret ediyorum!” Ocak demirini eline alınca Roger içgüdüsel olarak gerilmişti, kızın ona saldırmasına hazırdı ama genç kız döndü ve usta bir mızrak atıcısı gibi demiri cama doğru fırlattı. Pencere parçalara ayrılıp yere düşmeden önce gece siyahı camlarda son görülen öfkeli bir kadının yansımasıydı.</p>

  <p class="normal">Çalışma odasındaki sessizlik sinir bozucuydu. Brianna’nın peşinden gitmek için ayağa fırlayan Roger odanın ortasında öylece kalakalmıştı. Sanki onlarla ne yapacağından emin değilmiş gibi ellerine, sonra da Claire’e baktı. Claire kımıldamadan koltukta oturuyordu, tıpkı gecenin gölgesinde hiç hareket etmeden duran yırtıcı bir kuşa benziyordu.</p>

  <p class="normal">Birkaç dakika sonra, Roger onun yanına doğru ilerledi.</p>

  <p class="normal">“Ne diyeceğimi bilmiyorum,” dedi.</p>

  <p class="normal">Claire’in dudakları belli belirsiz titredi. “Ben de.”</p>

  <p class="normal">Bir müddet sessizce oturdular. Eski ev adeta çatırdıyordu ve koridorun aşağısındaki mutfaktan tangırdayan bir tencerenin belli belirsiz sesi geliyordu. Fiona akşam yemeği için bir şeyler hazırlıyordu. Roger’ın şaşkınlık hissi ve zoraki sıkıntısı giderek başka bir şeye yöneliyordu, ne olduğundan emin değildi. Elleri soğuktan adeta donmuştu.</p>

  <p class="normal">“Ben…” diye konuşmaya başladı, sonra durdu ve başını iki yana salladı.</p>

  <p class="normal">Claire derin bir nefes aldı ve Roger, Brianna gittiğinden beri onun yaptığı ilk hareketin bu olduğunu fark etti.</p>

  <p class="normal">“Bana inanıyor musun?” diye sordu.</p>

  <p class="normal">Roger düşünceli bir şekilde ona baktı. “Eğer bunu bilseydim, sanırım lanetlenirdim,” dedi sonunda.</p>

  <p class="normal">Claire gülümsedi. “Bu Jamie’nin söylediği şey,” dedi, “Ona nerden geldiğimi düşünüyorsun diye sorduğumda böyle demişti.”</p>

  <p class="normal">“Onu suçladığımı söyleyemem.” Roger ilk önce tereddüt etti ama sonra onun yanına gitti. “Bakabilir miyim?” Diz çöktü ve onun karşı koymayan elini avucunun içine aldı ve ışığa tuttu. Gerçek bir fildişi olduğunu söyleyebilirsin, diye düşündü, sonra birdenbire hatırladı çünkü dokunuşun gerçekten nazik bir sıcaklık hissi vardı. Avucunun içi tatlı bir pembe rengindeydi ama başparmağının altındaki belli belirsiz “J” harfi kemik kadar beyazdı.</p>

  <p class="normal">“Bu hiçbir şeyi kanıtlamaz,” dedi, Roger’ın yüzüne bakıyordu. “Bir kaza eseri olabilir, ya da kendim yapmış olabilirim.”</p>

  <p class="normal">“Ama sen yapmadın, değil mi?” Roger, sanki kırılgan bir sanat eseriymiş gibi kadının elini nazik bir şekilde Claire’in kucağına bıraktı.</p>

  <p class="normal">“Ben yapmadım. Ama bunu ispat edemem. İnciler,” - eli boynunda parıldayan kolyeye gitti - “bunlar gerçek ve bu doğrulanabilir. Ama onları nereden aldığımı ispatlayabilir miyim? Hayır.”</p>

  <p class="normal">“Peki Ellen MacKenzie’nin portesi...” diye söze başladı Roger.</p>

  <p class="normal">“Aynı şekilde. Bir rastlantı. Benim kuruntuma dayanan bir şey. Uydurduğum bir yalan.” Yeterince sakin konuşmasına rağmen sesinde belli belirsiz bir acı vardı. Giderek sakinliğini kaybediyordu. Bir heykelin hayata gelişi, diye düşündü Roger ve ayağa kalktı. Yavaşça bir ileri bir geri yürüyor, eliyle saçlarını karıştırıyordu.</p>

  <p class="normal">“Ama senin için önemli bir şey, değil mi? Bu çok önemli.”</p>

  <p class="normal">“Evet.” Claire de ayağa kalktı ve Roger’ın araştırmalarının bulunduğu çalışma masasına gitti. Derin bir saygıyla Manila yaprağına dokundu, sanki bir mezar taşıydı.</p>

  <p class="normal">“Bilmek zorundaydım.” Claire’in sesi hafiften titriyordu ama Roger çenesinin sabit bir şekilde durduğunu görmüştü, içindeki duyguları bastırmaya çalışıyordu. “Onu yapıp yapmadığını bilmek zorundaydım, adamlarını kurtarıp kurtarmadığını ya da hiçbir şey uğruna kendini feda edip etmediğini. Ve Brianna’ya anlatmak zorundaydım. İnanmasa bile, hiç inanmasa bile Jamie onun babası. Bunu ona söylemek zorundaydım.”</p>

  <p class="normal">“Evet, anlıyorum. Ve Dr. Randall – eşiniz – yani Frank demek istedim, yapamazdınız. Yani o hayattayken demek istedim.”</p>

  <p class="normal">Belli belirsiz gülümsedi. “Sorun değil, Frank’den eşim olarak bahsedebilirsin. Ne de olsa birkaç iyi güzel yıl boyunca öyleydi. Ve bir yerde Bree haklı, o onun babasıydı, en az Jamie kadar.” Ellerine baktı ve parmaklarını ışığa tuttu. Işık taktığı gümüş ve altın yüzükleri aydınlatıyordu. Roger’ın aklına birden bir şey gelmişti.</p>

  <p class="normal">“Yüzüğün,” dedi, Claire’in yanına yaklaşarak. “Gümüş olan. İçinde yüzüğü yapandan bir işaret var mı? On sekizinci yüzyıldaki bazı İskoçyalı gümüşçüler böyle yapardı. Belki tam bir kanıt olmaz ama yine de bir şeydir.”</p>

  <p class="normal">Claire şaşkınlıkla bakıyordu. Sol eli, sağ elini korurcasına tuttu, Kuzey İskoçya’nın gerdanlık ve devedikeni çiçeği örneğiyle bezenmiş geniş gümüş yüzüğü okşadı.</p>

  <p class="normal">“Bilmiyorum,” dedi. Yanakları hafiften kızardı. “İçine bakmadım. Parmağımdan hiç çıkartmadım ki.”Yüzüğü yavaşça parmağından çıkarttı, parmakları inceydi ama uzun zamandır yüzüğü taktığı için etinde derin bir iz oluşturmuştu.</p>

  <p class="normal">Yüzüğün içine gözlerini kısarak baktı, sonra ayağa kalktı ve masaya geldi, Roger’ın yanında durdu. Yüzüğü masa lambasına doğru tuttu.</p>

  <p class="normal">“İçinde bir şeyler yazıyor,” dedi heyecanla. “Hiç fark etmemiştim… Ah, Yüce Tanrım.” Yüzük parmaklarının arasından kaydı ve tıngırdayarak masanın üzerine düştü. Roger onu durdurmaya çalıştı ama Claire uzaklaştı ve yüzünü ellerinin arasına aldı. Roger, Claire’in, yüzünü göstermek istemediğini biliyordu. Brianna’nın da gitmesiyle gün boyunca hâkim olduğu kontrolünü kaybetmişti.</p>

  <p class="normal">Roger bir müddet öyle kaldı, kendini dayanılamayacak kadar tuhaf olayların içinde hissediyordu. Bildiği her şeyden daha derin olan bu gizliliği ihlal etmesiyle oluşan korkunç bir hisse kapılmıştı ama ne yapması gerektiğini de bilmiyordu, küçük metal halkayı ışığa tuttu ve içindeki sözleri okudu.</p>

  <p class="normal">“Da mi basia mille…” Ama sözleri söyleyen Claire’in sesiydi kendisininki değil. Sesi titriyordu ve Roger, onun ağladığını söyleyebilirdi ama kadın yeniden kendini toparlamaya başlamıştı.</p>

  <p class="normal">“Catullus’un. Bir aşk şiirinden birkaç söz. Hugh…Hugh Munro - düğün hediyesi için bu şiiri bana o vermişti, içinde yusufçuk bulunan bir kehribar taşının etrafına sarılıydı.” Hâlâ yumruk halinde olan elleri şimdi iki yanına düşmüştü. “Hepsini söyleyemem ama bu kısmını çok iyi biliyorum.” Sesi konuştukça sakinleşiyordu ama yine de kendini Roger’a doğru dönmekten kendini alıkoyuyordu. Avucundaki küçük gümüş halka, hâlâ ayrıldığı parmağın sıcaklığını taşıyordu.</p>

  <p class="normal">“…da mi basia mille…”</p>

  <p class="normal">Döndü ve sözcükleri çevirmeye başladı.</p>

  <p class="normal1">O zaman aşk dolu öpücüklerimizin yaşamasına izin ver</p>

  <p class="normal1">Dudaklarımızda başlasın,</p>

  <p class="normal1">Anlatalım binlerce ve yüzlerce kez</p>

  <p class="normal1">Yüzlerce ve binlerce kez daha.</p>

  <p class="normal">Bitirdikten sonra bir müddet durdu ve ona bakmak için yeniden yavaşça arkasına döndü. Yanakları kızarmıştı ve ıslaktı, kirpikleri birbirine yapışmıştı ama görünüşte sakindi.</p>

  <p class="normal">“Yüzlerce ve binlerce kez daha,”dedi ve gülümsemeye çalıştı. “Ama yapandan bir işaret yok. Bu yüzden bu da bir kanıt değil.”</p>

  <p class="normal">“Evet, öyle.” Roger boğazına bir şey yapışmış gibi hissetti ve öksürerek temizledi. “Tam bir kanıt. Benim için.”</p>

  <p class="normal">Claire’in gözlerinin derinliklerinde bir şey parıldadı ve gülümsemesi gerçeğe dönüştü. Sonra gözleri doldu ve ilk ve son kez kontrolünü kaybettiğinde gözyaşları tekrar akmaya başladı.</p>

  <p class="normal">“Üzgünüm,” dedi sonunda. Koltukta oturuyordu, dirsekleri dizindeydi, yüzü Papaz Efendi Bay Wakefield’ın büyük beyaz mendiline gömülmüş duruyordu. Roger yanında oturuyordu. Claire çok küçük ve savunmasız görünüyordu. Roger, onun buklelerini okşamak istedi ama çekindi.</p>

  <p class="normal">“Ben hiç böyle düşünmemiştim…” dedi ve burnunu yeniden sildi. “Bunun ne demek olduğunu bilmiyordum, birisinin bana inanmasının.”</p>

  <p class="normal">“Brianna olmasa bile mi?”</p>

  <p class="normal">Roger’ın bu sözleri yüzünün tekrar buruşmasına sebep oldu.</p>

  <p class="normal">“Bir şok geçirdi,” diyerek kızını savundu. “Doğal olarak, inanamadı - babasına öyle düşkün ki - Frank’e, demek istiyorum,” diye ekledi aceleyle. “İlk başta her şeyi anlayamayacağını biliyordum. Ama…eminim bunu düşünmeye başladığı zaman, soru sormaya başladığı zaman…” Sesi kısılmış, omuzları çökmüştü.</p>

  <p class="normal">“Çok tuhaf, değil mi? Bir II. James uzmanıyla yirmi yıl yaşayıp, onun kitaplarından birini bile okumaya dayanamayıp öğrenmekten korkmak?” Başını iki yana salladı, hâlâ kitaplara bakıyordu. “Onların birçoğuna ne olduğunu bilmiyorum, asla bakmaya dayanamadım. Tanıdığım bütün adamlar; onları unutamıyorum. Ama onları gömebiliyorum, anılarını körfezde bıraktım. Kısa bir süre için.”</p>

  <p class="normal">Roger yığınların tepesindeki bir kitabı aldı. Belki en azından aklını Brianna’dan uzaklaştırabilirdi.</p>

  <p class="normal">“Anlatmamı ister misin?” diye sordu Roger sessizce.</p>

  <p class="normal">Claire uzun bir süre tereddüt etti ama sonra sanki uzun süre onu düşünmeyi bırakırsa bundan dolayı pişman olacakmış gibi hissediyordu.</p>

  <p class="normal">Roger kuru dudaklarını yaladı ve konuşmaya başladı. Kitaba bakmaya ihtiyacı yoktu. Hâlâ Frank Randall’ın kitabını b,r kalkan gibi göğsünde tutuyordu.</p>

  <p class="normal">“Francis Townsend,”diye başladı. “Charles için Carlisle’yi tutan adam. Tutuklandı. Vatan hainliğinden yargılandı, asıldı ve bağırsakları çıkartıldı.”</p>

  <p class="normal">Roger durdu ama beyaz yüzündeki kan çoktan çekilmişti, daha ilerisi mümkün değildi. Claire ondan uzakta, masanın karşısında oturuyordu, mermer bir kolon gibi hareketsizdi.</p>

  <p class="normal">“Keppochlu MacDonald erkek kardeşi Donald ile birlikte Culloden’deki arazide savaştı. İkisi de İngilizlerin top ateşiyle parçalandı. Lord Kilmarnock savaş arazisinde yaralandı ama ölüleri araştırmaya çıkan Lord Ancrum onu fark etti ve onu Cumberland’in adamlarından kurtardı. Pek büyük bir iyilik sayılmazdı çünkü sonraki ağustos ayında Balmerino ile birlikte Tower Hill’de boynu vuruldu. Kilmarnock’un genç oğlu savaş alanında öldü, bedeni hiç bulunamadı.”</p>

  <p class="normal">“Balmerino’yu her zaman sevdim,” diye mırıldandı Claire. “Peki Yaşlı Tilki? Lord Lovat?” Sesi fısıltıdan biraz daha yüksek çıkmıştı. “Bir baltanın gölgesi…”</p>

  <p class="normal">“Evet.” Roger’ın parmakları bilinçsizce kitabın kaygan kapağına vuruyordu sanki kelimeleri Braille alfabesiyle okuyordu. “Vatan hainliğinden yargılandı ve boynunun vurulmasına karar verildi. Onun için iyi bir son olmuştu. Bütün kitaplar ölümünün büyük bir saygıyla karşıladığını söylüyor.”</p>

  <p class="normal">Roger’ın aklında bir sahne belirmişti; Hogarth’dan kısa bir hikâye. Hikâyeyi ezberinden okuyordu. “İngilizlerin oluşturduğu bir kalabalığın barış ve yuhalarıyla kuleye doğru götürülürken Fraserlerin yaşlı klan beyi soğukkanlı görünüyordu, başından geçen mermilere karşı kayıtsızdı, hatta neredeyse güler yüzlüydü. “Kelini doğratmaya gidiyorsun, seni bunak İskoç köpeği!” diyen yaşlı bir kadının bağrışına cevaben, arabasının camından eğilip neşeyle şöyle bağırmıştı: “Öyle olacağımı umuyorum, seni çirkin bunak İngiliz fahişesi!”</p>

  <p class="normal">Claire gülümsüyordu ama ses tonu kahkaha ve hıçkırıkla ağlama arasındaydı.</p>

  <p class="normal">“Öyle yaptığına bahse girerim, lanet olası yaşlı piç kurusu.”</p>

  <p class="normal">“Cellât kütüğüne yönlendirildiği zaman,” Roger dikkatlice devam ediyordu, “bıçağı incelemek istediğini söyledi ve cellâda iyi bir iş çıkarması için talimat verdi. Adama şöyle dedi: İşini düzgün yap eğer yapmazsan çok sinirlenirim.”</p>

  <p class="normal">Claire’in kapalı gözkapaklarının altından akan yaşlar şöminenin ışığında bir mücevher gibi parlıyordu. Roger ona doğru bir hareket yaptı ama o bunu hissederek başını iki yana salladı, gözleri hâlâ kapalıydı.</p>

  <p class="normal">“Ben iyiyim. Devam et.”</p>

  <p class="normal">“Fazla bir şey yok. Bazıları kurtuldu, biliyorsun. Lochiel Fransa’ya kaçtı.” Klan beyinin erkek kardeşi Archibald Cameron’dan bahsedecekken kendini dikkatli bir şekilde tuttu. Doktor asılmış, bağırsakları çıkartılmış ve Tyburn’de boynu vurulmuş, kalbi yerinden sökülüp ateşe atılmıştı. Claire bu eksikliği fark etmemiş gibi görünüyordu.</p>

  <p class="normal">Roger hızlıca listesini bitirdi, bir yandan da onu izliyordu. Gözyaşları durmuştu ama başı önde oturuyordu, kalın kıvırcık saçları bütün ifadesini saklıyordu.</p>

  <p class="normal">Roger konuşmayı bitirdiğinde bir an durdu, sonra yerinden kalktı ve kararlı bir şekilde Claire’in kolundan tuttu.</p>

  <p class="normal">“Hadi,” dedi. “Biraz hava almaya ihtiyacınız var. Yağmur durdu, dışarı çıkalım.”</p>

  <p class="normal">Dışarıdaki hava taze ve serindi, Papaz Efendi’nin çalışma odasının boğucu havasından sonra neredeyse mest ediciydi. Şiddetli yağmur güneşin ortaya çıkması için durmuştu ve şimdi akşamüzeri havasında sadece ağaçlardan ve çalılardan damlayan suların sesi duyuluyordu.</p>

  <p class="normal">Evden kurtulmak içimde karşı konulamaz bir rahatlama hissinin oluşmasına yol açmıştı. Uzun zamandır bundan korkuyordum ve artık bitmişti. Bree bile hiç…ama hayır, yapacaktı. Uzun zaman alsa bile, eminim gerçeği anlayacaktı. Anlamak zorundaydı; her sabah aynada gördüğü yüzü oydu; damarlarında akan kan onundu. Şu an için ona her şeyi anlatmıştım ve kendimi, günah çıkartmayı bırak, içini dökerken ürperen bir ruh gibi hafif hissediyordum.</p>

  <p class="normal">Doğum yapmak gibi diye düşündüm. Büyük zorluklarla geçen kısa zaman ve parçalanan acı, gelecekteki uykusuz gecelerin bilinci ve sinir bozucu günler. Ama şimdilik, kutsal, huzur dolu bir an için hiçbir şey yoktu, sadece ruhu dolduran sessiz bir coşku vardı ve endişe edecek hiçbir sır kalmamıştı. Tanıdığım adamların taze acısı bile böyle bir anda dilsizdi, parçalanan bulutların arasından parlayan yıldızlar gibi yumuşaktı.</p>

  <p class="normal">Akşam erken gelen baharla nemlenmişti ve yakındaki ana yoldan geçen arabaların lastikleri ıslak yolda tıslıyordu. Roger hiç konuşmadan beni evin arkasındaki yokuştan aşağıya götürüyordu, sonra küçük yosunlu bir araziyi geçtik ve yeniden aşağıya indik, orada nehre giden bir yol vardı. Siyah bir demiryolu köprüsü buradaki nehre uzanıyordu; yolun kenarında bir direğe bağlanmış demir merdivenler vardı. Beyaz sprey boyayla boyanmış silahlı biri utanmaz bir halde kemerin üstündeki ÖZGÜR İSKOÇYA yazısını gösteriyordu.</p>

  <p class="normal">Anıların acı olmasına rağmen kendimi huzurlu hissediyordum ya da ona yakın bir şey. Zor olan kısmı halletmiştim. Bree kim olduğunu biliyordu. Şiddetli bir şekilde zaman içinde onun buna inanmasını umuyordum - sırf kendi hatırına değil, biliyorum, aynı zamanda benim için de. Kabul ettiğim birçok şeyin yanı sıra çevremde Jamie’yi hatırlatan birinin olmasını istiyordum; ondan bahsedeceğim biri.</p>

  <p class="normal">Hem zihnime hem de bedenime dokunan iç rahatlatan bir yorgunluk hissediyordum. Ama bir kez daha belimi doğrulttum, daha önceleri de yaptığım gibi bedenimin sınırlarını zorluyordum. Ağrıyan eklemlerime, gerilmiş zihnime, yeniden paramparça olmuş kalbime söz verdim. Daha sonra dinlenebilirdim. Hayaletlerimle birlikte ateşin yanında yapayalnız pansiyonun küçük sıcak odasında oturabilirdim. Huzur içinde onlara ağlayabilir, gözyaşlarımla zayıflığımın yok olmasına izin verebilir ve en sonunda bir kez daha onlarla buluşacağım geçici uyku bilinçsizliğine dalabilirdim.</p>

  <p class="normal">Ama şimdi değil. Uyumadan önce yapacağım bir şey daha vardı.</p>

  <p class="normal">Bir müddet sessiz yürüdüler, hiç ses yoktu sadece yakındaki trafiğin ve nehrin kenarına vuran küçük dalgaların sesi vardı. Roger, Claire’in unutmaya çalıştığı şeyleri hatırlatma riskinden dolayı sohbete başlamak konusunda kendini isteksiz hissediyordu. Ama artık bütün bu ortaya dökülenleri geriye almanın bir yolu yoktu.</p>

  <p class="normal">Claire ona küçük sorular sormaya başlamıştı, gerçi tereddütlüydü ve arada sırada duruyordu. Roger yapabildiği en iyi şekilde onlara cevap veriyordu ve tereddüt etme sırası ondaydı, sonra birkaç tane de o sormuştu. Sırrın saklandığı birçok seneden sonra birden özgürce ondan bahsetmek Claire için uyuşturucu gibi bir etki yapmıştı ve onu büyülenmişçesine dinleyen Roger, Claire’in bu konudaki tutuculuğuna rağmen onun içindekileri dışarıya çıkartmasını sağlıyordu. Demiryolu köprüsüne ulaştıklarında, Claire, Roger’ın onu ilk gördüğü gün olduğu gibi enerjisini ve gücünü yeniden kazanmıştı.</p>

  <p class="normal">“O bir aptaldı, sarhoştu, zayıftı ve sersem bir adamdı,” diye açıklama yapıyordu tutkuyla. “Hepsi aptaldı - Lochiel, Glengarry ve diğerleri. Birlikteyken çok fazla içiyorlardı ve kendilerini Charles’ın aptalca hayallerine kaptırıyorlardı. Ne de olsa konuşmak bedavaydı ve Dougal haklıydı, sıcak bir odada bir bardak birayla oturarak cesur olmak kolay işti. İçkiyle daha bir aptal oluyorlardı ve sonra sözlerinden dönmelerine engel olan lanet olasıca şerefleriyle gurur duyuyorlardı. Adamlarını kamçılıyorlar, tehdit ediyorlar ve onlara rüşvet veriyor, onların akıllarını çeliyorlardı. Şeref ve zafer uğuruna hepsini lanet olası bir bozguna uğrattılar.”</p>

  <p class="normal">Claire bir müddet sessiz kaldı. Sonra şaşırılacak derecede şen bir kahkahayla gülmeye başladı.</p>

  <p class="normal">“Ama komik olan şey ne, biliyor musun? Bu zavallı, aptal ayyaş ve onun açgözlü aptal yardımcıları; geriye dönmek için kendilerine gelemeyen aptal, şerefli adamlar…içlerinde sadece küçük bir ahlak vardı; inançları. Ve bu tuhaf inanç, uğruna çabaladıkları tek şeydi. Ama sonra ne oldu? Bütün aptallıkları, kusurları, korkaklıkları ve sarhoş gururları; hepsi yok oldu. Şimdi, Charles Stuart ve adamlarının her zaman aradıkları ama hiç bulamadıkları zafer yok oldu gitti.”</p>

  <p class="normal">“Belki Raymond haklıydı,” diye ekledi yumuşak bir ses tonuyla, “hesaba katılacak sadece tek bir şey var. Zaman her şeyi alıp götürdüğünde, geriye kalan kemiklerin sertliği.”</p>

  <p class="normal">“Sanırım tarihçilere de biraz acıyorsun,” dedi Roger. “Çünkü bunu yanlış anlayan her yazar onu bir kahraman yaptı. Yani demek istediğim, şekerleme kavanozlarının ve hediyelik turist kupalarının üstünde Süslü Prens’i görmediğin bir Kuzey İskoçya’da gezemezsin.”</p>

  <p class="normal">Claire başını iki yana salladı, uzaklara bakıyordu. Akşam sisi gittikçe artıyordu, çalıların yapraklarının uçlarından yeniden damlalar birikmeye başlamıştı.</p>

  <p class="normal">“Tarihçiler değil. Hayır, onlar değil. Onların en büyük suçu ne olduğunu ve olayların nasıl geliştiğini bildiklerini zannetmeleri - büyük bir çoğunluğu - sadece arkalarında bir şeyler bırakmak için düşündürüldükleri şeyi düşünürler ve sanat eserlerinin ve kâğıtların oluşturduğu dumanlı sahnenin arkasında gerçekten ne olduğunu gören nadiren sadece bir kişidir.”</p>

  <p class="normal">Uzakta belli belirsiz bir gürültü vardı. Roger bunun Londra’dan gelen akşam treni olduğunu biliyordu. Sessiz gecelerde papaz evinden trenin düdüğünü duyabilirdiniz.</p>

  <p class="normal">“Hayır, sahtelik sanatçılarla devam eder,” diye devam etti Claire. “Yazarlar, şarkıcılar, hikâye anlatanlar. Geçmişi alıp kendi istedikleri gibi yeniden yazan onlar. Onlar aptal birini alıp senin karşına kahraman diye çıkartabilirler, bir ayyaşı alıp onu kral yapabilirler.”</p>

  <p class="normal">“Hepsi yalancı mı?” diye sordu Roger. Claire birden ürperdi. Soğuk havaya rağmen takım elbisesinin üzerine sadece ceketini almıştı.</p>

  <p class="normal">“Yalancılar mı?” diye sordu, “yoksa büyücü mü? Toprağın tozundaki kemikleri görüp, bir şeyin esasını görüp, yeni bir ete büründürerek hantal bir hayvanı muhteşem bir canavar olarak yeniden ortaya çıkartmazlar mı?”</p>

  <p class="normal">“Ve bunu yaptıkları için haksızlar mı?” diye sordu Roger.</p>

  <p class="normal">Claire köprünün üstündeki ÖZGÜR İSKOÇYA yazısına bakıyordu.</p>

  <p class="normal">“Hâlâ anlamadın, değil mi?” dedi Claire. Sinirliydi ama kısık hâlâ normal seviyedeydi.</p>

  <p class="normal">“Nedenini bilmiyorsun,”dedi. “Bilmiyorsun ve ben de bilmiyorum ve asla da bilmeyeceğiz. Görmüyor musun? Bilmiyorsun çünkü sonun ne olduğunu söyleyemezsin - son diye bir şey yok. ‘Bu özel olay’ın olması için kaderde yazılı olduğunu söyleyemezsin ve bu yüzden diğer bütün şeyler oldu. Charles’ın İskoçya halkına yaptığı şey - bu olması gereken ‘şey’ miydi? Ya da bu olması gerektiği gibi oldu demek mi oluyor ve Charles’ın gerçek amacı şimdi olduğu gibi bir simge mi olmalıydı? Onsuz, İskoçya iki yüzyıl boyunca İngiltere’ye bağımlı yaşadı ve hâlâ” - üstte uzanan harfleri gösterdi - “kendi kimliğini saklıyor mu?”</p>

  <p class="normal">“Bilmiyorum!” dedi Roger, dönen ışıldak ağaçları, yolu ve üzerlerindeki köprüde yol alan treni aydınlatırken bağırmak zorunda kalmıştı.</p>

  <p class="normal">Çarpma ve uğultu sesinden oluşan birkaç sert dakika onları durdukları yere çivilemişti. En sonunda tren gitti ve gürültü uzaktan gelen ağlamaya dönüştü.</p>

  <p class="normal">“Evet, hepsi cehennem gibi değil mi? Hiç bilmiyorsun ama oynamak zorundasın.”</p>

  <p class="normal">Birden ellerini açtı, yüzükleri ışıkta parlıyordu.</p>

  <p class="normal">“Doktor olduğunda öğrenirsin. Okulda değil -her durumda öğrendiğin yer orası değil- ama ellerini insanların üzerine koyup, onları iyileştirmeyi düşündüğünde hiç dokunamayacağın birçoğu, esaslarını bulamayacağın birçoğu, parmaklarının arasından kayıp giden birçoğu var. Ama onları düşünemezsin. Yapabileceğin tek şey- tek şey- önündeki insan için çabalamaktır. Sanki dünyadaki tek hastaymış gibi davranmaktır çünkü diğer türlü davranman diğerlerini de kaybetmene yol açar. Ve sırf yardım edemeyeceğin biri için üzülmemen gerektiğini değil ne yapman gerektiğini öğrenirsin.”</p>

  <p class="normal">Claire Roger’a geri döndü, yüzü yorgunluktan bezgindi ama gözleri yağmur ışığında parlıyordu. Eli Roger’ın kolundaydı.</p>

  <p class="normal">“Eve geri dönelim, Roger,” dedi. “Sana söylemem gereken özel şeyler var.”</p>

  <p class="normal">Claire eve dönüş yolunda sessizdi, Roger’ın belirsiz sorularından kaçınıyordu. Daha önceden uzattığı kolu reddetmişti, yalnız yürüyordu, zihni düşüncelerle doluydu ve başı aşağıya eğikti. Sanki karar veremiyor gibi, diye düşündü Roger. Oysa Claire çoktan bunu yapmıştı. Ne söyleyeceğine karar veriyordu.</p>

  <p class="normal">Roger merak ediyordu. Sessizlik gündüz yapılan açıklamanın karışıklığında biraz da olsa ona soluk aldırmıştı. Claire’in neden onu da bu işe dâhil ettiğini merak ediyordu. Eğer isteseydi Brianna’ya yalnızken de rahatlıkla söyleyebilirdi. Sadece Brianna’nın hikâyeye olan tepkisinden korktuğu ve bunu yalnız karşılamaya isteksiz olduğu için mi? Ya da Claire, Roger ona inandığı için ve böylece gerçeği anlatma durumunda onun da yardım etmesini sağlamak için mi böyle yapmıştı?</p>

  <p class="normal">Papaz evine ulaştıklarında Roger’ın merakı artık kaynama noktasındaydı. Hâlâ, yapılması gereken bir iş vardı; birlikte uzun kitaplıklardan bir tanesini boşalttılar ve kırılan camın önüne doğru ittiler.</p>

  <p class="normal">Roger köşedeki küçük içki masasından iki viski doldurmaya gittiğinde sarf ettiği çabadan dolayı yüzü kızaran Claire koltukta oturuyordu. Bayan Graham hayattayken, içecekleri her zaman tepsinin içinde getirirdi, tepsi, uygun peçeteler, dantelli bardakaltlıkları ve bisküvilerle bezenmiş olurdu. Fiona, eğer izin verilseydi, aynısı yapmaya hevesliydi ama Roger kendi içkisini tek başına doldururken daha çok sadeliği tercih ediyordu.</p>

  <p class="normal">Claire ona teşekkür etti, içkisini yudumladı sonra onu bıraktı ve Roger’a baktı, yorgun ama sakindi.</p>

  <p class="normal">“Bütün hikâyeyi neden senin de dinlemeni istediğimi büyük olasılıkla merak ediyorsundur,”dedi, Roger’ın düşüncelerini okuma kabiliyeti sinir bozucuydu.</p>

  <p class="normal">“İki sebep var. Sana ikincisini birazdan anlatacağım ama ilkine gelince, senin de bunu duymaya hakkın olduğunu düşünüyorum.”</p>

  <p class="normal">“Benim mi? Ne hakkı?”</p>

  <p class="normal">Altın gözleri bir leoparın samimi bakışları gibi heyecan vericiydi. “Brianna’nın aynısı. Kim olduğunu bilme hakkı.” Odanın karşısına yürüdü. Yerden tavana kadar tıklım tıklımdı; fotoğraflar, resimler, boş kartvizitler, eski kilise programları, yedek anahtarlar ve diğer bir yığın çöplerle kat kat olmuştu. “Bu duvarı hatırlıyorum.” Claire gülümsüyordu, yerel bir ilkokuldaki bir Ödül Günü çekilmiş resme dokunuyordu. “Babanın buradan kaldırdığı bir şeyler oldu mu?”</p>

  <p class="normal">Roger başını iki yana salladı, şaşkındı. “Hayır, kaldırdığını sanmıyorum. Her zaman çekmecelere konulan şeyleri asla bulamadığını söylerdi. Önemli bir şey varsa, göz önünde olmalıydı.”</p>

  <p class="normal">“O zaman muhtemelen buradadır. Onun önemli olduğunu düşünürdü.” Uzandı, Claire üst üste duran katları yavaşça yoklamaya başladı, kibarca sararmış kâğıtları birbirinden ayırıyordu.</p>

  <p class="normal">“Sanırım bu,”diye mırıldandı, kâğıdı bir öne bir arkaya çevirip baktıktan sonra. Vaaz notlarının ve araba yıkama biletlerinin oluşturduğu enkazın altına uzandı, bir kâğıdı ayırdı ve onu masanın üstüne koydu.</p>

  <p class="normal">“Neden benim soyağacım?” diye sordu Roger şaşkınlıkla. “Yıllardır bu eski şeyi görmemiştim. Ve gördüğüm zamanda hiç dikkat etmemiştim,” diye ekledi. “Eğer benim evlatlık alındığımı söyleyeceksen, bunu zaten biliyorum.”</p>

  <p class="normal">Claire başını evet dercesine salladı, resme odaklanmıştı. “Ah, evet. Bu yüzden senin baban - Bay Wakefield demek istedim - bu soy ağacını yaptı. Kendi adını sana vermesine rağmen senin gerçek aileni bilmek isteyeceğinden emin olmak istemişti.”</p>

  <p class="normal">Roger iç çekti, Papaz Efendi’yi düşünüyordu ve yazı masasındaki küçük gümüş çerçeveli resimdeki, II. Dünya Savaşı’nda İngiliz Kraliyet Hava Kuvvetleri kıyafetiyle poz vermiş koyu saçlı adama olan benzerliğine gülümsüyordu.</p>

  <p class="normal">“Evet, bunu da biliyorum. Benim ailemin soyadı MacKenzie. Benim, senin…şey, tanıdığın bazı MacKenziler’le bağlantım olduğunu mu söyleyeceksin? Bu resimde onların adını göremiyorum.”</p>

  <p class="normal">Claire onu duymuyor gibi davranıyordu.</p>

  <p class="normal">“Bay Wakefield doğruluk konusunda çok titiz bir adamdı,” diye mırıldandı, sanki kendi kendine konuşuyordu. “Hiç hata olsun istemezdi.” Parmağı sayfanın ortasında durdu.</p>

  <p class="normal">“Burası,”dedi. “Olduğu yer burası. Bunun altındakiler de”- parmağı sayfanın altına gelmişti - “her şey normal. Bunlar senin anne ve baban, büyükanne baban ve büyük büyükanne baban ve böyle gidiyor. Ama daha üstü yok.” Parmağı yukarıda kalmıştı.</p>

  <p class="normal">Roger tabloya eğilip baktı, yosun yeşili gözleri düşünceliydi.</p>

  <p class="normal">“Bu mu? William Buccleigh MacKenzie, 1744 doğumlu, William John MacKenzie ve Sarah Innes’in oğlu. 1782’de öldü.”</p>

  <p class="normal">Claire başını iki yana salladı. “1744’de öldü, iki aylıkken, çiçek hastalığından.” Claire yukarıya baktı ve altın gözleri, Roger’ın ürpermesine sebep olan bir bakışla onunkilerle buluştu. “Seninki bu ailedeki ilk evlat edinme olayı değil, biliyorsun,” dedi. Parmağıyla kâğıda vuruyordu. “Onun bir sütanneye ihtiyacı vardı,”dedi. “Kendi annesi ölmüştü - bu yüzden bebeklerini kaybetmiş bir aileye verildi. Onlar çocuğa, ölen çocuklarının adını verdiler - bu genel bir şeydir - ve hiç kimsenin yeni doğan bir çocuğun ataları için kilise kayıtlarına bakmakla ilgilendiklerini sanmıyorum. Ne de olsa doğduğunda bu çocuk vaftiz edilmişti ve bir daha bunu yapmaya gerek yoktu. Colum bana onu nereye yerleştirdiklerini anlatmıştı.”</p>

  <p class="normal">“Geillis Duncan’ın oğlu,” dedi yavaşça. “Cadının çocuğu.”</p>

  <p class="normal">“Doğru. Seni ilk gördüğümde böyle olduğunu anlamıştım. Gözler, bilirsin. Onun aynısı.”</p>

  <p class="normal">Roger oturdu, kitaplığın hava cereyanını engellemesine ve şöminenin yakılı olmasına rağmen üşüdüğünü hissediyordu.</p>

  <p class="normal">“Bundan emin misin?” dedi, ama tabii ki bundan emindi. Bütün hikâyenin uydurma ve hasta olan bir aklın süslü kurgusu olmadığını düşünürsek… Roger ona baktı, elinde viskisiyle sakin bir şekilde oturuyordu, sanki peynirli çörek siparişi verir gibiydi.</p>

  <p class="normal">Hasta olan bir akıl? Dr. Claire Beauchamp-Randall, büyük önemli bir hastanede personel şefi? Olağanüstü delilik, öfkeli kuruntu? Kendinin deli olduğuna inanması daha kolaydı. Aslında buna inanmaya da başlıyordu.</p>

  <p class="normal">Derin bir nefes aldı ve ellerini resmin üzerine koydu, William Buccleigh MacKenzie’nin kayıt tarihini örttü.</p>

  <p class="normal">“Evet, tamam bu çok ilginç ve sanırım bunu bana anlattığından dolayı memnunum. Ama bu gerçekten bir şeyi değiştirmez, değil mi? Bu soyağacının üst kısmını koparıp atmam dışında. Ne de olsa, Geilis Duncan’ın nereden geldiğini ne de çocuğuna kimin babalık yaptığını bilmiyoruz. Gerçi sen avallı yaşlı Arthur olmadığından emin gibi görüyorsun.”</p>

  <p class="normal">Claire başını iki yana salladı, gözlerinde keskin bir bakış vardı. “Ah, hayır, Arthur Duncan değil. Geilie’nin çocuğuna babalık yapan Dougal MacKenzie. Geilie’nin asıl öldürülme sebebi bu. Cadılık değil. Ama Colum MacKenzie, erkek kardeşinin hâkimin karısıyla caiz olmayan işlere bulaştığının bilinmesine izin veremezdi. Ve kadın Dougal ile evlenmek istiyordu, sanırım onu Hamish hakkındaki gerçekle tehdit ediyordu.”</p>

  <p class="normal">“Hamish? Evet, Colum’un oğlu. Evet, hatırlıyorum.” Roger alnını ovalıyordu. Başı dönmeye başlamıştı.</p>

  <p class="normal">“Colum’un oğlu değil,” diye düzeltti onu Claire. “Dougal’ın. Colum çocuklara baba olamıyordu ama Dougal olabiliyordu ve yaptı. Hamish MacKenzie klanının beylik varisiydi; Colum Hamish’i tehdit eden birini öldürecekti ve yaptı.”Claire derin bir nefes aldı. “Ve bu da,” dedi, “sana hikâyeyi anlatmamın ikinci sebebine çıkıyor.”</p>

  <p class="normal">Roger ellerini saçlarının arasına gömdü, masaya dik dik bakıyordu, soyağacı resmindeki yazılar, onunla dalga geçen bir yılan gibi kıvrılıyor, isimlerin arasından çatal dilini çıkartıyor gibi görünüyordu.</p>

  <p class="normal">“Geillis Duncan,”dedi kısık bir sesle. “Onda bir aşı izi vardı.”</p>

  <p class="normal">“Evet. İskoçya’ya geri dönmemi sağlayan son şey bu. Frank ile buradan ayrıldığım zaman, bir daha gelmeyeceğime dair kendime söz vermiştim. Unutamayacağımı biliyordum ama hafızamın derinliklerine gömebileceğimi de biliyordum; uzakta kalabilir ve ben ayrıldıktan sonra neler olduğunu bilmek için kesinlikle araştırma yapmayabilirdim. İkisi için hem Frank hem de Jamie için yapabileceğim en iyi şey bu gibi görünüyordu. Hem gelen bebek için de.”</p>

  <p class="normal">“Ama Geilie Cranesmuir’deki mahkemede benim hayatımı kurtardı. Belki her durumda o, kötü yazgısına mahkûm oldu. Ama beni kurtarmak için belki de sahip olduğu şansı bir kenara attı. Ve bana bir mesaj bıraktı. Dougal bana Jamie’nin hapishanede olduğu haberini getirdiğinde, Kuzey İskoçya’da bir mağarada o mesajı bana verdi. Mesaj iki parçalıktı. Bir cümle, ‘Mümkün olduğunu bilmiyorum ama öyle sanıyorum’ ve ardışık sıralanmış dört rakamdı -bir, dokuz, altı ve sekiz.”</p>

  <p class="normal">“Bin dokuz yüz altmış sekiz,”dedi Roger, bunun bir rüya olduğunu düşünen bir ses tonuyla. Birazdan kendine geleceği kesindi. “Bu sene. Mümkün olduğunu düşünmekle ne demek istemiş?”</p>

  <p class="normal">“Geri dönmek. Taşların içinden. Denemedi ama benim yapabileceğimi düşündü. Ve tabii ki de haklıydı.” Claire döndü ve masadan viski bardağını aldı. Bardağın kenarından Roger’a dik dik bakıyordu, gözleri bardağın içindeki viskiyle aynı renkteydi. “Bu sene 1968 yılındayız, bu yıl onun geçmişe gittiği yıl.”</p>

  <p class="normal">Bardak Roger’ın elinden kaydı ama tam zamanında tutmayı başardı.</p>

  <p class="normal">“Ne…burada mı? Ama o…neden…söylemiyorsun…” Heyecanla konuşmaya başlamıştı, düşünceleri uyumsuz bir halde çıkıyordu.</p>

  <p class="normal">“Bilmiyorum,” dedi Claire. “Ama öyle düşünüyorum. Onun İskoç olduğundan kesinlikle eminim ve onun Kuzey İskoçya’dan bir yerden geldiği olasılığı da doğru. Craigh na Dun’un bir geçit olduğunu biliyoruz - onu kullanabilenler için. Ayrıca,” diye ekledi, tartışmaya son noktayı koyuyordu, “Fiona onu görmüş.”</p>

  <p class="normal">“Fiona mı?” Roger bunun çok fazla olduğunu düşünüyordu. Tamamen mantıksızlık. Her şeye inanabilirdi - zaman yolculuğu, klan ihaneti, tarihi bağlantılar - ama işin içine Fiona’nın da girmesi onun dayanabileceği bir sebepten çok çok fazlaydı. Claire’e yalvarırcasına bakıyordu. “Bunu kast etmediğini söyle,”diye yalvardı. “Fiona değil.”</p>

  <p class="normal">Claire gülümsedi. “Korkarım öyle,”dedi. “Ona büyükannesinin de dâhil olduğu Druid grubu hakkında sorular sordum. Sır olduğuna dair yemin etti tabii ki de ama ben zaten onlar hakkında az da olsa bir şeyler biliyordum ve evet…” omuz silkti, özür diler gibiydi. “onunla konuşmak o kadar zor olmadı. Bana başka bir kadının da bununla ilgili sorular sorduğunu söyledi. Uzun, sarışın bir kadın, çarpıcı derecede güzel yeşil gözlü bir kadın. Fiona kadının birini andırdığını söyledi,” diye nazikçe ekledi, ona bakmamaya dikkat ediyordu, “ama kim olduğunu çıkaramadım.”</p>

  <p class="normal">Roger homurdandı ve alnı masaya değene kadar yavaşça öne eğildi. Gözlerini kapattı, başının altındaki serin sertliği hissedebiliyordu.</p>

  <p class="normal">“Fiona onun kim olduğunu biliyor mu?” diye sordu, gözleri hâlâ kapalıydı.</p>

  <p class="normal">“Adı Gillian Edgars,” diye cevap verdi Claire. Roger onun ayağa kalktığını duydu, odanın karşı tarafına geçmiş ve bardağına bir duble viski daha doldurmuştu. Geri geldi ve masanın yanında durdu. Roger, Claire’in ensesindeki bakışını hissedebiliyordu.</p>

  <p class="normal">“Sana bırakıyorum,” dedi Claire, sessizce. “Söylemek senin hakkın. Onu araştırayım mı?”</p>

  <p class="normal">Roger başını masadan kaldırdı ve ona kuşkuyla gözlerini kırpıştırarak baktı. “Onu araştıracak mısın?”dedi. “Eğer bu - eğer hepsi doğruysa - o zaman onu bulmak zorundayız, değil mi? Eğer canlı canlı yanmak için geçmişe dönecekse? Tabii ki de onu bul!”diye bağırdı.</p>

  <p class="normal">“Peki onu bulursam?”diye cevap verdi. İnce elini kirli resmin üzerine koydu ve gözlerini Roger’ınkine dikti. “Sana ne olacak?”</p>

  <p class="normal">Çaresizce parlak, karmakarışık çalışma odasına baktı, derlemelerle dolu duvara ve eski meşe ağacından yapılan masanın üstündeki yontulmuş eski çaydanlığa… Hepsi de gerçekti tıpkı… Oturduğu sandalyenin gerçek olduğu gibi kendisinin de gerçek olduğundan emin olmak istiyordu.</p>

  <p class="normal">“Ama…ben gerçeğim!” diye bağırdı. “Ben…buhar olup uçamam ki!”</p>

  <p class="normal">Claire kaşlarını düşünceli bir şekilde yukarı kaldırdı. “Olacağını bilmiyorum. Neler olacağı hakkında bir fikrim yok. Belki hiç olmayacaksın? Ne olursa olsun şimdi tedirgin olmana gerek yok. Belki senin bir parçan seni tek yapacak, ruhun ya da ona her ne dersen işte… Belki her durumda var olman kaçınılmazdır ve sen sen olarak kalırsın ama belki soyunda biraz değişiklikle doğabilirsin. Buna rağmen, fiziksel yapının ne kadarı altı nesil gerideki ataların yüzünden değişir? Yüzde elli? Yüzde on?”</p>

  <p class="normal">“Sana söylediğim gibi gözlerin Geilie’den geliyor. Ama sen de Dougal’ı da gördüm. MacKenzielerin elmacık kemiklerine sahip olmana rağmen pek de özel bir özellik değil; Bree’de de aynıları var. Hayır, senin hareketinde biraz daha incelik var; zarafet… hayır…” Başını iki yana salladı. “Tarif edemiyorum. Ama var işte. Kim olduğunu bilmeye ihtiyacın var mı? Dougal’dan bir parça olmadan yapamaz mısın?”</p>

  <p class="normal">“Yirmi yıldan fazla zamanımı bunların cevabını aramakla geçirdim, Roger ve sana tek bir şey söyleyeyim: cevaplar yok, sadece seçenekler var. Birçoğunu ben kendimce yaptım ve hiç kimse bana onların doğru ya da yanlış olduğunu söylemedi. Usta Raymond belki ama ona da tam olarak inanmıyorum, gizeme inanan bir insandı.”</p>

  <p class="normal">“Sana bunu anlatmak zorunda olduğum için bunun doğru olduğunu düşünüyorum ve seçimi sana bırakıyorum.”</p>

  <p class="normal">Roger bardağı aldı ve içkisini bitirdi.</p>

  <p class="normal">Bizim hükümdar olduğumuz yıl 1968. Geillis Duncan’ın dikili taşların arasından geçmişe gittiği yıl. Leoch yakınındaki bir tepede üvez ağacının altında kendi kaderiyle tanıştığı yıl. Bir gayri meşru çocuk ve sonra da yanarak gelen ölüm.</p>

  <p class="normal">Roger ayağa kalktı ve çalışma odasını çevreleyen kitap yığınlarının arasında bir aşağı bir yukarı yürümeye başladı. Kitaplar değişken olaylar ve tarihlerle doluydu.</p>

  <p class="normal">Cevaplar yoktu sadece seçenekler vardı.</p>

  <p class="normal">Huzursuzca parmaklarını kitaplığın üstündeki kitaplarda gezdirdi. II. James yanlılarının hareketlerini anlatan kitaplardı, ’15 ve ‘45’deki İsyan hikâyeleri. Claire bu kitaplarda anlatılan birçok erkeği ve kadını tanıyordu. Onlarla kavga etmiş ve onlarla acı çekmişti.. Büyük bir çaba içinde sevgisini kaybetmiş ve başarısız olmuştu. Ama seçim onundu, aynı şimdiki seçimin de Roger’ın olduğu gibi. Bunun bir rüya ya da bir çeşit yanılgı olduğu gibi bir şans var mıydı? Claire’e bir bakış attı. Sandalyesine yaslanmıştı, gözleri kapalıydı ve hareketsiz duruyordu. Bir anlığına bunun bir hayal ürünü olduğuna kendini inandırabilirdi ama sadece Claire’e bakmadığı zaman. Her ne kadar inanmayı çok istese de, ona bakamıyor ve söylediklerinden şüphe edemiyordu.</p>

  <p class="normal">Ellerini masaya koydu ve sonra onları ters çevirdi, avucundaki çapraz çizgilere bakıyordu. Burada ellerinde yatan kendi kaderi miydi yoksa bilinmeyen bir kadının hayatına mı bağlıydı?</p>

  <p class="normal">Cevap yoktu. Ellerini kibarca kapattı, sanki yumruklarının içinde tuzağa düşmüş küçük bir şey tutuyordu ve seçimini yaptı.</p>

  <p class="normal">“Onu bulalım.”</p>

  <p class="normal">Arkası yüksek koltukta oturan bedenden ne ses geliyordu ne de hareket vardı sadece göğsü inip kalkıyordu. Claire uyumuştu.</p>
</body>
</html>
