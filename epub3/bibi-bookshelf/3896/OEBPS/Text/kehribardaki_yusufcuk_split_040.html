<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_40">32<br class="calibre2"/>
  Hayaller Tarlası</h2>

  <p class="normal">Tarla her zamanki “atlı araba takımı” ile sürülmüştü. Araba takımı diz boyu iz bırakıyordu böylece bir kişi karıklar arasında yürüyüp yanındaki takım boyunca kolayca tohumları ekebiliyordu. Arpa ya da yulaf için tasarlanmış olsa da öyle görünüyor ki patates için kullanılmasında da bir sakınca yoktu.</p>

  <p class="normal">“Tepe noktası fazla sudan dolayı çürümeyi önlüyor gibi görünüyor ve yüksek donanımla yaşlı tarlada da bu yapılabilir.”</p>

  <p class="normal">“İşe yarayabilir,” diye kabul etti Jamie. “Yüksek yerdekiler gelişmiş gibi görünüyor. Peki bu adam bu şeylerin nasıl kazılıp çıkarılacağı ile ilgili de bir şey söylüyor mu?”</p>

  <p class="normal">Patatesin hiç görülmediği toprak patates bitkileri ile doluydu, Ian patates tohumu ve ekim konusu içeren bir kitap için birini Edinburgh’a yollamıştı. Bu amaçla Sör Walter O’Bannion Reilly tarafından hazırlanmış <span class="ideitalik">Çiftçilik Metotları Üzerine Bilimsel Bir Eser</span> adlı bir kitap edinmişlerdi, kitabın içinde İrlanda’da uygulanan patates ekimi ile ilgili bir bölüm de vardı.</p>

  <p class="normal">Ian bu önemli kitabı kolunun altında tutuyordu. Jenny bana felsefe ve teknik açıdan zor bir durum çıkmasın diye onun tarlaya kitapsız gitmediğini söylemişti. Okuma gözlüğünü kesesinin içinde taşıyordu. Bu gözlükler babasına aitti; küçük yuvarlak camlar, tel kenarlıkla çevrilmişti ve adet edinildiği üzere burun ucuna takılıyordu.</p>

  <p class="normal">“Hasat ilk kış kazı göründüğü zaman yapılmalıdır,” diye okumaya başladı sonra gözlüğünün üstünden gözlerini kısarak patates tarlasına baktı, sanki saban izli tarlada örnek olsun diye bir kazın başını çıkartmasını bekliyordu.</p>

  <p class="normal">“Kış kazı mı?” Jamie kaşlarını çatarak kitaba bakıyordu. “Ne çeşit kazdan bahsediyor bu adam? Gri yaban kazı mı? Ama zaten onları bütün sene görebilirsin.”</p>

  <p class="normal">Ian omzunu silkti. “Belki İrlanda’da sadece kışın görünüyordur. Ya da belki kast ettiği bir çeşit İrlanda kazıdır ya da gri yaban kazı değildir.”</p>

  <p class="normal">Jamie homurdandı. “Yararlı bir şey söylemiyor mu?”</p>

  <p class="normal">Ian parmağıyla satırları takip ediyordu. Şimdi etrafımıza bir de küçük bir çiftlik grubu toplanmıştı, bu kitap hepsini büyülemişti.</p>

  <p class="normal">“Islakken patatesleri çıkartamazsın,” diye okudu Ian.</p>

  <p class="normal">“Hımm,” dedi Ian kendi kendine mırıldanıyordu. “Patates küfü, patates böceği… Bizde patates böceği yok, sanırım bu bakımdan şanslıyız. Patates sapı… Sadece sapı kurursa yapılması gerekenler var. Patates kuruması… Eğer varsa patatesi görene kadar bunu söyleyemeyiz. Patates tohumları, patates kileri…”</p>

  <p class="normal">Jamie Ian’dan uzaklaştı, arkası dönük ve elleri kalçalarındaydı.</p>

  <p class="normal">“Bilimsel çiftlik demek...” Koyu yeşil yapraklı tarlaya bakıyordu. “Sanırım, bu lanet olası şeyler yenmeye hazır olduğunda sana nasıl olduğunu açıklamak için oldukça bilimsel!”</p>

  <p class="normal">Her zamanki gibi Jamie’nin arkasında olan Fergus, bir yandan parmağının üzerinde ilerleyen tırtılı izlerken bir yandan da onları dinliyordu.</p>

  <p class="normal">“Neden kazıp bakmıyorsun?” diye sordu.</p>

  <p class="normal">Jamie bir an Fergus’a dik dik baktı. Ağzı açık kalmıştı ama hiçbir şey söylemedi. Daha sonra Fergus’un başını nazikçe okşadı ve çitlere dayalı olan bir saman tırmığını alıp geldi.</p>

  <p class="normal">Sör Walter’ın yardımı ve Ian’ın yönlendirmeleriyle tarlayı ekmede yardımcı olan bütün çiftlik işçileri yaptıkları işin sonucunu görmek için etrafımıza kümelenmişti.</p>

  <p class="normal">Jamie tarlanın yanındaki iri parlak bir asmayı seçti ve tırmığı dikkatlice köküne itti. Nefesini tuttuğu belli oluyordu. Tırmık nemli kahverengi toprağa yavaşça battı.</p>

  <p class="normal">Ben de nefesimi tutmuştum. Burada Sör Walter O’Bannion Reilly’nin ününden daha iyi bir tecrübe vardı. Ya da bu durumda kendim için.</p>

  <p class="normal">Lallybroch kiracılarının ihtiyacına yeterli olmasına rağmen Jamie ve Ian arpa hasadının her zamankinden daha az olacağına inanmışlardı.. Kuzey İskoçya malikânesi için, Lallybroch başarılıydı ama bu diğer Kuzey İskoçya çiftliklerine oranla söylenen bir şeydi. Başarılı bir patates ekimi önümüzdeki iki yılda Lallybroch halkı için açlık ve bolluk arasındaki farkı ortaya koyabilecekti.</p>

  <p class="normal">Jamie’nin topuğu iyice aşağıya doğru baskı yapıyor ve tırmığın tutma yerine yaslanıyordu. Toprak asmanın etrafında parçalanıyor ve çatlıyordu. Ve birden parçalanan patates asması yukarıya kalktı.</p>

  <p class="normal">İzleyicilerden toplu halde bir “Ah!” sesi yükselmişti, sökülmüş asmanın kökünde sallanan bir sürü kahverengi yuvarcık vardı. Ian ve ben diz çöktük ve baba asmadan ayrılan patatesleri toplamak için toprağa yapıştık.</p>

  <p class="normal">“İşe yaramış!” Ian yerden patatesleri alırken heyecanla bağırmaya devam ediyordu. “Şunlara bak! Büyüklüğünü gördün mü?”</p>

  <p class="normal">“Evet, şuna bak!” dedim, iki yumruğum büyüklüğündeki bir tanesini göstererek.</p>

  <p class="normal">Örnek asmanın ürünlerini sepete koyduk; on iri yumruk büyüklüğünde yirmi beş tane ve bir sürü de golf topu büyüklüğünde küçük patates vardı.</p>

  <p class="normal">“Ne düşünüyorsunuz?” Jamie koleksiyonumuzu eleştirircesine inceliyordu. “Küçük olanları biraz daha büyümesi için bıraksak mı? Yoksa kış iyice bastırmadan onları da şimdi mi toplayalım?”</p>

  <p class="normal">Ian dalgın dalgın gözlüklerini arıyordu sonra Sör Walter’ın çitin üstünde olduğunu hatırlayıp aramayı bıraktı. Başını iki yana sallıyordu.</p>

  <p class="normal">“Hayır, bunun doğru olduğunu düşünüyorum,” dedi. “Kitap küçük olanların seneye tohum için tutulması gerektiğini söylüyor.” Yüzünün bir tarafında çamur lekesi vardı.</p>

  <p class="normal">İşçi eşlerinden biri sepete eğilmiş, içindekilere bakıyordu. Tereddütlü bir halde parmağını uzatıp patateslerden bir tanesine dokundu.</p>

  <p class="normal">“Onları yediğinizi söylüyorsunuz, değil mi?” Şüpheli bir halde kaşlarını çatmıştı. “Bunları el değirmeninde ekmek ya da yulaf yapmak için nasıl öğüteceğinizi anlayamadım.”</p>

  <p class="normal">“Aslında, bunları öğüteceğinizi düşünmüyorum, Bayan Murray,” diye nazikçe açıkladı Jamie.</p>

  <p class="normal">“Ah, öyle mi?” Kadın hata ararcasına gözlerini kısarak sepete bakıyordu. “Peki, bunlarla ne yapmayı düşünüyorsunuz?”</p>

  <p class="normal">“Şey, siz…” diye Jamie söze başladı ve sonra sustu. Şüphesiz Jamie Fransa’da patatesleri yerken nasıl hazırladığını hiç görmemişti. Elindeki çamur bulaşmış patateslere çaresizce bakarken gülmemek için kendimi zor tutuyordum. Ian da kitaba dik dik bakmaya başlamıştı. Sör Walter patatesi pişirme konusunda sessiz kalmayı tercih ediyormuş gibi görünüyordu.</p>

  <p class="normal">“Ateşte közleyebilirsiniz.” Fergus bir kez daha imdadımıza yetişmişti. Patatesleri görünce ağzını şapırdatmaya başladı. “Ateşe, kömürlerin içine koyup közleyebilirsiniz. Sonra da onları tuzlayıp yiyebilirsiniz. Eğer varsa tereyağlı daha da güzel oluyor.”</p>

  <p class="normal">“Tereyağımız var,” dedi Jamie ve rahatlamışçasına derin bir nefes aldı. Patatesi Bayan Murray’e verdi ve, “Onları közleyin,” dedi kararlı bir ses tonuyla.</p>

  <p class="normal">“Patatesleri haşlayabilirsiniz de,” diye katkıda bulundum ben de. “Ya da sütle karıştırıp püre haline getirebilirsiniz. Ya da kızartabilirsiniz. Ya da doğrayıp çorbanın içine katabilirsiniz. Çok amaçlı bir sebze, patates.”</p>

  <p class="normal">“Kitap da böyle söylüyor,” diye mırıldandı Ian tatmin olmuş bir halde.</p>

  <p class="normal">Jamie bana bakıyordu, yüzünde bir gülümseme belirmişti.</p>

  <p class="normal">“Bana yemek pişirebildiğinden hiç bahsetmemiştin, Sassenach.”</p>

  <p class="normal">“Buna kesinlikle tam da yemek pişirmek diyemem,” dedim, “ama bir patatesi de haşlayabilirim.”</p>

  <p class="normal">“Güzel.” Jamie, patatesleri elden ele gezdirip şüpheli bir şekilde onlara bakan bir grup kiracı ve eşlerine göz attı. Sonra dikkatleri çekmek için yüksek sesle ellerini şaklattı.</p>

  <p class="normal">“Bugün akşam yemeğini burada, tarlanın yanında yiyeceğiz,” dedi. “Tom ve Willie ateş için biraz odun toplayalım ve Bayan Willie, siz de zahmet olmazsa büyük tencerenizi getirebilir misiniz? Evet, böyle daha iyi, baylardan biri aşağı getirmenize yardımcı olacaktır. Sen, Kincaid…” Genç erkeklerden birine döndü ve ağacın altındaki küçük kır evi sakinlerine doğru bir el işareti yaptı. “Git ve herkese akşam yemeğinde patates olduğunu söyle!”</p>

  <p class="normal">Ve böylece Jenny’nin yardımlarıyla, mandıradan on kova süt, kümesten üç tavuk ve sebze bahçesinden de dört düzine iri pırasa getirildi, ben de pırasalı tavuk çorbasının hazırlanışına ve Lallybroch’un beyleri ve kiracıları için patatesin közlenmesine başkanlık ediyordum.</p>

  <p class="normal">Akşam yemeği hazır olduğunda güneş batmak üzereydi ama gökyüzü hâlâ aydınlıktı, tepedeki çam ağaçlarının karanlık dallarından kırmızı sarı ışıklar geliyordu. Kiracılar kendilerine sunulan akşam yemeğiyle yüz yüze geldiklerinde yüzlerinde az da olsa tereddüt vardı ama grubun endişesi evde mayalanmış büyük viski fıçısıyla giderildi ve sonra patates tarlasının yanındaki yere yiyecekler toplandı ve yemek başladı.</p>

  <p class="normal">“Sence nasıl, Dorcas?” diye sorduğunu duydum bir bayanın yanındakine. “Tadı biraz tuhaf değil mi?”</p>

  <p class="normal">Hitap edilen Dorcas başını evet anlamında salladı ve cevap vermeden önce ağzındaki lokmayı yuttu.</p>

  <p class="normal">“Evet, öyle. Ama bey bu zamana kadar şunlardan altı tane yedi ve ölmedi.”</p>

  <p class="normal">Erkeklerin ve çocukların cevapları patatese bolca kattıkları tereyağıyla daha heyecan verici bir hal almıştı.</p>

  <p class="normal">“Erkekler, tereyağıyla servis edilse at pisliğini de yerler,” dedi Jenny bu manzarayı izlerken. “Erkekler! İçtiklerinde tok karınlarıyla bir yere devrilip uzanırlar, işte onların hayat anlayışları budur.”</p>

  <p class="normal">“Sanırım bunu Jamie’ye ve bana söylüyorsun,” dedi Ian şakayla, “erkekler hakkında zayıf fikirlerin olduğunu görüyorum.”</p>

  <p class="normal">Jenny çorba kaşığını kibirli bir halde, tencerenin yanında yan yana oturan eşine ve erkek kardeşine doğru salladı.</p>

  <p class="normal">“Ah, siz ikiniz ‘erkek’ değilsiniz.”</p>

  <p class="normal">Ian’ın tüyümsü kaşları yukarıya kalktı ve Jamie’nin kalın kırmızı kaşları da ona uyum sağladı.</p>

  <p class="normal">“Ooo, değil miyiz? Ee, o zaman biz neyiz?” diye sordu Ian.</p>

  <p class="normal">Jenny gülümseyerek ona döndü, beyaz dişleri ateş ışığında parlıyordu. Jamie’nin başını okşadı ve Ian’ın alnından öptü.</p>

  <p class="normal">“Siz benimsiniz,” dedi.</p>

  <p class="normal">Akşam yemeğinden sonra erkeklerinden biri şarkı söylemeye başladı. Bir diğeri de tahta flütünü getirip ona eşlik etmeye başladı, ses serin son bahar gecesinde ince ve tiz çıkıyordu. Hava soğuktu ama rüzgâr yoktu, ortam yeterince sıcaktı, şallara battaniyelere sarılan küçük aile grubu ateşin etrafında toplanmıştı. Ateş, yemeği pişirdikten sonra kuvvetlenmiş, şimdi de karanlığın içinde önemli bir aydınlatma görevi görüyordu.</p>

  <p class="normal">Kendi aile toplanışımızda ufak bir hareketlenme olursa ortam sıcak oluyordu, Ian bir kucak dolusu odun daha getirdi ve bebek Maggie annesine sarıldı, büyük ağabeyi başka yere gitsin diye onu itip duruyordu.</p>

  <p class="normal">“Eğer hayalarımı iteklemekten vazgeçmezsen şuradaki tencereye seni baş aşağı saplarım,” diye Jamie dayısının kucağında kıvranan yeğenine söylüyordu. “Ne oluyor, donunda karınca mı var senin?”</p>

  <p class="normal">Bu soru büyük bir kıkırdama fırtınasıyla karşılaştı. Jamie karanlıkta beceriksizce adaşının kollarını ve bacaklarını tuttu, kollarıyla çocuğu sardı ve birden yuvarlandı, bu da küçük Jamie’nin çığlık atmasına neden oldu.</p>

  <p class="normal">Jamie yeğenini zar zor yere koydu. Karanlıkta yerde bir şeyler arayıp dururken bir yandan da tek eliyle çocuğu tutuyordu. Memnun bir halde homurdanıp elinde bir avuç dolusu ıslak çimle doğrulan Jamie, küçük Jamie’nin gömleğinin yakasından aşağıya otları sıkıştırmıştı.</p>

  <p class="normal">“Oraya,” dedi Jamie ve çocuğun küçük bedenini diğer tarafa çevirdi. “Baş belası, biraz da yengenin yanına git.”</p>

  <p class="normal">Küçük Jamie itaatkâr bir halde ellerinin ve dizlerinin üzerinde üzerime tırmandı, hâlâ kıkırdıyordu. En sonunda kucağıma yerleşti. Dört yaşındaki bir çocuğa göre ne kadar uslu durulabilirse o da o kadar uslu duruyordu. Aslında her şeyi hesaba katınca pek de uslu sayılmazdı.</p>

  <p class="normal">“Ne güzel kokuyorsun, yenge,” dedi, siyah kıvırcık dağınık saçlarıyla çenemi sevgiyle okşuyordu. “Yemek gibi.”</p>

  <p class="normal">“Ah, teşekkür ederim,” dedim. “Buradan senin acıktığını anlayabilir miyim?”</p>

  <p class="normal">“Evet. Süt var mı?”</p>

  <p class="normal">“Var.” Testiye uzandım ve hafifçe sallayınca bardak almaya gerek olmadığına karar verdim ve içmesi için testiyi tuttum.</p>

  <p class="normal">Geçici olarak beslenmeye odaklandığı için sessizce duruyordu, ama giderek kucağımda ağırlaşmaya başlamıştı. En sonunda küçük tombik parmaklarıyla testiyi kendi tutunca ben de sırtıma bir destek bulup biraz rahatladım.</p>

  <p class="normal">Küçük Jamie sütü içmeyi bitirmişti. Sıcaklığını hissedebiliyordum, küçük çocuğun uykuya dalacağını belli eden sıcaklığı birden artmıştı. Pelerinimin bir katıyla onu sardım ve ileri geri sallamaya başladım.</p>

  <p class="normal">“Uyudu mu?” diye sordu Büyük Jamie.</p>

  <p class="normal">“Evet,”dedim. “Hiç hareket etmediğine göre uyumuş demektir. Sanki büyük bir jambon tutuyor gibiyim.”</p>

  <p class="normal">Jamie gürültülü bir kahkaha attı ve sonra sessizliğe büründü. Koluma sürten kolunun sertliğini ve bedeninin sıcaklığını hissedebiliyordum.</p>

  <p class="normal">Akşam rüzgârı saçımı gözlerimin önüne getirmişti. Saçlarımı geriye doğru ittim ve küçük Jamie’nin haklı olduğunu anladım. Ellerim pırasa, tereyağı ve doğranmış patates kokuyordu. Uykuya dalmıştı, ölü gibi ağırdı, onu tutmak keyifliydi ama sol bacağımdaki dolaşımımın kesildiğini hissediyordum. Onu kucağıma yatırmak için biraz eğildim.</p>

  <p class="normal">“Sakın kıpırdama, Sassenach,” dedi Jamie. “Sadece bir an, mo duinne… Böyle kal.”</p>

  <p class="normal">Omzuma dokunana kadar onun sözüne uyarak öylece kaldım.</p>

  <p class="normal">“Tamam, Sassenach,” dedi. “Sadece yüzüne vuran alev ve rüzgârda esen saçlarınla öyle güzel görünüyordun ki. Bu anı hafızama kazımak istedim.”</p>

  <p class="normal">Yüzümü ona doğru çevirdim ve gülümsedim. Gece karanlık ve soğuktu, etraftaki insanlar hayat doluydu ama bizim oturduğumuz yerde ışık, sıcaklık ve sadece biz vardık.</p>
</body>
</html>
