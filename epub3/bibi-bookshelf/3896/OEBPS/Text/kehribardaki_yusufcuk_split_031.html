<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_32">24<br class="calibre2"/>
  Bois de Boulogne</h2>

  <p class="normal">Mösyö Forez’in ziyareti tuhaf ayrılıkların ilk olduğunun kanıtıydı.</p>

  <p class="normal">“Aşağıda İtalyan biri var, Madam,” dedi Magnus. “Adını söylemedi.” Ziyaretçi kahyaya adını söylemediyse, ona başka şeyler söyleyecek kadar istekli olduğunu anlamıştım.</p>

  <p class="normal">Bu “İtalyan biri” kelimesi ziyaretçinin kişiliği hakkında bana yeterince ipucu vermişti ama yinede camın yanında duran Charles Stuart’ı misafir odasında görünce şaşırdım.</p>

  <p class="normal">İçeri girdiğimde bana döndü, şapkası elindeydi. Beni gördüğüne şaşırmıştı. Ağzı bir an şaşkınlıktan açıldı ama sonra kendini toplayarak bana selam verdi</p>

  <p class="normal">“Lord Broch Tuarach evde yok mu?” diye sordu. Kaşları hoşnutsuzlukla çatılmıştı.</p>

  <p class="normal">“Hayır, evde değil,” dedim. “Biraz dinlenmez misiniz, Ekselansları?”</p>

  <p class="normal">İlgiyle salona baktı ve kafasını iki yana salladı. Bildiğim kadarıyla, bu eve bir kez gelmişti. Ne o ne de Jamie onun buraya akşam yemeğine gelmesinin uygun olmadığını biliyorlardı. Louis’in resmi bir şekilde tanınmadığı için Fransız asilzadeleri onu hor görebilirdi.</p>

  <p class="normal">“Hayır, teşekkür ederim, Madam Fraser. Kalmasam iyi olur, uşağım dışarıda bekliyor ve pansiyonuma dönmek uzun zaman alıyor. Arkadaşım James’den bir şey rica edecektim.”</p>

  <p class="normal">“Ee…şey, eğer burada olsaydı, eminim eşim de size yardım etmekten hoşnut kalırdı, Ekselansları,” dedim, ne isteyeceğini merak ediyordum. Muhtemelen borçtu. Fergus’un son verdiği haberler terzilerden, çizmecilerden ve diğer satıcılardan gelen sabırsız mektupları içeriyordu.</p>

  <p class="normal">Charles gülümsüyordu.</p>

  <p class="normal">“Biliyorum; size söyleyemem, Madam ama sizin eşinize nasıl bağlı olduğunuzu biliyorum. Eşinizin sadık yüzü etrafı yalnızlıkla çevrelenmiş kalbimi ısıtıyor. İsteyeceğim şey öyle zor değil,” diye bana teminat verdi. “Sadece küçük bir yatırım yaptığımı söyleyecektim, Porto şarabı kargosuyla ilgili.”</p>

  <p class="normal">“Gerçekten mi?” dedi. “Çok ilginç.” Murtagh bu sabah Lizbon’a gitmişti, kesesinde ısırgan otu ve kökboyası şişeleri vardı.</p>

  <p class="normal">“Bu küçük bir şey,” dedi Charles. Her sentini ödemek zorunda olduğu yatırımı küçümsüyordu. “Arkadaşım James’den kargonun dağıtımını yapmasını isteyecektim. Biliyorsunuz, uygun değil,” – bunu söylerken omuzlarını dikleştirdi ve farkında olmadan çenesini kaldırdı - “yani benim gibi bir insanın ticaretle uğraşması.”</p>

  <p class="normal">“Evet, anlıyorum, Majesteleri,” dedim, dudaklarımı ısırıyordum. Kâr sağlama şansı için iki eliyle ticarete sarılan Fransız asilzadelerden daha az sonucu düşünen İskoçya tahtının genç varisini şüphesiz önemseyen ortağı St. Germain’e bu durumu açıklayıp açıklamadığını merak ediyordum.</p>

  <p class="normal">“Majesteleri bu yatırımda yalnız mı?” diye sordum masumca.</p>

  <p class="normal">Yavaşça kaşlarını çattı. “Hayır, bir ortağım var; ama bir Fransız. Yatırımımın ilerlemesini kendi vatanımdan olan kişilere emanet etmeyi tercih ederim. Ayrıca,” düşünceli bir halde ekledi, “sevgili James’in akıllı ve zeki bir tüccar olduğunu duydum makul bir satışla yatırımımın değerini arttırma olasılığı yüksek.”</p>

  <p class="normal">Her kim Jamie’nin kabiliyetini anlattıysa St. Germain’nin sevmediği Paris’teki şarap tüccarı bilgisini de eklemekten çekinmediğini düşünüyordum. Ama yine de her şey planlandığı gibi giderse bu önemli değildi. Eğer yolunda gitmezse, eğer özel Gostos şarabının yarı dağıtımını en nefret ettiği rakibinin yapacağını öğrenirse, St. Germain’nin problemlerimizi Charles’ı boğarak çözmesi de mümkündü.</p>

  <p class="normal">“Eşimin, Majesteleri’nin mallarını en yüksek kazançla elden çıkaracağından şüphem yok,” dedim ciddiyetle.</p>

  <p class="normal">Majesteleri, bir prense yakışır bir halde sadık kurbanının hizmetini kabul ederek bana mütevazı bir şekilde teşekkür etti. Reverans yaptı ve resmi bir şekilde elimi öpüp Jamie’ye şükranlarını sunarak ayrıldı. Kraliyet ziyaretinden etkilenmemiş olan Magnus somurtarak arkasından kapıyı kapattı.</p>

  <p class="normal">O gün Jamie ben uyuduktan sonra geldi, bu yüzden Charles’ın ziyaretini ve isteğini kahvaltıdayken söyledim.</p>

  <p class="normal">“Tanrım, merak ediyorum acaba Majesteleri Kont’a anlatmış mıdır?” dedi. Bağırsaklarını rahatlatmak için bir kâse yulaf ezmesi yedi ve üstüne tereyağlı ekmek ve sıcak çikolatadan oluşan Fransız kahvaltısını da ekledi. Kont’un tepkisini hayal ederken yüzüne kocaman bir gülümseme yayıldı.</p>

  <p class="normal">“Acaba sürgündeki krala yumruk atmak hıyanet mi? Eğer öyle değilse, sanırım St. Germain bunu duyduğunda Majesteleri Sheridan’ın ya da Balhaldy’nin yanına gitmek zorunda kalacak.”</p>

  <p class="normal">Bu uzak ihtimaller koridordaki bir sesle bölündü. Bir müddet sonra, Magnus kapıda belirdi, taşıdığı gümüş tepside bir not vardı. “Affedersiniz, lordum,” dedi reverans yaparak. “Bu notu getiren elçi hemen size iletmemi söyledi.”</p>

  <p class="normal">Jamie kuşkuyla kaşlarını kaldırarak tepsiden notu aldı ve okumaya başladı.</p>

  <p class="normal">“Ah, lanet olsun!”</p>

  <p class="normal">“Ne oldu?” diye sordum. “Murtagh’dan değildir herhalde?”</p>

  <p class="normal">Başını iki yana salladı. “Hayır. Mağazadaki ustabaşından.”</p>

  <p class="normal">“Güvertede sorun mu var?”</p>

  <p class="normal">Jamie’nin yüzündeki duygu karmaşası belli oluyordu; heyecan ve sabırsızlık.</p>

  <p class="normal">“Şey, tam olarak değil. Öyle görünüyor ki herif kerhanede bir makaraya düşmüş. Kibarca benden af diliyor,” - notla dalga geçiyordu – “ve oraya gelip onu kurtarmamı umut ediyor,” diye devam etti. “Yani onun hesabını mı ödeyeceğim?”</p>

  <p class="normal">“Ödeyecek misin?” diye sordum şaşkın bir halde.</p>

  <p class="normal">Homurdandı ve kucağındaki kırıntıları silkeledi.</p>

  <p class="normal">“Eğer mağazayı kendim idare etmek istemiyorsam bile sanırım yapmak zorundayım ve şu an bunun için zamanım yok.” Onu bekleyen işleri düşününce alnı kırıştı. Az bir zamanda yapılacak bir yığın iş vardı, masasında onu bekleyen siparişler vardı, geminin kaptanı güvertede onu bekliyordu.</p>

  <p class="normal">“Notları iletmesi için Fergus’u yanıma alsam iyi olacak,” dedi, elinden başka bir şey gelmiyor gibi. “Eğer zamanım yetmezse bir mektupla Montmartre’ye gidebilir.”</p>

  <p class="normal">“İyi yürekliler taçtan daha üstündür,” dedim, Jamie masasının yanındaydı, bir yığın kâğıda üzülerek fiske vurdu.</p>

  <p class="normal">“Ah, öyle mi?” dedi. “Peki bu kimin düşüncesi?”</p>

  <p class="normal">“Sanırım Alfred Lord Tennyson,” dedim. “Bu zamanda olduğunu sanmıyorum ama o bir şair. Lamb Amcam en ünlü İngiliz şiirlerinin olduğu bir kitap almıştı da. Burns’den de birkaç şey vardı, onun bir İskoç olduğunu hatırlıyorum,” diye açıklama yaptım. “ö<span class="ideitalik">zgürlük ve viski beraber yol alırlar</span>.”</p>

  <p class="normal">Jamie yine homurdandı. “Onun bir şair olup olmadığını söyleyemem ama en azından bir İskoç olduğunu söyleyebilirim.” Gülümsedi ve alnımdan öpmek için eğildi. “Yemekte görüşürüz, mo duinne. Kendine iyi bak.”</p>

  <p class="normal">Kendi kahvaltımı bitirmiş ve Jamie’nin tostunu da silip süpürmüştüm. Sonra biraz kestirmek için paytak paytak merdivenleri çıktım. Kanamam ilk olduğu gibi değildi, bir ya da iki damla bir şey vardı ve haftalardır da hiçbir şey yoktu. Ama yine de mümkün olduğunca ya yatakta ya da koltukta dinleniyordum. Sadece ziyaretçileri karşılamak için aşağı salona gidiyor ya da Jamie ile yemek için yemek odasına iniyordum. Öğlen yemeği için indiğimde masada sadece ben vardım.</p>

  <p class="normal">“Lord daha gelmedi mi?” diye sordum şaşkınlıkla. Yaşlı kâhya başını iki yana salladı.</p>

  <p class="normal">“Hayır, leydim.”</p>

  <p class="normal">“Hımm, daha sonra gelir diye tahmin ediyorum. Geldiğinde ona yemek ayrılmış olsun.” Jamie’yi bekleyemeyecek kadar acıktım; eğer uzun süre bir şey yemezsem midem bulanıyordu.</p>

  <p class="normal">Öğle yemeğinden sonra dinlenmek için yine odama çıktım. Karı koca ilişkisi geçici bir süre için askıya alındığından yatakta yapacak fazla bir şey kalmıyordu, ya kitap okunuyordu ya da uyumak ve ben her ikisini de bolca yapıyordum. Yüz üstü yatmak imkânsızdı, sırt üstü yatmak da rahatsız ediyordu çünkü bu sefer de bebek kımıldanıyordu. Sonunda yana doğru yatıyor, bir gebrenin etrafındaki karides gibi büyüyen karnımın etrafında kıvrılıyordum. Derin uykuya nadiren yatıyor, bu yüzden daha çok kestiriyordum.</p>

  <p class="normal">Rüyamda Jamie’nin yanımda olduğunu gördüm ama gözlerimi açtığımda oda boştu, yeniden gözlerimi kapadım. Kan kadar sıcak denizde kendimi yüzerken hayal ediyordum.</p>

  <p class="normal">Sonunda kapının çalınmasıyla uyandım.</p>

  <p class="normal">“Entrez,” dedim, gözlerimi kırpıştırarak. Bu, özür dileyerek ziyaretçilerimin olduğunu söyleyen Magnus’du.</p>

  <p class="normal">“Prenses de Rohan geldi, Madam,” dedi. “Siz uyanana kadar Prenses de Rohan bekleyeceğini söylemişti ama Madam d’Arbanville de gelince, ben düşündüm ki belki…”</p>

  <p class="normal">“Tamam, Magnus,” dedim, yataktan kalktım ve ayaklarımı yataktan aşağıya sallandırdım. “Aşağıya geliyorum.”</p>

  <p class="normal">Ziyaretçileri görmeyi dört gözle bekliyordum. Geçen aydan beri eğlencelerimize son vermiştik, ne kadar aptalca da olsa koşuşturmaları ve sohbetleri özlemiştim. Louis sıkça benim yanıma gelip Saray’daki son olaylarla beni eğlendiriyordu ama Marie d’Arbanville’yi ne zamandır görmüyordum. Bugün hangi dedikodularla geldiğini merak ettim.</p>

  <p class="normal">Beceriksizce merdivenleri indim. Salonun aynalı kapısı kapalıydı ama içerden gelen sesleri rahatlıkla duyabiliyordum.</p>

  <p class="normal">“Bildiğini düşünüyor musun?”</p>

  <p class="normal">İyi bir dedikodunun olduğunu haber veren düşük tonda sorulmuş bu soruyu tam salona girecekken duydum. İçeri girmek yerine kapının eşiğinde durdum.</p>

  <p class="normal">Konuşan Marie d’Arbanville’di. Eşinin iyi mevkisi ve Fransız standartlarına göre girgin olması nedeniyle bulunduğu her yerde hoş karşılanır, Marie Paris muhitinde olan her şeyi duyardı.</p>

  <p class="normal">“Neyi biliyor mu?” diye sordu Louise. Yüksek, kendine güvenen sesi aristokrat olduğunu belli ediyordu, kimin ne duyduğuna önem vermezdi.</p>

  <p class="normal">“Ah, sen de mi duymadın!” Marie oynamak için yeni bir fare bulan kedi yavrusu gibi üzerine çullanmıştı. “Tanrım! Gerçi ben de daha bir saat önce duydum.”</p>

  <p class="normal">Ve bunu bana anlatmak için koştura koştura geldi, diye düşünüyordum. Artık “o” her neyse. Koridordaki yerimden sansürsüz tam versiyonu dinleyeceğim için iyi bir şans yakaladım diye düşünüyordum.</p>

  <p class="normal">“Lordum Broch Tuarach ile ilgili,” dedi Marie, öne eğilip, yeşil gözlerini bir o yana bir bu yana oynatıp, haberinin tadını çıkartan hallerini görmeye ihtiyacım yoktu. “Daha bu sabah, bir İngiliz’i düelloya davet etti. Hem de bir fahişe yüzünden!”</p>

  <p class="normal">“Ne!” Louise’in hayret dolu sesi benim kesilen nefesimi bastırdı. Yandaki küçük bir masaya tutunmuş destek alıyordum, gözlerimin önünde siyah noktalar uçuşmaya başladı sanki dünya yerinden oynuyordu.</p>

  <p class="normal">“Ah, evet!” dedi Marie. “Jacques Vincennes oradaydı, bütün bunları eşime o anlatmış! Aşağıdaki balıkçının yanındaki kerhanede. Sabahın bir köründe kerhaneyi gitmeyi beklemiş. Erkekler çok tuhaf. Her neyse, Jacques orayı işleten Madam Elise ile bir şeyler içerken birden merdivenlerden ürkütücü bir bağrışma gelmiş, yumruk sesleri, feryatlar...”</p>

  <p class="normal">Nefes almak için konuşmasını yarıda kesti, dramatik bir hava yaratmak istiyordu. İçki doldurduğunu duyabiliyordum.</p>

  <p class="normal">“Bundan dolayı Jacques hemen merdivenlere koşmuş - tabii bu onun anlattıkları, her neyse, onun koltuğun arkasına saklandığını düşünüyorum, çok korkak biri - bağrışlardan yumruklardan sonra korkunç bir çarpma sesi gelmiş. Bir İngiliz subayı yarı giyinik halde merdivenlere fırlamış, peruğu kafasında değilmiş, yalpalayarak inmiş ve duvara çarpmış. Peki merdivenlerin tepesinde intikam almak için kötü gözlerle bakan kimmiş tahmin edin, bizim küçük James!”</p>

  <p class="normal">“Hayır! Sana yemin ederim ki o en son… ama devam et! Sonra ne olmuş?”</p>

  <p class="normal">Marie’nin sesinden sonra çay fincanın tabağında çıkardığı ses kulağıma geldi.</p>

  <p class="normal">“Sonra bir mucizeyle, adam ayağa kalkmış, merdivenlerden inmiş ve Lord Tuarach’a bakmış. Jacques, pantolonu daha bağlanmadan merdivenlerden aşağıya tekmelenen bir adam için oldukça soğukkanlı olduğunu söylemiş. Gülümsüyor ama tam bir gülme değil, bilirsin işte böyle pis bir gülüş ve demiş ki, ‘Şiddete gerek yoktu, Fraser, sıranı bekleyebilirdin? Evinde böyle şeylerle meşgul olduğundan şüphem yok. Ama işte bazı erkekler para ödeyerek zevk almaya bayılıyorlar.”</p>

  <p class="normal">Louise şoka girmişçesine bir ses çıkarttı. “Ne kadar kötü! Sefiller! Ama bu Lord Tuarach’a yakışmadığından değil.” Sesinden bir arkadaşından duyduğu dedikodu ile mücadele ettiğini anlayabiliyordum. Ama bu mücadeleyi dedikodu kazanmıştı, hiç şaşırmadım.</p>

  <p class="normal">“Lord Tuarach bu sıralar eşiyle böyle şeyler yaşayamıyor. Bir bebek bekliyor ve hamileliği de tehlikeli. Bu yüzden haliyle ihtiyacını kerhanede karşılıyor bir centilmen başka ne yapabilir ki? Ama devam et Marie! Sonra ne olmuş?”</p>

  <p class="normal">“Evet.” Marie hikâyenin can alıcı noktasına geldiğinde derin bir nefes aldı. “Lord Tuarach merdivenlerden aceleyle inmiş ve İngilizi boğazından yakalayıp onu bir sıçan gibi sallamış!”</p>

  <p class="normal">“Non! Ce n’est pas vrai!”</p>

  <p class="normal">“Ah, evet! Onu engellemek için Madam’ın üç hizmetçisi tutmuş, böyle büyük bir adam için anca, değil mi? Çok kızgın görünüyor!”</p>

  <p class="normal">“Evet, sonra?”</p>

  <p class="normal">“Ah evet, Jacques, sonra İngiliz’in doğrulduğunu ve adamın Lord Tuarach’a şöyle dediğini söyledi. ‘Beni iki kez öldürmeye çalıştın, Fraser. Bir gün başarılı olacaksın.’ Ve Lord Tuarach İskoç dilinde küfür etmiş ve sonra onu tutan adamlardan kurtulup İngiliz’in yüzüne temiz bir yumruk atmış ve şöyle demiş. ‘ Yarın şafak senin ölümünü izleyecek!’ Sonra dönmüş ve merdivenleri çıkmış, İngiliz adam da gitmiş. John renginin bembeyaz olduğunu söyledi. Hayal etsene!”</p>

  <p class="normal">Ben de hayal ediyordum.</p>

  <p class="normal">“İyi misiniz, Madam?” Magnus’un endişeli sesi Louise’in sonraki açıklamalarını bastırdı. Elimi uzatmış, destek arıyordum, Magnus elimi tuttu ve diğer eliyle de beni destekledi.</p>

  <p class="normal">“Hayır. İyi değilim. Lütfen… leydilere söyler misin?” dedim ve salonu işaret ettim.</p>

  <p class="normal">“Tabii ki, Madam. Ama önce sizi odanıza götürmeme izin verin. Bu taraftan, chére Madam…” Merdivenleri çıkmama yardımcı oldu. Bana destek olurken bir şeyler mırıldandı. Yatak odamdaki koltuğa kadar bana eşlik etti, beni oraya oturttu ve bana yardımcı olması için bir hizmetçi yollayacağına dair söz vererek odadan çıktı.</p>

  <p class="normal">Bir yardımcıyı bekleyecek halim yoktu. İlk şok geçmişti, kendim de idare edebiliyordum. Ayağa kalktım ve makyaj masamda duran ilaç kutumu almaya gittim. Şimdi bayılacağımı sanmıyordum ama orada her an el altında tuttuğum bir şişe amonyak vardı.</p>

  <p class="normal">Arkamı döndüm, şişe oradaydı. Bir an zihnimde bazı görüntüler belirdi. Katlanmış bir kâğıt parçası renkli şişelerin arasına dikkatlice sıkıştırılmıştı. Kâğıdı aldığım zaman ellerim titriyordu; onu açmak birkaç dakikamı aldı.</p>

  <p class="normal"><span class="ideitalik">Üzgünüm</span>. Kelimeler kalın ve siyahtı, harfler kâğıdın ortasına yazılmıştı, sadece tek bir harf “J”eşit bir şekilde alt tarafa yazılmıştı, aceleyle karalanmış iki kelime daha, çaresiz bir dipnot olduğu belli oluyordu: <span class="ideitalik">Yapmak</span> <span class="ideitalik">zorundayım!</span></p>

  <p class="normal">“Yapmak zorundasın,” diye kendi kendime mırıldandım ve dizlerim çözüldü. Yerde yatıyordum, üstümdeki tavanın oymalı süslerini görebiliyordum, şimdiye kadar on sekizinci yüzyıl leydilerinin bayılmasının korselerin sıkı olduğundan dolayı olduğunu düşündüğümü fark ettim ama şimdi nedenini daha iyi görüyordum, bayılma sebepleri on sekizinci yüzyıl erkeklerinin ahmaklığından kaynaklanıyordu.</p>

  <p class="normal">Yakınlardan bir yerden kaygılı bağrışlar geliyordu, yardımcı olan eller beni kaldırdı, yumuşak, yün doldurulmuş yatağı ve alnıma, bileklerime konan soğuk bezleri hissedebiliyordum, sirke kokuyorlardı.</p>

  <p class="normal">Kendime gelmiştim ama konuşmamam için beni uyarıyorlardı. Hizmetçilere iyi olduğumu söyleyip onları ikna ederek odadan çıkarttım ve düşünmek için kendimi yine yastıklara bıraktım.</p>

  <p class="normal">Bu tabii ki de Jack Randall’dı ve Jamie onu öldürmeye gitmişti. Duyduğum korkunç dehşetten ve spekülasyonlardan aklımda oluşan tek şey buydu. Neden? Bana verdiği sözden dönmesine neden olan şey neydi?</p>

  <p class="normal">Beklenmedik karşılaşmanın etkisinden daha fazla bir şey olmalı diye düşünüyordum. Albayı tanıyordum, bilmek istediğimden daha fazlasıyla onu tanıyordum. Eğer emin olduğum bir şey varsa, o da kerhanedeki basit hizmetleri satın almakla uğraşmadı. Basit kadınlarla eğlenmek onun doğasında yoktu. Eğlendiği şeyler acı, korku ve utandırmaydı.</p>

  <p class="normal">Bunlar tabii ki de satın alınabilirdi, eğer değeri yüksekse. L’Hôpital des Anges’de çalışırken yeterince fahişe görmüştüm, patronları ticareti bacaklarının arasından sağlıyordu, güçlü kemiklerini kaplayan narin tenleri çürüklerle, kırbaç ve darbe izleriyle doluydu.</p>

  <p class="normal">Ve narin teninde Randall’ın armağanı olan izlerle dolu Jamie bir yığın hanımla dolu olan kuruluşta basitçe eğlenen Albay ile karşılaşmış ve sözünü unutmuş diye düşündüm. Sol göğsünde meme ucunun hemen altında küçük bir iz vardı; küçük beyazımsı bir kırışıklık, Jonathan Randall’ın sıcak mühür izini derisinden kestiği yerde. Bu utanç dolu ize katlanmaktansa küçük bir kesmeyle canının yanmasına sebep olan gazap yeniden ortaya çıkmıştı, ona bu cezayı vereni ve onun çaresiz soyunu yok etmek istiyordu.</p>

  <p class="normal">“Frank,” dedim ve sol elimdeki evlilik yüzüğüme dokundum. “Ah, güzel Tanrım. Frank.” Jamie için Frank hayaletten başka bir şey bir değildi ve zorunluluk durumunda olası bir olayda benim için güvenli bir sığınaktı. Benim için ise Frank, onunla yaşadığım yatağını paylaştığım ve Jamie Fraser ile kalmak için terk ettiğim bir adamdı.</p>

  <p class="normal">“Yapamam,” diye fısıldadım, kendi kendime. “Bunu yapmasına izin veremem!”</p>

  <p class="normal">Akşamüzeri ışığı alacakaranlığa karışmak üzereydi ve oda dünyanın çaresizliğine bürünüyordu. Bu akşam Jamie’yi bulma umudum yoktu. Rue Tremoulins’e dönmeyeceğini biliyordum. Bu gece yanımda yatmayacaktı, sabah yapacağı şeye odaklandığını biliyordum. Hayır, şüphesiz kalmak için ya pansiyon ya da taverna arıyordu, yalnız başına yemin ettiği infaza hazırlanıyordu.</p>

  <p class="normal">İnfazın nerede olacağını bildiğimi sanıyordum. Yaptığı ilk düello onun aklındaydı ve hazırlık için saçlarını önceden kesmişti. Düşmanı karşılayacağı yeri düşünürken bu hatırasının gözünde canlandığından emindim. Bois de Boulogne, katılımcılarının bulunmaması için oldukça iyi koruma özelliği olan bir yerdi. Yarın gölgeli meydanlarından biri Jamie Fraser ve Jack Randall’ı karşılayacaktı. Ve bir de beni.</p>

  <p class="normal">Yatağa uzandım, üstümü değişip geceliğimi giymeye yeltenmedim, ellerim şişen karnımın üstüne kenetlendi. Alacakaranlığın tamamen karanlığa bürünmesini izliyordum ve bu gece uyuyamayacağımı da biliyordum. Görünmeyen arkadaşımın küçük hareketleriyle rahatlamaya çalışıyordum.</p>

  <p class="normal">Bois de Boulogne el değmemiş ormanıyla küçük bir araziydi, Paris’in kenarında farklı bir yerdi. Derinliklerinde kurtların, tilkilerin ve porsukların olduğu söyleniyordu ama bu hikâye âşık çiftlerin dalların altındaki yeşillikler üstünde oynaşmasına mani olamıyordu. Şehrin gürültüsünden ve pisliğinden kaçmak için iyi bir yerdi ve soyluların oyun sahası için tek yerdi. Burası Bois’in büyük meşe ve huş ağaçlarının gölgesinde bir nebze nefes almaya ve gizlenmeye ihtiyacı olan yakın çevredekiler tarafından himaye altındaydı.</p>

  <p class="normal">Küçük bir ormandı ama yürümek ve düellocu çiftleri bulmak için oldukça büyük bir yerdi. Geceleyin yağmur yağmaya başladı ve şafak isteksizce geldi, koyu gri bulutların arasından asık suratla parlıyordu. Orman kendi kendine fısıldıyordu, yaprakların üstündeki yağmur durgun hışırtılarla, yapraklara dallara çarparak toprağa karışıyordu.</p>

  <p class="normal">Araba küçük köhne binalar kümesinin yanındaki Bois’e doğru giden yolda durdu. Ona ne yaptığını sordum. Oturduğu yerden aşağıya indi, atları bağladı ve binaların arasında kayboldu. Bois de yaşayan halk orada neler olduğunu biliyordu. Düello için her yer uygun olmayabilirdi; uygun olanlar da buradakilerce biliniyordu.</p>

  <p class="normal">Arkama yaslandım ve ağır pelerinimi üstüme aldım, şafağın erken saatlerinde soğuktan titriyordum. Beni saran uykusuz gecenin verdiği yorgunlukla kendimi kötü hissediyordum ve korku adeta karnıma yerleşmişti. Bununla uğraşmayayım diye öfkeyle dolu olan her şeyi kendimden uzaklaştırmaya çalışıyordum.</p>

  <p class="normal">Yayılma devam ediyordu, şimdi olduğu gibi emniyetim ne zaman aşağıda olsa kaynamaya başlıyordu. Bunu nasıl yapabilir? Burada olmamalıydım; evde Jamie’nin yerinde yatıp dinlenmeliydim. Onu takip etmemeliydim, onu engellemeye çalışmamalıydım, öfke ve hastalıkla savaşmalıydım. Araba yolculuğundan dolayı bel kemiğimde yine bir ağrı oluşmuştu. Evet, çok üzülecekti; bunu anlayabiliyordum. Ama söz konusu olan bir adamın hayatıydı, Tanrı aşkına. Lanet olası gurur nasıl bundan daha önemli olabiliyor? Ve bana tek kelime bile açıklama yapmadan beni bırakıp gitmişti! Neler olduğunu komşuların dedikodularıyla öğrenmemi sağlayarak beni bırakıp gitmişti.</p>

  <p class="normal">“Bana söz verdin, Jamie, lanet olsun, bana söz verdin!” diye sessizce fısıldıyordum. Orman sessizdi, ıslak ve sis kaplıydı. Peki neredeydiler? Buradalar mıydı? Ya yer konusunda tahminlerimde yanıldıysam?</p>

  <p class="normal">Arabacı yeniden göründü, yanında genç bir çocuk vardı, arabacının yanına oturan çocuk belki on dört yaşındaydı, eliyle dümdüz gidip sonra sola dönülecek diye tarif ediyordu. Kamçı sesi ve ıslıkla arabacı atları yeniden hareket ettirdi, yavaş yavaş yürüyorlardı. Ve böylece ormanın karanlık gölgelerine doğru aşağı yoldan ilerlemeye başladık.</p>

  <p class="normal">İki kez durduk, delikanlı aşağıya inip çalılıkların arasına dalıyor ve bir ya da iki dakika sonra burada yoklar dercesine kafasını sallayarak yeniden görünüyordu. Üçüncüsünde korkunç bir halde geri geldi, yüzündeki heyecan öyle belliydi ki arabacıya seslenmeden önce ben hemen arabanın kapısını açıp aşağıya indim.</p>

  <p class="normal">Elimde para hazırdı. Bir yandan parayı ona uzatıp diğer taraftan kolunu tutuyor ve ona “Nerede olduğunu göster! Çabuk! Çabuk!” diyordum.</p>

  <p class="normal">Ne yolu kapatan dalları tutmayı ne de çalıların üstünden geçerken elbisemin ıslandığını fark ettim. Yol düşen yapraklarla yumuşacıktı, delikanlının yırtık pırtık ıslanan gömleğinin gölgesini takip ederken ne benim ayakkabılarım ne de onunkiler ses çıkartıyordu.</p>

  <p class="normal">Onları görmeden önce seslerini duydum; başlamışlardı. Metallerin çarpışma sesleri ıslak çalılıkların arasından boğuk geliyordu ama yeterince açıktı. Islak şafakta hiçbir kuş ötmüyordu ama kapışmanın sesleri kulağımda çınlıyordu.</p>

  <p class="normal">Bois’in derinliklerinde büyük bir meydandı ama patikayla ya da bir yolla kolay bulunabiliyordu. Ciddi bir düello için gerekli olan ayak işine oldukça iyi bir yer sağlayacak kadar genişti. Gömlekleri sökülmüş, yağmurda ıslanmışlardı. Omuzları ve bel kemikleri belli oluyordu.</p>

  <p class="normal">Jamie onun iyi bir savaşçı olduğunu söylemişti. Olabilirdi ama Jonathan Randall da bir kılıç ustası değildi. Zikzak yapıyor, yana kaçıyordu. Jamie de hızlıydı, uzun olmasına rağmen ayakları hafif ve elleri sağlamdı. Yere kök salmış gibi öylece izliyordum, Jamie’nin dikkatini dağıtırım korkusuyla hiç bağırmıyordum. Geçiştirme için tam tur dönüyorlar, sanki çimlerin üstünde dans ediyorlardı.</p>

  <p class="normal">Hâlâ öylece durmuş izliyordum. Burayı bulup onları durdurmak için gecenin bir yarısı kalkıp gelmiştim. Ve onları bulmuştum da, ölümcül bir araya neden olurum korkusuyla müdahale edemiyordum. Yaptığım tek şey beklemek ve hangi adamın öleceğini izlemekti.</p>

  <p class="normal">Randall kılıcını kaldırarak vuruş için bir yer saptırmaya çalışıyordu ama buna tam olarak kendini hazırlayamadığı için kılıcı uçtu.</p>

  <p class="normal">Bağırmak için ağzımı açtım. Jamie’yi durdurmak için ona seslenecektim, bu anda rakibinin silahsızlanmasından sonra öldürücü vuruş gelecekti. Aslında bağırdım da ama sesim zayıf ve boğuk çıktı. Orada durup izlerken ağrım iyice arttı, yumruk gibi beni sıkmaya başladı. Ve şimdi de bir yerlerde birden bir kırılma sesi gelmişti. Sanki yumruk tuttuğu şeyi bıraktı.</p>

  <p class="normal">Sağı solu yoklayarak yakınımdaki bir dala tutundum. Jamie’nin yüzünü görebiliyordum, yüzünde bir sevinç vardı ve etrafını saran sisin şiddetinden başka hiçbir şey duymadığını fark ettim. Amansız bıçağın ucunda geri çekilen Randall çimenlerde kayarak aşağıya doğru gitti. Kalkmak için belini eğdi ama çimenler kaygandı. Atkısı yırtılmıştı. Başını geriye doğru attı, siyah saçları yağmurdan sırılsıklam olmuştu, boğazı merhamet dileyen bir kurtunki gibi ortaya çıktı. Ama intikamda merhamete yer yoktu ve kılıcın inmesini bekleyen boğaz daha beklediğini bulamadı.</p>

  <p class="normal">Karanlık sisten, Jamie’nin kılıcının müthiş, ölümcül ve ölüm gibi soğuk olduğunu gördüm. Dokunduğum ince dalın beli yarıldı ve geyik yavrusunun kan seliyle ortaya çıkarken dal bükülüp kırıldı.</p>

  <p class="normal">Sıcak kan uyluklarımın arasından akıyordu ve tenimin soğukluğu içime, kemiğime geçti. Leğen kemiğim sırtımdan kırılacak gibiydi; acı devam ettiğinde bir zorlamayı hissediyordum, bel kemiğimdeki felç kalçalarıma doğru patlıyor ve alev saçıyordu, yıkıcı darbe arkasında yanmış ve kararmış bir yer bıraktı.</p>

  <p class="normal">Duygularım kadar bedenimde parça parça oldu. Hiçbir şey görmüyordum ama gözlerimin açık ya da kapalı olduğunun da farkında değildim; her şey karanlıktan ibaretti, göz kapaklarımı yumruğumla ovuşturduğum zaman bir çocuk gibi, geceleyin yön değiştiren biçimler gibi şeyler görüyordum.</p>

  <p class="normal">Yağmur damlaları yüzüme, boğazıma ve omuzlarıma çarpıyordu. Çarpan her bir damla soğuktu ve sonra buz kesen tenimde küçük bir sıcaklıkla çay gibi yayılıyordu. Algılamam açıktı, beni saran ıstırap ilerledi ve sonra yavaşladı. Aklımı toplamaya çalışarak, beynimde yer alan küçük bağımsız sese odaklanmaya çalıştım; “Kan kaybettin. Muhtemelen fazla kan kaybından dolayı plasenta koptu. Çoğunlukla ölümcüldür. Ellerdeki ve ayaklardaki uyuşma ve bir de göz kararması kan kaybından ileri gelir.” Söylediklerini duyduğum şeyler sonunda gitti ama hepsi doğru görünüyordu.</p>

  <p class="normal">Bana kalan en son duygu olsun ya da olmasın, hâlâ duyabiliyordum. Ve duyduğum ses daha telaşlıydı ve sakin olmaya çalışıyordu ve hepsi de Fransızca konuşuyordu. Duyduğum ve anladığım tek şey kendi ismimdi, bir yerden devamlı çağırılıyordum. “Claire! Claire!”</p>

  <p class="normal">“Jamie,” demeye çalıştım ama dudaklarım soğuktan sertleşmiş ve uyuşmuştu. Hareket eden şey üstümdeydi. Yanımdaki arbede ciddi bir şekilde devam ediyordu, ne yapacaklarını biliyor gibi biri yanıma yanaştı.</p>

  <p class="normal">Belki de yapmışlardı. Eteğimin ıslanmış vatkası uyluğuma kadar kaldırılmıştı ve yerini kalın bir bez yumağı almıştı. Yardımcı eller sol tarafıma dönmemi sağladı ve dizlerimi göğsüme kadar çektim.</p>

  <p class="normal">“Hôpital’e götür,” dedi yanımdaki ses.</p>

  <p class="normal">“Bu şekilde fazla yaşayamaz,” diyordu diğeri, kötümser konuşuyordu. “Birkaç dakika böyle bekle sonra cenaze arabasını gönderirsin.”</p>

  <p class="normal">“Hayır,” dedi diğeri, ısrar ediyordu. “Onu tanıyorum; L’Hôpital des Anges’de gördüm. Onu Valide Hildegarde’ye götürelim.”</p>

  <p class="normal">Bütün gücümü toplamaya çalıştım. Bir şeyler demeye çalışıyordum. “Valide.” Sonra çabalamayı bıraktım ve karanlığın beni almasına izin verdim.</p>
</body>
</html>
