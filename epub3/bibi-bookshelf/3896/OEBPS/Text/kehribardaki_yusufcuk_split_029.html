<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_30">22<br class="calibre2"/>
  Kraliyet Atı</h2>

  <p class="normal">Araba kış havasının ve ilkbahar yağmurlarının etkisiyle bir tarafı çukurlaşan berbat yolda yavaşça ilerliyordu. Yağışlı bir yıl olmuştu, şimdi bile, yaz başında, yolların kenarında çalılıkların altında ıslak çamurlu yollar vardı.</p>

  <p class="normal">Jamie yanımda arabanın keçe ile kaplanmış dar koltuğunda oturuyordu. Fergus diğer koltukta kıvrılmış uyuyordu. Arabanın içi sıcaktı ve ne zaman kuru yoldan gitsek camdan içeriye toz giriyordu.</p>

  <p class="normal">Argentan’da bulunan Kraliyet Ahırı’na doğru giderken havadan sudan konuşuyor, Saray’da verilecek yemekten ve iş çevresi dedikodularından bahsediyorduk. Ben de yatsam uyurdum, arabanın ritmi ve günün sıcaklığından dolayı mayışmıştım. Rahat oturamıyordum ve sırtım ağrıyordu. Bebek de gittikçe daha hareketli olmaya başlamıştı ve ilk hareketlerinin kıpırtıları artık tekmelere dönüşmüştü.</p>

  <p class="normal">“Belki evde kalsan daha iyi olurdu, Sassenach,” dedi Jamie.</p>

  <p class="normal">“Ben iyiyim,” dedim gülerek. “Bütün bunları kaçırmak da ayıp olurdu.”Arabanın camından yelkesen çitlerinin ve dümdüz erik ağaçlarının arasında zümrüt gibi yemyeşil parlayan tarlaların olduğu yere doğru bir el işareti yaptım. Tozlu ya da değil, şehrin kötü kokusu ve L’Hôpital des Anges’in pis ilaç kokusundan sonra kırın temiz havası zengin ve baş döndürücü gelmişti.</p>

  <p class="normal">İngiliz diplomasisine karşı ihtiyatlı bir ilişki jesti olarak Louis, Sandringham Dükü’nün Argentan’daki Kraliyet Ahırı’ndan dört tane Percheron kısrağı satın almasına izin vermişti. Majesteleri’nin İngiltere’de devam ettirdiği küçük yük beygir sürüsü cinsini bununla geliştirmek istiyordu. Ekselansları bu yüzden Argentan’ı ziyaret ediyordu ve hangi kısrağın seçilmesi gerektiği konusunda Jamie’ye de danışmıştı.</p>

  <p class="normal">“Bu iyi bir işaret, değil mi? Louis’in Dük’e atları satın alması konusunda söz vermesinden bahsediyorum. İngilizlere karşı böyle nazik davranarak James Stuart’a karşı sempatik olmadığını da gösteriyor, açıkça değil ama olsun.”</p>

  <p class="normal">Jamie başını iki yana salladı. Peruk takmayı kesinlikle istememişti.</p>

  <p class="normal">“Hayır, Louis’in Stuartlarla bir şey yapmak istemediğinden kesinlikle eminim, en azından yenilenmeye gidecek bir hareket için. Mösyö Duverney, Konsey’in böyle bir şeye tamamen karşı olduğu konusunda teminat verdi. Louis Charles’a, küçük de olsa, izin vermek için Papa’nın teşvikiyle bunu sağlayabilir.” Bugün İskoç şalını takmış ve bir broşla omzuna tutturmuştu - bu güzel broşu kız kardeşi İskoçya’dan yollamıştı, iki tane koşan geyik şeklindeydi. Bedenleri öyle bükülmüştü ki sanki bir daire içinde kafaları ve kuyrukları birbirine girmiş gibi duruyorlardı.</p>

  <p class="normal">“Aylardır Paris’teki bütün bankacılarla her konudan konuştuğumu sanıyorum ve çoğu bu durumdan hoşnut değiller. Sadece para, Stuartların yenilenmesi gibi belirsiz bir önerme için yeterli değil.”</p>

  <p class="normal">“Bu yüzden İspanya’yı ayırıyor,” dedim.</p>

  <p class="normal">Jamie başını salladı. “Evet. Ve Dougal MacKenzie’yi de.” Birden doğruldum, konu ilgimi çekmişti.</p>

  <p class="normal">“Ondan mı duydun?” diye sordum. Dougal Jamie’nin sadık bir II. James yanlısı olduğunu kabul etmişti, şifreli mektuplar yığını, İspanyalı Dougal’ın yolladığı gizli bilgilerle gittikçe artıyordu, bunlar da okunması için Jamie’nin elinden geçip Charles Stuart’a geri yollanıyordu.</p>

  <p class="normal">“Aslında evet.” Yüz ifadesinden bunun iyi bir haber olduğunu anlayabiliyordum ve bu sırf Stuart ile ilgili değildi.</p>

  <p class="normal">“Philip, Stuartlara borç vermeyi reddetti,” dedi Jamie. “Papazın elçisinden öğrenmiş, biliyorsun İskoçya tahtıyla ilgili bütün sorunları uzak tutuyor.”</p>

  <p class="normal">“Neden olduğunu biliyor muyuz?” Papanın elçisinden alınan en son haberlere birkaç mektupta yer verilmişti ama bunlar ya Jamie’ye ya da Charles’a geliyordu, bu yüzden Papa Hazretleri’nin İspanya ile ilgili konuşmalarını içermiyor olabilirdi.</p>

  <p class="normal">“Dougal onun bildiğini düşünüyor,” dedi Jamie gülerek. “Dougal açıkça engellendiğini söylüyor. Yaklaşık bir aydır Toledo’da tutuluyor ve şüpheli bir yardım sözünden başka bir şey alamamış.” Derin sesi saygılı bir hal alınca güldüm.</p>

  <p class="normal">“Benedict İspanya ve Fransa arasındaki sürtüşmeyi önlemek istiyor. Philip’in ve Louis’in bu amaç uğruna kullanılabilecek parayı boşuna harcamalarını istemiyor,” dedi alaycı bir ses tonuyla. “Bir papanın böyle demesi gayet doğal ama Benedict’in Katolik bir Kral’ın İngiltere’yi daha ne kadar ayakta tutup tutmayacağı hakkında şüpheleri var. İskoçya’da Kuzey İskoçyalı aileler arasında Katolik reisler var ama onlar Tanrı’nın isteğiyle yapmadan önce İngiltere’nin Katolik bir Kralı olduğu sürece bu cehennemi bir süre daha yaşayacakları olası,” diye ekleyip gülümsedi.</p>

  <p class="normal">Jamie başını kaşıdı, şakakların üstündeki kısa saçları dalgalanmıştı. “Yani Stuartlar için oldukça belirsiz görünüyor, Sassenach ve evet bu iyi haber. Bourbon hükümdarlarından da yardım gelmeyecek. Beni şu an ilgilendiren tek şey Charles Stuart’ın, Kont St. Germain ile yaptığı yatırım girişimi.”</p>

  <p class="normal">“O zaman bunun sadece bir iş anlaşması olduğunu düşünmüyorsun?”</p>

  <p class="normal">“Evet, öyle,” dedi kaşlarını çatarak, “ve bunun arkasında daha fazlası var. Konuşmaları duymuştum, hatırlamıyor musun??”</p>

  <p class="normal">Paris’in bankacı aileleri İskoçya’nın tahtı için genç varisi dikkate alıyor gibi görünmüyorlardı ama bu durum çabucak değişmiş ve Charles yatırım yapmak için para bulmuştu.</p>

  <p class="normal">“Majesteleri bana Gobelinlerle konuştuğunu söylüyor,” dedi Jamie. “Yaşlı Gobelin onun müsrif ve aptal olduğunu düşünüyor tıpkı Gobelin’in oğullarından biri gibi. Diğeri ise bekleyip görme taraftarı. Eğer Charles bu yatırımda başarılı olursa, belki diğer fırsatları da değerlendirebilir.”</p>

  <p class="normal">“Hepsi iyi değil,” dedim.</p>

  <p class="normal">Jamie başını iki yana salladı. “Hayır. Para parayı getirir, biliyorsun. Bir ya da iki yatırımda başarılı oldu mu bankacılar onu dinlemeye başlayacaktır. Büyük düşünen bir adam değil,” dedi gülümseyerek, “ama büyüleyici bir kişilik, insanları ikna edebilir. Eğer bu yatırımda başarılı olursa işte o zaman yönetimde de yer alabilir.”</p>

  <p class="normal">“Hımm.” Bir kez daha oturma şeklimi değiştirdim, sıcak deri hücrenin içinde parmaklarımı oynatmaya çalışıyordum. Ayağımın şekline göre olduğu için ayakkabılar oluyordu ama ayaklarım biraz şişmeye başlamış ve ipek çoraplarım da terden ıslanmıştı. “Bununla ilgili yapabileceğimiz bir şey var mı?”</p>

  <p class="normal">Jamie omuz silkti ve gülümsedi. “Sanırım, Portekiz’de havanın kötü olması için dua etmemiz gerekecek. Geminin batması dışında, yatırımı başarısızlığa götürecek bir şey olduğunu sanmıyorum. St. Germain bütün yükün satımı için anlaşmayı yaptı bile. Hem o hem de Charles Stuart paranın üç mislini alacaklarını düşünüyorlar.”</p>

  <p class="normal">Kont aklıma gelince birden ürktüm. Dougal’ın anlattıklarını hatırlamamak mümkün değildi. Jamie’ye ne Dougal’ın yaptığı ziyareti ne de bahsettiği Kont’un gece aktivitelerini anlatmıştım. Ondan sır saklayamıyordum ama Dougal, Jonathan Randall durumunda bana yardım etmek için benden sessiz kalmamı istemişti ve benim de kabul etmekten başka çarem yoktu.</p>

  <p class="normal">Jamie birden gülümseyerek bana elini uzattı.</p>

  <p class="normal">“Bana ayaklarını uzatsana. Jenny o hamileyken ayaklarını ovalamamın ona iyi geldiğini söylerdi.”</p>

  <p class="normal">Ayaklarımı esaretten kurtararak Jamie’nin kucağına koydum. Camdan gelen hava sayesinde ıslak ipek çorabım serinlemişti.</p>

  <p class="normal">Elleri büyük, parmakları da güçlü ve kibardı. Parmaklarıyla ayağımın kavislerine masaj yapıyordu, ben de arkama yaslandım. Sersemlemişçesine bu mutlu anın tadını çıkartırken birkaç dakika sessizce yol aldık.</p>

  <p class="normal">Başını yeşil ipek çoraplı ayaklarıma doğru eğdi. “Bu bir borç değil, biliyorsun.”</p>

  <p class="normal">“Ne değil?” Sıcak havadan ve ayak masajından dolayı iyice sersemlemiştim, ne demek istediğini bir türlü anlayamıyordum.</p>

  <p class="normal">Masajı kesmeden bana bakıyordu. Gözlerinde gülümseyen bir ima olmasına rağmen yüzündeki ifade ciddiydi.</p>

  <p class="normal">“Hayatımı sana borçlu olduğumu söyledin, Sassenach çünkü hayatımı kurtardın. Ama düşünüyorum da, ben bunun tam olarak doğru olduğundan emin değilim. Her şeyi düşündüğümüzde neredeyse evet.”</p>

  <p class="normal">“Neredeyse evet demekle neyi kast ediyorsun?” Ayağımı çekmeye çalışıyordum ama Jamie sıkıca tutuyordu.</p>

  <p class="normal">“Eğer sen benim hayatımı kurtardıysan - ki yaptın - ben de senin hayatını kurtardım. Ben de seni Fort William’da Jack Randall’ın elinden kurtardım, hatırlarsan ve bir de Cranesmuir’de bir çetenin elinden kurtardım, öyle değil mi?”</p>

  <p class="normal">“Evet,” dedim kuşkuyla. Ne yapmaya çalıştığını anlayamamıştım ama aslında basit bir konuşma yapıyordu. “Bundan dolayı tabii ki de minnettarım.”</p>

  <p class="normal">“Bu minnettarlık durumu değil, Sassenach, daha çok seninkine karşı benim ki gibi… Benim demek istediğim şu, bu bir zorunluluk durumu değil.” Gözlerindeki gülümseme yok oldu, artık tamamen ciddiydi.</p>

  <p class="normal">“Benimkine karşı Randall’ın hayatını sana vermedim - bu tek bir şey için adil bir ticaret olmazdı. Ağzını kapat, Sassenach,” diye ekledi, “sinek girecek.” Aslında arabada gerçekten de bir sürü sinek vardı; üç tanesi Fergus’un gömleğinin üstünde dinleniyordu.</p>

  <p class="normal">“Neden kabul ettin o zaman?” diye sordum çabalamayı bırakarak. İki eliyle birden ayağımı sardı ve başparmağıyla yavaşça topuklarımı ovalamaya başladı.</p>

  <p class="normal">“Şey, görmemi sağlamaya çalıştığın sebeplerden ötürü değil. Frank konusuna gelince,” dedi, “onun eşini aldığım tamamen doğru ve bundan dolayı onun için üzülüyorum - hatta bazen diğerlerinden daha fazla,” diye ekledi. “Hâlâ, rakibim olmaktan farksız mı? İkimiz arasında seçim yapmakta özgürdün ve sen beni seçtin - onun tarafında sıcak banyolar gibi lüks şeyler olmasına rağmen!” Ayağımı çekip karnına vurdum. Doğruldu ve yeniden ayağımı yakaladı, ikinci darbeyi tam zamanında engellemişti.</p>

  <p class="normal">“Beni seçtiğin için pişman mısın?”</p>

  <p class="normal">“Daha değil,” dedim, ayağımı çekmek için çabalarken, “ama her an olabilirim. Konuşmaya devam edersen.”</p>

  <p class="normal">“O zaman tamam. Erkekler konusunda kıskanç olduğumu da kabul edebilirim.”</p>

  <p class="normal">Diğer ayağımla bir tekme daha attım, bu sefer biraz daha aşağıyı hedefliyordum ama tekmem yerini bulmadan o ayağımı yakaladı ve bileğimi hafifçe büktü.</p>

  <p class="normal">“Onun hayatına borçlu olmaya gelince,” diye devam etti, benim kendimi kurtarma çabalarımı önemsemiyordu, “bu Manastır’daki Kardeş Anselm’in benden daha iyi cevap vereceği bir konu. Ne de olsa ben soğukkanlılıkla masum bir adamı öldürmedim ama savaşta öldürdüm, aradaki fark ne?”</p>

  <p class="normal">Wentworth’dan kaçtığımızda öldürdüğüm çocuğun karların üstünde yatışını hatırladım. Bu hatıralarla kendime işkence çektirmek istememiştim ama onların beni asla bırakmayacağını biliyordum.</p>

  <p class="normal">Başını iki yana salladı. “Hayır, bu konu ile ilgili bir sürü gerekçe üretebilirsin ama sonunda bütün seçenekler bir kapıya çıkar. Mecbursan öldürürsün ve bununla yaşarsın. Öldürdüğüm her adamın yüzünü hatırlıyorum ve her zaman hatırlayacağım da. Ama gerçekler ortada, ben hayattayım ama onlar değil ve doğru ya da yanlış bu benim gerekçem.”</p>

  <p class="normal">“Ama bu bir durumda doğru değil,” dedim. “Bu ölmek ya da öldürülme durumu değil.”</p>

  <p class="normal">Başına konan sineği kovmak için başını iki yana salladı. “Burada hatalısın, Sassenach. Jack Randall ve benim aramda olan şey anca birimizden biri öldüğünde hallolur. Bıçak ya da silahtan daha başka öldürme yöntemleri de var ve fiziksel ölümden daha kötü şeyler de var.” Sesi yumuşamıştı. “St. Anne’de bir ölümden daha fazlasıyla beni kurtardın, mo duinne ve bilmediğimi asla düşünmedin.” Başını iki yana salladı. “ Belki ben sana, senin bana olduğundan daha çok borçluyumdur.”</p>

  <p class="normal">Ayaklarımı bıraktı. “Ve bu benim olduğu kadar senin vicdanını da düşünmemi sağladı. Ne de olsa seçimini yaptığın zaman neler olacağı konusunda bir fikrin yoktu ve bu bir adamı terk etmek diğerini de ölüme terk etmek oluyordu.”</p>

  <p class="normal">Benim durumumu anlatması hiç de hoşuma gitmemişti ama gerçeklerden kaçamazdım. Aslında Frank’i terk etmemden ve yaptığım seçimden pişman değilken, yine de bunun zorunluluğundan dolayı her zaman pişmanlık duyacaktım.</p>

  <p class="normal">Sözlerine devam etti. “Bunun Frank’e mal olacağını bilseydin, belki de seçimin farklı olacaktı. Beni seçmenden dolayı, yaptıklarının sonucu istediğinden daha fazlasına mal olması konusunda haklı mıyım?”</p>

  <p class="normal">Konuşmasını sonuna kadar dinledim ama o bu durumun bendeki etkisinden habersizdi. Yüzümdeki bakışı anlayınca birden durdu, yeşillikler arasında yolumuza devam ederken sessizce beni izliyordu.</p>

  <p class="normal">“Yaptığının senin için nasıl bir günah olduğunu bilmiyorum, Claire,” diye konuşmaya başladı sonunda, çoraplı ayaklarıma yeniden dokunmaya başlamıştı. “Onun olduğu ya da olacağı kadar ben de yasal olarak senin kocanım. Ona dönüp dönmediğini daha bilmiyorsun; mo duinne. Belki daha geriye gitmen gerekecek belki de başka bir zamanda hep beraber olacağız. Mecbur olduğunu düşündüğün şeyi yapıyorsun ve hiç kimse bundan daha iyisini yapamazdı.” Bana bakıyordu ve gözlerindeki bakış adeta ruhuma işliyordu.</p>

  <p class="normal">“Sen benim yanımda olduğun sürece, Claire, neyin doğru neyin yanlış olduğu umurumda değil ve ben bunu söyleyecek kadar da dürüstüm,” dedi yavaşça. “Eğer beni seçmen senin için bir günahsa…o zaman Şeytana gider ve seni bu günaha imrendirdiği için ona şükrederim.” Ayağımı yavaşça yukarı kaldırdı ve başparmağımı öptü.</p>

  <p class="normal">Elimi başına koydum, saçları kısaydı ama yumuşacıktı. Yavru bir kirpiyi andırıyordu.</p>

  <p class="normal">“Yanlış olduğunu sanmıyorum,” dedim yavaşça. “Ama eğer öyleyse…ben de seninle Şeytana gelirim, Jamie Fraser.”</p>

  <p class="normal">Gözlerini yumdu ve başını ayağımın üstüne koydu. Öyle sıkı tutuyordu ki uzun ince ayak parmaklarımın birleştiğini hissedebiliyordum ama ayağımı geri çekmiyordum. Parmaklarımı başında gezdiriyor, saçlarını yavaşça çekmeye çalışıyordum.</p>

  <p class="normal">“Neden Jamie? Neden Jack Randall’ın yaşamasına karar verdin?”</p>

  <p class="normal">Hâlâ ayağımı tutuyor, bir yandan da bana gülümsüyordu.</p>

  <p class="normal">“Şey, o akşam koridorda dolanırken, Sassenach, bir sürü şey düşündüm. Bir de o pis tavşanı öldürürsem senin acı çekeceğini düşündüm. Yapayım ya da yapmayayım, birkaç şey senin üzüntünü geçirir. Peki ya benim onurum karşısında senin vicdanın ne kadar ağır basar?”</p>

  <p class="normal">Başını yeniden iki yana salladı ve başka bir konuya geçti. “İkimizden biri onun yaptıklarından ve vicdanından sorumlu olabilirdi. Etkisi ne olursa olsun senin hesabının üstüne yatamazdım.” Gözlerini kırpıştırıyordu, tozdan dolayı gözleri sulanmıştı, perişan olmuş saçlarını düzeltmek için yararsız bir çabayla elini başına götürdü.</p>

  <p class="normal">“Neden o zaman?” diye sordum öne doğru eğilerek. “Bana neden olmayacağını anlattın, peki ne oldu?”</p>

  <p class="normal">Bir an tereddüt etti ama sonra gözleri dürüstçe benimkilerle buluştu.</p>

  <p class="normal">“Charles Stuart yüzünden, Sassenach. Bu zamana kadar bütün dünyayı durdurduk ama bu yatırımla İskoçya’ya bir ordu çıkartmada başarılı olabilir. Ve eğer olursa…nelerin olacağını benden daha iyi biliyorsun, Sassenach.”</p>

  <p class="normal">Biliyordum ve bu düşünce içimi bir ürpertinin sarmasına neden olmuştu. Tarihçilerin Kuzey İskoçyalılarının Culloden’daki kaderlerini anlatışlarını çok net hatırlıyordum: <span class="ideitalik">Ölüler yağmur altında kendi kanlarına bulanmış bir halde yatıyorlardı.</span></p>

  <p class="normal">Kuzey İskoçyalılar yanlış yönlendirilmiş ve acı çekmişlerdi. Soğuk nisan yağmuru altında yığınlar halinde kanlar içinde yatacaklardı.</p>

  <p class="normal">Jamie birden uzanıp elimi tuttu.</p>

  <p class="normal">“Bunun olacağını düşünmüyorum. Engel olacağımızı düşünüyorum. Ama eğer olursa… senin için orada olmak istiyorum. Eğer orada… seninle ben ilgilenemeyeceksem… seninle giden birinin olmasını istiyorum. Eğer bu kişi ben değilsem, bunun seni seven bir adamın olmasını istiyorum.” Şimdi ellerimi daha sıkı tutuyordu. İki yüzüğün de elime battığını hissedebiliyordum.</p>

  <p class="normal">“Claire, bunu senin için yapmamın benim için ne demek olduğunu biliyorsun, Randall’ın hayatına son vermememin. Söz ver bana eğer o zamanın yaşanması gerekiyorsa, Frank’e döneceksin.” Gözleri arkasındaki gökyüzü kadar maviydi. “Daha önceden iki kez seni göndermeyi denedim. Ve Tanrı’ya şükür gitmedin. Ama üçüncü bir zaman gelirse, ona döneceğine Frank’e döneceğine söz ver bana. İşte bu yüzden Jack Randall’ın senin hatırın için bir yıl daha yaşamasına izin veriyorum. Söz ver bana, Claire.”</p>

  <p class="normal">“Allez! Allez! Montez!” diye bağırdı arabacı rampayı çıkarken atlarını cesaretlendirmek için. Neredeyse gelmiştik.</p>

  <p class="normal">“Tamam,” dedim sonunda. “Söz veriyorum.”</p>

  <p class="normal">Argentan’daki ahırlar temiz ve havadardı, yazın güzel kokuları ve at kokuları birbirine karışmıştı. Açık küçük bir ahırda Jamie bir Percheron kısrağının etrafında dolanıyordu, adeta at sineği gibi kısrağa yapışmıştı.</p>

  <p class="normal">“Sen ne kadar güzelsin öyle, küçüğüm benim! Gel buraya tatlım!”</p>

  <p class="normal">“Keşke benim kocam da benimle böyle konuşsa,” dedi Düşes de Neve, bunun üzerine diğer leydiler kıkırdamaya başladı.</p>

  <p class="normal">Bu sırada Kont St. Germain’in gözleri hor gören bir bakışla bana çevrilmişti. Bu siyah gözlerin maskenin kenarından parladığını hayal ettim ve başarılı da oldum. Ama maalesef bileğini kapatan dantel fırfırlar eklemlerine kadar geliyordu ve bu yüzden başparmağını göremiyordum.</p>

  <p class="normal">“Lordum Broch Tuarach, Mösyö le Kont ile karşılaştırıldığında güzel olan her şeyi takdir eder; ister hayvan ister kadın olsun.” Jamie gülümsedi ve kısrağın ensesini vedalaşırcasına okşadı.</p>

  <p class="normal">Jamie beni diğer ahıra götürmek için kolumdan tuttu, grup da arkamızdan yavaşça ilerliyordu.</p>

  <p class="normal">“Ah,” dedi ve sanki parfümmüş gibi at, gübre ve saman karışımı kokuyu içine çekti. “Ahır kokusunu özlemişim. Burası bana İskoçya’yı hatırlatıyor.”</p>

  <p class="normal">“İskoçya’ya pek benzemiyor,” dedim ahırın loş ışıkları arasından çıkıp gözlerimizi kamaştıran parlak güneşin altına geldiğimizde.</p>

  <p class="normal">“Hayır, ama bu köy,” dedi, “temiz ve yeşil, havada sigara dumanı yok ve at gübresine basmadığın sürece ayaklarının altına lağım suyu da bulaşmıyor.”</p>

  <p class="normal">Bu erken yaz güneşi Argentan’ın tepelerinde parlıyordu, yuvarlak yeşil tepeler iç içe geçmişti. Kraliyet Ahırı şehrin dışındaydı ve Kral’ın evlerinden çok daha iyi inşa edilmişti. Ambarlar ve ahırlar ocak taşından yapılmıştı ve yerler de taş kaplıydı. Ayrıca L’Hôpital des Anges’in temizliğine de bin basardı.</p>

  <p class="normal">Tam o sırada ahırın arkasından bir çığlık yükseldi. Bir atmaca gibi önümüze çıkan Fergus iki büyük seyis tarafından kovalanıyordu. Yüzünden bir münakaşaya katılmış olduğu belliydi.</p>

  <p class="normal">Fergus Jamie’nin arkasına geçip saklandı. Avlarının iyi yere kapak attığını gören seyisler, yaklaşan saray bireylerine korkuyla baktılar ve kararlarını değiştirip uzun adımlarla koşmaya başladılar. Onların gittiğini gören Fergus, Jamie’nin eteğinin arkasından başını uzatıp kötü Fransızcasıyla bağırarak bir şeyler söyledi ve bundan dolayı anında kulağının üstüne Jamie’den bir tokat yedi.</p>

  <p class="normal">“Terbiyesiz! Tanrı aşkına, senden büyük insanlara bulaşayım deme. Şimdi git ve beladan uzak dur.” Fergus bu tavsiyeyi dinleyip ayağa kalktı ama tokat yüzünden öyle sersemlemişti ki saldırganlarının gittiği yönün tersine gitti.</p>

  <p class="normal">Bu gezide Fergus’u yanımıza almanın iki sebebi vardı. Genelde çoğu leydi uşaklarını ayak işlerine koşsunlar, yiyeceklerini ve özel eşyalarını taşısınlar diye geziye getirirlerdi. Jamie ise bu küçük bayımı hem köyü görsün hem de kendini tatilde hissetsin diye getirmişti. Bunun dışında, ömrü boyunca Paris’in dışına çıkmamış olan Fergus havanın, güneşin ve hayvanların keyfini çıkartıyordu. Bu coşkuyla adeta çıldırmış gibi davranıyordu. Geldiğimizden beri başı sürekli dertteydi.</p>

  <p class="normal">“Gelecek sefer ne yapacak, Tanrı bilir,” dedim ve endişeyle Fergus’un arkasından baktım. “Bu kuru ot yığınını ateşe verecek sanırım.”</p>

  <p class="normal">Jamie, “Hiçbir şey olmaz. Ancak diğer çocuklarla gübre savaşına tutuşur.”</p>

  <p class="normal">“Gerçekten mi?” dedim ve etrafa bakındım. Bu sırada gözüm önüne saman yığılmış avlunun karşısında nezaketle konuşan Düşesi dinlemek için dikkatlice eğilen tertemiz beyaz kıyafetler içindeki St. Germain’e takıldı.</p>

  <p class="normal">“Belki zamanında sen yapmışsındır ama o yapmaz,” dedim.</p>

  <p class="normal">Bu gezinin iyi bir fikir olup olmadığını bilmiyordum, en azından benim açıdan. Jamie’nin büyük Percheronlar hakkında bazı fikirleri vardı ve açıkçası Dük de etkilenmişti. Diğer yandan sallantılı araba yolculuğundan dolayı sırtım ağrıyordu ve ayaklarım sıcaktan şişmişti.</p>

  <p class="normal">Jamie ayaklarıma bakıp bana gülümsedi ve kolunu tuttuğum elimi sıktı.</p>

  <p class="normal">“Şimdi değil, Sassenach. Görevliler bize damızlık ahırını gösterecek. Sonra erkekler birbirlerinin penisleri hakkında basit şakalar yaparken sen ve diğer hanımlar da gidip çay içeceksiniz.”</p>

  <p class="normal">“Bu esprilerin besin kaynağı atlar mı?” diye sordum şaşkınlıkla.</p>

  <p class="normal">“Evet, erkekler için öyle ama bu durumdan leydiler nasıl etkileniyorlar bilmiyorum. Kulaklarını dört aç sonra bana anlatırsın.”</p>

  <p class="normal">Aslında grubun üyeleri arasında bastırılmış bir heyecan vardı, damızlık ahırında sıkışıp kalmıştık. Diğer binalar gibi bu da taştan yapılmıştı ama diğerleri gibi her iki tarafında da bölmeli ahırlar yoktu. Küçük bir çit ahırın her yerini çevreliyordu, arka tarafında da akıtma oluğu vardı.</p>

  <p class="normal">Bina havadar ve aydınlıktı, büyük, perdesiz camların sonuna kadar açılmasıyla birlikte dışarıdaki çimleri göz önüne seriliyordu. Büyük Percheron kısraklarından birkaçını buradan görebiliyordum; bir ya da iki tanesi huzursuz görünüyordu, birkaç adım hızlı koşuyorlar sonra tempolarını düşürüp yürümeye başlıyorlardı, başlarını sallayıp, yüksek bir sesle kişneyerek yelelerini kabartıyorlardı. Bu olduğunda, ahırın sonundaki yerden yüksek ses geliyor ve içindeki sahibi güçlü bir çifteyle kapısını tekmeliyordu.</p>

  <p class="normal">“Artık hazır,” dedi arkamdan bir ses.”Hangisinin şanslı olduğunu merak ettim matmazel?”</p>

  <p class="normal">“Kapının yanındaki,” dedi Düşes, her zaman bahse girmeye hazırdı. “Buna beş livre.”</p>

  <p class="normal">“Ah, hayır! Yanılıyorsunuz, Madam, o oldukça sakindir. Küçük olanı, şu elma ağacının altındakinin gözleri cilveli bir kadın gibi fıldır fıldırdır. Başını nasıl vurduğunu görmüyor musunuz? Ben onu seçiyorum.”</p>

  <p class="normal">Bütün kısraklar damızlık atın bağrışıyla durmuşlar ve burunlarını havaya kaldırıp kulaklarını dikleştirmişlerdi. Huzursuz olanlar başlarını vurup kişniyorlardı, dişi olanlardan biri ise uzun uzadıya kişnemişti.</p>

  <p class="normal">“İşte bu,” dedi Jamie sessizce, dişi atı işaret ederek. “Dişinin erkeği nasıl çağırdığını duydunuz mu?”</p>

  <p class="normal">“Peki ne söylüyor, lordum?” diye sordu Piskopos.</p>

  <p class="normal">“Bu bir şarkı lordum ama rahip olan birinin kulakları bu şarkıyı duymaz ya da öyle olmalıdır,” diye ekledi ve birden bir kahkaha tufanı başladı.</p>

  <p class="normal">Sonunda erkeğini çağıran kısrak seçildi. Kişnemesi ormanlık çatıda öyle bir yankılanıyordu ki konuşmak imkânsızdı.</p>

  <p class="normal">Zaten hiç kimse de konuşmak istemiyordu. Göğüslerim sızlamaya başlamış, göbeğim iyice gerilmişti.</p>

  <p class="normal">Percheronlar çok büyük atlardı. İyi beslenmiş kısrağın yeleleri siyah bir şelaleye benziyordu.</p>

  <p class="normal">Aygırlardan biri, ahırında bağlı duran kısrağa öyle hızlı koştu ki herkes çitten geriye çekilmek zorunda kaldı. Etrafı bir toz bulutu kaplamıştı.</p>

  <p class="normal">Kısrak şaha kalktı ve korkuyla bağırmaya başladı ama sonunda aygır dişinin üstüne çıktı ve dişlerini boynuna geçirdi ve bunun üzerine kısrak teslim oldu ve başını aşağıya eğdi. Kendini aygırın şehvetine bırakmıştı.</p>

  <p class="normal">“Tanrım,” diye fısıldadı Mösyö Prudhomme.</p>

  <p class="normal">Çiftleşmeleri oldukça uzun sürmüştü.</p>

  <p class="normal">Ahırdan çıktığımızda herkes sessizliğe bürünmüş bir halde yürüyordu. Sonunda Dük dayanamayıp kahkahayı patlattı ve Jamie’yi dürtükledi. “Sen böyle şeylere alışkın mısın?”</p>

  <p class="normal">“Evet,” diye cevap verdi Jamie. “Daha önce birçok kez gördüm.”</p>

  <p class="normal">“Öyle mi?” dedi Dük. “Peki anlat bana lordum, bu manzarayı birçok kez izledikten sonra kendini nasıl hissettin?”</p>

  <p class="normal">Hafifçe gülümsemesine rağmen yine de Jamie’nin suratı asıktı.</p>

  <p class="normal">“Ne manzaraydı ama!” dedi Düşes de Neve bisküvisinden küçük bir parça koparırken. Hülyalı gözleriyle, “Tahrik ediciydi, değil mi?” diye sordu.</p>

  <p class="normal">“Ne kadar büyüktü ama, demek istedin sanırım,” dedi Madam Prudhomme biraz edepsizce. “Keşke Philibert’inki de böyle olsaydı. Onunki tıpkı…” Yüzünü buruşturarak küçük sucuk tabağına baktı. Piknik örtüsünün üstünde oturan leydiler birden kahkaha krizine girmişlerdi.</p>

  <p class="normal">“Biraz tavuk, lütfen, Paul,” dedi Kontes St. Germain küçük uşağına. Gençti ve diğerlerinin yaptıkları sohbetler onu utandırıyordu. St. Germain ile olan evliliğini merak ediyordum; Kont asla onu halk içine çıkartmıyor, sadece Piskoposun onu bir metresiyle görünmesine engel olduğu böyle durumlarda yanında getiriyordu.</p>

  <p class="normal">“Peh,” dedi Madam Montresor, kocası Psikoposun yakın arkadaşıydı. “Boyut her şey demek değil. Bundan daha uzun sürmüyorsa aygırınki gibi olmasının ne özelliği var? İki dakikadan az mı? Sana soruyorum, hangisi daha iyi?” Parmaklarının arasına bir kornişon aldı ve küçük turşuyu kibar bir şekilde yaladı, dilinin pembe ucu oldukça sevimli görünüyordu. “Pantolonların içindekinin boyutu önemli değil, bence onunla ne yaptıkları önemli.”</p>

  <p class="normal">Madam Prudhomme homurdanıyordu. “İyi, şeyini en yakın deliğe sokmaktan başka onunla başka şey yapan bir erkek bulursan bana da haber ver. Onunla başka neler yapılabildiğini görmek doğrusu ilgimi çeker.”</p>

  <p class="normal">“En azından ilgilenen birini buldun,” diye araya girdi Düşes de Neve. Kocasına kötü bir bakış attı, koşu yolunda diğer bayların yanındaydı, bir koşum kısrağının ağılına konulmasını izliyorlardı.</p>

  <p class="normal">Kocasının, “Bu gece olmaz, hayatım,” bahanesini harika bir şekilde taklit etti. “Yorgunum.” Elini alnına koydu ve gözlerini devirdi. “İş çok yorucu.” Kıkırdamalarla daha bir cesaretleniyor, taklidine devam ediyordu. Şimdi dehşete kapılmış gibi bakarak haç işareti yaptı. “Ne, yine mi? Erkeklik esasını gereksiz yere tüketmenin sağlıksız olduğunu bilmiyor musun? İsteklerinin beni eskitmesi yeterli değil mi, Mathilde? Saldırıya uğramamı mı istiyorsun?”</p>

  <p class="normal">Leydiler öyle bir kahkaha attılar ki, Piskopoz hemen dönüp bize baktı. Sonra da aramızda geçen esprileri anlamışçasına bize el sallayıp gülümsedi.</p>

  <p class="normal">“Evet, en azından, erkekliğini kerhanede ya da başka yerde tüketmiyor,” dedi. Madam Prudhomme, Kontes St. Germain’e acıyan bir bakışla baktı.</p>

  <p class="normal">“Hayır,” dedi Mathilde kasvetle. “Onu altın gibi saklıyor.” Sonra sıkılmış olacak ki Ekselansları’na, “Bir kadeh şarap istemez misiniz?” diye sordu ve arkadan sessizce yaklaşan Dük’e çekici bir halde gülümsedi. Eğer ne konuştuğumuzu duysaydı eminim böyle gülümseyemezdi.</p>

  <p class="normal">Örtünün üstüne yanıma oturan Ekselansları her zamanki gibi leydilerle esprili bir sohbete tutuşmuştu. Konuşmalara ilgiliymiş gibi görünse de gözlerinin zaman zaman çitin yanındaki erkek grubuna kaydığını fark etmiştim. Jamie’nin eteği muhteşem kesimli kadifeler ve kolalı gömlekler arasında bile çarpıcı bir şekilde dikkat çekiyordu.</p>

  <p class="normal">Dük ile yeniden karşılaşma konusunda tereddütlerim vardı. Ne de olsa en son ziyaretimiz tecavüze yeltenmeden dolayı suç duyurusunda bulunmam üzerine Jonathan Randall’ın tutuklanmasıyla sona ermişti. Ama Dük bu gezintide bütün kibarlığını sergiliyordu, Randall kardeşlerden hiç bahsetmemişti. Tutuklanma bahsi hiç geçmemişti. Kraliyet mührünün altında herkes sessizliğini koruyordu.</p>

  <p class="normal">Aslında Dük’ün yanımızda olması hoşuma gitmişti. Varlığından dolayı leydiler bana partilerde yaptıkları gibi cesurca sorular sormuyorlardı. Sadece İskoç erkeklerinin altına ne giydiklerine dair dedikoduların doğru olup olmadığı gibi şeylerden bahsediliyordu.</p>

  <p class="normal">“Eşiniz atlardan iyi anlıyor,” dedi Dük bana. “Kuzey İskoçya’da hem babasının hem de amcasının küçük ama iyi birer ahırları olduğundan bahsetti.”</p>

  <p class="normal">“Evet, bu doğru.” Şarabımdan bir yudum içtim. “Leoch Şatosu’nda Colum MacKenzie’yi ziyaret ettiyseniz, ahırını görmüş olmalısınız.” Aslında Dük ‘le bir sene önce Leoch’da tanışmıştım ve ben cadılıktan tutuklanmadan önce av gezisi umuduyla oradan ayrılmıştı. Bunu kesinlikle bildiğinden emindim ama böyle olmasına rağmen yüzünde hiçbir ifade yoktu.</p>

  <p class="normal">“Tabii ki.” Dük’ün uyanık mavi gözleri birinin onu izleyip izlemediğini görmek için bir sağa sonra bir sola bakındı, sonra konuşmayı İngilizce sürdürdü. “Aynı zamanda eşiniz bana İngiliz Hükümdarı tarafından haksız yere adam öldürmeden yargılandığı için kendi malikânesinde oturamadığını da söyledi. Leydim, bu sürgün suçu hâlâ devam ediyor mu?”</p>

  <p class="normal">“Hâlâ ortada başı için koyulmuş bir ödül var,” dedim.</p>

  <p class="normal">Dük’ün ilgiyle bakan ifadesi değişmemişti. Dalgınlıkla tabaktaki küçük sosise uzandı.</p>

  <p class="normal">“Bu devasız bir çare değil,” dedi sessizce. “Leoch’da eşinizle karşılaştıktan sonra biraz araştırma yaptım ve bu durumun zorluk çıkmadan düzeltebileceğini düşünüyorum.”</p>

  <p class="normal">Bu ilginçti çünkü Jamie, Dük bu duruma müdahale eder diye sürgün durumunu Colum MacKenzie’nin tavsiyesi üzerine ilk olarak ona anlatmıştı. Aslında böyle bir suç işlememişti ve ona karşı çok az tanık vardı. İngiltere asilzadelerin güçlü sesi olan Dük suçlamayı reddetmede etkili olabilirdi.</p>

  <p class="normal">“Neden?” dedim. “Karşılığında ne istiyorsunuz?”</p>

  <p class="normal">Beyaz dişlerini göstererek gülümsedi.</p>

  <p class="normal">“Sözlerimde oldukça açık olduğunu sanıyorum? Sırf eşinizin at seçiminde uzmanlığına ve yardımına hayran olduğum için değil, bu hünerini sergileyebileceği bir yerde görmek istediğim için.”</p>

  <p class="normal">Madam Prudhomme’nin keskin gözlerinin üzerimizde olduğunu ve Dük’e nazikçe gülümsediğini gördüm. “Olabilir ama olmaz,” dedim.</p>

  <p class="normal">Bütün sosisi ağzına tıktı ve yavaşça çiğnemeye başladı, parlak yuvarlak yüzü günün ve yemeğin zevkiyle parıldıyordu. Sonunda lokmasını yuttu ve bez peçetesiyle nazikçe ağzını sildi.</p>

  <p class="normal">“Evet,” dedi, “sadece varsayım durumu, anlıyorsunuz ya.”</p>

  <p class="normal">Başımı evet dercesine salladım ve konuşmaya devam ettim. “Sadece bir varsayım, belki eşinizin son zamanlarda Roma’dan gelen güçlü bir şahsiyetle olan arkadaşlığını destekleyebiliriz? Beni anladığınızı sanıyorum. Evet. Bu şahsiyetin sakince Roma’ya dönmesini ya da alternatif olarak Roma’dan daha güvenli olan Fransa’ya yerleşmesini tercih eden bazı grupların bu arkadaşlığı için endişelendiğini biliyor musunuz?”</p>

  <p class="normal">“Anlıyorum,” dedi. Ben de kendime bir sucuk aldım. Oldukça baharatlıydı ve her ısırışta burnuma hafif bir sarımsak esintisi geliyordu. “Eşimin işten ayrılması karşılığında bu gruplar hükmü düşürmek için bu arkadaşlığı ciddiye mi alacaklar? Yeniden soruyorum, neden? Eşimin büyük bir önemi yok ki.”</p>

  <p class="normal">“Şimdilik,” dedi Dük. “Ama gelecekte olacak. Fransız bankacı aileler ve tüccarlar ile güçlü bağlantıları var. Hem ayrıca Saray’da da bulunuyor ve Louis’le yakın. Kısacası, eğer şuan parayı ve etkisini yönetme gücünü kendinde bulamıyorsa daha sonra bulacaktır. Ayrıca bir değil iki güçlü Kuzey İskoçya ailesine mensup. Bu şahsiyetin Roma limanına dönmesini isteyen bu grupların sebepsiz bir korkusu yok. Eğer eşiniz iyi bir isimle ülkesine dönse daha iyi olmaz mı, ne dersiniz?”</p>

  <p class="normal">“Bu sadece bir düşünce,” dedim. Ayrıca bir rüşvetti ve etkili bir rüşvetti. Charles Stuart ile bütün bağları koparıp asılma tehlikesi olmadan İskoçya’ya Lallybroch’a özgürce dönebilecekti. Stuartların baş belası destekçilerini Kral’a zararı dokunmadan ortadan kaldırmak İngiliz kısmı için çekici bir öneriydi.</p>

  <p class="normal">Dük’e bakıyordum, bu planla nereye varacağını merak ediyordum. Görünürde Hanover Prensi ve İngiltere’nin Kralı II. George’un temsilcisiydi, Fransa’ya gelmesinin iki amacı vardı. Nezaket, kurulan diplomasi ve aynı zamanda yeni bir II. James ayaklanmasını bastırarak Louis’i mi istiyordu? Charles’ın heyetinin bazıları son zamanlarda acil iş gezilerini bahane ederek ortadan kaybolmuşlardı. Başarılı mı olmuştu yoksa onları korkutup kaçırmış mıydı? Merak ediyordum.</p>

  <p class="normal">Peruğunu kelleşen alnından geriye doğru itti ve nasıl göründüğünü önemsemeden başını kaşıdı.</p>

  <p class="normal">“Bunu düşün, hayatım,” diye ısrar etti. “Ve düşündüğün zaman eşine bundan bahset.”</p>

  <p class="normal">“Kendiniz niye konuşmuyorsunuz?”</p>

  <p class="normal">Omuz silkti ve biraz daha sucuk aldı. “Çoğu erkeğin dışarıdaki baskıyla anladığı şeyleri güvendikleri birinden, evdeki birinden duyduklarında buna daha çok bağlı olduklarını keşfettim.” Gülümsedi. “Gurur faktörünü de düşünmeliyiz, bu duyarlı olunması gereken bir konu. Duyarlı olmak denince de akla ilk gelen “bir kadın eli” oluyor, öyle değil mi?”</p>

  <p class="normal">Ahırdaki bir ses herkesin dikkatini çektiğinde bu sorusuna cevap verecek zamanım olmamıştı.</p>

  <p class="normal">Ana ahırla demirle tutulan uzun açık ahır arasındaki dar yolun yukarısından bir at bize doğru geliyordu. Bir Percheron tayıydı, muhtemelen iki üç yaşlarında olmalıydı. Genç Percheron büyük ve kocaman görünmesine rağmen tökezleyip duruyor, kuyruğunu bir taraftan diğer tarafa savuruyordu. Galiba tay daha eyerlenmemişti. Üzerine oturmuş ve ellerini kalın siyah yelesine yapıştırmış küçük şekli yerinden oynatmak için çaba sarf ediyordu.</p>

  <p class="normal">Ben, “Lanet olsun, bu Fergus!” diye bağırınca herkesin dikkati dağılmış, ayağa kalkmışlardı. Seyrettiğimiz ilginç manzaraya bakıyorlardı.</p>

  <p class="normal">Bir kadın, “Ne kadar tehlikeli! Düşerse çocuk yaralanacak!” diyene kadar bir bayın yanımıza geldiğini fark etmemiştim.</p>

  <p class="normal">“Evet, düşüp kendisi yaralanmazsa, ben onu yaralayacağım, bir gelsin ellerim küçük herifin üstünde olacak,” dedi arkamdaki öfkeli ses. Arkamı döndüğümde Jamie’nin yanımıza geldiğini gördüm.</p>

  <p class="normal">“Gidip onu indirecek misin?” diye sordum.</p>

  <p class="normal">Başını iki yana doğru salladı. “Hayır, bırakalım da at onun icabına baksın.”</p>

  <p class="normal">At, üstündeki yabancı ağırlıktan dolayı oldukça şaşırmış ve korkmuş görünüyordu. Titriyordu sanki bir sinek sürüsü başına üşüşmüş gibi kafasını sallayıp duruyordu.</p>

  <p class="normal">Fergus atı sadece yelesinden tutuyordu. Hal böyleyken bir önceki kavganın kurbanları intikam almak için planlarını tamamlamadan ya aşağı kayacaktı ya da en iyi ihtimal sağ salim yere yuvarlanacaktı.</p>

  <p class="normal">İki ya da üç seyis belli bir mesafeden atın peşinden koşuyor, atın arkasındaki yolu engelliyorlardı.</p>

  <p class="normal">Bütün bunlar olurken, birinin geçidin başındaki küçük tavan arasının camından başını çıkarttığını gördüm. İzleyiciler ata odaklandıkları bunu fark eden sadece bendim. Tavan arasındaki çocuk bizi izliyor, geri çekiliyor ve sonra yeniden görünüyordu, iki elinde de saman yığını vardı. Sonra tam Fergus ve atı onun olduğu yerin altından geçerken elindekileri düşürdü.</p>

  <p class="normal">Bu olay adeta bomba etkisi yarattı. Fergus’un olduğu yerde bir saman patlaması oldu ve tay panikledi, kıçı saman yığınının altına girdi fakat sonra yeniden ortaya çıktı ve korkularından kaz gibi sesler çıkaran saray adamlarının olduğu yere doğru gitmeye başladı.</p>

  <p class="normal">Jamie bu süre zarfında önüme fırlayarak beni yoldan çekmiş ve yere doğru itmişti. Beni yerden kaldırırken Gaelce küfür ediyordu. Sonra iyi olup olmadığıma bakmadan, Fergus’un gittiği yöne doğru ilerledi.</p>

  <p class="normal">At şaha kalkınca hepimiz korktuk, sallanan ön bacakları seyislerin olduğu küçük grubun üstüne gitmeye devam ediyordu, hepsi de Kral’ın en değerli atı gözlerinin önünde kendine zarar verecek düşüncesi ile soğukkanlılıklarını kaybetmişlerdi.</p>

  <p class="normal">İnatçılıktan mı yoksa korkunun sebep olduğu bir mucizenden mi bilinmez ama Fergus hâlâ yerindeydi, ondan kurtulmaya çabalayan tayın üstünde kayıp sıçrarken cılız bacakları sallanıp duruyordu. Seyislerin hepsi atı bırakması için ona bağırıyordu ama bu tavsiyeyi önemsemiyordu, iki eliyle atın saçlarına sıkı sıkı tutunmuş ve gözlerini yummuştu. Seyislerden birinin elinde dirgen vardı ve Fergus’u tehdit edercesine bunu havada sallıyordu, adamın küçük çocuğu şişleyeceğini düşünen Madam Montresor perişan bir halde çığlık attı.</p>

  <p class="normal">Bu feryat tayın sinirlerinin yatışmasına yardımcı olmamıştı. Etrafında dört dönüyor, sıçrıyor, etrafını sarmaya başlayan insanlardan kaçıyordu. Seyisin Fergus’u atın üstündeyken bıçaklayacağını düşünmüyordum ama başka bir tehlike vardı, eğer düşerse atın ayaklarının altında ezilebilirdi. Kaderinden artık daha fazla ne kadar kaçabilecek diye düşünmeye başladım. At birden alandaki küçük bir ağaç topluluğuna doğru hızla koşmaya başladı, ya kalabalıktan korunacak bir sığınak arıyor ya da bu karabasanın bir ağaç dalında parçalanacağını düşünüyordu.</p>

  <p class="normal">At ilk ağaç dallarının altından geçtiğinde yeşillikler arasında kırmızı bir tartan gördüm sonradan bu kırmızı görüntünün ağacın dalına atlayan Jamie’ye ait olduğunu fark ettim. Altındaki taya bir göz attı ve sonra fırtına gibi onun üstünden yere yuvarlandı, eteğinin altındaki çıplak bacakları zeki izleyicilere şunu göstermişti; şu an bu özel İskoçyalı kilt eteğinin altına hiçbir şey giymiyordu.</p>

  <p class="normal">Seyisler diğer tarafta ağaçların arasında gözden kaybolan atı takip ederken bir grup saray adamı düşen Lord Broch Tuarach’ın yanına gidiyordu.</p>

  <p class="normal">Jamie gürgen ağacının altında sırt üstü dümdüz yatıyordu, yüzü ölü gibi yeşilimsi beyaz renkteydi, hem gözleri hem de ağzı açıktı. Kolları sülük gibi göğsüne yapışmış bir halde Fergus’u sıkıca sarıyordu. Yanına koştuğumda gözlerini kırpıştırarak bana baktı ve gülmeye çalıştı. Açık ağzından hafif, nefes alır gibi derinden bir hırıltı geldi. Rahatladım, sadece bir an içim nefesi kesilmişti.</p>

  <p class="normal">Sonunda hareket etmediğini anlayan Fergus dikkatli bir halde başını kaldırdı ve efendisinin karnının üstüne oturup heyecanlı bir şekilde şöyle dedi, “Bu çok eğlenceliydi efendim! Bir daha yapabilir miyiz?”</p>

  <p class="normal">Jamie Argenton’daki kurtarma olayında uyluğundaki bir kası incitmişti ve Paris’e döndüğümüz zaman çok kötü topallıyordu. Jamie, yaramazlığından dolayı fırça yemekten başka bir şeyi olmayan Fergus’u akşam yemeğini yesin diye mutfağa yolladıktan sonra şöminenin yanındaki koltuğa oturdu ve şişen bacağını ovalamaya başladı.</p>

  <p class="normal">“Çok acıyor mu?” diye sordum en sevimli halimle.</p>

  <p class="normal">“Biraz. Sadece dinlenmem gerek, o kadar.” Doğruldu ve iyice gerindi, kolları neredeyse şöminenin üstündeki siyah meşe kirişine değecekti. “Biraz sonra yürüyüşe çıksam iyi olacak sanırım.”</p>

  <p class="normal">“Bence de.” Sırtımı ovaladım, seyahatteki sarsıntı yüzünden ağrıyordu. Ağrı leğen kemiğime ve hamilelikten dolayı gevşeyen bacaklarıma ve eklemlerime doğru iniyordu.</p>

  <p class="normal">Jamie’nin bacağına bakmak için elimi üstüne koydum.</p>

  <p class="normal">“Yan uzansana. Bacağına sürmek için güzel bir merhemim var, biraz ağrını alır.”</p>

  <p class="normal">“Tamam, senin için sorun yoksa.” Yavaşça kalktı ve sol tarafına doğru uzandı, eteği dizlerinin yukarısına sıyrılmıştı.</p>

  <p class="normal">İlaç kutumu ve kavanozları didik didik arıyordum. Kaşık otu, karaağaç kabuğu, yapışkan otu… ve sonunda buldum. Mösyö Forez’in bana verdiği küçük mavi kavanozu aldım ve kapağını açtım. Dikkatli bir şekilde kokladım. Biraz ekşimsi kokuyordu ama muhafaza için tuz oranı iyi ayarlanmıştı. Yıllanmış bir kokuydu ve güzel bir rengi vardı.</p>

  <p class="normal">Merhemden bir parça aldım uyluğunun uzun kasına doğru sürmeye başladım, Jamie’nin eteğini biraz daha yukarıya sıyırdım. Bacağı sıcaktı ama bu enfeksiyon ateşi değildi, sadece genç erkek vücudundaki normal bir sıcaklıktı. Masaj yaparak kremi iyice derisine yediriyordum. Şişliği hissedebiliyordu. Biraz sertçe ovmaya başlayınca Jamie homurdanır gibi bir ses çıkarttı.</p>

  <p class="normal">“Acıdı mı?” diye sordum.</p>

  <p class="normal">“Evet, biraz ama durma,” diye cevap verdi. “Kendimi iyi hissetmemi sağlıyor,” diye kıkırdadı. “Aslında kimseden böyle bir şeyi kabul etmezdim ama yapan sensin, Sassenach bu çok hoş. Aylardır böyle rahat hissetmemiştim.”</p>

  <p class="normal">“Hoşuna gitmesine sevindim,” dedim, elime bir parça daha krem alırken. “Benim için iyi bir deneyimdi.” Masaja devam ederken bir yandan da Sandringham’ın teklifini anlatıyordum.</p>

  <p class="normal">Cevap olarak sadece homurdandı ve asıl yere dokunduğum zaman yavaşça kendini çekti. “Colum bu adamın hakkımdaki hüküm karşısında bana yardımcı olabileceğini söylediğinde haklıymış.”</p>

  <p class="normal">“Öyle görünüyor. Onun için çalışmak istiyor musun sorusunu sormak istiyorum?” Sabırsızlıkla ne cevap vereceğini biliyordum. Sadece tek bir sorun vardı. Fraser ailesi inatçı bir aileydi ve Jamie’nin annesi bir MacKenzie olmasına rağmen o tam bir Fraser’dı. Charles Stuart’ı durdurma fikrinden zar zor vazgeçerdi. Ama bu beni olduğu kadar onu da cezp ediyordu. İskoçya’ya, evine geri dönebilmek ve huzur içinde yaşamak.</p>

  <p class="normal">Ama başka bir sürtüşme vardı. Eğer geri dönüp bildiğim gelecekle birlikte Charles’ı planlarıyla baş başa bırakırsak, İskoçya’daki huzur kısa süreli olacaktı.</p>

  <p class="normal">Jamie homurdandı, o da benim aklıma takılanları düşünüyor olmalıydı. “Evet, sana söyleyeyim, Sassenach. Charles Stuart’ın başarılı olup İskoçya’yı İngiliz baskısından kurtaracağını bilsem ona yardım etmek için topraklarımı, özgürlüğümü ve hayatımı verebilirim. Belki aptal ama kraliyet aptalı ve saygısız değil, diye düşünüyorum,” dedi.</p>

  <p class="normal">“Ama ben adamı tanıyorum ve onunla - onun babasıyla kavga eden bütün II. James yanlıları ile konuştum. Yeniden bir Ayaklanma olursa senin bana anlattıkların gerçekleşecek… Kalmaktan başka bir çarem olduğunu sanmıyorum, Sassenach. Bir kere durduruldu mu geri dönmek için bir şans olsun ya da olmasın önemli değil. Ama şimdilik, Ekselansları’nın teklifini büyük bir şükranla geri çevirmek zorundayım.”</p>

  <p class="normal">Uyluğunu yavaşça ovuyordum. “Ben de senin söylediğin şeyi düşündüm.”</p>

  <p class="normal">Bana gülümsedi ve sonra parmağıma bulaşan sarımsı kreme bıraktı. “Ne ilacı bu?”</p>

  <p class="normal">“Mösyö Forez’in verdiği bir ilaç. Buna ne dendiğini söylemedi. Etken madde olduğunu sanmıyorum ama güzel bir krem.”</p>

  <p class="normal">Elimin altındaki beden birden sertleşti, Jamie mavi kavanoza bakıyordu.</p>

  <p class="normal">“Mösyö Forez mi verdi?” dedi, endişeli bir hali vardı.</p>

  <p class="normal">“Evet,” diye cevap verdim şaşırarak. “Ne oldu?” Kremli ellerimi bir tarafa itti ve bacaklarını silmek için havluya uzandı.</p>

  <p class="normal">“Bunun içinde çiçek zambağı var mı, Sassenach?” diye sordu, bacağındaki merhemi silerken.</p>

  <p class="normal">“Evet, var,” dedim. “Jamie, bu merhemde ne var?” Yüzündeki ifade çok tuhaftı, korku ve şaşkınlık duyguları birbirine karışmıştı.</p>

  <p class="normal">“Yanlış olan bir şey yok, Sassenach,” dedi sonunda. Bacağını öyle sert ovalamıştı ki tüyleri kızaran teninde diken diken olmuştu, havluyu bir kenara atıp kavanoza düşünceli bir şekilde baktı.</p>

  <p class="normal">“Mösyö Forez seni çok düşünüyor olmalı, Sassenach,” dedi. “Bu pahalı bir ilaç.”</p>

  <p class="normal">“Ama…”</p>

  <p class="normal">“Hoşuma gitmeyen şey bu değil,” dedi beni rahatlatmaya çalışarak. “Sadece uzun bir günden sonra böyle bir maddeyi görmek kendimi tuhaf hissetmeme sebep oldu.”</p>

  <p class="normal">“Jamie!” Sesimin yükseldiğini hissedebiliyordum. “Bu ne ilacı?” havluyu aldım ve parmaklarıma bulaşan kremi aceleyle silmeye başladım.</p>

  <p class="normal">“Asılan insanların iç yağı,” diye cevap verdi.</p>

  <p class="normal">O kadar şaşırmıştım ki bir müddet konuşamadım. “Yani sen…” Kollarımdaki tüyler diken diken olmuştu.</p>

  <p class="normal">“Şey, evet. Asılan suçluların eritilmiş yağı,” dedi neşeli bir halde. O soğukkanlılığını yeniden kazanmıştı ama ben kendiminkini kaybetmiştim. “Romatizma ve eklem hastalıklarına çok iyi geldiği söyleniyor.”</p>

  <p class="normal">Mösyö Forez’in L’Hôpital des Anges’deki operasyonlarındaki mahsulleri düzenli bir halde topladığını ve eve kadar bana eşlik ettiği zamanlarda Jamie’nin yüzündeki tuhaf bakışı hatırladım. Midem bulanmaya başlamıştı.</p>

  <p class="normal">“Jamie! Bu lanet olası Mösyö Forez kim?” dedim bağırarak.</p>

  <p class="normal">“Beşinci İlçe Bölgesi celladı, Sassenach. Bildiğini sanıyordum.”</p>

  <p class="normal">Jamie ahır avlusundan ıslak ve üşümüş olarak döndü, yıkanmaya ihtiyacı vardı. “Endişelenme, geçti,” diye beni teselli etmeye çalışıyordu, sonra gömleğini çıkardı ve çıplak bir halde örtünün altına girdi. Teni sert ve çok soğuktu, tüyleri diken diken olmuştu, beni kollarının arasına aldığı zaman titriyordu.</p>

  <p class="normal">“Ne oldu, Sassenach? Hâlâ kokmuyorum, değil mi?”diye sordu, yorganın altına iyice girmiş kendimi ısıtmaya çalışıyordum.</p>

  <p class="normal">“Korkuyorum. Jamie, kanamam var.”</p>

  <p class="normal">“Tanrım,” dedi yavaşça. Söylediklerimin etkisiyle onu da bir korku sarmıştı. Beni yanına çekti, saçlarımı okşayıp, sırtımı ovalamaya başladı ama her ikimiz de yaptıklarının beyhude olduğunun, fiziksel felaketin korkunç çaresizliğinin farkındaydık. Ne kadar güçlü olsa da beni koruyamıyordu. Korumak istiyordu ama yardımcı olamıyordu. İlk kez onun kollarında kendimi güvende hissetmiyordum ve bu ikimizi de korkutuyordu.</p>

  <p class="normal">“Sen ne…” diye başladı ama lafını yarıda keserek yutkundu. İçindeki korku ve sıkıntısını hissedebiliyordum. “Bu kötü mü, Sassenach? Söyle?”</p>

  <p class="normal">“Hayır,” dedim. Ona sıkı sıkı sarılıyordum. “Bilmiyorum. Öyle şiddetli bir kanamam yok, en azından şimdilik.”</p>

  <p class="normal">Şamdan hâlâ yanıyordu. Bana bakıyordu, gözlerinde endişe vardı.</p>

  <p class="normal">“Sana birini getireyim mi, Claire? Bir hekim, Hôpital’deki kadınlardan birini?”</p>

  <p class="normal">Başımı iki yana salladım.</p>

  <p class="normal">“Hayır. Ben… Ben onların yapabilecekleri bir şey olduğunu sanmıyorum.” Bu söylemek istediğim en son cümleydi çünkü orada bu sorunu halledecek birini bulmayı her şeyden çok istiyordum. Ama ilk hemşirelik deneyimimde birkaç günümü gebelik bölümünde geçirmiştim ve bir doktorun düşük yapan bir hastanın yatağından ayrılırken omzunu silkerek söylediği sözler hiç aklımdan çıkmamıştı. <span class="ideitalik">“Senin gerçekten yapabileceğin bir şey yok,” demişti. “Eğer çocuklarını kaybedeceklerse, sen ne kadar çabalarsan çabala onlar çocuklarını düşüreceklerdir. İstirahat en iyisi ama bu bile çoğunlukla işe yaramaz.”</span></p>

  <p class="normal">“Önemli bir şey değildir,” dedim, ikimizi de cesaretlendirmeye çalışıyordum. “Hamilelik döneminde kadınların bazen kanamaları olması tuhaf değil.” Bu ilk üç ay içinde tuhaf sayılmazdı ama ben tam beş aylık hamileydim ve bu tuhaf olabilirdi. Ama yine de kanamaya neden olan bir sürü etken vardı ve hepsi de ciddi değildi.</p>

  <p class="normal">“İyi olacak,” dedim. Elimi karnımın üstüne koyup nazikçe bastırdım. İçerden tekmeyle ani bir cevap geldi ve bu beni rahatlattı. İçimi öyle bir şükran duygusu kapladı ki gözlerimden yaşlar geldi.</p>

  <p class="normal">“Sassenach, ne yapabilirim?” diye sordu Jamie fısıldayarak. Elini alıp karnımın üstündeki elimin üzerine koydum.</p>

  <p class="normal">“Sadece dua et,” dedim. “Bizim için dua et, Jamie.”</p>
</body>
</html>
