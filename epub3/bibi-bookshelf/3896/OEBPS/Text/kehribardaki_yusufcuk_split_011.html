<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_14">6<br class="calibre2"/>
  Sorunlar</h2>

  <p class="normal">“Ekmek,” diye mırıldanıyordum sessizce, gözlerim kapalıydı. Yanımdaki büyük sıcak objeden hiçbir cevap gelmiyordu, sadece zayıf bir nefes alma sesi vardı o kadar.</p>

  <p class="normal">“Ekmek!” dedim biraz daha yüksek sesle. Birden pijamalı kişinin ürkmüş bir halde sıçradığını hissettim. Bütün kaslarımı gererek yatağın kenarını tuttum, iç organlarımın yerlerini dengelemeyi umuyordum.</p>

  <p class="normal">Yatağın diğer tarafından gürültüler gelmeye başlamıştı, daha sonra bunu bir çekmecenin açılma sesi takip etmişti. Çıplak ayakların yavaşça tahtaya indiğini duyabiliyordum daha sonra da yatağın ağır bir bedenin üstüne oturmasıyla çöktüğünü hissettim.</p>

  <p class="normal">“Burada, Sassenach,” diyordu ses, endişeliydi. Alt dudağımda kuru bir ekmek kabuğunun dokunuşunu hissettim. Ekmeği, gözlerimi açmadan el yordamıyla buldum ve sonra alıp yavaşça çiğnemeye başladım. Her bir lokma kurumuş boğazımdan zorla geçiyordu.</p>

  <p class="normal">Ekmeğin kurumuş kırıntıları boğazımdan geçip midemdeki yerini alıyordu, saframda küçük yığınlar halinde uzanmaya başlamışlardı. İçimdeki bulantı hissi yavaşlamış, en azından iç organlarım biraz olsun rahatlamıştı. Gözlerimi açtığımda Jamie Fraser’ın bana bakan endişeli yüzüyle karşılaştım.</p>

  <p class="normal">“Biraz daha iyi misin?” diye sordu. Başımı evet dercesine sallayıp yerimde doğrulmaya çalıştım. Sırtımdan tutup bana yardımcı oldu. Yanıma oturmuş ve beni kendine doğru çekmişti. Uykudan karışmış saçlarımı okşuyordu.</p>

  <p class="normal">“Zavallı aşkım,” dedi. “Biraz şarap ister misin? Çantamda matarada ren şarabı var.”</p>

  <p class="normal">“Yok, hayır, teşekkürler.” Şarap içtiğimi düşünmek içimin ürpermesine sebep olmuştu. Sonra bu histen kurtularak kendime gelmeye çalıştım.</p>

  <p class="normal">“Birazdan iyi olurum.” Neşeli görünmeye çalışıyordum. “Endişelenme, hamile bir kadının sabahları kendini böyle hasta hissetmesi normal.”</p>

  <p class="normal">Jamie şüpheli bir bakışla ayağa kalktı ve pencere yanındaki sandalyeden kıyafetlerini alıp getirdi. Fransa’da şubat ayı çok soğuktu, pencerenin kabarcıklı camı buğuyla kaplanmıştı.</p>

  <p class="normal">Jamie çıplaktı ve tüylerinin diken diken olması kollarındaki ve bacaklarındaki kızıl-altın tüyleri de etkilemişti. Soğuğa rağmen ne titriyor ne de çorabını ve gömleğini giymek için acele ediyordu. Giyinmesine ara vererek yatağa, yanıma geldi ve bana sıkı sıkı sarıldı.</p>

  <p class="normal">“Uyu,” dedi. “Ateşi yakması için oda hizmetlisini çağıracağım. Belki biraz daha dinlenmen gerekebilir, neyse ki bir şeyler yedin. Şimdi iyisin, değil mi?” Tam emin olmamakla birlikte ona güven veren bir şekilde başımı salladım.</p>

  <p class="normal">“Ben öyle sanmıyorum.” Yatağa bir bakış fırlattım. Misafirhanelerdeki yorganlar çok temiz değildi. Ama yine de Jamie’nin kesesindeki gümüşler hanın en iyi odasını temin etmemizi sağlamıştı. Dar yatak, saman ve yünden çok, kaz tüyüyle doldurulmuştu.</p>

  <p class="normal">“Hımm, belki biraz daha uzanabilirim,” diye mırıldandım. Ayaklarımı buz gibi yerden çektim ve yatakta sıcaklığı arayarak yorganın altına sokmuştum. Midem bir yudum suyla daha rahatlamış olacaktı, çatlamış ibrikten bardağıma su doldurdum.</p>

  <p class="normal">“Neye vuruyorsun?” diye sordum suyumu yudumlarken. “Burada örümcek yok, öyle değil mi?”</p>

  <p class="normal">Jamie eteğinin düğmelerini iliklerken kafasını iki yana salladı.</p>

  <p class="normal">“Ah, hayır,” dedi. Başını masaya doğru eğerken elleri bir şeyle uğraşıyordu. “Sadece bir fare. Sanırım ekmeğe gelmiş.”</p>

  <p class="normal">Aşağıya bakınca yerdeki yumuşak gri şeyi gördüm, burnunda parıldayan ufak bir kan damlası vardı. Hemen ne olduğunu fark etmiştim.</p>

  <p class="normal">“Tamam,” dedim, bir müddet sonra. “Kusmamı gerektirecek bir şey yok.”</p>

  <p class="normal">“Ağzını çalkala, Sassenach ama yutma, Tanrı aşkına.” Jamie benim için fincanı tutmuş, sanki küçük pasaklı bir çocukmuşum gibi bir bezle ağzımı silmişti. Sonra beni kucakladı ve yavaşça yatağa yatırdı. Kaşlarını çatmış, endişeyle bana bakıyordu.</p>

  <p class="normal">“Belki burada kalsam iyi olur,” dedi.</p>

  <p class="normal">“Ah, hayır, hayır, ben iyiyim,” dedim ve öyleydim de. Sabahları mide bulantısıyla uğraşıyordum, hiçbir şeyi midemde tutamıyordum. Ama nöbet geçtikten sonra tamamen kendimi yeniden doğmuş gibi iyi hissediyordum. Ağzımda ekşilik ve karın kaslarımdaki hafif kırgınlık dışında gayet normaldim. Yorganı üstümden attım ve iyi olduğumu kanıtlamak için ayağa kalktım.</p>

  <p class="normal">“Gördün mü? İyiyim. Ve sen de gitmek zorundasın, kuzenini bekletmene gerek yok.”</p>

  <p class="normal">Kapının altından gelen soğuk havanın geceliğime işlemesine rağmen neşelenmeye başlamıştım. Jamie beni yalnız bırakma konusunda hâlâ tereddüt ediyordu. Onun yanına gidip sıkıca sarıldım, şüphesini gidermek istiyordum. Öyle sıcaktı ki…</p>

  <p class="normal">“Bir kilt etek haricinde hiçbir şey giymemene rağmen nasıl böyle şömine gibi sıcacık olabiliyorsun?”</p>

  <p class="normal">“Üstümde bir de gömlek var,” diyerek bana karşı çıktı, gülümsüyordu.</p>

  <p class="normal">Bir müddet öyle sarılı kaldık. Soğuk Fransa sabahının erken saatlerinde birbirimizin sıcaklığını hissederek eğleniyorduk, elinde çıralarla hızlıca yürüyen oda hizmetçisinin çarpma ve sürtme sesi gittikçe yaklaşıyordu.</p>

  <p class="normal">Jamie biraz değişmiş, üzerimde baskı kurmaya başlamıştı. Kışın yolculuk yapmanın zorlukları yüzünden, Ste. Anne’den Le Havre’ye gelmek için neredeyse bir hafta boyunca yolculuk etmiştik. Hana geç gelmemizin yanı sıra, ıslak, pis, yorgun ve soğuktan titrer haldeydik. Düzensiz uyanmalarımın artması yüzünden manastırda kaldığımız geceden beri neredeyse birbirimize hiç dokunmamıştık.</p>

  <p class="normal">“Benimle yatağa gelir misin?” diye sordum, sesim oldukça davetkâr çıkmıştı.</p>

  <p class="normal">Jamie tereddüt etmişti. Beni istediği, kilt eteğinin kumaşından ve ellerimin üstündeki sıcak ellerinden apaçık ortadaydı ama beni kollarının arasına almak için hiçbir girişimde bulunmuyordu.</p>

  <p class="normal">“Şey,” dedi, endişeliydi.</p>

  <p class="normal">“İstiyorsun, değil mi?” Emin olmak için soğuk elimi kilt eteğinin altına soktum.</p>

  <p class="normal">“Ah! Şey…evet. Evet, istiyorum.” Elimdeki kanıt durumu onaylıyordu. Elimi bacaklarının arasına sokunca belli belirsiz inledi. “Ah, Tanrım. Bunu yapma, Sassenach. Ellerimi senden alamıyorum.”</p>

  <p class="normal">Bana sarıldı ve uzun kollarıyla beni sarmaladı. Yüzümü bembeyaz gömleğine gömdü. Manastırdaki kardeş Alfonse’un kullandığı kolalı çamaşırın kokusunu alabiliyordum.</p>

  <p class="normal">“Neden?” diye sordum, yüzüm gömleğine gömülü olduğu için sesim boğuk çıkmıştı. “Gitmek için daha vaktin var, değil mi? Rıhtıma gitmek o kadar uzun sürmez.”</p>

  <p class="normal">“Sorun bu değil,” dedi karışmış saçlarımı okşarken.</p>

  <p class="normal">“Ah, çok mu şişmanım?” Aslında karnım neredeyse düzdü ve rahatsızlığımdan dolayı eskisinden daha da inceydim. “Yoksa öyle mi?”</p>

  <p class="normal">“Hayır,” dedi gülerek. “Çok konuşuyorsun.” Eğilip beni öptü ve sonra kucaklayıp yatağa oturdu, beni de kucağında tutuyordu. Yatağa uzanıp onu kendime çektim.</p>

  <p class="normal">“Claire, hayır!” diyerek bana karşı koydu ama ben kilt eteğini çözmeye başlamıştım bile.</p>

  <p class="normal">Ona bakıyordum. “Neden?”</p>

  <p class="normal">“Şey,” dedi, biraz utanmıştı. “Bebek…demek istediğim, ona zarar vermek istemiyorum.”</p>

  <p class="normal">Güldüm.</p>

  <p class="normal">“Jamie, ona zarar veremezsin ki. Daha parmağımın ucu kadar.” Elimle bebeğin büyüklüğünü gösterdim ve sonra da parmağımı alt dudağının kıvrımlarına götürdüm. Elimi tuttu ve eğilip beni öptü.</p>

  <p class="normal">“Emin misin?” diye sordu. “Yani… Sarsılmaktan hoşlanacağını sanmıyorum…”</p>

  <p class="normal">“Fark etmez bile…” Onu rahatlatmaya çalışıyordum, ellerim hâlâ eteğini çözmekle meşguldü.</p>

  <p class="normal">“Şey… Eğer sen eminsen.”</p>

  <p class="normal">Kapının sertçe çalındığını duyduk, kusursuz Fransız zamanlaması. Oda hizmetlisi çağdışı bir yolla işini halletmiş, kapıyı tahta bir çubukla zorlamış ve içeriye girmişti. Kapının ve pervazın çizik yüzeyine bakılırsa bu onun genel davranışı olmalıydı.</p>

  <p class="normal">“Bonjur, Mösyö, Madam,” diye mırıldandı. Yatağa doğru verdiği kısa ve kaba bir selamlamayla şömineye dönmesi bir olmuştu. Bazı insanlar onun davranışının kelimelerinden daha etkili olduğunu söylüyordu. Herhangi bir ev kılığında olan hizmetçilerin misafirhanenin patronuymuş gibi davranmaları bu zamanda oldukça alışılmış bir şeydi. Ben de karşılık olarak belli belirsiz, “Bonjur, Matmazel,” dedim. Aynı zamanda Jamie’nin eteğinin çıkmasına da izin vermiştim. Yorganın altına geçtim, kızaran yanaklarımı saklamaya çalışıyordum.</p>

  <p class="normal">Jamie soğukkanlılığını koruyarak çaktırmadan yastıklardan bir tanesini kucağına aldı ve çenesini dirseğine dayadı. Hizmetçiyle evin mutfağını öven hoş bir sohbet ediyordu.</p>

  <p class="normal">“Şarabı nereden alıyorsunuz, Matmazel?” diye sordu kibarca.</p>

  <p class="normal">“Buradan, buradan,” dedi kadın omuz silkerek. Aceleyle çıraları yerleştiriyordu. “Nerede daha ucuz olursa oradan.” Kadının tombul yüzü şöminenin oradan Jamie’ye yan bir bakış atınca yüzünün ne buruşmuş olduğu görünüyordu.</p>

  <p class="normal">“Ben daha çok alırım,” dedi, kadına sırıtarak. Kadın keyiflenmişti.</p>

  <p class="normal">“Bahse girerim, ben de sizin aldığınız fiyattan alabilirim. Hem de iki kat daha kalitelisini,” dedi. “Hanımına söyle.”</p>

  <p class="normal">Kadın şüpheyle kaşlarını kaldırarak, “Sizin fiyatınız ne kadar, Mösyö?” diye sordu.</p>

  <p class="normal">Büyük bir özveriyle bir Fransız jesti yaptı. “Hiçbir şey Matmazel. Şarap satan bir akrabamla buluşmaya gideceğim. Gelmemin şerefine belki yeni bir iş sağlamak için onu buraya getirebilirim, ne dersiniz?”</p>

  <p class="normal">Kadın onaylar gibi başını salladı, akıllıca olduğuna kanaat getirmiş olmalıydı. Yerden kalkarken homurdanıyordu.</p>

  <p class="normal">“Şey, yeterli, Mösyö. Ben bir patronuma sorayım.”</p>

  <p class="normal">Kapı, hizmetçinin hünerle sallanan kalçalarının yardımıyla arkasından güm diye kapandı. Yastığı bir kenara koyan Jamie ayağa kalktı ve kilt eteğini iliklemeye başladı.</p>

  <p class="normal">“Nereye gittiğini sanıyorsun?” diye itiraz ettim.</p>

  <p class="normal">Bana baktı. Geniş ağzında isteksiz bir gülümseme belirivermişti.</p>

  <p class="normal">“Ah, şey… Yapabileceğinden emin misin, Sassenach?”</p>

  <p class="normal">“Sen eminsen, ben de eminim,” dedim ona karşı koymayarak.</p>

  <p class="normal">Jamie bana sert bir bakış attı.</p>

  <p class="normal">“O zaman, bir seferliğine,” dedi. “Çünkü hamile annelerin suyuna gidilmesi gerektiğini duymuştum.” Eteğin yere düşmesine izin verdi. Gömleğiyle yanıma oturunca ağırlığından yatak gacırdadı.</p>

  <p class="normal">Yorganın altına girdiğinde nefesi zayıf bir rüzgâr gibi çıkıyordu. Geceliğimin ön tarafını açtı ve göğüslerimin dışarı çıkmasını sağladı. Başını öne eğip onları öpmeye ve diliyle uçlarına nazikçe dokunmaya başladı. Erkekliğinin sihirli bir değnek gibi kalktığını gördüm.</p>

  <p class="normal">“Tanrım, çok tatlılar,” diye mırıldanıyordu bir yanda da. Hayran olmuşçasına göğüslerimi kavradı.</p>

  <p class="normal">“Büyümüşler,” dedi. “Biraz. Ve meme uçların biraz daha koyulaşmış.” Sabahın gümüş ışığında işaret parmağı bedenimin üzerinde daireler çiziyordu.</p>

  <p class="normal">Yorganı kaldırdı ve yanıma yuvarlandı. Kollarının arasındaydım, ellerimi sırtına doladım ve daha sonra da kalçalarını kavradım. Çıplak teni sabahın serinliğinden titriyordu ama dokunuşlarımın sıcaklığı diken diken olan tüylerinin rahatlamasını sağlıyordu.</p>

  <p class="normal">Bir seferde içime girmesini istemiştim ama o kibarca buna karşı koymuştu. Boynumu ve kulaklarımı ısırıyordu. Bir eli uyluklarıma kaymıştı ama o daha bunu yapmadan geceliğim kendiliğinden süzülmüştü.</p>

  <p class="normal">Başı daha aşağılardaydı ve elleri kibarca iki uyluğumu aralıyordu. Soğuk havanın bacaklarımın arasına değmesiyle bir an ürperdim ama sonra dudaklarının yaydığı sıcaklıkla rahatlamaya başladım.</p>

  <p class="normal">Saçları dağınıktı, daha toplamamıştı ve yumuşak kızıl dokunuşlar uyluklarımı okşuyordu. Bedeninin ağırlığını tamamen bacaklarımın arasında hissedebiliyordum, geniş elleri kalçalarımı sarmıştı.</p>

  <p class="normal">Aşağıdan soru sorar gibi mırıldanan sesini duydum.</p>

  <p class="normal">Ben de karşılık olarak kalçalarımla bir kavis çizdim. Gülüşünün sıcaklığını tenimde hissettim.</p>

  <p class="normal">Elleri kalçalarımdan aşağıya kayarak beni kaldırdı. Küçük bir titreme büyüyüp yayıldıkça kendimi rahatlamış hissediyordum. Tam anlamıyla gevşemiş ve nefes nefese kalmıştım, Jamie’nin başı uyluklarımda dinleniyordu. Kendime gelmem için bir müddet bekledi, asıl görevine geçmeden önce bacaklarımı okşuyordu.</p>

  <p class="normal">Geriye düşen başını sakinleştirmek için kulaklarını okşuyordum. Bu kadar geniş ve dobra bir adamın küçük ve güzel kulaklarının olması gayet tutarsızlıktı.</p>

  <p class="normal">“Uçları sivriler,” dedim. “Biraz. Faun’unkiler gibi.”</p>

  <p class="normal">“Ah, öyle mi?” deyip işine bir müddet ara verdi. “Küçük bir geyik gibi demek istiyorsun sanırım ya da klasik resimlerde gördüğün çıplak bir kadını kovalayan keçi bacakları gibi.”</p>

  <p class="normal">Kafamı kaldırdım ve kahverengi nemli saçlarının parıldayışına, koyu mavi gözlerine baktım.</p>

  <p class="normal">“Eğer ayakkabı olursa giymelisin,” dedim ve kafamı yeniden yastığa gömdüm. Bedenimi sarsan bir kahkaha patlattı.</p>

  <p class="normal">“Ah,” dedim kendimi zorlayarak. “Ah, Jamie, gel buraya.”</p>

  <p class="normal">“Daha değil,” dedi ve dilinin ucuyla kıvranmamı sağlayan bir şeyler yapmaya başladı.</p>

  <p class="normal">“Şimdi,” dedim.</p>

  <p class="normal">Cevap vermeye gerek duymadı. Aslında ben de konuşarak nefesimi tüketmek istemiyordum.</p>

  <p class="normal">“Ah,” dedim bir müddet sonra. “Bu…”</p>

  <p class="normal">“Evet?”</p>

  <p class="normal">“Güzel,” diye mırıldandım. “Buraya gel.”</p>

  <p class="normal">“Geleceğim,” dedi, yüzü görünmüyordu. “İster misin eğer ben…”</p>

  <p class="normal">“Jamie,” dedim. “Buraya gel.”</p>

  <p class="normal">Boyun eğerek bir iç çekti ve doğrulup onu yukarı çekmeme izin verdi. Ağırlığını dirseklerinin üzerinde dengeleyerek sonunda yerleşebilmişti, üstümde rahattı. Göğüs göğse, dudak dudağaydık. Karşı koymak için dudaklarını araladı ama ben hızlıca onu öpüyordum. Kendini durduramadan uyluklarımın arasına kaydı. İçime girdiğinde istem dışı bir zevkle yavaşça inledi. Kasları gergindi, omuzlarımı sıkıca tutuyordu.</p>

  <p class="normal">Jamie kibar ve yavaştı, şimdi durmuş derin derin beni öpüyordu. Benim sessiz şevkime karşılık yeniden hareket etmeye başlamıştı. Ellerimi yavaşça sırtında gezdiriyordum, yeni iyileşmeye başlayan taze yaralarına bastırmamak için dikkatli davranıyordum. Uyluğundaki uzun kas benimkinin üstünde titriyordu ama kendini geride tutuyordu, ihtiyacı olan hızı yapmak konusunda isteksiz davranıyordu.</p>

  <p class="normal">Kalçalarımı ona doğru yaklaştırdım, onu daha derinlerde istiyordum.</p>

  <p class="normal">Gözlerini kapamış, alnı kırışmıştı. Dudakları aralık, nefesi hızlıydı.</p>

  <p class="normal">“Yapamam,” dedi. “Ah, Tanrım, dayanamıyorum.” Birden kalçaları ellerimin altında iyice gerildi ve birbirimize kenetlendik.</p>

  <p class="normal">Derin bir tatmin nefes alınca onu daha sert bir şekilde kendime çektim.</p>

  <p class="normal">“İyi misin?” diye sordu birkaç dakika sonra.</p>

  <p class="normal">“Asla bırakmam biliyorsun,” dedim gülümseyerek.</p>

  <p class="normal">Jamie kısık sesle güldü. Sonra beni kendine doğru çekti ve yanaklarını saçlarıma bastırdı. Yorganı çekip omuzlarını örttüm, sıcaklık etrafımızı sarmıştı. Ateşini sıcaklığı daha yatağa ulaşmamıştı ama camdaki buzlanma çözülmüş ve kenarındaki kırağılar damla damla erimeye başlamıştı.</p>

  <p class="normal">Bir müddet öyle yattık, şöminedeki elma ağacının yanmasıyla çıkan çıtırtı sesini ve misafirhanedekilerin güne başlama seslerini dinliyorduk. Avlunun karşısındaki balkonlardan sesler geliyordu, karlı taşların üstündeki nal ve ayak seslerini de duyabiliyorduk. Şimdi de aşağıdan tiz bir ses geliyordu, ev sahibinin sesi mutfaktaki fırının arkasından yükseliyordu.</p>

  <p class="normal">“Trés françis, n’est-ce pas?” Tahta zeminden gelen münakaşa seslerini duyunca gülümsedim. Otelin sahibinin eşiyle şarap tüccarının arasındaki tatlı hesaplaşma komikti.</p>

  <p class="normal">“Çopur fahişenin hastalıklı oğlu!” Kadının sesi gittikçe yükseliyordu. “Geçen haftaki konyak at sidiği gibiydi.”</p>

  <p class="normal">Tek omuzlunun vereceği cevabı hayal etmeye gerek bile duymamıştım.</p>

  <p class="normal">“Nasıl anladınız, Madam? Altı bardaktan sonra hepsi aynı tatta değil miydi?”</p>

  <p class="normal">Jamie benimle birlikte güldüğünde yatak yavaşça sallandı. Başını yastıktan kaldırdı ve tahta zeminin aralığından gelen kızarmış jambon kokusunu hoşuna gitmişçesine kokladı.</p>

  <p class="normal">“Evet, Fransa,” dedi. “Yemek, içki ve aşk.” Kırışmış geceliğimi üstüme çekmeden önce çıplak kalçalarımı okşadı.</p>

  <p class="normal">“Jamie,” dedim yavaşça. “Mutlu musun? Bebekten dolayı?” İskoçya’da suçlu olduğu için kendi evinden uzakta olması ve bu yüzden Fransa’da belirsiz bir bekleyiş içinde, yeni bir yükümlülüğün heyecanını yaşayamaması gayet affedilebilir bir durumdu.</p>

  <p class="normal">Bir müddet sessiz kaldı. Beni sıkı, sıkı sarıyordu. Sonra derin bir iç çektiğini işittim.</p>

  <p class="normal">“Evet, Sassenach.” Elleri aşağılarda dolanıyor, nazikçe karnımı okşuyordu. “Mutluyum ve bir aygır gibi de gurur duyuyorum. Ama bir o kadar da korkuyorum.”</p>

  <p class="normal">“Doğumdan dolayı mı? Ben iyi olacağım.” Endişesinden dolayı onu suçlayamazdım. Kendi annesi doğum yaparken ölmüştü, doğum ve sonrasında oluşan komplikasyonlar, bu zamanda kadınların ölümüne sebep olabiliyordu. Ben bir ya da iki şeyden emindim, ne olursa olsun kendimi buradaki tıbbi bakıma maruz bırakma gibi bir niyetim yoktu.</p>

  <p class="normal">“Evet, o ve diğer her şey,” dedi yavaşça. “Seni korumak istiyorum, Sassenach, seni ve bebeği bedenimle bir pelerin, bir deniz kabuğu gibi örterek korumak istiyorum.” Sesi kısık ve yumuşaktı. “Senin için her şeyi yapabilirim ama…yapabileceğim çok bir şey de yok. Ne kadar güçlü ve istekli olduğum önemli değil, gitmek zorunda olduğun yere ben gelemem, sana yardım da edemem. Bu şeylerin olabileceğini düşünmek, onları durdurmak beni çaresiz bırakıyor. Evet, korkuyorum, Sassenach.”</p>

  <p class="normal">“Ama,” - beni kendine doğru çevirdi, eli bir göğsümün üstündeydi - “ama göğsünde yatıp bebeğimle seni düşündüğüm zaman…sanki bir sabun köpüğü gibi boşluğa düşecekmişim gibi hissediyorum.”</p>

  <p class="normal">Beni sıkıca göğsüne bastırdı, ben de elimden geldiğince sıkı bir şekilde ona sarıldım.</p>

  <p class="normal">“Ah, Claire, beni seni sevmeye mecbur bırakarak kalbimi öyle kırıyorsun ki.”</p>

  <p class="normal">Bir müddet uyuduktan sonra yavaşça kalktım. Meydandaki kilise çanını duyabiliyordum. Bütün gün aktivitelerin yapılacağını belli eden ritmik çanların çalındığı St. Anne Manastırı’ndan dolayı bu sese alışkındım. Direk pencereye baktım ve ışığın yoğunluğunu ölçerek saatin kaç olduğunu tahmin etmeye çalıştım. Parlak, açık bir hava vardı ve camda artık hiç buzlanma yoktu. Kilise çanları Angelus için çalıyordu, öğle vaktiydi.</p>

  <p class="normal">Gerindim ve bir seferliğine de olsa erken kalkmamam gerektiğini bilmenin keyfini çıkardım. Erken hamileliğim beni çok yoruyordu ve yolculuk etmenin verdiği stres de beni daha halsiz bırakmıştı, bu yüzden uzun süre dinlenmek iyi gelmişti.</p>

  <p class="normal">Seyahat boyunca devamlı yağmur ve kar yağmıştı, fırtına Fransa sahilini de etkilemişti. Daha da kötü olabilirdi çünkü aslında biz Roma’ya gitmeye karar vermiştik, Le Havre’ya değil. Bu havada oraya gitmek üç ya da dört haftamızı alırdı.</p>

  <p class="normal">Başka yerdeyken para kazanma fırsatı da karşımıza çıkmıştı. Jamie, İskoçya Krallığı’ndan sürülen James Francis Edward Stuart’a ya da Fransa Tahtı’na varis olan Şövalye St. George’a tercüman olarak bir iş teklifi almıştı. Sadakatlerine dayanarak biz de Roma yakınlarındaki varislerin maiyetine katılmaya karar vermiştik.</p>

  <p class="normal">Çok değil, kısa bir süre önce, Jamie’nin amcası, St. Anne Manastırı’nın başrahibi Alexander bizi çalışma odasına çağırmıştı.</p>

  <p class="normal">“Majestelerinden duydum,” diyerek direk konuya girmişti.</p>

  <p class="normal">“Hangisi?” diye sormuştu Jamie. İki adamın ailevi benzerliği duruşlarından bile fark ediliyordu, ikisi de sandalyelerinde dimdik oturuyorlardı. Başrahibin duruşu, doğal sofuluğundan kaynaklanıyordu, Jamie’ninki ise sandalyenin tahtasına değen sırtında yeni yeni iyileşmeye başlayan yaralarından kaynaklanıyordu.</p>

  <p class="normal">“Majesteleri Kral James,” diye cevap verdi amcası. Kaşlarını çatmış bana bakıyordu. Sakinliğimi korumaya çalışıyordum. Baş Rahip Alexander’ın çalışma odasında bulunmam bana güvendiğinin bir işaretiydi ve bu yüzden hiçbir şeyi tehlikeye atmak istemiyordum. Beni sadece altı haftadır tanıyordu, Noel’den sonraki gün işkenceden ve hapse düşmekten neredeyse ölü halde kurtulan Jamie ile birlikte kapısına gelmiştik. Daha sonraki sohbetlerimiz de rahibin bana güvenmesini sağlamıştı. Diğer bir yandan ben hâlâ bir İngiliz’dim. Ve İngiliz Kralı’nın adı da George’du, James değil.</p>

  <p class="normal">“Öyle mi? O zaman bir çevirmene ihtiyacı olmaz?” Jamie hâlâ zayıftı ama Rahibin kararlılığını ve disiplinini önemseyen Kardeşlerle dışarıda çalışmış ve yüzü eski rengine dönmeye başlamıştı.</p>

  <p class="normal">“Sadık bir hizmetliye ve arkadaşa ihtiyacı var.” Rahip Alexander parmağıyla masanın üstünde duran mektubu işaret ediyordu, mektubun armalı mührü kırılmıştı. Dudaklarını büzmüş, bir bana bir yeğenine bakıp duruyordu.</p>

  <p class="normal">“Şimdi söyleyeceğim şey tekrarlanmamalı,” dedi sert bir tavırla. “Daha sonra yayılır ama şimdilik – ” Ona güvenilir ve ağzım sıkıdır edasıyla bakmaya çalışmıştım. Jamie de başını onaylar gibi sallamıştı, sabırsız görünüyordu.</p>

  <p class="normal">“Ekselansları Prens Charles Edward, Roma’dan ayrıldı ve bu hafta içinde Fransa’ya varmış olacak,” demişti Rahip ve söylediği şeyin önemini vurgulamak istercesine öne eğilmişti.</p>

  <p class="normal">Ve bu önemliydi. James Stuart 1715’de tahtını geri almak için beyhude bir girişimde bulunmuştu. Aptalca bir askeri operasyon destek eksikliğinden dolayı başarısızlıkla sonuçlanmıştı. Ondan beri – Alexander’a göre – sürgün edilen İskoçya’nın James’i usanmadan çalışmış, devamlı arkadaşlarına, krallara ve tabii ki kuzeni Fransa’nın Louis’ine yazmıştı, İskoçya ve İngiltere tahtını istemesinde haklı olduğunu ve oğlu Prens Charles’ın da bu tahtın varisi olduğunu defalarca vurgulamıştı.</p>

  <p class="normal">“Louis maalesef bu yerinde talebe kulaklarını tıkadı,” demişti Baş Rahip, kaşlarını çatmış bir halde mektuba bakarken. “Eğer bu konudaki önemi kavrayıp sorumluluklarının farkına varsa, aziz krallığı tutan kişilerin sevinmesine sebep olur.”</p>

  <p class="normal">Jacobiteler James yanlısıydı. St. Anne Manastırı’nın başrahibi Alexander – İskoçya doğumlu Alexander Fraser – bunlardan biriydi. Jamie bana Alexander’ın kovulmuş Kral ile sık sık mektuplaştığını anlatmıştı, Stuart ile haberleşenlerden de haberdardı.</p>

  <p class="normal">“Bunun için iyi bir yerde,” diye açıklamıştı bana, yaptıklarımız hakkında tartışırken. “Papanın elçi sistemi, İtalya’ya, Fransa’ya ve İspanya’ya diğerlerinden daha hızlı ulaşıyordu. Ve papanın elçileri devletin gümrük memurları tarafından da durdurulmuyordu, bu yüzden mektupların yakalanma olasılığı da çok düşüktü.”</p>

  <p class="normal">Roma’ya sürülen İskoçya’nın James’i Papa tarafından da destekleniyordu, İngiltere ve İskoçya da tek bir Katolik monarşisi olması onun ilgisini çekiyordu. Bu yüzden James’in gizli mektuplarının çoğunluğu papanın elçileri tarafından taşınıyordu ve Kilise hiyerarşisine de güvenli ellerle giriyordu. Tıpkı St. Anne de Beaupré Manastırı’nın Baş Rahibi Alexander’a geldiği gibi. İskoçya’daki Kral’ı destekleyen kişilerle iletişime geçmek için güvenilen tek kişiydi, aynı zamanda Roma’dan Edinburgh’a ve Kuzey İskoçya’ya mektup yollama konusunda da en az risk taşıyan kişiydi.</p>

  <p class="normal">Prens Charles’ın Fransa’ya yapacağı seyahatin önemini vurgularken Alexander’ı ilgiyle izliyordum. Benim kilomda kısa boylu, esmer ve yeğeninden daha kısaydı ama baygın, yana çekik gözleri aynıydı. Ayrıca yetenekli ve keskin zekâlıydı.</p>

  <p class="normal">“İşte böyle,” diyerek sözünü bitirdi ve koyu kahverengi sakallarını okşamaya başladı. “Ekselans’ın babasının namına Louis’in daveti üzerine Fransa’ya geldiğini ya da davetsiz geldiğini de söyleyemem.”</p>

  <p class="normal">“Bu çok farklı da değil,” dedi Jamie tek kaşını düşünceli bir şekilde kaldırarak.</p>

  <p class="normal">“Doğru, delikanlı,” dedi hafifçe gülümseyerek. “Çok doğru. Ve eğer isterseniz, sen ve eşinin hizmet için gideceği yer de orası.”</p>

  <p class="normal">Teklif açıktı. Majesteleri Kral James, eğer en sadık en itibarlı arkadaşı Alexander’ın yeğeni Paris’e gitmeyi ve ne gerekli olursa olsun oğlu Prens Charles Edward’a yardım etmeyi kabul ederse, hem seyahat masraflarını karşılayacak hem de ona küçük bir maaş bağlayacaktı.</p>

  <p class="normal">Afallamıştım. Aslında Roma’ya gidecektik çünkü araştırmalarımıza başlamak için en uygun yer orasıymış gibi görünüyordu. ‘45’deki ikinci Jacobite ayaklanmasını önlemek için... Tarihten bildiğim kadarıyla, ayaklanmanın masrafları Fransa tarafından karşılanıyordu ve Charles Edward Stuart tarafından gerçekleştiriliyordu. Düşündüğüm gibi süreç böyle ilerlerse birlik Bonnie komutasında olacak ve Prens Charlie 1746 yılında Culloden’da yıkıcı bir felaketle karşı karşıya kalacak, Kuzey İskoçya halkı bu felaketin etkisini iki yüzyıl boyunca çekecekti.</p>

  <p class="normal">Şimdi yıl 1744’dü ve açıkça görünüyordu ki Charles kendi başına Fransa’nın desteğini almak için çalışmalara başlıyordu. Liderlerinin yanında olmak mı yoksa isyanı durdurmayı denemek mi daha iyiydi?</p>

  <p class="normal">Duvarın içindeki küçük tapınakta, amcasının omuzlarının üstünden bakan Jamie’ye bakmıştım. Gözleri St. Anne’nin süslenmiş heykeline ve ayaklarında yer alan çiçek destesine takılmıştı, donuk yüzünün arkasında düşünceli bir halde olduğu belli oluyordu. En azından bir kere göz kırpmış ve amcasına gülümsemişti.</p>

  <p class="normal">“Ekselansları neye ihtiyacı olursa olsun, öyle mi?” demişti. “Sanırım, bunu yapabilirim. Gideceğiz.”</p>

  <p class="normal">Ve gelmiştik. Direk Paris’e gelmek yerine, St. Anne sahilinden Le Havre’ye, Jamie’nin kuzeni Jared Fraser ile tanışmaya gelmiştik.</p>

  <p class="normal">İskoçyalı zengin bir göçmen olan Jared şarap ve içki ithalatçısıydı, Paris’te küçük bir mağazası ve büyük bir konağı, aynı zamanda da Le Havre’de büyük bir mağazası vardı. Jamie Paris’e geleceğimizi bildiren bir yazı yazdığında onunla görüşmek için buraya gelip gelmeyeceğimizi sormuştu.</p>

  <p class="normal">İyice dinlenmiştim, biraz açlık hissediyordum. Masanın üstünde yemek vardı. Ben uyurken Jamie oda hizmetçisine yemek götürmesini söylemiş olmalıydı.</p>

  <p class="normal">Elbisem yoktu ama yakınımda seyahatte giydiğim kadifemsi bir pelerinim vardı. Oturmuş ve kendimi rahatlatmadan önce omuzlarımı ısıtması için üstüme almıştım ve sonra ateşi desteklemek için şömineye biraz daha odun atıp kahvaltımın başına geçtim.</p>

  <p class="normal">Katı ekmeği ve fırınlanmış jambonu keyifle çiğniyordum, yediklerimi de bir sürahi sütle yumuşatıyordum. Jamie’nin de bu şekilde beslendiğini umuyordum. Jared’ın iyi bir arkadaş olduğu konusunda ısrarcıydı ama Jamie’nin akrabalarının ev sahipliğinden şüphelerim vardı, bu zamana kadar sadece birkaçıyla tanışmıştım. Baş Rahip Alexander bir erkek olarak bu zamana kadar tanışmış olduğum iyi bir ev sahibiydi, başrahip pozisyonunda olmasına rağmen birdenbire hayatına giren şüpheli yeğenine karşı gayet misafirperver davranmıştı. Ama Jamie’nin annesinin halkıyla misafirlerimiz, Leochlu MacKenzieler bir önceki sonbahar beni öldürmeye kalkmışlar ve beni yakalayıp cadı muamelesi etmişlerdi.</p>

  <p class="normal">“Bu Jared bir Fraser ve Fraserler sizin MacKenzie akrabalarınızdan biraz daha güvenilir. Peki, daha önce onunla hiç görüştün mü?”</p>

  <p class="normal">“On sekiz yaşındayken bir ara onunla birlikte yaşamıştım,” diye anlatmıştı. Mektubunun üstüne mum damlatmış ve oluşan yeşil gri birikintinin üstüne babasının düğün yüzüğünü bastırmıştı. Küçük yuvarlak taşlı bir yakut, yuvasında Fraser soyuna ait bir yazıyla süslenmişti; <span class="ideitalik">Motto, je suis prest: Ben hazırım</span>.</p>

  <p class="normal">“Okulumu bitirmek ve dünyayı biraz daha öğrenmek için Paris’e geldiğimde onunla birlikte kalmamı söylemişti. Bana karşı çok nazikti, babamın iyi bir arkadaşıydı. Ve Paris halkını içki satan bir insandan başka kimse daha iyi tanıyamazdı,” diye eklemiş ve mumdan yüzüğü çıkartmıştı. “Charles Stuart’ın yanına, Louis’in sarayına çıkmadan önce Jared ile konuşmak istiyorum. Yeniden dışarıya çıkma şansım olabilirmiş gibi geliyor,” diyerek sözlerini bitirmişti.</p>

  <p class="normal">“Neden? Bir sorun olacağını mı düşünüyorsun?” diye sormuştum.</p>

  <p class="normal">Endişeli bakışlarımı görünce gülümsemişti.</p>

  <p class="normal">“Hayır. Hiçbir zorluk olacağını sanmıyorum. Ama İncil ne diyor, Sassenach? <span class="ideitalik">Prenslere güvenmeyin</span>.” Kalkmış ve beni alnımdan öpmüştü. Sonra yüzüğü tekrardan torbasına koymuştu. “Ben kimim ki Tanrı’nın sözünü göz ardı edeceğim?”</p>

  <p class="normal">Öğleden sonrasını Kardeş Ambrose’un ayrılırken verdiği bitki kitabını okuyarak geçirmiştim. Bana bir de ihtiyaç olur diye iğne ve iplik vermişti. Hiçbirimizin öyle çok elbisesi yoktu, seyahat ederken avantajlı bir durum olmasına rağmen, delikli çoraplar ve sökük elbiseler de oldukça rahatsız ediciydi. İğne kutum benim için göğsümde taşıdığım bitki kitabı kadar kıymetliydi.</p>

  <p class="normal">İğne elbise kumaşından bir batıp bir çıkıyor, pencereden gelen ışığın altında parıldıyordu. Jamie’nin Jared ile olan görüşmesinin nasıl geçtiğini merak ediyordum. Prens Charles’ın nasıl biri olduğunu hâlâ merak ediyordum. Tanışacağım ilk tarihi ünlü kişi olacaktı, etrafında dönen efsanelerden daha fazlasını biliyordum, asıl kişi tamamen bir sırdı. ’45 Ayaklanması tamamen bu genç adamın kişiliğine dayanıyordu. Yenilgi ya da başarı. Bir de bu bütün olanlar başka bir genç insana daha dayanacaktı: Jamie Fraser. Ve ben.</p>

  <p class="normal">Koridordan gelen ağır ayak sesleri saatin geç olduğunu farkına varmamı sağladığı sırada ben dikişimin ve düşüncelerin içine hapsolmuştum. Hava soğurken saçaklardaki su damlası durmuş ve batan güneşin ışıkları çatıda asılı olan buz sarkıtlarının üzerinde parlar olmuştu. Sonra odanın kapısı açıldı ve Jamie içeri girdi.</p>

  <p class="normal">Bana bakarken belli belirsiz gülümsedi. Sonra masanın yanında öylece durdu, sanki bir şey hatırlamak ister gibi yüzü çekilmişti. Pelerinini çıkarıp katladı ve yatağın ucuna koydu, sonra doğruldu ve diğer sandalyeye doğru yürümeye başladı. Büyük bir duyarlılıkla oturdu ve gözlerini yumdu.</p>

  <p class="normal">Ben ise hâlâ oturuyordum, kucağımda unuttuğum dikişim vardı. Büyük bir ilgiyle, gösterdiği performansı izliyordum. Bir müddet sonra gözlerini açtı ve bana gülümsedi ama hiçbir şey söylemiyordu. Öne eğildi, büyük bir dikkatle yüzümü inceliyordu. Sanki beni haftalardır görmemişti. Sonunda yüzünde rahatlamış bir ifade belirdi.</p>

  <p class="normal">“Viski,” dedi tatmin olmuş bir ses tonuyla.</p>

  <p class="normal">“Görüyorum,” dedim dikkatle. “Biraz fazla değil mi sence?”</p>

  <p class="normal">Başını bir yandan diğer bir yana sanki çok ağırmış gibi yavaş bir şekilde sallıyordu.</p>

  <p class="normal">“Ben değil,” dedi. “Sen.”</p>

  <p class="normal">“Ben mi?” dedim öfkeyle.</p>

  <p class="normal">“Gözlerin,” dedi. Yüzünde huzur veren bir gülümseme vardı. Kendi gözleri yumuşak ve buğuluydu, tıpkı yağmur altında kalmış bir alabalık havuzu gibi.</p>

  <p class="normal">“Gözlerim mi? Gözlerimin onunla ne ilgisi…”</p>

  <p class="normal">“Arkadan gelen güneş ışığıyla çok güzel bir viskinin rengini andırıyorlar. Bu sabah onları şeriye benzetmiştim ama yanılmışım. Ne şeriye ne de konyağa benziyor. Tam bir viski. Demek istediğim buydu.” Bunu söylerken kendisinden öylesine hoşnuttu ki kendimi gülmekten alıkoyamamıştım.</p>

  <p class="normal">“Jamie, çok sarhoşsun. Ne yaptınız?”</p>

  <p class="normal">Yüzündeki ifade değişti ve kaşlarını çattı.</p>

  <p class="normal">“Ben sarhoş değilim.”</p>

  <p class="normal">“Ah, öyle mi?” Dikişi bir yana bıraktım ve elimi alnına koymak için yanına gittim. Soğuk ve nemliydi ama yüzü ateş gibi yanıyordu. Kolunu belime dolayıp beni kendine yakınlaştırdı, şefkatle göğsüme yaslanmıştı. Üstünden karışık bir içki kokusu yayılıyordu, neredeyse görünecek kadar keskindi.</p>

  <p class="normal">“Yaklaş bana, Sassenach,” diye mırıldandı. “Benim viski gözlü kadınım, aşkım. İzin ver de seni yatağa götüreyim.”</p>

  <p class="normal">Kimin yatağa götürülmesi gerektiği tartışılabilir bir konuydu ama tartışmayacaktım. Yatağa gitmek istemesinin sebebi önemli değildi, ne de olsa kendisi eninde sonunda oraya gidecekti. Eğildim ve onun ayağa kalkmasına yardım etmek için bir omzumu koltukaltına koydum ama o geriye yaslanıp yavaşça kalktı. Haşmetle kendi gücünü gösteriyordu.</p>

  <p class="normal">“Yardıma ihtiyacım yok,” dedi. “Sana söylemiştim. Sarhoş değilim.”</p>

  <p class="normal">“Haklısın,” dedim. “<span class="ideitalik">Sarhoş</span> kelimesi şimdiki halini anlatmaya yetmez. Jamie, sen körkütük sarhoşsun.”</p>

  <p class="normal">Gözleri eteğinin, önüne sonra yere ve daha sonra da benim geceliğime yönelmişti.</p>

  <p class="normal">“Hayır, değilim,” dedi. “O işi dışarıda yaptım.” Bana doğru bir adım attı, büyük bir şevkle bakıyordu. “Bana gel, Sassenach. Ben hazırım.”</p>

  <p class="normal"><span class="ideitalik">Hazır</span> kelimesinin bu durumda biraz abartı olduğunu düşünmüştüm. Düğmeleri yarısına kadar çözülmüştü ve gömleği omuzlarının üstünde yamuk yumuk duruyordu ama bunu kendi başına halledebilecekmiş gibi bir hali yoktu.</p>

  <p class="normal">Diğer bir yandan, göğsü yarıya kadar açıktı. Ona baktığımı fark etmişti, elimi aldı ve göğsüne götürdü. Çok sıcaktı. Diğer koluyla da bana sarıldı ve eğilip beni dudaklarımdan öptü. Onun nefesini içime çekerken ben de kendimi sarhoş gibi hissetmiştim.</p>

  <p class="normal">“Tamam,” dedim gülerek. “Eğer sen hazırsan, ben de hazırım. Ama ilk başta üstünü çıkarayım gerçi bugün yeteri kadar dikiş işiyle uğraştım ama.”</p>

  <p class="normal">Üstünü çıkarırken hiç kıpırdamadan durmaya devam ediyordu. Ben kendi üstümü çıkarıp yatağa gittiğim zaman bile yerinden kımıldamamıştı.</p>

  <p class="normal">Yatağa girip ona doğru döndüm. Günbatımında al yanakları muhteşem görünüyordu. Çok yakışıklı bir Yunan heykeline benziyordu. Uzun burunlu çıkık elmacık kemikli yüzü tıpkı Roma paralarının üstündeki profillere benziyordu. Geniş yumuşak dudaklarında bir gülümseme vardı ve çekik gözleri uzaklara bakıyordu. Tamamen hareketsizdi.</p>

  <p class="normal">Endişeyle onu izlemeye devam ettim.</p>

  <p class="normal">“Jamie, sarhoş olup olmadığını nereden anlıyorsun?” diye sordum.</p>

  <p class="normal">Sesimi duyunca irkildi ve sallanmaya başladı ama neyse ki son anda şömine rafına tutunmayı başarabildi. Gözleri odayı şöyle bir taradı ve sonra yüzüme odaklandı.</p>

  <p class="normal">“Ah, çok kolay, Sassanach. Eğer ayağa kalkabiliyorsan sarhoş değilsin demektir.” Şömineden uzaklaşıp bana doğru bir adım atmaya çalıştı ama şöminenin önüne gelince yavaşça çöküverdi. Gözleri ifadesiz ve büyüktü, hülyalı yüzünde tatlı bir gülümseme vardı.</p>

  <p class="normal">“Ah, evet anlıyorum,” dedim.</p>

  <p class="normal">Dışarıda şarkı söyleyen horozun sesi ve aşağıdaki tencere tıkırtıları ertesi gün şafaktan sonra beni uyandırmıştı. Yanımdaki kişi de birden irkilerek uyandı. Ani hareket başını sarsmıştı.</p>

  <p class="normal">Geceden kalanları incelemek için tek gözümü açtım. Fena görünmüyor, diye düşündüm. Güneş ışıklarından kaçmak için gözlerini sıkı sıkı yummuştu, saçları kirpi iğnesi gibi dik dik olmuştu ama teni soluk ve temiz, yorganı tutan elleri sabitti.</p>

  <p class="normal">Göz kapaklarından birini kaldırıp içine baktım ve çocuksu bir ses tonuyla, “Evde kimse var mı?” diye sordum.</p>

  <p class="normal">Baktığım gözü yavaşça açıldı. Elimi çekip cazibeli bir şekilde güldüm.</p>

  <p class="normal">“Günaydın,” dedi ve gözlerini tekrar yumdu.</p>

  <p class="normal">“Kaç kilo olduğun hakkında bir fikrin var mı?” diye sordum sohbet edermiş gibi.</p>

  <p class="normal">“Hayır.”</p>

  <p class="normal">Cevabındaki kesinlik bilmediğini ve aynı zamanda bu konuyla da ilgilenmediğini gösteriyordu ama ben ısrarlıydım.</p>

  <p class="normal">“Hesabıma göre yaklaşık doksan beş kilosun. Yani, iyi besili bir yabani domuz kadar. Maalesef, seni mızrakla alt üst etmek ve kulübene götürecek bir hayvan sürücüm yok.”</p>

  <p class="normal">Bir gözü yeniden açıldı, düşünceli gözlerle bana, sonra da odanın diğer tarafındaki şömineye baktı. Dudağının kenarında tereddütle bir gülümseme belirdi.</p>

  <p class="normal">“Beni yatağa nasıl yatırdın?”</p>

  <p class="normal">“Ben yapmadım ki. Seni kımıldatmadım bile, sadece üstüne bir yorgan örttüm ve şöminenin orda bıraktım. Sonra sen uyandın ve gecenin bir yarısı kendi başına yatağa geldin.”</p>

  <p class="normal">Şaşırmış halde baktı ve diğer gözünü de açtı.</p>

  <p class="normal">“Ben mi?”</p>

  <p class="normal">Başımı evet der gibi salladım, sol kulağının üstünden dikilen saçı yatırmaya çalışıyordum.</p>

  <p class="normal">“Ah, evet. Sadece tek bir amacın vardı.”</p>

  <p class="normal">“Tek bir amaç mı?” Kaşlarını çatmış, düşünüyordu. Bir yandan da kollarını esnetiyordu. Sonra tekrardan bana döndü.</p>

  <p class="normal">“Hayır, yapmış olamam.”</p>

  <p class="normal">“Evet, yaptın hem de iki kez.”</p>

  <p class="normal">Gözlerini kısarak göğsünün aşağısına baktı. Sanki bu imkânsız durumu onaylamaya çalışır gibiydi. Daha sonra tekrar bana baktı.</p>

  <p class="normal">“Gerçekten mi? Bu pek iyi değil çünkü bununla ilgili tek bir şey bile hatırlamıyorum.” Tereddütle bakakalmıştı, utanmış gibi görünüyordu. “Aptalca bir şey yapmadım, değil mi?”</p>

  <p class="normal">Yanına yuvarlanıp kolunun altına kıvrıldım.</p>

  <p class="normal">“Hayır, aptalca bir şey yaptığını söyleyemem. Sadece konuşamıyordun o kadar.”</p>

  <p class="normal">“Bu küçük şeyi koruduğu için Tanrı’ya şükürler olsun,” deyince kıkır kıkır gülmeye başladım.</p>

  <p class="normal">“<span class="ideitalik">Seni seviyorum</span> haricinde her şeyin söylenişini unutmuştun ama bunu bol bol söyledin.”</p>

  <p class="normal">“Ah, öyle mi?”</p>

  <p class="normal">Başını çevirdi ve yavaşça koltuk altındaki tarçınımsı kokuyu şüpheyle içine çekti.</p>

  <p class="normal">“Yüce Tanrım!” deyip beni yanından uzaklaştırmaya çalıştı. “Başını koltuk altıma koymak istemezsin sanırım, Sassenach. Bir hafta önce ölmüş bir ayı gibi kokuyorum.”</p>

  <p class="normal">“Konyak sonrası zil zurna sarhoş olmuştun,” dedim ve onu kucakladım. “Nasıl bu kadar sarhoş olabildin?”</p>

  <p class="normal">“Jared’ın misafirperverliği yüzünden.” Derin bir iç çekerek yastığa yerleşti, kolu sıkıca omzumu kavramıştı.</p>

  <p class="normal">“Limandaki mağazasını göstermek için beni oraya götürdü. Deposunda tuttuğu nadir bulunan kaliteli Portekiz konyağı ve Jamaika romu vardı.” Suratını ekşitti, bir şey hatırlamak ister gibiydi. “Şarap fena değildi ama tadına bakmak isteyip ağız dolusu içersen yere püskürtebilirsin. Ama hiçbirimiz konyağı bu şekilde ziyan etmiyoruz. Ayrıca, Jared şöyle dedi, tadını tam alabilmek için içkinin boğazına doğru sızmasına izin verecekmişsin.”</p>

  <p class="normal">“Peki, ne kadar içtin?” diye sordum.</p>

  <p class="normal">“İkinci şişenin yarısında ne kadar içtiğimi hesaplamayı bıraktım.” Tam böyle derken kilise çanı çalmaya başladı, insanları ayine çağırıyordu. Birden Jamie dimdik oturdu ve güneş ışığıyla parlayan pencereye baktı.</p>

  <p class="normal">“Yüce Tanrım, Sassenach! Saat kaç?”</p>

  <p class="normal">“Altı sanırım,” dedim, kafam karışmıştı. “Ne oldu ki?”</p>

  <p class="normal">Jamie hâlâ oturuyor olmasına rağmen sakinleşmişti.</p>

  <p class="normal">“Ah, bu iyi. Birden Angelus çanı diye korktum. Bütün zamanları birbirine karıştırmışım.”</p>

  <p class="normal">“Bence de öyle. Önemli bir şey mi var?”</p>

  <p class="normal">Aniden gelen bir enerji patlamasıyla yorganı üstünden attı ve ayağa kalktı. Bir an sersemlemişti ama sonra dengesini toparlayabildi. İki eli hâlâ başını tutuyordu, kafasının orada olduğundan emin olmak ister gibiydi.</p>

  <p class="normal">“Evet,” derken nefesi kesilir gibi olmuştu. “Bu sabah limanda bir randevumuz var, Jared’ın mağazasında. İkimiz de davetliyiz.”</p>

  <p class="normal">“Gerçekten mi?” Yataktan güçlükle çıkmış ve altındaki lazımlığı aramaya başlamıştım. “Eğer işi bitirmeyi planlıyorsa, bir şahit isteyeceğini sanmıyorum.”</p>

  <p class="normal">Jamie gömleğini giymekle meşguldü.</p>

  <p class="normal">“İşi bitirmek derken?”</p>

  <p class="normal">“Şey, diğer akrabalarının çoğu seni ya da beni öldürmek istemişti. Niye bu Jared olmasın? Öyle görünüyor ki seni zehirleme konusunda oldukça iyi bir iş çıkarmış.”</p>

  <p class="normal">“Çok komik, Sassenach,” dedi. “Giyecek düzgün bir şeyin var mı?”</p>

  <p class="normal">Seyahatlerimizde yün gri elbisemi giyiyordum. Bu elbiseyi St. Anne Manastırı’nda iyi bir hasta bakıcıdan almıştım ama İskoçya’dan kaçtığım zaman giydiğim elbiseyi de tamir etmiştim, Bayan Annabelle MacRannoch’dan hediyeydi. Güzel, kadifemsi ve yaprak yeşiliydi, beni biraz solgun gösteriyordu ama yeterince şıktı.</p>

  <p class="normal">“Sanırım evet, tabii üstünde çok fazla tuzlu su lekesi yoksa.”</p>

  <p class="normal">Küçük seyahat çantamın yanına eğilmiş, yeşil elbisemi çıkartıyordum. Jamie de yanıma eğilmiş ilaç çantamla uğraşıyor, şişeleri kutuları, gazlı bezli bitkileri karıştırıyordu.</p>

  <p class="normal">“Burada baş ağrısı için bir şey yok mu, Sassenach?”</p>

  <p class="normal">Omuzlarının üstünden bir göz attım ve sonra uzanıp bir şişeyi gösterdim.</p>

  <p class="normal">“Çok kuvvetli değildir ama kara ısırgan otu yardımcı olabilir. Rezene tohumlu söğüt kabuğu çayı da iyi gelir ama onu demlemek uzun zaman alır. Senin için sakciğer reçetesi hazırlayayım mı? Akşamdan kalma tedavisinde üstüne yoktur.”</p>

  <p class="normal">Şüpheli mavi gözlerle bana baktı.</p>

  <p class="normal">“Kulağa kötü geliyor.”</p>

  <p class="normal">“Evet,” dedim. “Ama kustuktan sonra biraz daha iyi hissediyorsun.”</p>

  <p class="normal">Ayağa kalktı ve ayak parmağıyla odadaki tası bana doğru itti.</p>

  <p class="normal">“Sabahları kusmak senin işin, Sassenach,” dedi. “Bununla işini hallet ve sonra üstünü giyin. Ben baş ağrısına dayanabilirim.”</p>

  <p class="normal">Jared Munro Fraser küçük, zayıf, siyah gözlü bir adamdı, bize Le Havre’ye kadar eşlik etmiş olan uzaktan kuzeni Murtagh’a çok benziyordu. Jared’ı ilk gördüğüm zaman mağazasının açık olan kapısında haşmetli bir şekilde duruyordu. Öyle ki fıçıları taşıyan liman işçileri etrafından geçmekte zorluk çekiyorlardı. Benzerlik o kadar güçlüydü ki gözlerimi kırpıştırıp ovalamıştım. Murtagh bildiğim kadarıyla hâlâ oteldeydi ve topal atıyla ilgileniyordu.</p>

  <p class="normal">Jared aynı zayıf, siyah saçlara ve boncuk gözlere sahipti ve onun da maymun gibi kuvvetli bir cüssesi vardı. Ama yakınlaştıkça bütün benzerlikler duruvermişti. Jamie centilmence kalabalığın kapattığı yolu benim için açınca aradaki farklılıkları daha iyi görür olmuştum. Jared’in yüzü ince ve daha uzundu, sevimli kalkık bir burnu vardı. Bu da uzaktan görüldüğünde haşmetli bulunan duruşunu tamamen bozuyordu.</p>

  <p class="normal">Sığırlarla uğraşmaktansa başarılı bir tüccar olmayı seçmişti. Ayrıca Murtagh’ın aksine nasıl güleceğini de biliyordu. Bizi gördüğünde Jared’in yüzünde kocaman bir gülümseme belirmişti.</p>

  <p class="normal">“Hayatım!” dedi ve beni kolumdan tutıp iki işçinin büyük fıçıları yuvarladığı dev kapının kenarına çekti. “Sonunda seni görmek ne güzel!” Fıçı gürültülü bir şekilde yokuştan yuvarlanıyordu, yanımdan geçerken ezilen kar seslerini duyabiliyordum.</p>

  <p class="normal">“Roma’da bunun gibi yapabilirsin,” dedi Jared büyük fıçının mağazada oluşturduğu engele bakarken. “Ama limana değil. Sürekli şarap şişeleri arasında gidip geliyorum. Aslında, Belle Rough limanının yeni nakliyesini görmek istiyordum. Belki siz de ilgi duyup bana eşlik etmek istersiniz?”</p>

  <p class="normal">Başıyla onay veren Jamie’ye bir göz attım ve Jared’i takip etmeye başladık, gümbürdeyen fıçıların ve kutuların arasından yan çizerek ilerliyorduk. Adamlar, çocuklar, herkes kumaş toplarını, tahıl kutularını, erzakları, un çuvallarını, işlenmiş bakır silindirleri ve gemiyle nakliye edilecek eşyaları yüklemekle meşguldü.</p>

  <p class="normal">Le Havre nakliye trafiğinin önemli merkezlerinden bir tanesiydi ve liman şehrin kalbiydi. Uzun, sağlam iskele, limanın yaklaşık dörtte birini kapsıyordu. Onun yanında daha küçük iskeleler de vardı. Demirlenmiş üç gemi direği, guletler, kayıklar ve küçük kürek gemileri... Fransa’da hazırlanan bir sıra dolusu gemi vardı.</p>

  <p class="normal">Jamie beni dirseğimden tutup taşınan kutulardan, yuvarlanan fıçılardan korumak için kenara çekti. Dikkatsiz tüccarlar ve denizciler nereye gittiğine bakmadan iskeledeki kalabalığa hızlı bir şekilde bunları iletmeye çalışıyorlardı.</p>

  <p class="normal">İskeleye gittiğimizde Jared diğer ilginç şeyleri göstererek bana onlar hakkında bir şeyler anlatmaya başladı. Tarihi ve çeşitli gemilerin sahiplerinin tutarsız tavırlarını açıklıyordu. Yolumuzun üstündeki Arianna, Jared’in kendi gemisiydi. Anladığıma göre gemilerin tek bir sahibi olmalıydı. Şirket sahipli teknelerin numaraları vardı. Sadece birkaçı bireylere aitti. Jared’in kıymetli düşüncesine saygı duymaya başlamıştım.</p>

  <p class="normal">Arianna sıralanmış gemilerin ortasında demirlenmişti, büyük mağazanın yakınındaydı ve üstünde yana yatık harflerle Fraser yazıyordu. Bu ismi yazılı görmek bedenimde tuhaf bir titreşimin olmasına sebep olmuştu. Aynı adı paylaşmanın verdiği bir ittifak ve aitlik hissi ve bir de akraba olduğunu onaylama hissi.</p>

  <p class="normal">Arianna üç direkli bir gemiydi, ön tarafı oldukça genişti. İskele tarafında iki tane bombardıman silahı vardı. Sanırım bu açık denizlerde olabilecek hırsızlığa karşı alınan bir önlemdi. Erkeklerin hepsi amaçlarına göre iskelede toplanmışlardı, iskele tıpkı saldırı altında olan bir karınca yuvası gibi görünüyordu.</p>

  <p class="normal">Bütün tekneler bağlanmıştı ama artan akıntı tekneleri yavaşça sallamaya başlamıştı, geminin civadrası bize doğru sallanıyordu. Korkunç bir şekilde dekore edilmişti. Ürkütücü açık göğüsleri ve karışmış bukleleri tuzdan pul pul görünüyordu. Sanki deniz havasını sevmiyormuş gibi bir hali vardı.</p>

  <p class="normal">“Çok güzel, öyle değil mi?” diye sordu Jared. Sanırım gemiden bahsediyordu, oradaki figürden değil.</p>

  <p class="normal">“Çok güzel,” dedi Jamie kibarca. Sandaldaki su borusuna hoşnutsuz bir bakış attığını fark etmiştim, küçük dalgalar gemiye çarpıyordu. Gözlerinden gezintiye çıkmak zorunda kalmayalım diye dua ettiğini anlayabiliyordum. Savaşta cesur bir savaşçı, zeki, gözüpek ve korkusuz olan Jamie Fraser tam bir kara adamıydı.</p>

  <p class="normal">Kesinlikle Tarwathie’den balina avlayan ya da mal için dünyayı gezen denizci İskoçyalılardan değildi, deniz onu o kadar çok tutardı ki aralık ayında Kanal’ı geçtiğimiz seyahatte neredeyse ölüyordu. İşkence gördüğü hapis zamanındaki gibi zayıf düşmüştü. Jared ile birlikte yaptıkları dünkü içki ziyafeti bununla aynı kategoride de değildi, bu onu hiçbir şekilde denize karşı dayanıklı yapamazdı.</p>

  <p class="normal">Kuzeninin Arianna’nın dayanıklılığını ve hızını övdüğü konuşmasını dinlerken, yüzünden kötü anıların geçtiğini görebiliyordum. Yanına gidip kulağına bir şeyler fısıldadım.</p>

  <p class="normal">“Demir atılmışken bir şey olmuyor değil mi?”</p>

  <p class="normal">“Bilmiyorum, Sassenach,” dedi. Tiksinti duygusuyla gemiye bir göz attı. “Ama sanırım keşfe çıkacağız.” Jared çoktan iskeleyi yarılamış, kaptanla selamlaşıyordu. “Eğer yeşile dönersem, bayılmamı önleyebilir misin? Jared’in ayakkabılarının üstüne kusarsam kötü bir izlenim bırakmış olurum.”</p>

  <p class="normal">Rahatlatıcı bir şekilde kolunu sıvazladım. “Endişelenme. Sana güveniyorum.”</p>

  <p class="normal">“Bu sadece laf,” dedi yere bakarak.</p>

  <p class="normal">Gemi seviye olarak ayakkabılarımızın altına geliyordu ama Jamie ve midesi mertçe kendisini temize çıkartmıştı, belki de kaptanın bize ikram ettiği konyak etkili olmuştu.</p>

  <p class="normal">“İyi bir imalat,” dedi Jamie, bardağı hafifçe burnuna doğru tutatken. Gözlerini kapadı ve zengin kokusunu içine çekti. “Portekiz, değil mi?”</p>

  <p class="normal">Jared keyifle gülümsedi ve kaptanı dirseğiyle dürttü.</p>

  <p class="normal">“Görüyor musun, Portis? Sana onun doğal bir damak tadı olduğunu söylemiştim! Daha önce sadece bir kere tadına bakmıştı!”</p>

  <p class="normal">Yanaklarımı ısırmış, Jamie’nin gözlerine bakmaya çekinmiştim. İri, pasaklı görünümlü kaptan canı sıkılmış bir şekilde bakıyor olsa da Jamie’ye bakarak nazikçe gülümsemişti. Üç altın dişi de görünüyordu. Sağlığını taşınabilir bir eşya gibi tutan bir adamdı.</p>

  <p class="normal">“Genç,” dedi. “Fıçı karnını kuru tutuyorsun, değil mi?”</p>

  <p class="normal">Jamie birden utandı ve sert yüzü birden kızardı. Bir kulağının küpeyle delinmiş olduğunu büyülenmiş bir halde fark ettim.</p>

  <p class="normal">İskelede yer alan hareketliliğe şöyle bir göz attı, sonra biz daha yudumlarken üç yudumda konyağını bitiren kaptanın bardağına baktı. “Hımm, Portis kamaranı kullanmama izin verir misin? Yeğenim ve eşiyle bir görüşme yapmalıyım da, geminin arkasına yapılan yüklemede bir sorun olabilir, seslerden öyle anlaşılıyor.” Bu kurnazca eklenmiş gözlem Kaptan Portis’in dışarı çıkmasına yetmişti.</p>

  <p class="normal">Jared kapıya doğru bir adım attı ve kaptanın kocaman gövdesinin arkasından dikkatlice kapattı, gelen gürültü oldukça azalmıştı. Kaptanın küçük masasına döndü ve konuşmaya başlamadan önce merasim gereği bardakları yeniden doldurdu. Sonra Jamie’ye ve bana bakıp gülümsedi.</p>

  <p class="normal">“Böyle bir istekte bulunmam biraz aceleci olacak,” diye söze başladı. “Ama iyi bir kaptanın ellerimden geçip gittiğini görüyorum. Gerçek şu ki,” – bardağını öyle bir kaldırdı ki içindeki konyağın birkaç damlası kamaranın pirinç kaplı zeminine sıçradı - “bir adama ihtiyacım var.” Bardağı Jamie’ye doğrulttu ve sonra dudaklarına götürüp içti.</p>

  <p class="normal">“İyi bir adama,” diyerek tokuşturdu kadehini. “Hayatım, Moselle bölgesinde yeni bir şaraphane açma fırsatım var. Ama bunun değerlendirmesini yapacak olursam, emrimdekileri bunun için görevlendirme konusunda pek rahat hissetmiediğimi söylemeliyim. Olanakları kendim görmeye ve gelişimlerinde tavsiye vermeye mecburum. Bunun için de birkaç ay gerekli.”</p>

  <p class="normal">Düşünceli bir şekilde bardağına baktı ve mis kokulu kahverengi sıvıyı döndürmeye başladı. Kokusu bütün kamarayı sarmıştı. Birkaç damladan fazlasını içememiştim ama yine kendimi sersem gibi hissetmeme yetmişti, içkiden dolayı içimi bir heyecan kaplamıştı.</p>

  <p class="normal">“Kaybetmemek için çok iyi bir fırsat,” dedi Jared. “Rhone bölgesindeki diğer şaraphanelerle iyi bir anlaşma fırsatı da var. Ürünler muhteşem, Paris’te nadiren bulunan şeyler. Tanrım yaz mevsiminde soylular arasında kar tanesi gibi satılır!” Kurnaz siyah gözleri hırstan parlamıştı ama bana bakarken şaka yaptığı belli oluyordu.</p>

  <p class="normal">“Ama...”</p>

  <p class="normal">“Ama,” lafını ben tamamladım, “güvenilir biri olmadan burayı bırakamazsın.”</p>

  <p class="normal">“Güzel ve çekici olduğu kadar zeki de. Seni tebrik ederim, kuzen.” Jamie’ye doğru eğildi, tek kaşı gülünç bir şekilde havaya kalkmıştı.</p>

  <p class="normal">“Ama itiraf etmeliyim ki bu işe kalkışacağım zaman büyük bir kaybın eşiğinde olduğumu sanıyordum,” dedi ve bardağını masaya koydu. Sanki böyle önemli bir konuda konuşurken bu bardak ciddiyetsizlik yaratıyormuş gibi hissediyordu. “Ama sen St. Anne’den yazıp Paris’e gelmeyi düşündüğünü yazınca…” Bir an tereddütte kaldıktan sonra Jamie’ye gülümsedi, ellerinde tuhaf, hafif bir titreme vardı.</p>

  <p class="normal">“Seni tanıyorum, genç adam.” Jamie’ye baktı ve onu onaylarcasına başını salladı. “Akıllısın, senin cevabını bir dua gibi beklediğimi belirtmem gerek. Belki de seninle birkaç görüşmeden sonra bu teklifi yapmam gerekirdi.”</p>

  <p class="normal">Bu iş için uygun olup olmadığını görmek istiyor diye düşündüğüm sırada ifadesiz bir şekilde ona gülümseyiverdim. Gözlerim Jamie’ninkine takılmıştı, tek kaşı seyiriyordu. Bu hafta bizim için teklif haftasıydı. Malına mülküne el konulmuş bir kanun kaçağı ve şüpheli bir İngiliz casusuna göre fazlasıyla talep gördüğümüzü söyleyebilirdim.</p>

  <p class="normal">Jared’in teklifi gayet cömertti. Jamie gelecek altı ay boyunca bu Fransız işiyle ilgilenirken, Jared sadece ona maaş vermekle kalmayacak, Paris’teki tüm çalışanlarıyla konağını da bizim emrimize bırakacaktı.</p>

  <p class="normal">“Bu hiç bir şey, hiçbir şey,” dedi Jamie buna itiraz etmeye kalkışınca. Burnunun ucuna parmağını bastırdı ve bana gülümsedi. “Şarap işinde hoş bayanların akşam yemeği partileri düzenlemesi büyük bir erdem sayılır, kuzen. Müşterilerine bir şarabı tattırdın mı ne kadar satacağını tahmin bile edemezsin.” Kararlılıkla başını sallıyordu.</p>

  <p class="normal">Paris sosyetesine akşam yemeği düzenleme fikri aslında kulağa hoş geliyordu. Jamie bana bakıyordu, tek kaşını soru sorarcasına kaldırmıştı. Zorlukla yutkundum ve gülümseyerek ona bakıp başımı onaylarcasına salladım. Bu iyi bir teklifti. Böyle bir işi yönetmek için kendini cesaretli hissediyorsa, benim tek yapmam gereken şey akşam yemeği düzenlemek ve Fransızcamı daha akıcı bir hale getirmekti.</p>

  <p class="normal">“Önemli değil,” diye mırıldandım. Jared zaten benim onayıma garanti gözüyle bakıyordu, siyah gözleri Jamie’ye dikilmişti.</p>

  <p class="normal">“Ve sonra, sanırım bu kuruluş için bazı ihtiyaçların da olacak.”</p>

  <p class="normal">Jamie hafifçe gülümsedi, bunun üzerine Jared kısa bir kahkaha atıp tekrar konyak bardağını aldı. Su bardağına konyaklarımızı almış ve büyük bir hazla yudumlamaya başlamıştık.</p>

  <p class="normal">“Haydi şerefe!” dedi. “Birlikteliğimize, kuzen ve majestelerine!” Konyak bardağını saygıyla kaldırıp gösterişli bir şekilde su bardağının üstünden geçirdi ve dudaklarına götürdü.</p>

  <p class="normal">Bu tuhaf davranışı şaşırmış bir halde izlemiştim ama Jamie’nin Jared’e gülümseyişinden bunun onun için bir şeyler ifade ettiği belli oluyordu. O da bardağını aldı ve suyun üstünden geçirdi.</p>

  <p class="normal">“Majestelerine,” diye tekrarladı. Sonra şaşkınlıkla ona baktığımı gördü ve açıklama yapma gereği duydu. “Su üstündeki majestelerine, Sassenach.”</p>

  <p class="normal">“Ne?” dedim şaşkınlıkla ama sonra ne demek olduğunu anladım. “Ah!” Su üstündeki kral -Kral James. Bu az da olsa Jamie ile benim Paris’te bulunmamızda herkesin bir payı olduğunu gösteriyordu, yani bütün bunlar pek de rastlantı sayılmazdı.</p>

  <p class="normal">Eğer Jared da bir James yanlısıysa, Baş Rahip Alexander ile yazışması rastlantıdan da öte olmalıydı. Jamie’nin bizim gelişimizi haber veren mektubu Alexander’ın tanıdığı biriyle buluşmamızı sağlamıştı, bu da Kral James’in komisyonu olduğunu da açıklıyordu. Bizim Paris’te bulunmamız aynı zamanda Jared’in kendi planlarıyla da uyuşuyordu ve sonuç olarak bu daha iyiydi. Jacobitelerin karmaşık iletişim sistemine minnettarlık duyarak kendi bardağımı havaya kaldırdım ve karşı sulardaki Majesteleriyle bizim yeni ortağımız Jared için içtim.</p>

  <p class="normal">Jared ve Jamie sonradan iş için konuşmaya dalmışlardı, kafa kafaya vermiş, mürekkepli kâğıtları, yükleme manifestolarını ve faturaları inceliyorlardı. Küçük kabin, tütün, konyak ve pis denizci kokularıyla dolmuştu ve bende hafif bir mide bulantısı başlamıştı. Burada durmama gerek kalmadığını görerek sessizce ayağa kalkıp güverteye doğru ilerlemeye başladım.</p>

  <p class="normal">Arka bölmede hâlâ devam eden tartışmadan dikkatli olarak kaçınmaya çalışmış ve halat makaraların olduğu, bağlı olduklarını düşündüğüm şeylerin, yuvarlanmış kumaş toplarının içinden geminin ön tarafındaki sessiz bir köşeye gelmiştim. Buradan limanı tamamen görebiliyordum.</p>

  <p class="normal">Küpeşteye karşı bir sandığın üstünde oturmuş, tuzlu rüzgâr kokusunun, gemideki mayhoş balık kokusunun ve limanın keyfini çıkartıyordum. Hava hâlâ soğuktu ama pelerinimin beni sıkı sıkı sarmasından dolayı yeterince sıcaktım. Gemi yavaşça sallanıyor, gelgitler artıyordu. İskele direklerinin yanındaki yosunların kalktığını, girdap gibi döndüklerini, aralarındaki küçük siyah midyeleri engellediklerini görebiliyordum.</p>

  <p class="normal">Midye düşüncesi bana bir önceki akşam yemeğinde yediğim buharda pişmiş tereyağlı midyeleri hatırlatmıştı, birden açlıktan öleceğimi sandım. Hamileliğin bu olağandışı zıtlığı sindirim sistemimi devamlı göz önünde tutmama sebep oluyordu. Eğer midem bulanmıyorsa kurt gibi acıkmış oluyordum. Yemek düşüncesi aklıma midyeleri getirmişti, Jared’in ima ettiği eğlence dolgunluğuna geri dönmüştüm. Akşam yemeği partileri... İskoçya’yı kurtarmak için tuhaf bir başlangıç gibi görünüyordu ama yine de daha iyi bir şey düşünemiyordum.</p>

  <p class="normal">Charles Stuart ile en azından bir akşam yemeğinde aynı masada olursak, gözümü ondan ayırmayacaktım. Düşüncesi bile gülmeme yetmişti. Eğer İskoçya’ya bir gemi yollayacağının işaretini verirse belki çorbasına bir şeyler damlatabilirdim.</p>

  <p class="normal">Belki bu o kadar da komik değildi. Bu bana Geillis Duncan’ı hatırlattı, yüzümdeki gülümseme nasıl da soluvermişti. Cranesmuir’deki vekil hâkimin eşi, bir ziyafette eşinin yemeğine toz siyanür dökerek ölümüne sebep olmuştu. Bu olaydan sonra cadı olarak suçlanmış, ben onunlayken de tutuklanmıştı. Duruşmaya kendi başıma gitmiştim. Jamie’nin beni kurtardığı duruşma. Cranesmuir’de hırsızların tıkıldığı o soğuk karanlık delikte geçirilen birkaç günün anısı hâlâ tazeliğini koruyordu. Birden esen rüzgârın soğuduğunu hissetim.</p>

  <p class="normal">Titriyordum, bir ürpertiden başka bir şey değildi. Kendimi Geillis Duncan’ı düşünmekten alıkoyamıyordum. Kim olduğu çok etkiliydi. O da bir Jacobite’dı, Stuart’ı destekleyenlerden biriydi, deli damgasından daha fazlasını duymuştu. Daha kötüsü ise onun da benim gibi taşlardan gelmiş olmasıydı.</p>

  <p class="normal">Bende olduğu gibi onun da geçmişe kazayla mı yoksa kasten mi gelip gelmediğini bilmiyordum. Tam olarak nereden geldiğini de bilmiyordum. Ama onu en son gördüğümde, onu yakılmaya mahkûm eden hâkimlere karşı gelen çığlıklar atan uzun boylu, güzel bir kadındı. Kolları yükseğe bağlanmış ve bir aşı izini açığa vuran halkası görünmüştü. Ben de derhal kolumun üstünde bulunan pürüzlü yuvarlağı hissetmiştim, pelerinimin altında duruyordu, Birden bedenimi yeni bir titreme kaplamıştı.</p>

  <p class="normal">Yan iskelede büyüyen karmaşayla bu kötü anılarımdan sıyrılıverdim. Bir geminin iskelesinde adamlar toplanmıştı, bağrışmalar ve itişmeler de vardı. Kavga değildi. Kalabalık, yoldan iskelenin sonundaki büyük bir deponun kapısına doğru yığılıyordu. Israrla itiş kakışlarla ilerliyorlardı.</p>

  <p class="normal">Birden Jamie arkamda beliriverdi ve onu Jared takip etti. Aşağıdaki kalabalığa bakıyordu. Bağrışları pür dikkat dinlediğim için onların geldiklerini duymamıştım.</p>

  <p class="normal">“Bu ne?” diye sordum ve Jamie’nin göğsüne yaslandım. Ayağımızın altındaki geminin artan sallanmasına karşı kendimi desteklemeye çalışıyordum. Kokusunu rahatlıkla içime çekebiliyordum. Otelde banyo yapmıştı ve güneşle toza rağmen hâlâ temiz ve sıcaktı. Kokuyu keskin bir şekilde almak hamileliğin diğer bir etkisiydi. Bunca pislik ve liman kokusunun içinde bile onun kokusunu alabiliyordum, bir kalabalığın içindeki tek bir sesi duyar gibi.</p>

  <p class="normal">“Bilmiyorum. Diğer gemilerde sorun var gibi görünüyor.” Aşağı indi ve dengemi sağlamak için dirseğimi tuttu. Jared döndü ve boğuk Fransızcasıyla yakınındaki denizciye bağırdı. Adam hemen küpeştenin üstünden atladı ve halatı bağladı, katranlı örgülü saçları suya sarkıyordu. Adamın kalabalığa karışmasını, teknedeki diğer denizciyi dürtmesini, el kol hareketleriyle tamamlanan cevabı almasını izliyorduk.</p>

  <p class="normal">Jared’in kaşları çatılmıştı, örgülü saçlı adam yine iskeledeki kalabalığa karışmıştı. Denizci ona kalın Fransız aksanıyla pek anlayamadığım bir şeyler söylemişti. Birkaç kelimelik konuşmadan sonra Jared etrafta dolanıp yanıma geldi ve elini küpeşteye dayadı.</p>

  <p class="normal">“Patagonia gemisinde bir hastalık olduğunu söylüyor.”</p>

  <p class="normal">“Ne tür bir hastalıkmış?” Yanımda ilaç çantamı getirmemiştim bu yüzden yapabileceğim fazla bir şey yoktu ama yine de merak ediyordum. Jared endişeli ve mutsuz bakıyordu.</p>

  <p class="normal">“Çiçek hastalığı olmasından korkuyorlar ama tam da emin değiller. İskele ve liman müfettişi çağrılmış.”</p>

  <p class="normal">“Bir bakmamı ister misin?” diye önerdim. “En azından bulaşıcı hastalık olup olmadığını söyleyebilirim.”</p>

  <p class="normal">Jared’in kaşları zayıf siyah saçlarının altında kaybolmuştu. Jamie sıkılgan bir şekilde bakıyordu.</p>

  <p class="normal">“Eşim iyi bir hekim olarak bilinir, kuzen,” diye açıkladı ama sonra bana dönüp kafasını hayır der gibi salladı.</p>

  <p class="normal">“Hayır, Sassenach, Bu pek güvenli olmaz.”</p>

  <p class="normal">Patagonia’nin iskelesini rahatlıkla görebiliyordum. Toplanan kalabalık şimdi birden geriye çekilmişti, itip kakıyorlar ve birbirlerinin ayaklarına basıyorlardı. İki denizci güverteden aşağıya inmişti, aralarında bir sedye gibi uzun bir yelken tutuyorlardı. Beyaz kumaş taşıdıkları adamın ağırlığının altında aşağıya sarkıyordu ve geçici hamaktan güneş yanığı bir kol sallanıyordu.</p>

  <p class="normal">Denizciler burunlarını ve ağızlarını kapatmak için birer bez parçası bağlamışlardı, yüzlerini sedyeden uzak tutuyorlar, birbirlerine homurdanırken başlarını geri çekiyorlardı, parçalara ayrılmış uzun tahta üzerinde sorumlulukları için önlem alıyorlardı. Bir çift, büyülenmiş kalabalığın gürültüsünün arasından geçti ve deponun yanında kayboldu.</p>

  <p class="normal">Ani bir kararla döndüm ve Arianna iskelesine doğru ilerlemeye başladım.</p>

  <p class="normal">“Endişelenme,” dedim Jamie’ye arkamı dönerek. “Eğer bir çiçek hastalığıysa, bununla başa çıkarım.” Beni duyan denizcilerden biri durdu ve bana baktı, ben de gülümseyip yanından geçtim.</p>

  <p class="normal">Kalabalık hâlâ oradaydı, itişler kakışlar artık bitmişti, bu yüzden denizci topluluğu arasından yolumu bulup aralarına karışmam o kadar zor olmamıştı. Çoğu aralarından geçerken kaşlarını çatıp bana bakmıştı. Depo artık kullanılmıyordu. Büyük odayı ne balya ne fıçılar dolduruyordu ama testere, kereste, isli et ve balık kokuları diğer kokular arasından ayırt edilebiliyordu. Hasta adam kapının yanına bırakılmıştı, saman yığının üstünde yatıyordu. Ben içeri girdiğimde onu getirenler dışarı çıkmışlardı, zaten çıkmak için pek hevesli görünüyorlardı.</p>

  <p class="normal">Dikkatlice yanına yaklaşıp birkaç adım ötesinde durdum. Ateşten yanıyordu, derisi koyu kırmızı, beyaz bir apseyle kabuk bağlamıştı. İnliyor, başını bir yandan diğer yana çevirip duruyordu, su ister gibi ağzını aralıyordu.</p>

  <p class="normal">“Biraz su getirin,” dedim yanındaki denizcilerden birine.</p>

  <p class="normal">Hasta adamın yanına diz çöküp oturdum ve kirli gömleğini açtım. Tiksindirici şekilde pis kokuyordu. Muhtemelen hiç temizlenmemişti, kendi pisliği içinde yatmasına izin vermişlerdi. Arkadaşları ona dokunmaya korkmuş olmalıydılar. Kolları temizdi ama apseler göğsünü ve karnını sarmıştı, derisi ateş gibi yanıyordu.</p>

  <p class="normal">Adamı incelerken Jamie içeriye girmişti yanında Jared de vardı. Onlarla birlikte altın çapul memur kıyafetli kısa boylu armut biçimli bir adam ve iki adam daha gelmişti, biri kıyafetlerinden anlaşıldığı üzere soylu ya da zengin burjuvalardandı, diğeri ise uzun boylu temiz orta sınıf bir denizciydi. Muhtemelen felaket gemisinin kaptanıydı.</p>

  <p class="normal">Görünen ortadaydı. Daha önceleri birçok kez çiçek hastalığıyla karşılaşmıştım, dünyanın gelişmemiş bölgelerinde... İyi bir arkeolog olan amcam Lamb ilk yıllarımda beni oralara götürmüştü. Bu cinste kanama yoktu, genelde hastalık böbreklere vurduğu zaman kanama olurdu ama diğer yandan klasik belirtilerin hepsini taşıyordu.</p>

  <p class="normal">“Korkarım çiçek hastalığı,” dedim.</p>

  <p class="normal">Patagonia’nın kaptanı acı içinde bir ses çıkardı ve bana doğru bir adım attı. Yüzünü buruşturmuş, elini bana vuracakmış gibi havaya kaldırmıştı.</p>

  <p class="normal">“Hayır!” diye bağırdı. “Aptal kadın! Kaltak! Femme sans cervelle! Beni mahvetmek mi istiyorsun?”</p>

  <p class="normal">Son sözü Jamie’nin boğazına yapışmasıyla yarıda kalmıştı. Diğer eliyle de adamın gömleğini sıkı sıkı tutuyordu, adamın ayakları havaya kalkmıştı.</p>

  <p class="normal">“Eşime karşı saygılı bir tavır takınmanızı öneririm, Mösyö,” dedi Jamie. Yüzü moraran kaptan kesik kesik başını sallayınca Jamie onu yere bıraktı. Bir adım geriye çekildi, nefes darlığı çekiyordu. Arkadaşının yanına gidip boğazını ovalamaya başladı.</p>

  <p class="normal">Kısa boylu şişman müfettiş hasta adamın üstüne dikkatlice eğildi, onun yaptığı gibi büyük baharat topunu burnuna tuttu. Dışarıdaki gürültü birden kesilmişti, başka bir sedyenin içeri girmesi için deponun kapısından geri çekilmişlerdi.</p>

  <p class="normal">Önümüzdeki adam birden oturunca küçük müfettiş öyle irkildi ki neredeyse düşecekti. Adam depoya şöyle bir baktı, sonra gözleri döndü ve saman yığınlarının üstüne düştü. Ölmemişti ama sonuç yine aynıydı.</p>

  <p class="normal">“Öldü,” dedim.</p>

  <p class="normal">Baharat topuyla saygınlığını yeniden toplayan küçük müfettiş bir adım daha attı ve hasta adama baktı. “Çiçek hastalığı. Bayan haklı. Üzgünüm, Mösyö le Comte ama yasayı bilirsiniz, herkese eşit davranır.”.</p>

  <p class="normal">Adam derin bir nefes alıp bana baktı. Sinirli görünüyordu sonra başını müfettişe çevirdi.</p>

  <p class="normal">“Eminim, bu halledilebilir, Mösyö Pamplemousse. Yalnız görüşebilir miyiz…” Baş kalfanın terk edilmiş barakasını işaret etti, büyük binanın içinde yer alan küçük bir yerdi. İyi elbiseli soylu adam Mösyö le Comte, zayıf, biraz kısa, kalın kaşlı ve ince dudaklı bir adamdı. İşlerini bu yolla hallettiği her halinden anlaşılıyordu.</p>

  <p class="normal">Ama küçük müfettiş geriledi ve ellerini öne doğru uzattı. Sanki kendini savunmaya geçmişti.</p>

  <p class="normal">“Non, Mösyö le Comte,” demişti. “Je le regrette, mais c’est impossible… Bu olamaz. Birçok kişi zaten bunu öğrendi. Haberler şimdiye kadar bütün iskeleye yayılmıştır.” Çaresiz bir şekilde Jamie ve Jared’e baktı, sonra da belli belirsiz deponun kapısını işaret etti. Öğleden sonra güneşinin etkisiyle altın bir nurla çevrelenmiş izleyiciler gölge gibi görünüyorlardı.</p>

  <p class="normal">“Hayır,” dedi yeniden, tombik yüzü bir çözüm bulmanın etkisiyle sertleşmişti. “Beni bağışlayın, Mösyö, Madam,” diye ekledi. Sanki beni ilk kez görüyormuş gibiydi. “Şimdi gidip geminin tahribat işlemlerini halletmek zorundayım.”</p>

  <p class="normal">Kaptanın bu sözünde tıkanmış bir feryat gizliydi. Daha sonra uzaklaşıp binadan aceleyle çıktı.</p>

  <p class="normal">Havada bir gerginlik vardı. Mösyö le Comte ve kaptanı bana bakınca, Jamie de onlara tehditkâr bir bakış attı.</p>

  <p class="normal">Kont bana doğru bir adım attı, gözleri öfkeden parlıyordu. “Ne yaptığınızın farkında mısınız?” diye homurdandı. “Bugün yaptığınızın hesabını ödeyeceksiniz!”</p>

  <p class="normal">Birden Jamie Kont’a doğru döndü ama Jared ondan önce davranarak Jamie’nin kolundan tuttu ve beni de kapıya yöneltti. Yaralı kaptana da anlaşılmayan bir şeyler fısıldamıştı, kaptan da cevap olarak sadece başını sallamakla yetinmişti.</p>

  <p class="normal">“Zavallı herif,” dedi Jared başını iki yana sallayarak. İskele soğuktu, serin rüzgâr demirlenmiş gemileri sallıyordu. Jared suratını ekşitti ve tuhaf kırmızı bir rengi olan yelken bezinden mendilini cebinden çıkarttı, “Haydi, bayan bir taverna bulalım. Bir şeyler içmek istiyorum.”</p>

  <p class="normal">İskele sahilinde bir tavernanın üst katına yerleştik, masada bir sürahi şarap vardı. Jared bir sandalyeye çökmüş kendi kendine eğleniyor, sesli şekilde iç geçiriyordu.</p>

  <p class="normal">“Tanrım, ne şans ama!” Bardağını bol miktarda şarap doldurmuş ve bir dikişte içmişti, şimdi yeniden şarap dolduruyordu. Ona baktığımı görünce sırıtıp sürahiyi bana doğru itti.</p>

  <p class="normal">“Hayatım, şarap var,” dedi. “Tozu temizlemek için yeterince içki var. Tadına bakmadan hemen bir dikişte iç.” Kendi tavsiyesine uyarak bardağını boşalttı ve sürahiye yeniden uzandı. Jamie’ye bir gün önce ne olduğunu anlamaya başlamıştım.</p>

  <p class="normal">“İyi şans mı yoksa kötü şans mı?” diye sordum, endişeliydim. Cevabın “kötü” olmasını bekliyordum ama küçük tüccarın neşeli havasının, güçlü akü asidini andıran kırmızı şarap yüzünden olduğu belliydi. Kendi bardağımı aldım, azı dişimin minesine zarar vermemesini umuyordum.</p>

  <p class="normal">“Aziz Germain için kötü ama benim için iyi,” dedi kısaca ve sandalyesinden kalkıp pencereden dışarı baktı.</p>

  <p class="normal">“Güzel,” dedi memnuniyetle ve tekrar sandalyesine yeniden oturdu. “Güneş doğana kadar şarapları boşaltıp depoya taşıyacaklar.”</p>

  <p class="normal">Jamie sandalyesinin arkasına yaslanmış, tek kaşı havada dudağında bir gülümsemeyle kuzenini inceliyordu.</p>

  <p class="normal">“Mösyö le Comte ve Aziz Germain’inin içkilerini de alacak mıyız kuzen?”</p>

  <p class="normal">Ağzı kulaklarına varan bir sırıtış alt çenesindeki iki altın dişin ortaya çıkmasına sebep olmuş ve bu Jared’ı korsan gibi göstermişti.</p>

  <p class="normal">“En iyisi eski liman Pinhao’dan,” dedi neşeyle. “Ona bir servet kazandırır. Üzüm hasadının yarısı Noval bağından ve artık bu yıl onun işine yaramayacak.”</p>

  <p class="normal">“Ve sanırım Noval’ın diğer yarısı da senin depona yüklenecek.” Keyfinin sebebini anlamaya başlamıştım.</p>

  <p class="normal">“Aynen!” Jared kıkırdamaya başladı, bu düşünceye dört elle sarıldığı belliydi. “Paris’te neyin satacağını biliyor musun?” dedi masaya bardağını koyarken. “Sınırlı sayıda mal olacak ve ben de tekel olacağım. Tanrım, yılın kazancı olacak!”</p>

  <p class="normal">Ayağa kalktım ve pencereden dışarı baktım. Arianna demirliydi, yükler arka güverteden dikkatlice boşaltılıyor ve kasalara koyuluyordu. Seyahat için hazırlıklar son hızıyla devam ediyordu.</p>

  <p class="normal">“Neşenizi bölmek istemem ama ,” dedim çekingen bir ses tonuyla. “Senin yüklemenin de Aziz Germain nakliyatının yeriyle aynı olduğunu mu söylemiştin?”</p>

  <p class="normal">“Evet, söyledim,” dedi Jared ve yanıma geldi, gözlerini kısmış aşağıdaki işçi kafilesine bakıyordu. “Noval İspanya ve Portekiz’in en iyi nakliyatını yapar. Bütün şişelemeyi alabilirim ama merkezi alamam. Ne oldu ki?”</p>

  <p class="normal">“Eğer gemiler aynı yerden geliyorsa senin denizcilerinin de çiçek hastalığına yakalanma olasılığı yüksek,” dedim.</p>

  <p class="normal">Bu düşünce Jared’ın şaraptan kızarmış yanaklarının renginin kaçmasına sebep oldu ve şifa niyetine bir yudum daha aldı.</p>

  <p class="normal">“Tanrım!” dedi ve içki koyduğu bardağına uzandı. “Ama bunu hallederim diye düşünüyorum,” dedi kendine güvendiğini gösteren bir ses tonuyla konuşmaya çalışarak. “İskelenin yarısı zaten boşaltıldı. Ama en iyisi gidip kaptanla konuşmak,” dedi kaşlarını çatarak. “Yükleme biter bitmez paralarını vermesini söyleyeceğim ve kim hasta görünüyorsa maaşlarını alıp gitmelerine izin vereceğim.” Kararlı bir şekilde dönüp odanın kapısına yöneldi ve sonra da bir an için kapıda durup omzunun üstünden, “Yemek siparişini verin!” dedi gözden kaybolmadan önce.</p>

  <p class="normal">Aklı karışık bir halde hiç elini sürmediği içkisine bakan Jamie’ye döndüm.</p>

  <p class="normal">“Bunu yapmamalı!” dedim. “Eğer güvertesinde çiçek hastalığı varsa, adamlarının gitmesine izin vererek bütün şehre salgının yayılmasına sebep olacak.”</p>

  <p class="normal">Jamie yavaşça kafasını salladı.</p>

  <p class="normal">“Sanırım böyle bir şey yapmamasını ummaktan başka çaremiz yok,” dedi kibar bir ses tonuyla.</p>

  <p class="normal">Kapıya yöneldim. “Ama… Bir şey yapmayacak mıyız? En azından bu adamlara bir bakayım. Ve diğer gemideki denizcilere de ne yapmaları gerektiğini anlatayım…”</p>

  <p class="normal">“Sassenach.” Derinden gelen sesi hâlâ sakindi ama beni uyardığı her halinden belli oluyordu.</p>

  <p class="normal">“Ne?” Arkamı döndüğümde onu önüne eğilmiş bir vaziyette buldum, bardağının üstünden dikkatlice bana bakıyordu. Konuşmadan önce bir dakika boyunca düşünceli bir halde bana bakmaya devam etti.</p>

  <p class="normal">“Yapmamız gereken şeyin önemli olduğunu düşünüyor musun, Sassenach?”</p>

  <p class="normal">Elim kapının tokmağından düşüverdi.</p>

  <p class="normal">“Stuartların İskoçya’da başlatacakları ayaklanmayı durdurma olayını mı? Evet, tabii ki de. Neden sordun?”</p>

  <p class="normal">Başını salladı, küçük bir öğrencisiyle uğraşan sabırlı bir öğretmen gibiydi.</p>

  <p class="normal">“Evet, eğer öyleyse Jared gelene kadar buraya gelir oturur ve benimle birlikte şarap içersin. Eğer öyle değilse…” Durdu ve derin bir nefes verdi.</p>

  <p class="normal">“Eğer öyle değilse, denizciler ve tüccarlarla dolu olan iskeleye inersin ve onlar kadının gemiye kötü şans getirdiğini düşünürler. Zaten daha şimdiden senin Aziz Germain’in gemisini lanetlediğin hakkında dedikodu yaymaya başlamışlardır, oraya gider onlara ne yapmaları gerektiğini anlatırsın. Neyse ki, senin boğazını kesip limandan fırlatmadan önce ve tabii ki senden sonra da beni, korkularından sana tecavüz etmeye kalkmayacaklardır, elbette eğer ilk önce Aziz Germain seni boğmak istemezse. Adamın sana nasıl baktığını görmedin mi?”</p>

  <p class="normal">Masaya geri dönüp oturdum.</p>

  <p class="normal">“Gördüm,” dedim. “Ama yapabilir mi? Yapamaz…”</p>

  <p class="normal">Jamie kaşını kaldırdı ve bir bardak şarabı önüme koydu.</p>

  <p class="normal">“Yapabilir ve eğer erkek olsaydın şimdiye kadar çoktan yapmıştı. Tanrı aşkına, Sassenach, adamın yıllık gelirine mal oldun! Eğer liman müfettişine bütün şahitlerin önünde çiçek hastalığını söylemeseydin birkaç rüşvetle bu konu halledilebilirdi. Jared’ın bizi buraya apar topar getirmesinin sebebi ne sanıyorsun? Kaliteli içki içmemiz için mi?”</p>

  <p class="normal">Dudaklarımın gerildiğini hissettim, sanki sürahiden yakıcı bir içki içmiştim.</p>

  <p class="normal">“Yani demek istediğin… Tehlikede miyiz?”</p>

  <p class="normal">Arkasına yaslandı ve başını salladı.</p>

  <p class="normal">“Şimdi anladın,” dedi kibarca. “Jared’ın sana tehlikeden bahsedeceğini sanmıyorum. Mürettebatını görme bahanesiyle bizi korumak için birkaç adam ayarlamaya gittiğini umuyorum. O yeterince güvende ve herkes onu tanıyor, mürettebatı ve işçileri de dışarıda.”</p>

  <p class="normal">Ellerimi diken diken olan koluma sürtmeye başlamıştım. Şömine de neşeli bir ateş vardı, oda yeterince sıcaktı ama ben üşüyordum.</p>

  <p class="normal">“Kont St. Germain hakkında nasıl bu kadar çok şey biliyorsun?” Jamie’den şüphem yoktu ama onun bu adamı nerden tanıdığını merak etmiştim.</p>

  <p class="normal">Jamie şarabından küçük bir yudum aldı ama suratını buruşturarak tekrar masanın üzerine bıraktı.</p>

  <p class="normal">“Paris’te yaşadığım zamanlarda onunla ilgili birkaç şey duymuştum. Zaten Jared dün beni birkaç kez onunla ilgili uyarmıştı. Jared’ın Paris’teki baş rakibiydi.”</p>

  <p class="normal">Dirseklerimi hurdası çıkmış masaya dayadım ve yanaklarımı ellerimin arasına aldım.</p>

  <p class="normal">“Her şeyi berbat ettim, değil mi?” dedim pişmanlıkla. “İyi bir başlangıç yapmana engel oldum.”</p>

  <p class="normal">Gülümsedi ve yerinden kalkıp arkama gelerek kollarıyla beni sardı. Açıklamalarından dolayı hâlâ gergindim ama arkamda onun güçlü bedenini hissetmek iyi gelmişti. Alnımdan nazikçe öptü.</p>

  <p class="normal">“Endişelenme, Sassenach,” dedi. “Kendi başımın çaresine bakabilirim. Sana da dikkat edeceğim ve sen de izin vereceksin.” Onu başımla onayladım ve sonra göğsüne dayandım.</p>

  <p class="normal">“İzin veriyorum,” dedi. “Le Havre halkı çiçek hastalığıyla kendileri başa çıkmak zorunda kalacak.”</p>

  <p class="normal">Jared neredeyse bir saat sonra gelmişti, kulakları soğuktan kızarmıştı ama boğazı yırtılmamıştı, korkulacak bir şey yok gibi görünüyordu. Onu gördüğüme sevinmiştim.</p>

  <p class="normal">“Her şey yolunda,” dedi, gözlerinin içi gülüyordu. “Hiçbir şey yok, sadece iskorbüt, ishal ve titreme, çiçek hastalığı yok.” Etrafına baktı ve sabırsızlıkla ellerini birbirine sürtmeye başladı. “Yemek nerede?”</p>

  <p class="normal">Yanakları rüzgârdan kızarmıştı, neşeli görünüyordu. Açıkçası adam öldürmeyi bile rekabete dönüştüren rakipleriyle uğraşmak bu tüccar için günlük bir işti.</p>

  <p class="normal">Daha sonra Jared yemek siparişi verdi, yanında kendi mağazası için gönderilen harika bir şarap getirmişti. Yemekten sonra Jamie ile birlikte Fransız tüccarlarla nasıl başa çıkılacağı üzerine bir konuşmaya daldılar.</p>

  <p class="normal">“Eşkiyalar,” dedi. “Her Jackobite, sana bakar bakmaz seni arkandan hançerlemek ister. Pis hırsızlar. Onlara sakın güvenme. Ve soylulara kesinlikle kredi verme.”</p>

  <p class="normal">Jared’ın koruma için aşağıda iki adam bırakmasına rağmen hâlâ az da olsa endişeliydim. Yemekten sonra pencerenin yanına geçtim ve rıhtıma gelip gidenleri izlemeye başladım. Dışarıyı izlemem çok da iyi değil, diye düşünüyordum. Rıhtımdaki gördüğüm herkese suikastçı gözüyle bakıyordum.</p>

  <p class="normal">Bulutlar limanın üstünü örtmeye başlamıştı. Bu gece yine kar yağacaktı. Sığda duran tekneler artan rüzgârda sallanıyorlardı. Liman güneş batarken bir an soluk yeşil rengine bürünmüştü.</p>

  <p class="normal">Hava karardıkça koşuşturmalar da sakinleşmişti, işçiler evlerine doğru yol almaya başlamışlardı. Ama yine de çok tenha sayılmazdı. Bahtsız Patagonia’nin etrafında küçük bir kalabalık toplanmıştı. Bazı üniformalı adamlar iskelenin ayağını bir şeritle çevreliyorlardı. Şüphesiz yüklerin çıkmasını ya da getirilmesini önlemeye çalışıyorlardı. Jared mürettebattaki sağlıklı kişilerin kıyıya çıkmasına izin verildiğini söylemişti ama gemide giydikleri hiçbir kıyafeti götürmelerine izin verilmemişti.</p>

  <p class="normal">“Almanların altında olmaktan daha iyidir,” dedi, çenesinde çıkmaya başlayan kirli sakalını kabaca kaşırken. “İskeleye yanaşan bir gemi salgın hastalıklı olarak biliniyorsa, lanet olası Hollandalılar denizcileri kıyıya çıplak bırakırlar.”</p>

  <p class="normal">“Kıyıya geldiklerinde kıyafet için ne yapıyorlar peki?” diye sordum.</p>

  <p class="normal">“Bilmiyorum,” dedi Jared dalgın bir halde. “Ama birkaç adım sonra bir genelev bulduklarında affınıza sığınmalarına gerek kalacağını sanmıyorum, hayatım,” diye ekledi tereddütle. Sonra birden bir bayanla konuştuğunun farkına vardı.</p>

  <p class="normal">Mahcubiyetini örtmeye çalıştı ve ayağa kalkıp camdan bakmak için yanıma geldi.</p>

  <p class="normal">“Ah,” dedi. “Gemiyi yakmak için hazırlanıyorlar.”</p>

  <p class="normal">Çekme halatları ölüme mahkûm olan Patagonia’nın etrafına sarılmıştı ve kürekçilerin kullandığı bir dizi küçük kayık hazır bir şekilde işaret bekliyorlardı. İşaret günün ölü ışığında bile altın sakalı görünen liman müfettişi tarafından verilecekti. Bir müddet sonra bağırdı ve bir semafor gibi ellerini başının üstünde bir ileri bir geri sallamaya başladı.</p>

  <p class="normal">Bağırması kayık ve kürek gemilerinin kaptanlarına da ulaşmıştı. Halatlar yavaşça sudan çekiliyordu. Halatlar gerginleştikçe sessizlik çöken iskelede sesi duyulan su çıkardığı sesle ağır kendiri yıkıyordu. Kayıklardaki bağrışlar sadece bir sesten ibaretti. Ölüme mahkûm edilmiş geminin çıtırdayışları karanlık iskelede bir ürpertiye dönüşmüş ve rüzgâr, onun kısa yolculuğuna çıkarken çıkardığı inleme seslerini gizlemişti.</p>

  <p class="normal">Gemi iskelenin ortasına çekilmişti, diğer gemilerden oldukça uzaktaydı. Güvertesine benzin dökülmüş, halatlar çıkarılmış, kürek gemileri çekilmişti. Liman müfettişinin küçük yuvarlak bedeni onu taşıyan botun üstünde ayağa kalkmıştı.</p>

  <p class="normal">Kolunu geriye çekip meşaleyi fırlattığında arkasındaki kürekçi geriye yaslandı. Ağır sopa, benzine bulanmış bir bezle sarılmıştı, üzerindeki ateş mavi bir pırıltı halindeydi, sopa döne döne gitti ve sonunda küpeştenin arkasına düştü. Liman müfettişi etkisini beklemeden, küreklere asılan kürekçiye deli gibi el kol hareketleri yapmaya başlamıştı. En sonunda küçük kayık karanlık sulara karıştı.</p>

  <p class="normal">Uzun bir müddet, hiçbir şey olmadı ama sonra iskelede sessiz duran kalabalık mırıldanmaya başlamıştı. Jamie’nin soluk yüzünü pencerenin camında benim yansımamın üzerinde görebiliyordum. Cam soğuktu ve nefesimizle çabucak buğulanıyordu; pelerinimin kenarıyla hemen onu siliyordum.</p>

  <p class="normal">“Orada,” dedi Jamie, sesi yumuşaktı. Alevler küpeştenin arkasında birden parlayıvermişti. Sonra titrek ışık, çarmığa sıçradı. Gökyüzüne doğru turuncu-kırmızı çizgiler yükseliyordu. Alevler, benzinle ıslanmış küpeştede adeta dans ediyordu, sonra bir tanesi yelkene sıçradı ve onu alevlere boğdu.</p>

  <p class="normal">Bir dakikadan kısa bir sürede, mizananın direği ve ana yelken açılmış, alevler demirlerine doğru ilerlemeye başlamıştı. Alevler hızla her yeri sardı.</p>

  <p class="normal">“Şimdi,” dedi Jared birden. “Merdivenlere inelim. Bir dakika içinde tam tutuşma başlar, şimdi uzaklaşmak için en iyi zaman. Kimse bizi fark etmez.”</p>

  <p class="normal">Jared haklıydı. Tavernanın kapısından dikkatlice çıkarken Jared’ın yanındaki iki adam bize yardım ettiler. Kendi denizcileriydi ve silahlıydılar ama kimse bizim varlığımızı fark etmemişti. Herkes iskeleye dönmüştü. Patagonia’nın üst katı şimdi görünüyordu, siyah iskelet dalga dalga yayılan alevler içinde kaybolmaya başlamıştı. Peş peşe patlamalar meydana geliyordu, sesler öyle yakından geliyordu ki sanki silahlı bir çatışma vardı. Sonunda geminin ortasında kıvılcım pınarına dönüşen müthiş bir patlama meydana geldi ve keresteler yanmaya başladı.</p>

  <p class="normal">“Haydi, gidelim.” Jamie’nin eli kolumu tutuyordu. Jared’ı takip ediyorduk, iki denizci de bizi kolluyordu. Rıhtımdan kaçmıştık, sanki gizlice yangını başlatan bizdik.</p>
</body>
</html>
