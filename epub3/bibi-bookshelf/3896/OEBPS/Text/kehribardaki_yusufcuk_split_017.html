<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_20">12<br class="calibre2"/>
  L’ Hôpital des Anges</h2>

  <p class="normal">“Tamam,” dedi Jamie kahvaltıda kabullenmişçesine. Uyarır gibi kaşığı bana doğrultmuştu. “O halde git. Ama seni koruması için yanına Murtagh’ı da al. Orası Katedralin yanında fakir bir mahalle.”</p>

  <p class="normal">“Koruma mı?” Dimdik oturuyordum. Sonra yulaf kâsesini geri ittim. “Jamie! L’ Hôpital des Anges’i ziyaret edip etmememin senin umurunda olmadığını mı ima ediyorsun?”</p>

  <p class="normal">“Bunu tam olarak bilmiyorum,” dedi ve yulaf ezmesini kaşıklamaya koyuldu. “Ama sanırım senin önemsemediğinden daha fazla önemsiyorum. Neyse, eğer hastanede çalışırsan, en azından seni Louise de Rohan ile vakit geçirmekten alıkoyacak. Sanırım dilenci ve suçlularla ilgilenmekten daha kötü şeyler de var,” dedi. “En azından hastaneden gelince özel bölgeni çıplak bir halde görmeyeceğim.”</p>

  <p class="normal">“Merak etme,” dedim.</p>

  <p class="normal">Benim zamanımda çok sayıda iyi başhemşireleri görmüştüm ve bunlardan birkaçı işlerine gerçekten de ilahi bir aşkla bağlıydı. Valide Hildegarde söz konusu olunca bu durum etkili bir şekilde tersine dönmüştü.</p>

  <p class="normal">Hildegarde de Gascogne, L’Hôpital des Anges’in sorumluluğunu almak için hayal edebileceğim en uygun insandı. Yaklaşık 1.82 metre uzunluğundaydı, zayıf sıska bedeni siyah yün içine sarılmıştı ve diğer hemşirelerin yanında bal kabağı tarlasındaki korkuluk gibi, bir karaltı halinde görünüyordu. Valide Hildegarde neye karar verirse kapıcılar, hastalar, hemşireler, emir erleri, çömez papazlar, ziyaretçiler, eczacılar ve diğer herkes onun isteğini yerine getirmek için hazır ola geçiyordu.</p>

  <p class="normal">Bu ağırlık ve çirkinlikle dini hayatı neden kucakladığı belliydi çünkü bir tek İsa onu karşılıksız kucaklayabilirdi.</p>

  <p class="normal">Sesi derin ve yankılıydı. Gascony şivesiyle konuşuyordu. Hastanenin koridorları, yandaki kapıda çalan çan sesi gibi yankılanıyordu. Onu görmeden sesini duyabiliyordum, güçlü sesi gittikçe artıyordu. Koridordan odaya doğru geldiğinde Saray’dan altı bayan ve ben Bay Gerstmann’ın arkasına geçtik. Tıpkı yaklaşan kasırgayı ince bir engelin arkasında bekleyen ada sakinleri gibiydik.</p>

  <p class="normal">Sürgülü kapının dar koridorunu doldurmuştu, sonra büyük bir sevinç çığlığıyla Bay Gerstmann’ı kucakladı, iki yanağından sesli bir şekilde öptü.</p>

  <p class="normal">“Mon cher ami! Bu ne güzel sürpriz! Hem de onunla birlikte gelen diğer hoş sürprizler de çok güzel. Seni bana getiren nedir?”</p>

  <p class="normal">Sonra geri kalanımıza da büyük bir gülümsemeyle karşılık verdi. Gülümsemesi, Bay Gerstmann geliş sebebimizi anlattıkça daha bir artmıştı.</p>

  <p class="normal">“Düşüncelerinizden ve cömertliğinizden dolayı çok müteşekkiriz, bayanlar.” Derin çan sesi kibar minnet konuşmasına dönüşmüştü. Bu arada cılız kaşların altındaki zeki koyu gözleri görebiliyordum.</p>

  <p class="normal">Daha sonra ellerini hızlıca çarptı. Koridorda birden kısa boylu bir rahibe belirmişti.</p>

  <p class="normal">“Hemşire Angelique, bu bayanlara dispanseri gösterme nezaketinde bulunursanız çok sevinirim,” dedi. “Onlara uygun birer elbise verip bölümleri gösterin. Eğer istekli olurlarsa hastalara yemek dağıtmalarına yardımcı olun.”</p>

  <p class="normal">Valide Hildegarde insan doğasını çok iyi bilen insanlardandı. Leydilerin üçü ilk bölüme doğru yürümeye başladılar. Sırasıyla uyuz, egzama, deflüksyon ve kötü piyemin olduğu bir bölümdü.</p>

  <p class="normal">Bir sonraki bölümün ortasında, koyu ceketli sırık gibi uzun bir adam ampütasyon gibi görünen bir bacağı ustalıkla taşıyordu. Hasta oldukça soğukkanlıydı. İki emir eri ve hemşire elbise kumaşıyla hastanın yüzünün ortaya çıkmasına engel oluyorlardı.</p>

  <p class="normal">Arkamdaki leydilerden birinden küçük bir öğürme sesi geldi. Etrafıma baktığımda tek görebildiğim dispanser ve özgürlüğe doğru yol veren dar koridor kapısında sıkışıp kalmış iki Samiriyeliydi. Aceleyle karanlık koridora koşturuyorlardı, neredeyse bez ve cerrahi aletlerle dolu tepsiyle koşturan emir erine çarpacaklardı.</p>

  <p class="normal">Yan tarafa bakınca Mary Hawkins’i o halde görmek beni şaşırtmıştı.</p>

  <p class="normal">“Vite! Dépêchez-vous!” diye bağırdı cerrah amirane bir sesle. Tepsisini aceleyle toplayan ve korkudan tir tir titreyen emir erine yardım ediyordu, uzun esmer adamın durduğu yere geldi, Testeresiyle uyluk kemiğini kesecekti. Emir eri ameliyatlı yerin üstüne ikinci sargı bezini bastırmak için eğilince, testere cırtlak bir sesle üstüne çöktü. Mary Hawkins için üzülmüştüm, onu diğer tarafa doğru çevirmiştim. Elimin altındaki kolu titriyordu, dudakları bembeyaz olmuştu ve donmuş bir çiçek misali çimdiklenmiş gibiydi.</p>

  <p class="normal">“Gitmek ister misin?” diye sordum nazikçe. “Valide Hildegarde’nin senin için bir at arabası çağıracağından eminim.” Boş karanlık koridora baktım. “Korkarım Kontes ve Madam Lambert çoktan gitmişler.”</p>

  <p class="normal">Mary’nin yutkunma sesini duyabiliyordum ama kararlılıkla kendini tutuyordu.</p>

  <p class="normal">“H-hayır,” dedi. “Eğer sen kalıyorsan ben de kalırım.”</p>

  <p class="normal">Şunu söylemeye niyetliydim ama merak ve L’Hôpital des Anges’in ameliyat etme yöntemleri Mary’ye acıma duygumdan daha ağır basmıştı.</p>

  <p class="normal">Hemşire Angelique bizim durduğumuzu fark etmemiş ve aradaki mesafeyi açmıştı. Döndü ve tombul yüzündeki küçük gülümsemeyle ve sabırla bizi beklemeye başladı. Bizim de dönüp koşacağımızı sanıyor olmalıydı. Yerdeki paletin yanına eğildim. Örtünün altında çok zayıf bir kadın yatıyordu, gözleri ilgisizce bize doğru yönelmişti. Ama benim ilgimi çeken kadın değil, yatağın yanında yerde duran tuhaf cam kaptı.</p>

  <p class="normal">Kap sarı idrarla doluydu. Biraz şaşırmıştım. Test yapmadan ya da turnusol kâğıdı bile olmadan, idrar örneği ne için kullanılabilirdi ki? Bir idrar örneği için çeşitli şeyler düşünürken birden aklıma bir fikir geldi.</p>

  <p class="normal">Dikkatli bir halde cam kabı elime aldım, hemşire Angelique’nin uyarılarını dikkate almıyorduk. Ekşi amonyak kokusu vardı ki, bu sıvı ekşi baldan daha çok tatlı gibi kokuyordu. Parmağımı sıvıya batırdım ve dilime değdirdim.</p>

  <p class="normal">Mary’nin gözleri fal taşı gibi açılmıştı ve yanımda beni izliyordu ama doğruyu söylemek gerekirse hemşire Angelique daha fazla ilgiyle izliyordu. Elimi kadının alnına koydum. Alnı soğuktu ama onu mahveden bir ateş yoktu.</p>

  <p class="normal">“Çok susuyor musunuz, Madam?” diye sordum hastaya. O daha konuşmadan önce vereceği cevabı biliyordum çünkü yanındaki boş sürahiyi görmüştüm.</p>

  <p class="normal">“Sürekli, Madam,” diye yanıtladı. “Ve hep acıkıyorum. Ama yine de ne kadar yersem yiyim kemiklerimde et toplanmıyor.” Bir deri bir kemik olan kolunu kaldırdı ve bileğini gösterdi. Sonra sanki çok çaba sarf etmiş ve yorulmuş gibi kolu birden düşüverdi.</p>

  <p class="normal">O dönemlerde diyabet hastalığının tedavisinin olmadığını bildiğim için doğru teşhisin verdiği keyfi bastırıyordum.</p>

  <p class="normal">Hemşire Angelique’i takip ettim.</p>

  <p class="normal">“Kadının nesi olduğunu bana söyler misiniz, Madam?” diye sordu endişeyle. “Sadece üre mi?”</p>

  <p class="normal">“Sırf bundan değil,” dedim. “Ama evet, biliyorum. O - ” Lanet olsun. Bu hastalığa bu zamanda ne deniyordu? “O…şeker hastası. Yediklerinden besin alamıyor ve aşırı derecede susuyor. Sonuç olarak fazlasıyla idrar üretiyor.”</p>

  <p class="normal">Hemşire Angelique başını iki yana sallıyordu, tombik yüzünde merak uyanmıştı.</p>

  <p class="normal">“Peki iyileşip iyileşmeyeceğini de söyleyebilir misiniz, Madam?”</p>

  <p class="normal">“Hayır, iyileşmeyecek,” dedim. “Bu ayı çıkaramayabilir.”</p>

  <p class="normal">“Ah.” Saygının yanında yüzüne merak da çökmüştü. “Bu Mösyö Parnelle’nin dediği şey.”</p>

  <p class="normal">“O kim?”</p>

  <p class="normal">“Şey, kendi çalıştığı kurumda, makas ve mücevher yapımcısı olduğuna inanıyorum. Buraya geldiği zaman ürolog gibi davranıyor.”</p>

  <p class="normal">Şaşırmıştım. “Üroskopi uzmanı mı? Böyle şeyler var mı?”</p>

  <p class="normal">“Oui, Madam. Ve zavallı kadın için sizin söylediğinizi söylemişti. Daha önce üroskopi bilimi hakkında konuşan bir bayan görmemiştim.” Hemşire Angelique büyülenmiş bir halde bana bakıyordu.</p>

  <p class="normal">“Cennette ve dünyada senin tahmin ettiğinden daha fazlası var, hemşire,” dedim.</p>

  <p class="normal">“Bu doğru, Madam. Son yatakta yatan baya bakmak ister misiniz? Karaciğerinden şikâyetçi olduğunu düşünüyoruz.”</p>

  <p class="normal">Kocaman koridorda bir yataktan diğer yatağa tam bir daire çizdik. Sadece kitaplarda gördüğüm hastalık örneklerini, her türlü travmatik yaralanmayı, sarhoş kavgalarında meydana gelen yaralanmalardan yuvarlanan şarap şişesinden ezilmiş göğüslere kadar bütün hastalıkları görmüştük.</p>

  <p class="normal">Bazı yatakların yanında durmuş, cevap verebilecek olan hastalara sorular sormuştum. Omuzlarımın arkasında ağzıyla nefes alan Mary’nin nefesini hissedebiliyordum ama burnunu tutup tutmadığını görmek için arkama dönmedim.</p>

  <p class="normal">Gezimiz bittiği zaman hemşire Angelique alaycı bir gülüşle bana döndü.</p>

  <p class="normal">“Evet, Madam? Şanssız insanlara yardım ederek Tanrı’ya hizmet etmek istiyor musunuz?”</p>

  <p class="normal">Elbisemin kollarını çoktan sıvamaya başlamıştım.</p>

  <p class="normal">“Bir leğen sıcak su getir, hemşire,” dedim, “ve biraz da sabun.”</p>

  <p class="normal">“Nasıldı, Sassenach?” diye sordu Jamie.</p>

  <p class="normal">“Korkunç!” diye cevap verdim, sevinçten parlıyordum.</p>

  <p class="normal">Tek kaşını kaldırdı ve sandalyeye yayılırken bana gülümsedi.</p>

  <p class="normal">“Ah, eğlendin mi?”</p>

  <p class="normal">“Ah, Jamie yeniden işe yaramak o kadar güzel ki! Yerleri paspasladım, insanlara yemek yedirdim ve hemşire Angelique bakmadığı zaman onların kirli elbiselerini değiştirdim.”</p>

  <p class="normal">“Ah, çok güzel,” dedi. “Peki, bu eğlencenin ortasında yemek yemek aklına geldi mi?”</p>

  <p class="normal">“Ee, şey, aslında hayır,” dedim, suçumu biliyordum. İhmalimi hatırlatır gibi midemin duvarları birden sallanmaya başlamıştı. Göğüs kemiğimin altına yumruğumu bastırdım. “Belki de birkaç lokma atıştırmalıyım.”</p>

  <p class="normal">“Belki atıştırmalısın,” dedi.</p>

  <p class="normal">Bir parça etin ve peynirin başına çöktüğümde beni izliyordu, yemek yerken bir yandan da heyecanla hastaneyi anlatıyordum.</p>

  <p class="normal">“Bazı bölümler oldukça kalabalıktı. Ah, bundan ister misin? Çok lezzetli.”</p>

  <p class="normal">Ona uzattığım hamur işine bakıyordu.</p>

  <p class="normal">“Eğer yemek borumdan mideme giden büyük lokmayı yutarken kangrenli tırnağı anlatmayı kesersen, elbette alırım.”</p>

  <p class="normal">Sonradan yanaklarındaki solgunluğu fark ettim. Kendi tabağıma dönmeden ona bir bardak şarap uzattım.</p>

  <p class="normal">L’Hôpital des Anges benim için bir sığınak olmuştu. Hemşirelerin ve hastaların duygusuz ve basit telaşları, Saray’ın leydi ve beylerinin sürekli konuşarak entrika çevirmelerinden daha harika bir olaydı. Hastanede yüz kaslarımı kendi normal haline bırakmamam hiçbir sorun oluşturmuyordu.</p>

  <p class="normal">Sadece birkaç sargı bezi ve bez istememin dışında onlardan başka bir şey istemediğimi gören hemşireler varlığımı hemen kabul etmişlerdi. Şivemden ve ismimden dolayı geçici bir şok geçiren hastalar da bana alışmışlardı. Önyargı güçlü bir etkiydi ve aşılması her zaman çok kolay olmuyordu.</p>

  <p class="normal">Meşgul olan Valide Hildegarde benim hakkımda kendi değerlendirmesini yapmak için oldukça zaman harcıyordu. İlk başta benimle hiç konuşmuyor, sadece yanımdan geçerken ‘Bonjur, Madam’ diyordu ama ben zona hastalığına yakalanmış yaşlı bir adamla ilgilenirken ya da şehrin fakir mahallelerinde en sık görülen ev yangınlarından birinde yanmış bir çocuğun kabarcıklarına aloe merhemini sürerken, onun gözlerini çoğunlukla üzerimde hissediyordum.</p>

  <p class="normal">Asla telaşlı bir görünüm vermezdi ama gün boyunca hastanenin avlusunun gri taşlarında, ayaklarının arasında dolanan küçük beyaz köpeği Bouton ile yürüyüş yapardı.</p>

  <p class="normal">Leydiler arasında fino köpeğinin havlamaları Saray’da meşhurdur ama bu köpek insana aksi bir şekilde ve oldukça sert bakıyordu. Sert kıvırcık bir kürkü ve kısa eğri bacakları vardı. Düz parmaklı ve siyah tırnaklı ayakları, Valide Hildegarde’nin arkasından giderken taş zeminin üzerinde çılgınca sesler çıkarıyorlardı.</p>

  <p class="normal">“Bu bir köpek mi?” diye sormuştum Bouton’u sahibesinin ayaklarında dolanırken ilk gördüğümde.</p>

  <p class="normal">“Şey,” demişti emir erlerinden biri şüpheyle, “Valide Hildegarde onun bir köpek olduğunu söylüyor. Onun bir köpek olmadığını söyleyen tek kişi de ben olmak istemem.”</p>

  <p class="normal">Hemşireleri, emir erlerini ve Hôspitalîn fizikçilerini ziyaret ettikçe diğerlerinin de Bouton hakkında görüşlerini duyuyordum. Valide Hildegarde’nin onu nereden aldığını ya da neden aldığını kimse tam olarak bilmiyordu.</p>

  <p class="normal">Bir cerrah ona – tabii ki Valide’nin duymadığından emin olduğu zamanlarda – “iğrenç sıçan”, bir diğeri “pis kokulu tavşan” ve küçük şişman hemşire de “Mösyö bulaşık bezi” diyordu. Çoğu hemşire “maskot” ya da “totem” arasında gidip gelirken, hastaların ayinini yönetmek için geldiğinde bacağından ısırılan yan katedraldeki çömez papaz beni Bouton’un kendi amaçları için köpek bedenini kullanan en son iblis olduğuna inandırmaya çalışmıştı.</p>

  <p class="normal">Papazın onu kötüleyen konuşmasına rağmen onun söylediklerinin gerçeğe biraz daha yakın olduğunu düşünmeye başlamıştım. Çifti birkaç hafta izledikten sonra da Bouton’un aslında Valide Hildegarde’nin bir tanıdığı olduğuna karar vermiştim.</p>

  <p class="normal">Valide onunla bir köpekle konuşur gibi değil de, daha çok önemli olayları tartışır gibi konuşuyordu. Bu ya da şu yatağın yanında durduğunda Bouton çoğunlukla yatağa zıplıyor, korkmuş hastaya burun sürtüyor ya da onu kokluyordu. Hastanın bacağına oturup bir kere havlıyor ve Valide’ye parlayan gözlerle bakıyordu, yumuşak tüylü kuyruğunu sallayarak adeta onun fikrinin ne olduğunu soruyordu.</p>

  <p class="normal">Bütün bu durum beni biraz şüphelendirse de, mart ayının karanlık yağmurlu bir sabahına kadar bu çifti yakından inceleme fırsatım olmamıştı. O gün orta yaşlı bir nakliyecinin yattığı yatağın yanında duruyordum, adamın ne problemi olduğunu anlamaya çalışırken genel incelemelerini yapıyordum.</p>

  <p class="normal">Bir hafta önce gelen bir vakaydı. Bacağını at arabasına kaptırmış ve dikkatsizce araç durmadan tekerleği kaldırmaya çalışmıştı. Bileşik bir çatlak sorunu vardı. Kemiği yeniden oturtmuştum, yara iyileşiyor gibiydi. Sağlıklı bir pembe rengini almıştı, kötü koku, kırmızı izler ve aşırı bir yumuşaklık yoktu. Ama enfeksiyonu düzelmesine rağmen bu adamın neden koyu ve kokulu idrar ürettiğini açıklayan hiçbir şey yoktu.</p>

  <p class="normal">“Bonjur Madam.” Derin, zengin ses arkamdan geliyordu, döndüğümde Valide Hildegarde’nin kule gibi bedenine bakıyordum. Ayağımın altından köpeği geçmişti ve Bouton gürültü yaparak yatağa çıkıp hastanın inleye inleye uyanmasına sebep olmuştu.</p>

  <p class="normal">“Ne düşünüyorsunuz?” demişti Valide Hildegarde. Bana mı yoksa Bouton’a mı dediğini tam olarak kestirememiştim ama şüpheden fayda doğar diyerek incelemelerimi anlatmıştım.</p>

  <p class="normal">“İkinci bir enfeksiyon olmalı,” demiştim, “ama ne olduğunu anlayamadım. İç enfeksiyonunun olup olmadığını merak ediyorum çünkü bunun bacaktaki yarayla bir ilgisi yok. Orta dereceli bir apandis, idrar kesesi enfeksiyonu belki de, gerçi karınla ilgili bir ağrı bulamadım.”</p>

  <p class="normal">Valide Hildegarde başını sallıyordu. “Muhtemelen, belki de. Bouton!” Uzun burnunu hastaya doğrultmuş köpek başını sahibesine doğru çevirmişti. “A la bouche, Bouton,” diye emir verdi. Köpek, yuvarlak siyah burnunu nakliyecinin yüzüne dokundurmuştu. Ateşten göz kapağı ağırlaşmış olan adamın gözleri bu durum karşısında yerinden zıplamıştı ama Valide Hildegarde’nin etkili bakışı yapacağı herhangi bir şikâyeti çoktan geçersiz hale getirmişti.</p>

  <p class="normal">“Ağzını aç,” diye talimat vermişti Valide Hildegarde ve adam da itiraz etmemişti, dudakları Buoton’unkilerin neredeyse dibindeydi. Adamın istediği bir şey bir köpek öpücüğü değildi herhalde.</p>

  <p class="normal">“Hayır,” demişti Valide Hildegarde düşünceli bir halde Bouton’u izlerken. “Orası değil. Başka yere bak Bouton ama dikkatli ol. Adamın bacağı kırık, unutma.”</p>

  <p class="normal">Köpek, sanki her kelimeyi anlamış gibi hastayı koklamaya başlamıştı, koltukaltını kokluyor, kütük ayaklarını adamın göğsüne basıyor, kasığını itekliyordu. Yaralı bacağa geldiğinde, burnunu bandajlı yere koymadan dikkatlice bacağın üstüne basıyordu.</p>

  <p class="normal">Daha ne olacak diye görmek için sabırsızlıkla bekliyordum, ne de olsa sadece bir köpekti. Sonra uyluğun tepesine gelip oturmuş ve bir kere havlamıştı. Zaferle kuyruğunu sallıyordu.</p>

  <p class="normal">“Burada,” demişti Valide Hildegarde, kasığın altındaki küçük kahverengi kabuğu gösteriyordu.</p>

  <p class="normal">“Ama bu neredeyse iyileşmiş,” diye itiraz ettim. “İltihaplı değil.”</p>

  <p class="normal">Uzun hemşire adamın uyluğuna elini koyup sertçe bastırmıştı. Kaslı parmakları soluk yapışkan eti çökertmiş ve adam nakliyeci bir hayalet gibi bağırmıştı.</p>

  <p class="normal">“İşte.” Valide bu durumdan hoşnut kalmıştı. “Bir çürük.”</p>

  <p class="normal">Kabuk bir kenarından gevşemişti ve sarı koyu irin kabuğun altında görünüyordu. Valide Hildegarde’nin adamın bacağını ve omuzlarını tutmasıyla küçük bir problem ortaya çıkmıştı. Araba tekerleğinden kopan uzun bir kıymık parçası uyluğun derinlerine saplanmış ve önemsiz bir yaranın görüntüsü yüzünden ihmale uğramıştı, hastanın kendisi de bunu fark etmemişti. Çektiği acıyı sadece bacağının ağrısı sanıyordu.</p>

  <p class="normal">Küçük neşterle yara büyütülmüştü. Uzun kıskaçla yapılan güçlü çekişin sonunda yapışkan ve kana bulanmış kıymık parçasını artık elimde tutuyordum.</p>

  <p class="normal">“Fena değil, Bouton,” demiştim, başarısını kabullenmiş bir halde. Uzun pembe bir dil sevinçle sallanıyordu.</p>

  <p class="normal">“Evet, iyi bir kız,” demişti Valide Hildegarde. Bu sefer kiminle konuştuğu apaçık ortadaydı çünkü Bouton erkekti. Bouton öne doğru eğilmiş ve kibarca elimi kokladıktan sonra profesyonel bir arkadaşın karşılığı olarak parmaklarımı yalamıştı.</p>

  <p class="normal">“Şaşırtıcı,” demiştim.</p>

  <p class="normal">“Evet,” demişti Valide Hildegarde açıkça belli olan bir gururla. “Deri altındaki tümörleri bulmada da çok iyidir. Nefes ve idrar kokularının altında neler bulduğunu her zaman anlatmıyorum. Mide düzeninde bir terslik olduğunu belirten bir havlama tonu var.”</p>

  <p class="normal">Bu şartlar altında şüphelenmek için bir sebebim kalmamıştı. Bouton’a reverans yapmış ve enfeksiyonu temizlemek için Aziz John’un bitki tozlarından oluşan şişeyi almıştım.</p>

  <p class="normal">“Asistanlığından memnun kaldım, Bouton. Benimle her zaman çalışabilirsin.”</p>

  <p class="normal">“Çok duyarlısınız,” demişti Valide Hildegarde. “Burada çalışan çoğu fizikçi ve cerrah onun hünerlerinin yararlarından haberdar değiller.”</p>

  <p class="normal">“Ee, şey…” Kimsenin şanını küçümsemek istemiyordum ama koridorun karşısındaki Mösyö Voleru’ya işaret eden bakışım gayet anlaşılırdı.</p>

  <p class="normal">Valide Hildegarde gülmüştü. “Evet, Tanrı’nın bize gönderdiklerinden yararlanmalıyız.”</p>

  <p class="normal">“Bir de şunu merak ediyorum.” Valide Hildegarde ben pansumanı yaparken bir yandan beni izleyip bir yandan da konuşmaya devam ediyordu. “Niye sadece yaralara ve kırıklara bakıyorsunuz? Beneklerden, öksürükten ve ateşten kaçınıyorsunuz ama bu les maîtresselerin en çok ilgilendiği konulardır. Daha önce bayan cerrah gördüğümü hatırlamıyorum.” Les maîtresseler ruhsatsız hekimlerdi. Bitkilerle, lapalarla, büyülerle ilgilenen taşralılardı. Popüler hekimlere göre kümenin en tepesinde oldukları düşünülürdü. Çoğu lisanslı pratisyenden daha fazla saygı görürlerdi ve düşük sınıf hastalar tarafından daha çok tercih edilirlerdi çünkü hem yeteneklilerdi hem de fiyatları ucuzdu.</p>

  <p class="normal">Benim neyle ilgilendiğimi fark etmesine şaşırmamıştım. Zaten Valide Hildegarde dışında çok fazla bilgi toplayamamıştım.</p>

  <p class="normal">“İlgisizlikten değil,” diye söze başlamıştım. “Hamile olduğum için kendimi herhangi bir bulaşıcı hastalığa maruz bırakmak istemiyorum, bebeğimin hatırına. Kırık kemikler bulaşıcı değil.”</p>

  <p class="normal">“Merak ediyorum,” demişti Valide Hildegarde, bir yandan yanından geçen sedyeye bakarken. “Bu hafta gelen bazı kişilerde salgın bir hastalığa rastladık. Hayır, gitme.” Bir el işareti yaptı. “Hemşire Cecile ona bakacak. Eğer ihtiyacı olursa o seni çağırır.”</p>

  <p class="normal">“O zaman, siz sadece bir leydi değil, aynı zamanda hamilesiniz de. Peki eşiniz buraya gelmenize karşı çıkmadı mı? Nadir bulunan bir eş olmalı.”</p>

  <p class="normal">“Evet, o İskoçyalı,” demiştim, bu şekilde bir açıklama yapmıştım çünkü eşimin itirazlarını anlatmak istemiyordum.</p>

  <p class="normal">“Ah, İskoçyalı demek.” Valide Hildegarde anlamışçasına başını sallamıştı. “Bu yüzden demek.”</p>

  <p class="normal">Bouton birden atlayarak yataktan inmiş ve kapıya doğru koşmuştu.</p>

  <p class="normal">“Yabancı birinin kokusunu almış olmalı,” demişti Valide Hildegarde. “Bouton fizikçilerin yanı sıra kapıcılara da yardım ediyor ama korkarım onlar da onun bu çabalarından pek hoşnut değiller.”</p>

  <p class="normal">Giriş kapısının oradan inatçı bir havlama sesi ve gittikçe yükselen başka bir ses geliyordu.</p>

  <p class="normal">“Ah bu Peder Balmain! Lanet adam, Bouton’un onu koklamasına izin vermesi gerektiğini bir türlü öğrenemedi.” Valide Hildegarde arkadaşının yardımına koşmak için aceleyle dönmüş ve tam giderken bana büyüleyici bir şekilde gülümsemişti “Ben Peder Balmain’i yatıştırırken, belki yardım etmesi için onu yanınıza yollayabilirim.”</p>

  <p class="normal">O uzun sakin adımlarıyla kapıya doğru yönelince ben de hemşire Cecile’e yardım etmek için yanına gitmiştim.</p>

  <p class="normal">Ben eve geri geldiğimde Jamie oturma odasındaki halının üstünde uzanıyordu, yanında da bağdaş kurup oturmuş bir çocuk vardı. Jamie’nin bir elinde hacıyatmaz vardı ve bir yandan da temkinli bir gözle ona bakıyordu.</p>

  <p class="normal">“Tabii ki de yapabilirim,” diyordu. “Ha bugün ha yarın, pazar günleri de iki kere. İzle.”</p>

  <p class="normal">Eli gözünün üstüne koydu, hacıyatmazı çevirdi ve atış için fildişi bardağı verdi. Ucunda ip olan top çukurun içine yöneldi ve oraya düştü.</p>

  <p class="normal">“Gördün mü?” dedi, elini gözünden çekerken. Oturdu ve bardağı çocuğun eline verdi. “Burayı dene.” Bana gülümsedi, elini gizlice eteğimin altına soktu ve merhaba demek için bileğimi yakaladı.</p>

  <p class="normal">“Eğleniyor musun?” diye sordum.</p>

  <p class="normal">“Daha değil,” diye cevap verdi. “Seni bekliyordum, Sassenach.” Uzun sıcak parmakları bileğimden yukarıya doğru çıkıyor, neşeli bir halde baldırımı okşuyordu. Bir çift berrak mavi göz bana bakıyordu, oldukça masumlardı. Yüzünün bir kenarında kurumuş çamur izi, gömleğinde ve kilt eteğinde de lekeler vardı.</p>

  <p class="normal">“Bu kadar mı?” dedim, dikkat çekmeden bacağımı çekmek istiyordum. “Küçük ödemeni ihtiyacın olan arkadaşa verdiğini düşünüyorum.”</p>

  <p class="normal">İngilizce kelimelerin hiçbirini anlamayan çocuk söylediklerimizi önemsemiyordu, tek gözü kapalı bir halde hacıyatmazla ilgili çalışmalarına devam ediyordu. İlk iki çalışması başarısız olmuştu. İkinci gözünü açıp oyuncağa baktı, koyu kalın kirpiklerin altından gözü parlıyordu.</p>

  <p class="normal">Jamie ona onaylamayan bir tavırla bir şeyler söyleyince çocuk gözünü aceleyle kapadı.</p>

  <p class="normal">“Pekâlâ, Fergus, eğer sen memnunsan, bu konudan konuşmayacağız,” dedi. “Doğruluk doğruluğu doğurur.” Çocuk kelimeler olmasa da ne dendiğini anladı ve mahcup bir şekilde gülümsedi.</p>

  <p class="normal">Jamie elini çekti ve beni kendine biraz daha yakınlaştırdı.</p>

  <p class="normal">“Ah,” dedi. “Evet, bir adamın eşi onu terk edip şehrin kötülükleri ortasında kendi amaçlarını aramaya bıraktığında boş saatler için neşeli bir arkadaş,”- uzun parmakları dizimin arkasındaki çukuru gıdıklıyordu - “ama aklımdaki oyun için yeterli bir arkadaş değil.”</p>

  <p class="normal">“Fergus?” dedim, çocuğa bakıyordum. Bu küçük çocuk dokuz ya da on yaşındaydı ama yaşına göre küçüktü. Üstüne giymiş olduğu temiz eski kıyafetler ona birkaç beden büyüktü, ayrıca bir Fransız’dı. Soluk, sararmış bir cildi ve Paris sokak çocuklarınınkine benzeyen büyük koyu gözleri vardı.</p>

  <p class="normal">“Aslında onun gerçek adı Claudel ama biz bu adın kulağa tam bir erkek adı gibi gelmediğini düşündük ve bu yüzden ona Fergus demeye karar verdik. Gerçek bir savaşçı ismi.” Adını duyan çocuk bana bakıp utangaç bir halde gülümsedi..</p>

  <p class="normal">“Bu Madam…” Jamie çocuğa açıklama yapıyordu, diğer eliyle de beni gösteren bir hareket yapmıştı. “Sen ona Milady diyebilirsin. Onun sana ‘Broch Tuarach’ diyeceğini sanmıyorum,” dedi bana dönüp, “ya da Fraser.”</p>

  <p class="normal">“Milady iyi,” dedim gülümseyerek. “Ee, peki neden diye sorabilir miyim?”</p>

  <p class="normal">“Ne neden? Ha, Neden Fergus mu demek istiyorsun?”</p>

  <p class="normal">“Kast ettiğim şey bu evet.” Kolunun nereye kadar uzanacağını tahmin edemiyordum ama el giderek uyluğumun arkasından yukarıya doğru çıkıyordu. “Jamie, elini çek!”</p>

  <p class="normal">Parmaklar bir noktaya atılmış, ustaca çoraplarımı tutan jartiyerimin kurdelesini çözüyordu. Çoraplarım bacağımdan aşağıya kayıp bileklerime kadar inmişti.</p>

  <p class="normal">“Seni hayvan!” diyerek onu tekmeledim ama o elimden kurtulup gülmeye başladı.</p>

  <p class="normal">“Ah, hayvan mı? Ne hayvanı?”</p>

  <p class="normal">“Bir sokak köpeği!” dedim, topuklarımdan aşağıya düşmeden çorabımı yukarıya çekmeye çalışırken. Kısa ve ilgisiz bir bakıştan sonra Fergus hacıyatmaz denemelerine başladı.</p>

  <p class="normal">“Bu beyefendiye gelince,” diye devam etti neşeyle, “Fergus benim çalışanım.”</p>

  <p class="normal">“Ne için?” diye sordum. “Zaten bıçakları ve çizmeleri temizlemesi için bir çocuk var ve bir de seyis.”</p>

  <p class="normal">Jamie onaylarcasına başını salladı. “Evet, bu doğru. Ama bir yankesicimiz yok. Ya da yoktu ama artık var.”</p>

  <p class="normal">Nefes aldım ve sonra yavaş yavaş verdim.</p>

  <p class="normal">“Görüyorum. Sanırım, evde niçin bir yan kesiciye ihtiyacımız olduğunu sormak zorundayım?”</p>

  <p class="normal">“Mektupları çalmak için, Sassenach,” dedi Jamie neşeyle.</p>

  <p class="normal">“Ah,” dedim, anlamaya başlıyordum.</p>

  <p class="normal">“Majesteleri’nden akla yatkın bir bilgi elde edemiyorum. Benim yanımda olduğu zaman, hiçbir şey yapmak istemiyor sadece Louise de LaTour için inleyip duruyor ya da dişlerini gıcırdatıp lanet okuyor çünkü o zaman yeniden kavga etmiş oluyorlar. Bundan dolayı yapmak istediği tek şey içki içip hemen sarhoş olmak. Dönüşümlü olarak kibirli ya da somurtkan olmasından dolayı Mar’ın da artık sabrı kalmadı. Sheridan’dan da bir şey öğrenemiyorum.”</p>

  <p class="normal">Kont Mar, Paris’e sürülmüş İskoçyalı II. James yanlılarının en saygın olanaydı ama uzun süreli şanı eskimeye başlamıştı, 1715’deki kısa süreli Ayaklanma’da Kral James’i ilk destekleyenlerden biriydi ve Sheriffsmuir’deki bozgundan sonra sürgündeyken bile Kral’ın izinden gitmişti. Kont ile tanışmış ve onu beğenmiştim. Omurga kemiği kadar kişiliği de sağlam olan yaşlı bir saray adamıydı. Ve şimdi küçük bir ödülle yapacağının en iyisini yapıyordu; Lordu’nun oğlu için çalışıyordu. Thomas Sheridan ile de tanıştım; Prens’in hocası olan yaşlı adam sabırsızca ve deneyimsizce Majesteleri’nin yazışmalarını yürütüyordu.</p>

  <p class="normal">Oturdum ve çoraplarımı yukarı çektim. Fergus açıkçası bayan bacağı görüntüsünden hiç etkilenmemişti. Beni tamamen görmezden geliyordu, bütün ilgisini hacıyatmaza vermişti.</p>

  <p class="normal">“Mektuplar, Sassenach,” dedi. “Mektuplara ihtiyacım var. Roma’dan gelen Stuart mühürlü mektuplara. Fransa’dan gelen mektuplara, İngiltere’den gelen mektuplara, İspanya’dan gelen mektuplara. Bu mektupları Prens’in evinden bile alabiliriz - Fergus benimle gelebilir - ya da mektupları onları getiren papazın elçisinden de almak mümkün. Aslında bu biraz daha iyi olabilir, bu sayede bilgileri önceden almış oluruz.”</p>

  <p class="normal">“Böylece, pazarlığımızı da yaparız,” dedi Jamie ve yeni uşağına bir bakış attı. “Fergus ihtiyacım olan şeyi en iyi şekilde yapacak ve ben ona kıyafet, kalacak yer sağlayacağım. Ayrıca yıllık otuz ekü vereceğim. Eğer olmazsa ve elini ya da kulağını kaybederse, onun hayatının geri kalan kısmındaki masrafları ben karşılayacağım çünkü işini sürdüremeyebilir. Ve eğer asılırsa onun ruhu için bir yıllık ayin yaptırma garantisi de veriyorum. Bunun adil olduğunu düşünüyorum, öyle değil mi?”</p>

  <p class="normal">Başımdan aşağı kaynar suların boşaldığını hissettim.</p>

  <p class="normal">“Yüce Tanrım, Jamie.” Tek söyleyebildiğim buydu.</p>

  <p class="normal">Başını hayır dercesine iki yana salladı ve elini hacıyatmaza uzattı. “Bizim Lordumuza değil, Sassenach, Aziz Dismas’a dua et. Hırsızların ve vatan hainlerinin aziz efendisine.”</p>

  <p class="normal">Jamie çocuktan hacıyatmazı aldı. Beline sertçe vurunca fildişi top harika bir şekilde yükseldi ve bardağın içine düştü.</p>

  <p class="normal">“Görüyorum,” dedim. İlgiyle çocuğa bakıyordum, Jamie’nin ona uzattığı oyuncağı aldı ve pür dikkat koyu gözlerle bir kez daha işe koyuldu. “Onu nereden buldun?” diye sordum şüpheyle.</p>

  <p class="normal">“Bir genelevden.”</p>

  <p class="normal">“Ah, tabii,” dedim. “Şüphesiz.” Elbiselerindeki kir ve lekelere bir göz attım. “Önemli bir sebepten dolayı orayı ziyaret ettiğini sanıyorum?”</p>

  <p class="normal">“Ah, evet,” dedi. Geriye yaslandı, kollarını dizlerinin etrafına sardı. Jartiyerimi düzeltirken beni izleyip sırıtıyordu.</p>

  <p class="normal">Fergus’un masadaki tepside duran kremalı keke baktığını gördüm. Üst dudağını yalıyordu.</p>

  <p class="normal">“Sanırım senin adamın açıkmış,” dedim. “Onun karnını doyur da sonra bana bu akşamüzeri neler olduğunu anlat.”</p>

  <p class="normal">“Evet, rıhtımdaki yoldaydım,” diye başladı, “ve Eglantine Caddesi’nden geçerken arkamda bir şeyler döndüğü hissine kapıldım.”</p>

  <p class="normal">Jamie Fraser, Fransız ordusunda iki senesini geçirmişti, savaş sırasında İskoçyalı bir grup olan “Yıkık Adamlar” ile hırsızlık yapmış ve kendi yurdunda suçlu ilan edildiğinde dağlarda ve bataklıklarda avlanmıştı. Ve bunların hepsi takip edildiğini anlama hissinin güçlenmesine sebep olmuştu.</p>

  <p class="normal">Ona yakınlaşan bir ayak sesinin olup olmadığını söylememişti ya da aslında orada olmayan bir gölge görüntüsünü ya da daha somut olmayan bir iblisin kokusunu havada sezdiğini de söylememişti ama ensesindeki tüylerin diken diken olması tehlikede olduğunun sinyalini veriyordu.</p>

  <p class="normal">Acilen zihninin verdiği bu emre itaat ederek sağ yola sapacağına sola sapmış ve salyangoz satan bir tezgâhın, pudinglerin ve taze kabağın satıldığı küçük bir şarküteri dükkânına dalmıştı.</p>

  <p class="normal">Paris’te çalışan her kişi kendi işinden bir iz taşırdı ve bu iki adamın deniz tuzu kokusunu fark etmek de fazla zamanını almamıştı. Eğer kısa boylu adamın kulağındaki küçük altın halka bir ölüden hediye değilse, koyu tenleri su denizcileri olduğunu belli ediyordu.</p>

  <p class="normal">Gemi kışlasının ve güvertenin dar olmasına alışkın olduklarından denizciler nadiren düz yolda yürürlerdi. Yılan balığının kayaların arasına girmesi gibi bu ikisi de kalabalık dar sokağa girmişlerdi. Geçen dilencileri, hizmetçileri, ev hanımlarını ve tüccarları inceliyorlardı. Deniz kurtları avlarına değer biçiyorlardı.</p>

  <p class="normal">“ Dükkânı geçmelerini bekliyordum,” dedi Jamie, “ve tam dükkândan dışarı adımımı atıp diğer yola gidecektim ki yolun ağzında başka bir adam daha gördüm.”</p>

  <p class="normal">Bu adam da diğerleri gibi üniformalıydı. Bir yanında balık bıçağı, kuşağında da bir adam kolu uzunluğunda kavilyası vardı. Kısa adam yolun sonunda duruyordu. Arkadaşları araştırma yaparken onun gözetimci olarak tutulduğu belliydi.</p>

  <p class="normal">“Ne yapmam gerektiğini düşünüyordum,” dedi Jamie. “Bulunduğum yerde oldukça güvenliydim ama dükkânın arka kapısı yoktu ve kapıdan çıktığım zaman da görünebilirdim.” Refleks olarak aşağıya baktı, uyluğunu örten kilt eteğinin kırmızı kumaşını düzeltiyordu. Koyu kırmızı eteği her ne kadar kalabalıkta da olsa göze çarpardı.</p>

  <p class="normal">“Peki ne yaptın?” diye sordum. Konuşmayı dinlemeyen Fergus düzenli olarak ceplerini kekle dolduruyordu, iş başında olduğu için ara sıra durup aceleyle bir ısırık alıyordu.</p>

  <p class="normal">“Düzenli bir yemek alışkanlığı yok,” dedi. “Bırak da yesin.”</p>

  <p class="normal">“Tamam,” dedim. “Sen devam et, sonra ne yaptın?”</p>

  <p class="normal">“Sucuk aldım,” dedi.</p>

  <p class="normal">Kesinlikle bir Dunedin olmalı, diye düşündüm. Baharatlı ördek, jambon ve karaca etinden yapılıyor, haşlanıp doldurulduktan sonra güneşte kurutuluyordu. Bir Dunedin sucuğu yaklaşık kırk beş santimdi ve olgun bir meşe odunu kadar da sağlam olurdu.</p>

  <p class="normal">“Kılıcımı çıkartamazdım,” dedi Jamie, “ama arkamda hiç kimse olmadan ve ellerimde bomboşken adamları geçme fikri de hoşuma gitmemişti.”</p>

  <p class="normal">Jamie cesurca sokağa adımını atmış, gözetimciye doğru ilerliyordu.</p>

  <p class="normal">Adam onun bakışlarını yakalamıştı. İçgüdülerine güvenmesi onun bu zamana kadar hayatta kalmasını sağlamıştı. Jamie öne doğru atılmış, gözetimciyi yere sermiş ve yüzünü sokağın pis kaldırım taşına vurmuştu.</p>

  <p class="normal">Kalabalıktan çığlıklar yükseliyordu. Onu ıskalayan bıçağı görmüş ve adamın ayaklarına doğru yuvarlanmıştı.</p>

  <p class="normal">“Beni istediklerine dair bir nebze dahi şüphem olsaydı, bunun için kaygılanmazdım,” dedi.</p>

  <p class="normal">Hâlâ sucuğu tutmaya devam ediyordu ve artık onu kullanma zamanı gelmişti. Akıllıca davranarak sucuğu saldırganlardan birinin yüzüne doğru savurmuştu.</p>

  <p class="normal">“Sanırım burnunu kırdım,” dedi dalgın bir halde. “Her neyse, adam geriye doğru sendeledi ve onu geçip Pelletier Caddesi’nin aşağısına doğru koşmaya başladım.”</p>

  <p class="normal">Sokak sakinleri bir kaz sürüsü gibi önünden kaçıyorlardı. Uçuşan bir kilt eteği giymiş aceleci İskoç’un görüntüsü onları korkutmuş olmalıydı. Arkasına bakmak için durmamış, öfkeli kalabalığın bağrışlarına karşı saldırganları kovalamaya devam etmişti.</p>

  <p class="normal">Şehrin bu kısmı Kral’ın bekçileri tarafından pek korunmazdı ve kalabalık takipçilerini yavaşlatacak basit bir engellemeyse kendi koruma yöntemleri haline geliyordu. Kimse yabancının zorbalığıyla uğraşmak istemiyordu.</p>

  <p class="normal">“Pelletier Caddesi’ndede hiç sokak yoktu. En azından kılıcımı çekebileceğim ve duvarı kendime siper alabileceğim bir yere gitmek zorundaydım,” dedi Jamie. “Bu yüzden biri açılana kadar geçtiğim kapıların hepsini itiyordum.”</p>

  <p class="normal">Kasvetli bir koridordan ilerleyip korkmuş kapıcıyı geçmişti. Karşısına asılı bir örtü çıkmıştı ve örtüyü kaldırdığında kendini büyük ışıklı bir odanın ortasında buldu. Madam Elise çığlık atarak salona gelmişti. Burnuna ağır parfüm kokuları geliyordu.</p>

  <p class="normal">“Anladım,” dedim, dudağımı ısırıyordum. “Hımm, sanırım kılıcını orada çıkarmadın?”</p>

  <p class="normal">Jamie gözlerini kısarak bana baktı ama cevap vermeye tenezzül etmedi.</p>

  <p class="normal">“Bunu sana bırakıyorum, Sassenach,” dedi sadece. “Elinde kocaman bir sucukla hiç beklemediğin bir anda genelevin ortasında kalmanın nasıl bir his olduğunu sen düşün.”</p>

  <p class="normal">Bir kahkaha patlattım.</p>

  <p class="normal">“Tanrım, keşke seni görebilseydim!” dedim.</p>

  <p class="normal">“İyi ki görmedin!” dedi öfkeyle. Sinirden yanakları iyice kızarmıştı.</p>

  <p class="normal">Jamie büyülenmiş sakinleri önemsemeden “çıplak bacaklar karmaşası” diye tarif ettiği yerin içine girerek ilerlemişti, ta ki Fergus’u bir duvara yaslanmış halde bulana kadar. Fergus büyük bir şaşkınlıkla davetsiz misafire bakıyordu.</p>

  <p class="normal">Jamie küçük çocuğu omuzlarından yakalamış ve hiç vakit kaybetmeden ona en yakın çıkışın nerede olduğunu sormuştu.</p>

  <p class="normal">“Koridordaki kargaşa seslerini duyabiliyordum,” dedi.“Peşimde olduklarını da biliyordum. Bir yığın çıplak kadının önünde hayatım için savaşmak istemiyordum.”</p>

  <p class="normal">“Bunun oldukça göz korkutucu olduğunu tahmin edebiliyorum,” dedim gülüşümü bastırmaya çalışarak. “Ama öyle görünüyor ki seni dışarı çıkartmayı başarmış.”</p>

  <p class="normal">“Evet. Küçük bayım bir an bile tereddüt etmedi. ‘Bu taraftan Mösyö!’ dedi ve merdivenlere, oradan bir odanın içine ve odanın camından da çatıya çıktık.” Jamie yeni çalışanına sevgi dolu bir bakış attı.</p>

  <p class="normal">“Biliyorsun,” diye söze başladım, “bu gibi hikâyelere inanmayan bir sürü eş var.”</p>

  <p class="normal">Jamie’nin gözleri hayretle açıldı.</p>

  <p class="normal">“İnanmıyorlar mı? Neden?”</p>

  <p class="normal">“Mümkün,” dedim, “çünkü seninle evli değiller. El değme erdeminle oradan kaçtığına memnunum ama seni kimin kovaladığını da merak ediyorum.”</p>

  <p class="normal">“Bunu düşünecek zamanım olmadı,” diye cevap verdi Jamie. “Ama şimdi var, onların kim olduğunu ya da neden beni takip ettiklerini söyleyemem.”</p>

  <p class="normal">“Sebebin hırsızlık olduğunu mu düşünüyorsun?” Şarap işinin kasa tahsilâtının Tremoulins Caddesi’nde Fraser Mağazası’nda Jared’ın banka kasasında ağır güvenlik önlemlerinin altında olduğu yaygındı. Ama Jamie nehir yanındaki güvertede kalabalık arasında rahatlıkla fark edilebilen bir tipti ve zengin yabancı bir tüccar olduğu da biliniyordu.</p>

  <p class="normal">Jamie başını iki yana sallamıştı, gömleğinin önündeki kuru çamur tanelerine vuruyordu.</p>

  <p class="normal">“Olabilir. Ama bence amaçları düpedüz adam öldürmekti.”</p>

  <p class="normal">Sesi duygusuzdu ama benim dizlerimin titremesine yetti, bu yüzden bir kanepeye oturdum. Dudaklarım kurumuştu.</p>

  <p class="normal">“Kim olduğunu düşünüyorsun…?”</p>

  <p class="normal">Omzunu silkti ve sonra tabaktaki kremayı parmağıyla alıp yaladı.</p>

  <p class="normal">“Beni tehdit edecek tek kişinin Kont St. Germain olduğunu düşünüyorum. Ama beni öldürmekten nasıl bir kazanç sağlayacağını bilemiyorum.”</p>

  <p class="normal">“O Jared’ın rakibi, sen söylemiştin.”</p>

  <p class="normal">“Ah, evet. Ama Kont Alman şaraplarıyla ilgilenmiyor ve Jared’ın Paris’e getireceği yeni iş için de beni öldürerek kendini sıkıntıya sokacağını da sanmıyorum.”</p>

  <p class="normal">“Şey, sen…” Düşüncesi bile beni mahvetmeye devam ediyordu, konuşmama devam etmeden önce iki kez yutkundum. “Bunun bir… intikam olduğunu düşünüyor musun? Patagonia’nın yakılmasından dolayı?”</p>

  <p class="normal">Jamie başını iki yana salladı.</p>

  <p class="normal">“Sanırım bu da olabilir ama aradan uzun bir süre geçti. Hem neden ben?” diye ekledi. “Onu kızdıran sensin, Sassenach. Eğer durum buysa niye seni öldürmüyor?”</p>

  <p class="normal">Kendimi gittikçe daha da kötü hissediyordum.</p>

  <p class="normal">“Bu kadar mantıklı olmak zorunda mısın?” dedim.</p>

  <p class="normal">Yüzümdeki bakışı görünce birden gülümsedi ve beni rahatlatmak için kolunu belime doladı.</p>

  <p class="normal">“Hayır, mo duinne. Kont’un çabuk sinirlenen bir yapısı var ama sırf intikam için bizden birini öldürerek kendini sıkıntıya sokacağını gerçekten sanmıyorum. Eğer bu gemisini geri getirecekse, o zaman tamam ama böyle bir şey için parasını sokağa atacağını sanmıyorum.”</p>

  <p class="normal">Omzumu okşadı ve ayağa kalktı.</p>

  <p class="normal">“Bunun sebebi bence sadece hırsızlık. Sakın canını sıkma. Güvenlik için bundan sonra yanıma artık Murtagh’ı alırım.”</p>

  <p class="normal">Eteğindeki son çamur parçasını da fırçalamıştı. “Acaba yemek için yeterince düzgün müyüm?” diye sordu. “Neyse, herhalde şimdiye kadar olmuştur.”</p>

  <p class="normal">“Olan ne?”</p>

  <p class="normal">Kapıyı açmasıyla birlikte aşağıdaki yemek odasından gelen zengin baharat kokusu odayı doldurdu.</p>

  <p class="normal">“Ne mi? Tabii ki sucuk,” dedi ve sırıttı. “Onu çöpe attığımı sanmıyordun herhalde.”</p>
</body>
</html>
