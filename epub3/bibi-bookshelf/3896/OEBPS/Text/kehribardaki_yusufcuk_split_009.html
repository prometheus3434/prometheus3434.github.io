<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_13">5<br class="calibre2"/>
  Aziz Eş</h2>

  <p class="normal">St. Kilda kilisesinin avlusu güneşin altında sessizce uzanıyordu. Tamamıyla düz bir yer değildi, bazı jeolojik olaylar yüzünden tepenin yanı platolarla çevrilmişti. Yer eğilimli ve kıvrımlıydı, bu yüzden mezar taşlarından biri küçük bir çukurun içindeyken bir diğeri de çıkıntı yapmış bir şekilde tepede durabiliyordu. Toprağın yer değiştirmesi mezar taşlarının çayırın üstünde devrilmesine, eğilmesine ve kırılmasına sebep olmuştu.</p>

  <p class="normal">“Biraz düzensiz,” dedi Roger özür dilercesine. Kilise avlusunun kapısında durmuş, dev porsuk ağacının gölgesinde duran eski taşlara bakıyorlardı. Bu ağaçlar kuzey denizinden gelebilecek fırtınalardan korunmak için dikilmişti. Bulutlar körfezin bu kadar uzağından bile belli oluyordu ama güneş tepeleri ısıtıyordu, hava oldukça sıcaktı.</p>

  <p class="normal">“Babam yılda bir ya da iki kez arkadaşlarıyla buraya gelir, burayı düzene sokardı ama sanırım bu çok uzun zaman önceymiş.” Bodruma açılan kapıyı açarken çatlayan menteşeyi, kapı mandalını ve sarkan çiviyi fark etti.</p>

  <p class="normal">“Hoş, sakin bir yer.” Brianna paramparça olan kapıdan dikkatle geçti. “Çok eski, değil mi?”</p>

  <p class="normal">“Evet. Babam burasının ilk kiliselerden ya da tapınaklardan biri olduğunu düşünüyordu. Bu yüzden bu kadar uygunsuz bir yerde. Oxford’daki arkadaşlarından biri her zaman buraya gelip altında ne olduğunu görmek için kazı yapacağını söyler dururdu ama yıllardır dini hizmet vermemesine rağmen kilise otoritelerinden izin çıkmadı.”</p>

  <p class="normal">“Bir tırmanış yeri gibi.” Yanakları rehber kitabına gömülmüş olan Brianna’nın yüzünden büyük çaba harcadığı belli oluyordu “Yine de güzel.” Hayranlıkla kilisenin ön yüzünü inceliyordu. Doğal sarp kayalıklara kurulmuş, taşlar ve tahtalar elle yerleştirilmişti, turba ve çamurla kaplı ufak bir ziftlenme vardı. Bu yüzden sanki burada büyümüş gibi görünüyorlardı, doğal bir kayalık yeriydi. Eski oymalar kapı ve pencere çerçevelerini süslüyordu. Bazıları Hıristiyanlığın sembolüydü, bazıları ise daha da eskiydi.</p>

  <p class="normal">“Jonathan Randall’ın mezarı orada, değil mi?” diye sordu Brianna kilise avlusunu işaret ederek. “Annem çok şaşıracak!”</p>

  <p class="normal">“Evet, öyle umuyorum. Daha önceden hiç görmedim.” Roger bu sürprizin hoş olacağını umuyordu; bir gece önce telefonda Brianna’ya bunu söylediğinde genç kız çok heyecanlanmıştı.</p>

  <p class="normal">“Jonathan Randall’ı biliyorum,” dedi Roger’a. “Babam ondan hep hayranlıkla bahsederdi, soyağacındaki ilginç insanlardan biri olduğunu söylüyordu. İyi bir asker olduğunu düşünüyorum. Babam sahip olduğu düşünce ve fikirleri ondan almış.”</p>

  <p class="normal">“Gerçekten mi?” Roger Claire’i arayan gözlerle arkasına bakıyordu. “Annenin bu bitki kesme aleti konusunda yardıma ihtiyacı olur mu?”</p>

  <p class="normal">Brianna kafasını iki yana salladı. “Gerek yok. Yolda ilgisini çeken bir bitki bulduysa karşı koyamaz ve bir süre inceler. Birazdan yanımıza olur.”</p>

  <p class="normal">Sessiz bir yerdi. Öğle saati yaklaşırken kuşlar, hatta platoyu saran yeşillikler bile sessizdi, ağaçların dallarını kımıldatacak küçük bir rüzgâr bile yoktu. Kilise avlusu, plastik çiçeklerin ya da yeni mezarların izi olmadan büyük üzüntüye tanıklık edercesine, sadece eski ölülerin huzuru altında nefes alıyordu. Savaş ve üzüntüden geri kalan hayatlarının tek gerçeği, günümüz insanını rahata erdirmek için bu boş toprakların yalnız tepelerinde yatmak olmuştu.</p>

  <p class="normal">Üç ziyaretçi de yavaş hareket ediyor, eski kilise avlusunda yavaş yavaş geziniyorlardı. Roger ve Brianna eski taşlardaki tuhaf yazıları sesli bir şekilde okuyorlardı. Claire kendi başına bir yerde durmuş, bir asmayı kırpmakla ya da çiçek veren küçük bir bitkiyi sökmekle uğraşıyordu.</p>

  <p class="normal">Roger bir taşa eğilmiş Brianna’nın okuduğu yazıyı dinlerken sırıtıyordu.</p>

  <p class="normal">“<span class="ideitalik">Yaklaş ve oku ama şapkan başında olmasın</span>,” diye yazıyı okumaya devam ediyordu. “<span class="ideitalik">Burada fikirleriyle ve modern içki içişiyle ünlü Bailie William Watson yatmaktadır.</span>” Brianna taşı inceledikten sonra doğruldu, gülmekten yüzü kızarmıştı. “Tarih yok – WilliamWatson’ın ne zaman yaşadığını merak ettim.”</p>

  <p class="normal">“Büyük olasılıkla on sekizinci yüzyıldır,” dedi Roger. “On yedinci yüzyıldan kalma taşları okumak neredeyse imkânsız ve iki yüz yıldır buraya kimse gömülmedi. Kilise 1800lü yıllarda hizmete kapatılmıştı.”</p>

  <p class="normal">Bir müddet sonra, Brianna haykırırcasına bir ses çıkardı. “İşte burada!” Durmuş ve kilise avlusundan uzakta, meraklı gözlerle elinde yeşillikle bakan Claire’e el sallıyordu. “Anne! Gel de şuna bak!”</p>

  <p class="normal">Claire geri dönmüş ve onların önünde durdukları yuvarlak taşlı mezara gelmişti, mezar taşlarının arasından dikkatle geçiyordu.</p>

  <p class="normal">“Nedir o?” diye sordu. “İlginç bir mezar mı buldunuz?”</p>

  <p class="normal">“Öyle sanıyorum. İsme dikkat ettiniz mi?” Roger bir adım geriye çekildi, böylece Claire adı rahatlıkla görebiliyordu.</p>

  <p class="normal">“Tanrı aşkına!” Zorlukla ayakta duruyordu. Roger Claire’e baktı ve birden onun ne kadar solgun bir hale geldiğini fark etti. Yazıları solmuş taşa bakakalmıştı ve güçlükle yutkunuyordu. Elinde tuttuğu bitkiyi farkında olmadan ezmişti.</p>

  <p class="normal">“Dr. Randall – Claire iyi misin?”</p>

  <p class="normal">Gözleri boş boş bakıyordu, onu duymuyor gibiydi. Sonra gözlerini kırpıştırıp ona baktı. Hâlâ solgundu ama biraz daha iyi görünüyordu. Kendine gelmiş gibiydi.</p>

  <p class="normal">“İyiyim,” dedi, sesi donuktu. Öne eğilmiş ve sanki kabartma yazı okuyormuş gibi parmaklarını taşın üstündeki yazının üzerinde gezdiriyordu.</p>

  <p class="normal">“Jonathan Wolverton Randall,” dedi yumuşak bir sesle. “1705-1746. Sana demiştim, değil mi? Lanet olası sana söylemiştim!” Sesi biraz öncekine göre daha canlıydı ve öfkeyle doluydu..</p>

  <p class="normal">“Anne! İyi misin?” Brianna annesinin bu haline çok üzülmüştü ve kolunu sıkıca tutuyordu.</p>

  <p class="normal">Roger, Claire’in gözlerine kara bir bulutun çöktüğünü fark etmişti ama bu his iki insanın ona baktığını gördüğünde birden kaybolmuştu, dehşet içindeydi. Claire hafifçe gülümsedikten sonra tekrar yüzünü astı. Başını onaylarcasına sallıyordu.</p>

  <p class="normal">“Evet, evet, tabii ki. İyiyim.” Ellerini açınca sıkıca tuttuğu bitki de yere düştü.</p>

  <p class="normal">“Sana sürpriz olacağını düşünmüştüm,” dedi Brianna annesine endişeyle bakarken. “Bu babamın atalarından biri, değil mi? Culloden’da ölen askerlerden biri?”</p>

  <p class="normal">Claire ayaklarının yanında duran mezar taşına bakıyordu.</p>

  <p class="normal">“Evet, öyle,” dedi. “Ve o öldü, öyle mi?”</p>

  <p class="normal">Roger ve Brianna’nın bakışları değişmişti. Roger, kendini sorumlu hissederek Claire’in omzuna dokundu.</p>

  <p class="normal">“Bugün sıcak bir gün,” dedi Roger, ortamı sakinleştirmeye çalışıyordu. “Belki kiliseye gidip biraz gölgenin altında dinlensek iyi olur. Ön tarafta çok ilginç oyma süslemeleri var, gerçekten de görmeye değer.”</p>

  <p class="normal">Claire ona gülümsedi. Bu seferki gerçek bir gülümsemeydi.</p>

  <p class="normal">“Siz gidin,” dedi. “Biraz hava almaya ihtiyacım var. Biraz daha burada kalmak istiyorum.”</p>

  <p class="normal">“Ben de seninle kalıyorum.” Brianna etrafta geziniyordu, açıkçası annesini kendi başına bırakmak istemiyordu ama Claire her ikisini de iyi olduğuna ve sadece biraz havaya ihtiyacı olduğuna inandırmak istiyordu.</p>

  <p class="normal">“Gerek yok,” dedi, kesin bir ses tonuyla. “Ben gerçekten iyiyim. Oradaki ağaçların gölgesinde biraz oturacağım. Siz gidin. Biraz kendi başıma kalmaya ihtiyacım var,” dedi, Roger bir şey demek istiyordu ama sonra sessiz kalmayı tercih etti.</p>

  <p class="normal">Claire hiç ses çıkarmadan arkasına dönmüş ve kilise avlusunun batı tarafındaki porsuk ağaçlarının olduğu yere yürümeye başlamıştı. Brianna tereddüt içindeydi, annesinin arkasından bakakalmıştı. Bunun üzerine Roger kızı dirseğinden tuttu ve onu kiliseye doğru yöneltti.</p>

  <p class="normal">“Onu yalnız bırakmak en iyisi,” diye mırıldandı. “Hem annen bir doktor, öyle değil mi? Neyin iyi olacağını o daha iyi bilir.”</p>

  <p class="normal">“Evet… Sanırım.” Claire’in arkasından son bir kez daha baktı ve Roger’ın onu götürmesine izin verdi.</p>

  <p class="ortayazi">***</p>

  <p class="normal">Kilisenin boş, tahta bir odadan farkı yoktu. Terk edilmiş ön cephesi diğer tarafta kalmıştı çünkü taşınamıyordu. Sığ havuz odanın bir tarafında duran taşın oyulmasıyla yapılmıştı. Havuzun üstünde St. Kilda’nın oyulmuş yüzü tavana doğru bakıyordu.</p>

  <p class="normal">“Sanırım ilk pagan papazlarından biri,” dedi Roger, parmağıyla oyma heykeli işaret ederken. “Rahibe başlığının ve örtünün nereye eklendiğini görebilirsin.”</p>

  <p class="normal">“Aynı pişmiş yumurta gibi,” dedi Brianna.</p>

  <p class="normal">Tozlu havayı içlerine çekerek kilise duvarlarına bakarak geziyorlardı. Taş duvarlardaki oyma süsleri inceliyor ve uzun zaman önce eski kilise üyelerinin aklına gelen sözlerin yazıldığı bir plaketi okuyorlardı. Kilise içinde sessizce konuşuyorlardı, her ikisi de avludan gelebilecek sese kulak kesilmişlerdi ama hiç ses yoktu. Yavaş yavaş rahatlamaya başlamışlardı.</p>

  <p class="normal">Roger odanın ön tarafında giden Brianna’yı takip ediyordu.</p>

  <p class="normal">Hepsi kilisenin önünde duruyorlardı, sunak taşının olduğu çıkıntı düz bir tahtadan yapılmıştı. Roger Brianna’nın yanında dururken omurga kemiğinde bir titreme hissetti. İkisi de sunak taşına bakıyordu.</p>

  <p class="normal">Düşünceleri adeta kilise duvarlarında yankılanıyordu. Roger Brianna’nın bunları duymasını istemiyordu. Birbirlerini sadece bir haftadır tanıyorlardı, hepsi bu. Neredeyse hiç özel bir şey konuşmamışlardı. Eğer Brianna onun ne düşündüğünü bilseydi, ya geri giderdi ya da korkardı. Ya da en kötüsü, gülerdi.</p>

  <p class="normal">Roger ona baktığı zaman Brianna’nın yüzünün hâlâ soğuk ve ciddi olduğunu gördü. O da koyu mavi gözlerindeki garip bir ifadeyle ona bakıyordu ve bu bakışlar Roger’ın bilinçsiz bir şekilde ona yaklaşmasını sağlamıştı.</p>

  <p class="normal">Öpüşmeleri düğünlerdeki formalitelere göre çok kısa ve şefkatliydi ama etkisi aralarında kötü bir bağlılığın olduğunu işaret eder gibiydi.</p>

  <p class="normal">Roger’ın elleri geri çekilmişti ama Brianna’nın ellerinin, dudaklarının ve bedeninin sıcaklığı hâlâ içindeydi. Sanki şu an bile ona dokunuyormuş gibiydi. Bir an öylece kala kalmışlardı, bedenleri birbirine yapışıktı ve birbirlerinin nefeslerini içlerine çekiyorlardı. Sonra Brianna geri çekildi. Roger avuçlarının içinde hâlâ onun dokunuşlarını hissedebiliyordu. Yumruklarını sıktı, sanki o hissi orada hapsetmek istermiş gibiydi.</p>

  <p class="normal">Sonra birden kilisedeki hava buz gibi olmuştu, bir çığlık sesi toz zerreciklerinin uçmasına sebep oldu. Roger hiç düşünmeden dışarıya çıktı ve koşmaya, tökezleyerek, yıkılmış taşların üstünden atlayarak, porsuk ağaçlarının karanlığına doğru ilerlemeye başladı. Yoluna çıkan dalları itiyordu, arkasından gelen Brianna’yı umursayacak halde bile değildi, hızla, hiçbir şey düşünmeden koşuyordu.</p>

  <p class="normal">En sonunda Claire Randall’ın gölgeler altındaki solgun yüzünü gördü. Rengi tamamen çekilmişti, ağaçların karanlık dallarının altında duran bir hayalete benziyordu. Bir an ayakta durup sallanmış ve sonra çimenlere, dizlerinin üstüne çökmüştü. Ayakları artık onu taşıyacak halde değildi.</p>

  <p class="normal">“Anne!” Brianna hemen annesinin yanına oturdu ve gevşek ellerini ovmaya başladı. “Anne, ne oldu? Bayıldın mı? Başını dizlerinin arasına koyman gerekiyor. Niye buraya uzanmıyorsun?”</p>

  <p class="normal">Claire kızının yardımına karşı koyuyordu, bitkin başını bir kez daha doğrultmaya çalıştı.</p>

  <p class="normal">“Uzanmak istemiyorum,” diye itiraz etti. “Ben…ah, Tanrım. Ah, yüce Tanrım.” Çimlerin üstüne diz çökerken, titreyen ellerini taşa doğru uzattı. Granit kaplı, basit bir taştı.</p>

  <p class="normal">“Dr. Randall! Şey, Claire?” Roger da Claire’in diğer yanına diz çökmüştü, ona destek vermek için kolunu tutuyordu. Bu halinden çok etkilenmişti. Claire’in şakaklarından ter boşalıyordu ve her an yeniden devrilip düşecekmiş gibi görünüyordu. “Claire,” diye seslendi yeniden, onu içine düştüğü hipnozdan uyandırmak istiyordu. “Ne oldu? Bildiğin biri mi?” Konuşurken kendi kelimeleri kulaklarında çınlıyordu. Brianna’ya dediği gibi on sekizinci yüzyıldan beri buraya kimse gömülmemişti. İki yüz yıldır buraya kimse gömülmüyordu.</p>

  <p class="normal">Claire’in parmakları onu kendinden uzaklaştırdı ve taşa dokundu, sanki bir bedene dokunur gibi okşuyordu taşı. Kısık bir sesle yazıları okumaya başladı ama dedikleri anlaşılabiliyordu.</p>

  <p class="normal">“<span class="ideitalik">James Alexander Malcolm MacKenzie Fraser</span>,” diye okudu yüksek sesle. “Evet, onu tanıyorum.” Elleri yere düşmüş altta yazan küçük yazıları saklamak isteyen taşın etrafındaki çimleri sıkıyordu.</p>

  <p class="normal">“<span class="ideitalik">Claire’in aziz eşi</span>,” diye okumaya devam etti.</p>

  <p class="normal">“Evet, onu tanıyorum,” dedi yeniden yumuşak bir sesle, Roger onu zar zor duyuyordu. “Ben Claire. O da benim eşim.” Sonra dönüp kızının yüzüne baktı. Bembeyaz olmuştu ve adeta şoka girmişti. “Ve senin de baban,” dedi.</p>

  <p class="normal">Roger ve Brianna ona bakakaldılar. Kilise avlusu sessizdi, sadece esen porsuk ağaçlarının sesi duyuluyordu.</p>

  <p class="normal">“Hayır!” dedim öfkeyle. “Beşinci kez hayır! Su içmek istemiyorum. Kafama güneş de geçmedi. Bayılmadım da. Hasta değilim. Ve düşündüğünüz şeyi tahmin ederek şunu da söyleyeyim, aklımı da kaçırmadım.”</p>

  <p class="normal">Roger ve Brianna düşündükleri şeyin doğruluğunu kanıtlayan bakışlarını değiştirmişlerdi. Beni aralarına alarak kilise avlusundan çıkarıp arabaya bindirmişlerdi. Hastaneye gitmek istememiştim, bu yüzden papaz evine gelmiştik. Roger şok etkisini gidermek için iyileştirici etkisi olan bir viski vermişti ama gözleri bir yandan da sürekli olarak telefonu kontrol ediyordu. Sanırım deli gömleğine ihtiyaç duyulup duyulmayacağını düşünüyordu.</p>

  <p class="normal">“Anneciğim.” Brianna yumuşak bir sesle konuşuyordu. “Çok üzgünsün, biliyorum.”</p>

  <p class="normal">“Tabii ki üzgünüm!” Kızgındım. Uzun ve titrek bir nefes aldım ve kendimi sakin bir şekilde konuşmaya hazır hissedene kadar ağzımı açmamaya karar verdim.</p>

  <p class="normal">“Hem de çok üzgünüm,” diye söze başladım yeniden. “Ama deli değilim,” diyerek tekrar sustum, kontrolümü kaybetmek istemiyordum. Planladığım şey bu değildi. Gerçi ne yapmak istediğimi tam olarak bilmiyordum ama bu değildi, düşüncelerimi böyle hazırlıksız bir şekilde ağzımdan kaçırmak istemiyordum. Kanlı mezarı görmek bütün planlarımı alt üst etmişti.</p>

  <p class="normal">“Lanet olsun, Jamie Fraser!” dedim öfkeyle. “Bu kadar uzakta ne halt ediyorsun? Culloden’dan binlerce kilometre ötede!”</p>

  <p class="normal">Brianna yan gözle bana bakıyordu ve Roger’ın eli de telefonun yanındaydı. Durdum ve kendimi toparlamaya çalıştım.</p>

  <p class="normal">Sakin ol, Beauchamp, dedim kendi kendime. Derin derin nefes alıyordum. Bir…iki… Daha iyi. Evet. Bu çok kolay; yapman gereken tek şey onlara gerçeği anlatmak. İskoçya’ya bu yüzden geldin, öyle değil mi?</p>

  <p class="normal">Ağzımı açtım ama ses çıkmıyordu. Ağzımı ve gözlerimi yeniden kapadım, sinirlerimin yatışmasını istiyordum, ikisinin yüzünü görmezsem sakinleşeceğimi umuyordum. İzin… ver de… gerçeği… söyleyeyim… diye dua ediyordum, kimle konuştuğumu bilmiyordum. Jamie olmalı, diye düşündüm.</p>

  <p class="normal">Bir keresinde gerçeği anlatmıştım ve pek de iyi gitmemişti.</p>

  <p class="normal">Gözlerimi sıkıca yumdum. Hastaneyi saran karbonik asidi kokluyor ve kolalanmış yastıkları bir kez daha yanaklarımda hissediyordum. Koridordan Frank’in sesi geliyordu, şaşkınlıktan ve öfkeden nefesi kesilmişti.</p>

  <p class="normal">“Ne demek istiyorsun, ona baskı yapmayayım mı? Ona baskı yapmayayım mı? Eşim neredeyse üç yıldır ortada yok ve geri geldiğinde onu pis, dağınık ve hamile olarak buluyorum, Tanrı aşkına, soru soramayacak mıyım?”</p>

  <p class="normal">Ve kulağıma bir doktorun sesi geliyordu, yavaşça konuşuyordu. Kelimeleri yakalamaya çalışıyordum. <span class="ideitalik">Yanılma, travmatik</span> durum… Frank’ın sesi hâlâ kavgacı ve müdahaleciydi, koridoru inletiyordu. Bu ses içimdeki acı ve terör fırtınasının büyüttüğü sesle aynıydı.</p>

  <p class="normal">Bedenimi bir top gibi kıvırıp yastığı göğsüme çekmiş onu ısırabildiğim kadar ısırıyordum. O kadar sert ısırmıştım ki yastığın içindeki ipeksi tüyleri dişlerimde hissedebiliyordum.</p>

  <p class="normal">Şimdi ise yeni bir öfkenin bana verebileceği herhangi bir zarara karşı dişlerimi gıcırdatıyordum. Daha sonra durdum ve gözlerimi açtım.</p>

  <p class="normal">“Bak,” dedim elimden geldiğince sakin olmaya çalışarak. “Üzgünüm, bunun kulağa hoş gelmediğinin farkındayım ama gerçek bu ve bunun hakkında yapabileceğim bir şey yok.”</p>

  <p class="normal">Bu konuşma Roger’a yakınlaşan Brianna’nın şüphelerini gidermemişti. Roger benzi atmış halini kaybetmiş, artık daha ihtiyatlı görünüyordu. Hayal gücü gerçeği anlayabilecek kadar kuvvetli olabilir miydi?</p>

  <p class="normal">İfadesinden güç alarak sıktığım yumruklarımı açtım.</p>

  <p class="normal">“O lanet olası taşlar,” dedim, “perilerin tepesi denilen yerdeki, halka şeklinde dizilmiş taşları biliyor musun?”</p>

  <p class="normal">“Craigh na Dun,” dedi Roger. “Ondan mı bahsediyorsun?”</p>

  <p class="normal">“Evet.” Derin bir iç çektim. “O zaman perili tepe efsanesini de biliyorsundur. Taş kayalıklarına yakalanan insanların iki yüzyıl sonra uyandıklarını duymuş muydun?”</p>

  <p class="normal">Bunu duyan Brianna etkilenmişe benziyordu.</p>

  <p class="normal">“Anne, gerçekten yatıp dinlenmeye ihtiyacın var,” dedi. Oturduğu koltuktan kalkmak üzereydi. “Fiona’ya gidip…”</p>

  <p class="normal">Roger onu kolundan tutarak durdurdu.</p>

  <p class="normal">“Hayır, bekle,” dedi. Bana bakıyordu, tıpkı mikroskobun altına yeni bir lam koyan bir bilim adamını andırıyordu. “Devam et,” dedi.</p>

  <p class="normal">“Teşekkürler,” diyerek devam ettim. “Merak etme, perilerle ilgili saçma sapan şeyler anlatmayacağım. Sadece bu efsanenin temelini bilmek istersiniz diye düşünmüştüm. Orada neler olduğunu gerçekten bilmiyorum, ya da nasıl olduğunu ama gerçek şu ki…” Derin bir nefes daha aldım. “Gerçek şu ki 1945 yılında o halkadaki lanetli taşların arasında dolanıyordum ve kendimi 1743 yılına tepenin aşağısını boylamış bir halde buldum.”</p>

  <p class="normal">Bunu Frank’e söylediğim zaman bir an için bana bakmış ve yatağımın yanındaki masada duran vazoyu kapıp yere fırlatmıştı.</p>

  <p class="normal">Roger ise yeni mikrobu zafere giden bir bilim adamı gibi bakıyordu. Niye böyle olduğunu merak etmiştim ama zaten mantıklı kelimeleri bulmaya çalışırken oldukça zorlanıyordum.</p>

  <p class="normal">“İlk koştuğum insan iki dirhem bir çekirdek giyinmiş bir İngiliz askeriydi,” dedim. “Bir şeylerin yanlış olduğunu ima edermiş gibi bana bakıyordu.”</p>

  <p class="normal">Roger’ın yüzünde küçük bir gülümseme oluştu, Brianna ise dehşete düşmüş bir halde bakıyordu. “Tahmin edebiliyorum,” dedi.</p>

  <p class="normal">“İşin zor tarafı, geri dönemiyordum.” Dinleme arzusu içinde olan Roger’a düşüncelerimi anlatmak istiyordum, bana inansın ya da inanmasın.</p>

  <p class="normal">“Şöyle bir durum vardı. Bir leydi onlara eşlik etmeden bir yere gidemiyorlardı, eğer giderlerse, bunu güzel bir kıyafet ya da Oxford mokasen ayakkabı giyerek yapamıyorlardı,” diye açıklamaya devam ettim. “Tanıştığım herkes, bende bir tuhaflık olduğunun farkındaydı ama ne olduğunu bilmiyorlardı. Nasıl bilebilirlerdi ki? Onlara anlatamazdım, baksana şimdi bile anlatamıyorum ve o zamanki durum oldukça çılgın ve tedirginlik vericiydi. Örme sepet bile yoktu,” diye ekledim, espri yapmaya çalışarak. Ama pek başarılı olamadım, Brianna öncekinden daha da endişeli görünüyordu.</p>

  <p class="normal">“O albay,” diye devam ettim. Sekiz askerin albayı olan Jonathan Wolverton Randall’ı hatırlamak kısa süreliğini de olsa ürpermeme sebep olmuştu. “İlk başta halüsinasyon gördüğümü düşünmüştüm çünkü bu adam Frank’e çok benziyordu. Hatta ilk başta o diye düşünmüştüm.” Frank’in kitabının bir kopyası olan masaya göz attım, arka kapağında esmer, ince suratlı yakışıklı adamın bir fotoğrafı vardı.</p>

  <p class="normal">“Ufak bir rastlantı,” dedi Roger. Gözlerini merakla açmış bana bakıyordu.</p>

  <p class="normal">“Şey, öyle ya da değil,” dedim, gözlerimi kitap yığınından zorlukla alarak. “Frank’in atası olduğunu biliyorsun. Bu ailedeki bütün herkes birbirine çok benziyordu,” diye ekledim, diğer farklılıkları vurgulamayı düşünmüyordum.</p>

  <p class="normal">“Kim – kime benziyordu?” Brianna uyuşmuş gibi görünüyordu.</p>

  <p class="normal">“Gaddar, pislik bir sapık,” dedim. Bir çift göz önce parladı, sonra da korkuyla bana bakmaya başladı.</p>

  <p class="normal">“Bu şekilde bakmana gerek yok,” dedim. “On sekizinci yüzyılda da sapıklıklar vardı. Bu yeni bir şey değil, biliyorsun. Sadece daha kötüsü ve kimsenin umursamadığı şeyler. Sadece sessiz kalman ve görünürde nazik olman gerekiyor. Kara Jack Randall bir askerdi. Kuzey İskoçya’da bir garnizonu yönetiyor, klanı kontrol altında tutuyordu. Bütün aktiviteleri için yeterli alana sahipti ve hepsi de yasal olarak onaylıydı.” Hâlâ elimde tutmakta olduğum şifalı viskiden kocaman bir yudum alıp devam ettim.</p>

  <p class="normal">“İnsanların canını yakmaktan zevk alıyordu,” dedim. “Bunu çok seviyordu.”</p>

  <p class="normal">“Seni…hiç incitti mi?” Roger bir müddet durduktan sonra kibarlıkla sorusunu yöneltmişti. Bree kendi kabuğuna çekilmiş gibi görünüyordu ama ne kadar gergin olduğu açıkça fark ediliyordu.</p>

  <p class="normal">“Tam olarak değil. En azından o kadar çok değil,” dedim. Midemde soğuk bir şey hissetmiştim. Viski bardağı, Jack Randall’ın vurduğu yeri adeta eritiyordu. Birden zihnimde bu anı canlanmıştı. İyileşmesi uzun süren bir yaraydı bu.</p>

  <p class="normal">“Oldukça farklı zevkleri vardı. Ama asıl istediği…Jamie’ydi.” <span class="ideitalik">Aşk</span> kelimesini hiçbir şekilde kullanamıyordum. Boğazımda bir düğüm oluşmuştu ve viskinin son yudumunu da böylelikle içtim. Roger sürahiyi eline aldı ve sorarcasına tek kaşını kaldırarak bana baktı. Onu başımla onaylayınca bardağımı tekrar doldurdu.</p>

  <p class="normal">“Jamie. Bu Jamie Fraser? Ve o…”</p>

  <p class="normal">“O benim eşimdi,” dedim.</p>

  <p class="normal">Brianna sinekleri kovan bir at gibi başını sallıyordu.</p>

  <p class="normal">“Ama senin zaten bir eşin var,” dedi. “Sen böyle bir şey yapamazsın, olsa bile, yani demek istediğim, sen yapamazsın.”</p>

  <p class="normal">“Yapmak zorundaydım,” dedim, donuk bir sesle. “Ayrıca, bir amaç uğruna da yapmamıştım.”</p>

  <p class="normal">“Anne, kazayla evlenmiş olamazsın!” Brianna sabırlı nazik halini kaybediyordu. Her ne kadar bir öfke belirtisi olsa bile sanırım bu iyi bir şeydi.</p>

  <p class="normal">“Şey, tam da kazara sayılmazdı,” dedim. “Jack Randall ile başa çıkmanın en iyi yolu buydu. Jamie beni korumak için benimle evlenmişti,” diyerek cümlemi bitirdim. Bardağımın üstünden Bree’ye bakıyordum. “Bunu yapmak zorunda değildi ama yaptı.”</p>

  <p class="normal">Düğün gecemizin anısını zihnimden kovmaya çalışıyordum. Bakirdi ve elleri bana dokunurken titriyordu. Çok iyi bir nedenden dolayı ben daha çok korkuyordum. Ve sonra şafak vaktinde bana sahip olmuştu, çıplak sırtı çıplak bir göğüsle birleşmişti, uylukları sıcacıktı ve sertliğini tam anlamıyla üzerimde hissediyordum. Saçlarımın arasından bana, <span class="ideitalik">Sakın korkma. Burada sadece ikimiz varız</span>, diye mırıldanıyordu.</p>

  <p class="normal">“Gördün mü?” Roger’a döndüm. “Geri dönememiştim. Scott beni bulduğunda Kumandan Randall’dan kaçıyordum. Bir sığır yakalama partisiydi. Jamie de onlarlaydı, annesinin akrabalarıyla, Leochlu MacKenzie. Benimle ne yapacaklarını bilmiyorlardı ama yine de bir tutsak olarak beni de yanlarında götürmüşlerdi. Ve ben yine kaçamamıştım.”</p>

  <p class="normal">Leoch Kalesi’nden başarısızlıkla sonuçlanan kaçma çabamı düşündüm. Ve Jamie’ye anlattığım günü… Frank gibi o da inanmamıştı ama en azından beni tepeye, taşlara götürmeye niyetliydi.</p>

  <p class="normal">“Belki benim bir cadı olduğumu düşünmüştür,” dedim ve gözlerimi yumdum. Bu düşünce beni gülümsetmişti. “Şimdi ise cadı olduğunu düşünmektense senin bir deli olduğunu düşünüyorlar. Kültürel adetler işte,” dedim. “Bugünlerde buna sihir yerine felsefe deniyor. Aralarında o kadar bir fark yok.” Roger beni başıyla onayladı, yine de biraz şoka uğramış gibi görünüyordu.</p>

  <p class="normal">“Beni büyücülüğe zorlamışlardı,” diye devam ettim. “Cranesmuir Köyü’nde, kalenin biraz aşağısında. Sonra Jamie beni kurtarmıştı ve ben de sonra ona her şeyi anlatmıştım. Daha sonra beni tepeye götürmüş ve geri gitmemi söylemişti. Frank’e dönmemi.” Bir an durdum ve derin bir nefes aldım, ekim ayındaki o öğleden sonrasını hatırladım. Kaderimi kontrol ettiğim yeri, benden alıp götürülen, sonra bir anda yeniden ellerimin içine verilenleri hatırladım. Bana şans verilmemişti ama benden çok şey talep ediliyordu.</p>

  <p class="normal">“Geri git!” demişti. “Burada sana yarayan bir şey yok! Tehlikeden başka hiçbir şey yok.”</p>

  <p class="normal">“Gerçekten benim için bir şey yok mu?” diye sormuştum. Çok nazik bir konuşmaydı, cevap vermemişti ve ben de kendi seçimimi yapmıştım.</p>

  <p class="normal">“Çok geç,” demiştim, ellerime bakıyordum, dizlerimin üstünde duruyorlardı. Hava kararmıştı, yağmur yağacaktı. İki evlilik yüzüğüm de, hafif parlak altın ve gümüştendi. Jamie ile evlendiğim zaman Frank’ın altın yüzüğünü sol elimden çıkartmamıştım ama Jamie’nin gümüş yüzüğünü sağ elimin dördüncü parmağına takmıştım, tam tamına yirmi senenin her günü yüzük parmağımda takılı durmuştu.</p>

  <p class="normal">“Frank’i seviyordum,” dedim sakin bir sesle. Bree’ye bakmıyordum. “Hem de çok sevmiştim. Ama aynı zamanda Jamie de benim kalbimdi, bedenimin nefesiydi. Onu bırakamıyordum, yapamıyordum,” dedim ve kafamı birden kaldırıp Bree’ye baktım. Buz gibi bir suratla bana bakıyordu.</p>

  <p class="normal">Tekrardan ellerime, aşağıya bakıp devam ettim.</p>

  <p class="normal">“Beni kendi evine Lallybroch’a çağırmıştı. Çok güzel bir yerdi.” Gözlerimi kapatmıştım, Brianna’nın yüzüne bakmak istemiyordum. Birden içim Broch Tuarach-Lallybroch malikânesinin ve orada yaşayan insanların özlemiyle dolmuştu. Güzel bir Kuzey İskoçya çiftliği… Ormanıyla, deresiyle, Kuzey İskoçya için az ama çok verimli toprakları vardı. Sevimli, huzur dolu bir yer. Kuzey İskoçya’yı sıkıntıya sokan depreşen savaştan çok uzağa, dağların gerisinde yüksek tepelerin içine kurulmuştu. Ama Lallybroch bile geçici bir sığınak olduğunu kanıtlamıştı.</p>

  <p class="normal">“Jamie bir hayduttu.” Gözümün önüne İngilizler tarafından kırbaçlanmış sırtı gelmişti. Geniş omuzlarını saran derin çizgiler dağlanmış bir örgü gibiydi. “Başına bir ödül konmuştu. Kiracılarından biri onu İngilizlere gammazlamış ve sonunda yakalanmıştı, Wentworth Hapishanesi’ne götürülmüştü, asılacaktı.”</p>

  <p class="normal">“Cehennem gibi bir yer,” dedi Roger. “Orayı gördün mü? Duvarlar neredeyse üç metre kalınlığında olmalı!”</p>

  <p class="normal">Gözlerimi açtım. “Evet, öyleler,” dedim. “İçeriye girmiştim. Ama o kalın duvarların bile kapıları vardı.” Wentworth Hapishanesi’ne girmemi sağlayan cesareti düşündükçe içime bir ürperti gelmişti, yüreğimin götürdüğü yere gitmiştim. <span class="ideitalik">Bunu senin için yapabilirsem</span>, diyordum Jamie’ye sessizce, <span class="ideitalik">bunu da yapabilirdim</span>. <span class="ideitalik">Ama yardım et bana, seni lanet olası büyük İskoçyalı - bana yardım et!</span></p>

  <p class="normal">“Onu dışarıya çıkarabilmiştim,” dedim derin bir nefes alarak. “Jack Randall, Wentworth’da garnizon talep etmişti.” Kelimelerimin tükendiği kareleri hatırlamak istemiyordum ama hatıralar durmuyordu. Jamie çıplak ve kanlar içinde Eldrige Manor’da yerde atıyordu, tapınak bulduğumuz yerde.</p>

  <p class="normal">“Beni tekrar oraya götürmelerine izin vermeyeceğim, Sassenach,” demişti bana, ellerindeki ezilmiş kemikleri sarıp yaralarını temizlerken acıdan dişlerini sıkıyordu. <span class="ideitalik">Sassenach</span>. İlk gördüğünden beri bana böyle diyordu. Gaelce yabancı demekti. Bir İngiliz insanı. İlk başta jest olsun diye sonra da alışkanlıktan böyle demeye başlamıştı.</p>

  <p class="normal">Ve onu bulmalarına izin vermemiştim. Akrabalarının yardımıyla, küçük Fraser klanı, Murtagh’ı, Fransa’ya kanala götürmüştüm ve St. Anne de Beaupré Manastırı’na. Fraser amcalarından biri bulmuştu burayı. Artık güvendeydik ama onun hayatını kurtarınca benim görevimin bununla kalmadığını anlamıştım.</p>

  <p class="normal">Jack Randall’ın ona yaptığı şey kırbaçların sırtına battığı gibi onun ruhuna batıyor ve bırakılan her yara devamlılığını koruyordu. Şimdi bile emin değildim, yaptığım şey, onun ruhunu çağırıp onun zihninin karanlığında tek elden onlarla savaşmak ve onu iyileştirmek olunca sihir ve tıp arasında pek de fark yoktu.</p>

  <p class="normal">Hâlâ o soğukluğu hissedebiliyordum, beni ezen ağır taşlar ve ondan aldığım kalın kürk, boynumu saran eller ve karanlıkta beni avlayan, yanan bedeni…</p>

  <p class="normal">“Ama onu iyileştirmiştim,” dedim yumuşak bir sesle. “Bana geri gelmişti.”</p>

  <p class="normal">Brianna yavaşça kafasını sallıyordu, şaşırmıştı ve inatla kafasını sallıyordu. “Grahamlar aptaldır, Campbelller hilekârdır, MacKenzieler çekici ama hoştur ve Fraserler inatçıdır.” Jamie bir keresinde klanların kişilikleri hakkında bilgi verirken böyle demişti. Pek de yanılmamıştı, Fraserler oldukça inatçıydı, hem o hem de Bree.</p>

  <p class="normal">“Buna inanmıyorum,” dedi. Ayağa kalkmış, bana bakıyordu. “Sanırım bu Culloden’daki adamlarla ilgili çok şey düşündün,” dedi. “Ayrıca, kendini çok zorladın ve belki babamın ölümü…”</p>

  <p class="normal">“Frank senin baban değil,” dedim bir çırpıda.</p>

  <p class="normal">“Evet, öyle!” Öyle hızlı geriye çekildi ki, ikimiz de irkildik.</p>

  <p class="normal">Frank zamanında “gerçeği kabul ettirmeye mecbur bırakma” eğilimi olan doktorların ısrarlarına boyun eğmişti, böyle bir şey yapılması hamileliğime zarar verebilirdi. Koridorda bir sürü mırıldanma ve bağırtı vardı. Ve ben sağlık bakımından zayıf, kalben yaralıydım, bu yüzden de anlatmaktan vazgeçmiştim.</p>

  <p class="normal">Ama bu sefer vazgeçmeyecektim.</p>

  <p class="normal">“Frank’e söz vermiştim,” dedim. “Yirmi sene önce sen doğduğunda. Ondan ayrılmaya çalıştım ama o beni bırakmadı. Seni seviyordu.” Brianna’ya bakarken sesimin yumuşadığını hissettim. “Gerçeğe inanamıyordu ama tabii ki senin baban olmadığını da biliyordu. Sana bunu anlatmamamı istemişti ama o yaşadığı sürece bunu yapmayacaktım. Sonrası bana kalmıştı.” Yutkundum ve kuruyan dudaklarımı yaladım.</p>

  <p class="normal">“Onu sahiplenmiştim çünkü seni seviyordu. Ama Frank öldü ve senin de kim olduğunu bilmen gerek.”</p>

  <p class="normal">“Eğer şüphe ediyorsan,” dedim. “Uluslararası Resim Galerisi’ne git. Orada Ellen MacKenzie’nin bir fotoğrafı var; Jamie’nin annesi. Bunu takıyor.” Boğazımdaki kolyeye dokundum. İskoçya nehrinden toplanmış tatlı su incilerinden dizilmiş, ortasında ajurlu altından bir madalyon olan bir kolyeydi. “Jamie bunu düğün günümüzde vermişti.”</p>

  <p class="normal">Brianna’ya bakıyordum, ayakta dimdik ve sert bir şekilde duruyordu. Yüzünde duyduklarını inkâr eden bir ifade vardı. “Eline bir ayna al,” dedim. “Bir resme ve sonra da kendine bak. Tıpa tıp aynısı olmasan da büyük annene çok benziyorsun.”</p>

  <p class="normal">Roger Brianna’ya bakıyordu, daha önce ona hiç böyle baktığını görmemiştim. Bir ona bir bana bakıyordu, aklındakileri toparlamak ister gibiydi. Sonra birden omuzlarını dikleştirdi ve Brianna’nın yanında oturduğu koltuktan kalktı.</p>

  <p class="normal">“Bende görmek isteyeceğin bir şey var,” dedi. Ve çabucak Papaz Efendi’nin eski masasına gidip çekmecesinden sararmış bir gazete kupürü çıkardı.</p>

  <p class="normal">“Bunları okurken tarihlere bak,” dedi Brianna’ya sayfayı verirken. Ayakta duruyordu. Sonra dönüp bana baktı. Uzun ve soğukkanlı bir bakıştı bu. İnanmıyordu ama bir yandan şüphe etmek için hayal gücünü de zorluyordu.</p>

  <p class="normal"><span class="ideitalik">1743</span>, dedi. Sanki kendi kendine konuşuyor gibiydi. Hayretle kafasını sallıyordu. “1945 yılında. Tanrım, hiç böyle düşünmemiştim. Yüce Tanrım, kim düşünebilirdi ki?”</p>

  <p class="normal">Şaşırmıştım. “Sen biliyor muydun? Brianna’nın babasını yani?”</p>

  <p class="normal">Brianna’nın elindeki haberler sayfasına bakarak kafasını salladı. Brianna henüz onlara bakmıyordu ama Roger’a yarı şaşkın yarı kızgın bir şekilde bakmayı ihmal etmemişti. Gözlerinde büyüyen öfkeyi görebiliyordum. Sanırım Roger da bunun farkındaydı. Aceleyle onun yanından ayrılıp bana yanaştı ve çeşitli sorular sormaya başladı.</p>

  <p class="normal">“Peki, bana verdiğin bu isimler? Culloden’da savaşanlardan tanıdığın var mıydı?”</p>

  <p class="normal">Rahatlamıştım, sakindim. “Evet, onları tanıyordum.” Tam bu esnada şiddetli bir yağmur başladı. Brianna’nın kafası haber kupürlerinin içine gömülmüştü. Saçları yüzünü saklıyordu ama burnunun ucunun kızardığını görebiliyordum. Jamie de üzüldüğü ya da öfkelendiği zaman böyle kızarırdı. Fraser’ın bu hallerine alışıktım.</p>

  <p class="normal">“Ve sen Fransa’daydın,” diye mırıldandı Roger, bana daha da yaklaşmıştı. Yüzündeki şok fark ediliyordu. Ve tabii ki heyecan da… “Senin bildiğini sanmıyordum…”</p>

  <p class="normal">“Evet, biliyordum,” dedim. “Bu yüzden Paris’e gittik. Jamie’ye 1745 Culloden olayını ve neler olacağını anlatmıştım. Bu yüzden Charles Stuart’ı durdurmak için Paris’e gitmiştik.”</p>
</body>
</html>
