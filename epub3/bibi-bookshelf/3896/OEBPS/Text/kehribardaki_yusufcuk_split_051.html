<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_50">42<br class="calibre2"/>
  Birleşme</h2>

  <p class="normal">Sinirden bembeyaz kesilen Jamie, Holyrood’un sabahları kullanılan salonunun kapısını çarparak açtı. Ewan Cameron ayağa fırlarken mürekkep hokkasını yere düşürdü. Simon Fraser, Lovat’ın Varisi, masanın karşısında oturuyordu.</p>

  <p class="normal">“Lanet olsun!”dedi Ewan, yayılan mürekkebi silmek için mendil ararken. “Neler oluyor, Fraser? Ah, iyi sabahlar, Bayan Fraser,” diye ekledi, Jamie’nin arkasında beni görünce.</p>

  <p class="normal">“Majesteleri nerede?” diye sordu Jamie hiçbir giriş yapmadan</p>

  <p class="normal">“Stirling Kalesi’nde,” diye cevap verdi Cameron ve mendil aramada başarısız olduğunu fark edince, “Mendilin var mı, Fraser?” diye sordu.</p>

  <p class="normal">“Eğer olsaydı, seni onunla boğardım,” dedi Jamie. Charles’ın olmadığını fark edince rahatlamıştı ama dudağının köşesi hâlâ kaskatıydı. “Neden adamlarımın Tolbooth’da tutulmasına izin verdin? Domuzların bile yaşamasına izin vermeyeceğim bir yerde onları görüyorum! Tanrı bilir, kesin sen bir şey yapmışsındır!”</p>

  <p class="normal">Cameron bunu duyunca kızarmaya başladı ama açık kahverengi gözlerini Jamie’ninkilerden ayırmadı.</p>

  <p class="normal">“Denedim,” dedi. “Majesteleri’ne bunda bir yanlışlık olduğundan emin olduğumu söyledim-evet, bulunduklarında adamların otuzu da ordudan on mil uzaktaydılar, nasıl bir yanlış anlama! Jamie ani giriş şokunu atlatmasıyla birlikte sinirlenmeye başlamıştı. “Tanrım, savaş zamanı kaçmak vatana ihanettir!”</p>

  <p class="normal">“Öyle mi?”dedi Jamie şüpheli bir şekilde. Genç Simon’a doğru başıyla kısaca selam verdi ve kendi oturmadan önce bana doğru bir sandalye itti. “Peki sen eve giden adamlarının yirmisini de asılmaya gönderdin mi, Ewan?”</p>

  <p class="normal">Cameron’un yüzü iyice kızarmış, Simon Fraser’in ona verdiği mendille mürekkebi temizlemeye odaklanmıştı.</p>

  <p class="normal">“Onlar yakalanmadı,” diye mırıldandı en sonunda. Jamie’ye bir göz attı, zayıf yüzü ciddiyetini koruyordu. “Stirling’e Majesteleri’ne git,” diye tavsiyede bulundu. “Bu kaçma olayından dolayı oldukça sinirliydi ama ne de olsa seni Beauly’e gönderen ve adamlarının başıboş kalmasını sağlayan kendisi, değil mi? Seni sever Jamie ve seni “dostum” diye çağırıyor. Adamlarını affedebilir ve sen de onların yaşaması için af dileyebilirsin.”</p>

  <p class="normal">Mürekkeple boyanmış mendili aldı ve sonra özür dileyerek mendili atmak için dışarı çıktı, çabucak Jamie’den uzaklaşmak istediği açıktı.</p>

  <p class="normal">Jamie sandalyesine yayılmış oturuyordu. Gözleri, Stuartların haneden armasını gösteren duvardaki küçük işlemeye odaklanmıştı. Jamie’nin emrindeki adamların kaçmaya teşebbüsten dolayı tutuklandıkları ve Edinburgh’un adı çıkmış Tolbooth Hapishanesi’nde ölüm cezasıyla hapse atıldıkları haberiyle Lallyborch’a gelen Murtagh’dan beri Jamie’nin hâli böyleydi.</p>

  <p class="normal">Charles’ın adamları idam etme niyetinde olduğunu ben de düşünemiyordum. Ewan Cameron’un belirttiği gibi, Kuzey İskoçya ordusunun askerlik yapabilecek gücü kuvveti yerinde olan her erkeğe ihtiyacı vardı. Charles’ın İngiliz kırsal bölgelerinden beklediği destek akını daha gerçekleşmemişti. Sadece bu da değil, Jamie’nin yokluğunda adamlarını asmak siyasi bir ahmaklık hareketi ve Charles Stuart’ın bile düşünemeyeceği kadar büyük bir ihanet olurdu.</p>

  <p class="normal">Cameron’un haklı olduğunu ve adamların eninde sonunda affedileceğini hayal ediyordum. Şüphesiz Jamie de bunun farkındaydı ama onların bozulmuş bir mücadele riskinden sağ salim kurtulduğunu görmekten çok uydurma bir farkındalıkla yüzleşmek onun için zayıf bir avuntuydu, Majesteleri onları İskoçya’nın en kötü hapishanesine attırmış, korkaklıkla suçlamış ve asılmak gibi utanç verici bir ölüm cezasına çaptırmıştı.</p>

  <p class="normal">Genç Simon da sessizliğini koruyordu.</p>

  <p class="normal">“Ben de seninle Majesteleri’ne geliyorum,” dedi dalgın bir şekilde.</p>

  <p class="normal">“Sen de mi?” Jamie şaşkın bir şekilde yarı amcasına baktı ve sonra gözlerini kısarak başını Simon’a çevirdi. “Neden?”</p>

  <p class="normal">Simon hafifçe gülümsüyordu. “Ne de olsa akraba akrabadır. Yoksa babamın yaptığı gibi adamlarını almaya çalışacağımı mı düşünüyorsun?”</p>

  <p class="normal">“Yapar mısın?”</p>

  <p class="normal">“Yapabilirim,” dedi Simon açıkça, “eğer bunu yapmakla iyi bir şans elde edeceğimi düşünüyorsam. Düşündüğüm şey muhtemelen daha çok sıkıntı yaratabilir. MacKenzielerle ya da seninle, yeğenimle savaşmayı istemiyorum,” diye ekledi. “Lallybroch kadar zengin olmayı, ya da güzellikle orayı ele geçirmek için şeytanca savaşmayı. Babama da böyle söyledim ama o sadece işine geleni duyuyor.”</p>

  <p class="normal">Genç adam başını iki yana salladı ve kılıcını kemerine yerleştirdi.</p>

  <p class="normal">“Muhtemelen ordu avantaları daha iyi olur, yenilenen bir kralla bu durum kesinlik kazanacaktır. Ve…” Sonuca varıyordu, “eğer Preston’da yaptıkları gibi ordu yeniden savaşırsa, sahip olacakları her adama ihtiyaçları olacaktır.”</p>

  <p class="normal">Jamie tamam anlamında başını salladı ve yüzüne hafif bir gülümseme yayıldı. “Teşekkürler, Simon. Bu işe yarar.”</p>

  <p class="normal">Simon da başını salladı. “O zaman Dougal MacKenzie’nin gelip senin için konuşması canını sıkmaz. O da Edinburgh’da.”</p>

  <p class="normal">“Dougal MacKenzie mi?” Jamie’nin kaşları şaşkınlıkla yukarı kalktı. “Evet sanırım canımı sıkmaz ama…”</p>

  <p class="normal">“Canını sıkmaz mı? Adamım, sen duymadın mı? MacKenzie Prens Charles’ın sarışın oğlu. ”Simon iyice yayılarak oturmuştu, alaycı gözlerle Jamie’ye bakıyordu.</p>

  <p class="normal">“Neden?” diye sordum. “Ne yaptı ki?” Dougal, Stuart davasında savaşması için iki yüz elli süvari getirdi ama büyük katkıda bulunan başka birçok bey de vardı.</p>

  <p class="normal">“On bin pound,” dedi Simon. “Tamı tamına on bin pound, Dougal MacKenzie hükümdarın ayaklarına serdi. Bu canını sıkmaz, öyle değil mi? Cameron bana Charles’ın İspanya’dan gelen parayı ve güvendiği İngiliz destekçilerinden gelen paranın bir kısmını tükettiğini söyledi. Dougal’ın on bin poundu en azından birkaç hafta ordunun silah ve yiyecek ihtiyacını karşılayabilecek ve neyseki daha Fransa’dan daha çok alacağı var.” Sonunda düşüncesiz kuzeni ona yardım ediyordu, Louis ona bir miktar para göndermeyi gönülsüzce de olsa kabul etmiştiti. Ama gelmesi de uzun sürecekti.</p>

  <p class="normal">Jamie’ye bakıyordum, yüzü benim şaşkınlığımı yansıtıyordu. Dougal MacKenzie bu on bin poundu nasıl elde etmişti? Birden aklıma Cranesmuir’deki hırsızların kaldığı çukur gelmişti, cadılıkla yargılandığım mahkemimi beklerken, bitmek bilmeyen üç gün üç geceyi orada geçirmiştim.</p>

  <p class="normal">“Geillis Duncan!” diye bağırıverdim. Çamurlu çukurun zifiri karanlığında yaptığımız sohbeti hatırlayınca ürperdiğimi hissettim, arkadaşım, karanlıkta gelen sesten başka bir şey değildi. Salon sıcaktı ama ben pelerinime iyice sarındım.</p>

  <p class="normal">“On bin poundu kenara koydum,” demişti Geillis Duncan, kocasının adıyla sahte imza atarak başarıyla gerçekleştirdiği hırsızlığıyla böbürleniyordu. Zehirle öldürdüğü kocası Arthur Duncan bir bölgenin vekil hâkimiydi. “II. James davası için on bin pound. Ayaklanma olduğu zaman yardım edeceğim.”</p>

  <p class="normal">“Onu çaldı,” dedim, cadılıkla suçlanan Geillis Duncan’ın üvez ağacının dallarının altında ateşle ölüme gittiğini düşününce kollarım ürpermişti. Aşkı Dougal MacKenzie’nin canını sıkan çocuğu doğurmak için uzun süre ölümden kaçan Geillis Duncan. “Parayı çaldı ve Dougal’a verdi, ya da Dougal ondan aldı, şimdi hangisinin olduğunu söylemenin bir önemi yok. ”Telaşlı bir şekilde ayağa kalkmış, ateşin önünde bir ileri bir geri yürümeye başlamıştım..</p>

  <p class="normal">“Piç kurusu!” dedim. “Demek iki sene önce Paris’te yaptığı şey buymuş!”</p>

  <p class="normal">“Ne?” Jamie bana kaşlarını çatarak bakıyordu, Simon da ağzı açık beni izliyordu.</p>

  <p class="normal">“Charles Stuart’ı ziyaret etmek. Gerçekten Charles’ın bir ayaklanmayı planlayıp planlamadığını görmeye gelmişti. Belki o zamandan ona söz vermişti, belki Charles’ın İskoçya’ya gelerek kendini riske atmasını sağlayan şey budur - Geillis Duncan’dan aldığı para sözü. Ama Dougal, Colum hayattayken bu parayı Charles’a veremezdi çünkü Colum bazı sorular sorabilirdi, çalınan bir parayı kullanamayacak kadar dürüst bir adamdı, kimin çaldığının bir önemi yoktu.”</p>

  <p class="normal">“Anlıyorum,” diyerek Jamie başını salladı. “Ama şimdi Colum öldü,” dedi sessizce. “Ve Dougal MacKenzie de Prens’in favorisi.”</p>

  <p class="normal">“Söylediğim gibi hepsi senin iyiliğin için,” diye Simon araya girdi. “Onu bulmaya git, büyük olasılıkla günün bu saatinde World’s End’dedir.”</p>

  <p class="normal">“Onun senin için konuşacağına inanıyor musun?” diye sordum Jamie’ye, endişeliydim. Dougal bir zaman Jamie’ye babalık yapmıştı ve muhtemelen iyi kötü günler geçirmişlerdi. Ama Dougal bir avuç korkak ve kaçak için Prens’le konuşarak yeni bulduğu popüleritesini riske atmak istemeyebilirdi.</p>

  <p class="normal">Genç Tilki babasının yıllarından yoksundu ama yine de babasının zekâsına sahipti.</p>

  <p class="normal">“MacKenzie hâlâ Lallybroch’u istiyor, değil mi? Eğer o da babam gibi düşünüyorsa ve benim de senin toprağında gözüm olursa, senin adamlarını kurtarmak için sana yardımcı olmaya daha çok istekli olmaz mı? Savaş bittiğinde senin toprağın için bizle savaşması için senin üstleneceğinden daha fazlasını ona mal etmelisin.”</p>

  <p class="normal">“Sen onunla konuşmadan önce onun burnunun dibinde babamın listesinin bir kopyasını almaya giderim. Senin adamlarını almama izin vermeden önce içeriye gelir ve beni cehennemde görmek istediğini ona anlatırsın sonra hep birlikte Stirlig’e gideriz,” dedi ve suç ortağı Jamie’ye sırıttı.</p>

  <p class="normal">“İskoç ile komplo arasında neden bir bağlantı olduğunu her zaman merak etmişimdir,” dedim gülereek.</p>

  <p class="normal">“Neymiş?” İki adam da bana bakıyordu, şaşkındılar.</p>

  <p class="normal">“Önemli değil,” dedim başımı sallayarak. “Kan bağı her şeyi anlatıyor.”</p>

  <p class="normal">Jamie ve diğerleri Prens ile olan durumu düzeltmek için Stirling’e gittiklerinde ben Edinburgh’da kalmıştım. Bu şartlar altında Holyrood Sarayı’nda kalamayacağımdan Canongate’in üstünde ara sokakların birinde oda tuttum. Küçük soğuk ve dar bir odaydı ama zaten içinde pek vakit geçirmiyodum.</p>

  <p class="normal">Tolbooth’daki tutuklular daha hapisten çıkmamışlardı. Fergus ve ben her gün hapishaneyi ziyarete gidiyorduk ve böylece küçük bir rüşvetle Lallybrochu adamlara yiyecek ve ilaç götürebiliyordum. Teorik olarak tutuklularla gizliden konuşmama izin verilmiyordu ama burada yine aynı sistem işliyordu, uygun rüşvet verildiğinde Smithli Ross ile tek başıma konuşabiliyordum.</p>

  <p class="normal">“Bu benim suçum, leydim,” dedi ilk kez onu görmeye gittiğimde. “Adamlara üçerli ya da dörderli küçük gruplar halinde hareket etmelerini söylemeliydim, bizim yaptığımız gibi topluca değil. Onları kaybetmekten de korkmuştum.”</p>

  <p class="normal">“Kendini suçlamana gerek yok,” diyerek onu rahatlatmaya çalıştım. “Duyduğum kadarıyla yakalanmanız sadece kötü şans. Endişelenme, Jamie Prens’i görmek için Sterling’e gitti. Hiç zaman kaybetmeden sizi buradan çıkaracak.”</p>

  <p class="normal">Başını evet anlamında salladı ve bitkin bir halde bir saçına hafifçe dokundu. Pis ve dağınıktı ve birkaç ay önceki sağlam güçlü adamdan biraz farklıydı, küçülmüştü. Ama yine de bana gülümsedi ve yemek için teşekkür etti.</p>

  <p class="normal">“Zarar vermiyorlar,” dedi samimi bir şekilde. “Sadece az bir miktar sulu yemek alabiliyoruz. Acaba…” dedi tereddüt ederek. “Acaba birkaç battaniye alabilir misiniz, leydim? Kendim için değil, adamların dördünde sıtma var ve…”</p>

  <p class="normal">“Alırım,” dedim.</p>

  <p class="normal">Hapishaneden çıktım, nasıl battaniye alacağımı merak ediyordum. Ana ordu İngiltere’yi kuşatmak için güneye gitmişti, Edinburgh hâlâ işgal altındaydı. Askerler, lordlar, cellatlar sürekli bir içeri bir dışarıya gidip duruyolardı, iyileri çok pahalıydı ve kısıtlıydı. Battaniye ve sıcak tutacak giysiler bulunuyordu ama çok pahalıya mal olacaktı ve benim cüzdanımda on şilin kalmıştı.</p>

  <p class="normal">Edinburgh’da bir bankacı vardı, Lallybroch’un işlerini ve yatırımlarını yürüten Bay Waterford, ama Krallık için bankalara el konur korkusuyla Jamie birkaç ay önce bankadan bütün parasını almıştı. Para altına dönüştürülmüş ve bazıları emniyette olsun diye Fransa’daki Jared’e gönderilmişti, kalanlar ise çiftlik evine saklanmıştı. Ve şu an hepsi bana erişilmez geliyordu.</p>

  <p class="normal">Düşünmek için sokakta durdum, çakıl taşlarının üstünde dururken gelen geçen bana çarpıyordu. Param yoktu ama hâlâ birkaç değerli eşyam vardı. Paris’te Raymond’un verdiği kristal - kristalin kendisi pek değerli değildi ama altınla donatılmış zincir değerliydi. Düğün yüzüklerim -hayır, geçici olsa bile bunların hiçbirinden ayrılmak istemiyordum. İnciler… Jamie’nin düğün günümüzde verdiği inci kolyeye bakmak için kontrol ettim, güvenli bir şekilde eteğime dikilmişlerdi.</p>

  <p class="normal">Küçük tatlı su incilerinin düzensiz bocukları sert ve pürüzsüzdü. Gerçek inci kadar pahalı değillerdi ama güzel bir kolyeydi ve incilerin arasında altınla işlenmiş bir taş vardı. Jamie’nin annesi, Ellen’e aitti. Adamlarını rahatlatmak için kullanıldığını görmekten hoşnut olur diye düşündüm.</p>

  <p class="normal">“Beş pound,” dedim kararlı bir şekilde. “Başka bir dükkân bulmak için bütün yokuşu çıkmayı göze alsaydım bunun için altı pound alabilirdim.” Bunun doğru olup olmadığı hakkında bir fikrim yoktu ama yine de tezgahta duran kolyeyi almak için elimi uzattım ve tefeci dükkânından ayrılıyor gibi yaptım. Tefeci Bay Samuels çabucak kolyenin üzerine atıldı, acelesi altı pounddan başlatabileceğimi gösteriyordu.</p>

  <p class="normal">“Üç pound on sent,” dedi. “Bunu yapmam ailemi sefalete düşürecek ama sizin gibi güzel bir leydi için…”</p>

  <p class="normal">Kapı açıldığında küçük çıngırak arkamda ahenkli bir şekilde çaldı ve tefeci dükkânının eski tahta döşemesinde, tereddütle içeri giren ayak sesleri yankılandı.</p>

  <p class="normal">“Affedersiniz,” diye seslendi bir genç kız, ben de incileri unutarak tefeci dükkânının bilye gölgesinin Mary Hawkins’in yüzüne düşmesini görmek için arkamı döndüm. Geçen bir yılda büyümüş ve kilo almıştı. Davranışında bir olgunluk ve nezaket vardı ama hâlâ çok gençti. İlk başta gözlerini kırpıştırtı sonra sevinçten çığlık atarak boynuma atıldı ve bana sıkıca sarıldı. Yakasındaki kürk burnumu kaşındırmıştı.</p>

  <p class="normal">“Burada ne yapıyorsun?” diye sordum.</p>

  <p class="normal">“Babamın kız kardeşi burada yaşıyor,” diye cevap verdi. “Ben o-onunla kalıyorum. Sen benim burada ne yaptığımı mı soruyorsun?” Bay Samuel’in dükkânının kirli eşiğine doğru bir el hareketi yaptı.</p>

  <p class="normal">“Evet öyle,” dedim.”Ama biraz daha bekleyebilir.” Tefeciye döndüm. “Dört pound altı sent, yoksa başka yere gidiyorum,” dedim. “Karar ver, acelem var.”</p>

  <p class="normal">Ben Mary’e dönerken kendi kendine homurdanan Bay Samuels tezgahın altındaki kasasına uzanmıştı.</p>

  <p class="normal">“Birkaç battaniye almam lazım. Benimle gelir misin?”</p>

  <p class="normal">Dışarıya bir göz attı, kapıda uşak kıyafetli küçük bir adam vardı, onu beklediği açıktı. “Tamam, ama daha sonra sen de benimle gelirsen. Ah, Claire, seni gördüğüme öyle mutluyum ki!”</p>

  <p class="normal">“Bana bir mesaj gönderdi,” diye Mary gizlice konuşmaya başladı, yokuş aşağı yürüyorduk. “Alex. Mektubunu bir arkadaşım getirdi.” Adını söylediğinde sevinçten yüzü aydınlanmıştı.</p>

  <p class="normal">“Edinburgh’da olduğunu öğrenince, babamın b-beni halama göndermesini sağladım. Onun için sorun değildi,” diye ekledi acı bir şekilde. “Bana bakmak onu rahatsız ediyor, Paris’te olanlardan sonra. Beni evinden gönderdiği için oldukça mutluydu.”</p>

  <p class="normal">“Peki Alex’i gördün mü?”diye sordum. Onu en son gördüğümden beri genç papazın nasıl göründüğünü merak ediyordum. Ayrıca Mary’e yazacak cesareti nereden bulduğunu da merak ediyordum.</p>

  <p class="normal">“Evet. Gelip gelmeyeceğimi sor,” diye çabucak ekledi. “B-ben kendim geldim.” Bu sözleri söylerken hafiften titriyordu, “O…o bana yazamayacak çünkü öleceğini düşünüyor ve bilmemi…bilmemi istiyor…” Elimi omzuna doladım ve onu çabucak dar sokaklardan birine döndürdüm, kendimizi sokak trafiğinden uzaklaştırmıştım.</p>

  <p class="normal">“Her şey yoluna girecek,” dedim, çaresiz bir şekilde onu okşuyordum, her şeyi yoluna koymak için ne yapacağımı bilmiyordum. “Geldin ve onu gördün, bu önemli bir şey.”</p>

  <p class="normal">Başını tamam anlamında salladı, konuşmuyor ve burnunu çekiyordu. “Evet,” dedi sonunda. “İki ayımız…vardı. Ç-çoğu insanın sahip olduğu zamandan çok daha fazla olduğunu kendime söyleyemedim, mutlu olduğumuz iki ay… ama s-sahip olabileceğimiz zamanın çoğunu kaybettik ve…bu yeterli değil. Claire, yeterli değil!”</p>

  <p class="normal">“Hayır,”dedim sessizce. “Böyle bir aşk için bütün bir hayat bile yeterli değil.” Birden içim acımıştı, Jamie’nin nerede olduğunu merak ediyordum.</p>

  <p class="normal">Şimdi biraz daha sakinleşen Mary koluma yapışmıştı. “Claire, benimle onu görmeye gelir misin? Çok şey yapamayacağını b-biliyorum…”Sesi titriyordu ve görünür bir çabayla ayakta durmaya çalışıyordu. “Ama belki sen yardımcı…olabilirsin.”Sokağın dışında öylece duran uşağa baktığımı gördü. “Ona para veririm,” dedi. “Halam her akşamüzeri yaptığım gibi yürüyüşe çıktığımı düşünür. Gelecek misin?”</p>

  <p class="normal">“Evet, tabii ki de.”Yüksek binaların arasından şehrin dışındaki tepeden görünen güneşin durumuna baktım. Bir saat içinde hava kararacaktı. Karanlık çöküp Tolbooth’un soğuk duvarlarını nemlendirmeden önce battaniyeleri hapishaneye göndermek istiyordum. Ani bir karar verip sabırsızlıkla yanımda dikilmiş ilgiyle Mary’i izleyen Fergus’a döndüm. Lallybroch adamlarıyla birlikte Edinburgh’a dönmüştü, Fransız vatandaşı olduğundan hapishaneden kaçmış ve geleneksel işinden zar zor kurtulmuştu. Tolbooth’un yakınlarında asılmak üzereyken onu bulmuştum.</p>

  <p class="normal">“Al bu parayı,” dedim, cüzdanımı verirken, “ve Murtagh’ı bul. Ona alabildiği kadar battaniye almasını ve Tolbooth’daki tutuklulara vermesini söyle. Oradakine zaten rüşvet verilmişti ama her duruma karşı birkaç şilini kenarda tutsun.”</p>

  <p class="normal">“Ama Madam,”diye itiraz etti, “Sizi yalnız bırakmayacağıma dair lorduma söz verdim…”</p>

  <p class="normal">“Lord burada değil,” dedim kararlılıkla, “ben buradayım. Git, Fergus.”</p>

  <p class="normal">Dönüp Mary’e bir göz attı ve ayrıldı, omuzlarını silkti, giderken Fransızca kadınların ne kadar inatçı olduğu hakkında bir şeyler mırıldanıyordu.</p>

  <p class="normal">Binanın en üstündeki küçük oda en son ziyaretimden beri oldukça değişmişti. İlk başta temizdi, yatay yüzeyin her yeri parlıyordu. Ambarda yiyecek, yatakta kuş tüyü yorgan ve hastanın rahatını sağlamak için birçok şey vardı. Alex Randall’ın rahatını garantiye almak için annesinin mücevherini rehin bıraktığını söylemişti.</p>

  <p class="normal">Paranın sağlamayacağı şeyler de vardı ama Alex’in yüzü Mary içeri girdiğinde mum gibi aydınlanmış, geçici de olsa hastalık tahribatını engellemişti.</p>

  <p class="normal">“Sana Claire’i getirdim, canım.” Mary pelerinini sandalyenin üzerine atar atma onun yanına çömelmişti, zayıf mavi damarlı ellerini ellerinin arasına almıştı.</p>

  <p class="normal">“Bayan Fraser.” Gülümsemesine rağmen Alex’in sesi oldukça yorgun çıkıyordu. “Dost canlısı yüzünüzü yeniden görmek ne güzel.”</p>

  <p class="normal">“Evet, benim için de öyle.” Ben de ona gülümsedim, yarı bilinçli şekilde boğazında hızlıca atan nabzına ve teninin şeffaflığına dikkat ettim. Ela gözleri sıcacık bakıyor, nazik bedeninde kalan hayatı yansıtıyordu.</p>

  <p class="normal">İlaçlar olmadan onun için yapacağım pek fazla bir şey yoktu ama yine de onu dikkatlice muayene ettim ve biraz daha rahatladığını gördüm.</p>

  <p class="normal">Durumundan dolayı hissettiğim endişeyi örtbas ettim ve ertesi gün onun daha rahat uyumasını sağlayacak ilaçlarla geleceğime dair ona söz verdim. Söz verdiğimi zar zor anladı; bütün dikkatini endişeyle yanında oturan ve ellerini tutan Mary’e vermişti. Işığın solduğu cama baktığını görüyor ve endişesini fark edebiliyordum, akşam karanlığı çökmeden önce halasının evine dönmek zorundaydı.</p>

  <p class="normal">“O zaman ben müsadeni istiyorum,” dedim Alex’e, olabildiğimce kibar olmaya çalışarak. Birkaç dakika da olsa değerli anlarında onları yalnız bırakmak istemiştim.</p>

  <p class="normal">Alex şükranla bana bakarak gülümsedi.</p>

  <p class="normal">“Tanrı sizi korusun, Bayan Fraser,” dedi.</p>

  <p class="normal">“Yarın görüşürüz,” dedim ve onu yeniden görebilme umuduyla ayrıldım.</p>

  <p class="normal">Önümüzdeki birkaç gün oldukça yoğundum. Tutuklandıklarında adamların silahlarına el koyulmuştu ve ben elimden geldiğince onları kurtarmaya çalışıyordum, yeri geldiğinde zorbalık yapmış, tehdit etmiş, rüşvet vermiş ve cazibemi kullanmıştım. Jared’in ayrılırken bana verdiği iki broşu rehin bırakmış ve şuanki ordunun yediği gibi Lallybroch adamlarının da yemesini garanti etmek için yeterince yiyecek getirmiştim.</p>

  <p class="normal">Hücreye girmenin bir yolumu bulmuş ve tutukluların kırgınlıklarını, skorbütü, kışın çok yaygın olan yetersiz beslenmeyi, soğukta oluşan el ve ayak şişmelerini, kireçlenmeyi ve solunum yoluyla meydana gelen hastalıkları tedavi etmekle zamanımı harcamıştım.</p>

  <p class="normal">Edinburgh’da bulunan beyler ve lordlarla da konuşmuştum - çoğuyla değil - ama eğer Jamie Stirling’deki ziyaretinde başarısız olursa ona yardımcı olmalarını umuyordum. Başarısız olacağını sanmıyordum ama tedbir almak akıllıca görünüyordu.</p>

  <p class="normal">Günlük yaptığım aktivitelerin dışında günde bir kez Alex Randall’ı görmeye gidiyordum. Mary ile geçirdiği zamanı bölmemek için sabahları gitmeye özen gösteriyordum. Alex çok az uyuyordu ve hastalık yüzünden gittikçe daha az uyuyordu; sonuçta yorgun oluyordu ve sabahları bitkin düşüyordu, ben geldiğim zaman konuşmak istemiyor sadece gülümsüyordu. Ona birkaç damla afyon çiçeği ile nane ve lavanta karışımı veriyordum; bu onun birkaç saat uyumasını sağlıyordu böylece Mary öğleden sonra geldiğinde uyanık olabiliyordu.</p>

  <p class="normal">Ben ve Mary dışında binanın en üst katındaki dairede başka bir ziyaretçi görmemiştim. Bu yüzden bir sabah kapalı kapılar ardında odasından merdivenlere gelen sesi duyunca şaşırmıştım.</p>

  <p class="normal">Anlaştığımız gibi kapıyı kısaca vurdum ve içeri girdim. Jonathan Randall kardeşinin yatağının kenarında oturuyordu, üstünde kırmızı, sarımsı kahverengi albay üniforması vardı. İçeri girdiğimde ayağa kalkıp düzgün bir şekilde reverans yaptı, yüzü buz gibiydi.</p>

  <p class="normal">“Madam,” dedi.</p>

  <p class="normal">“Albay,”diyerek cevap verdim. Odanın ortasında acemice ayakta dikilmiştik, dik dik birbirimize bakıyorduk, ikimiz de daha ileriye gitmek için isteksizdik.</p>

  <p class="normal">“Johnny,” diye seslendi Alex güçlükle.</p>

  <p class="normal">“Kardeşim bazı haberleri sana söylemem için beni çağırdı,” dedi. Bu sabah peruğunu takmamıştı ve siyah saçları arkadan bağlanmıştı, erkek kardeşine olan benzerliği şaşırtıcıydı. Alex gibi solgun ve kırılgandı, Jonathan’ın hayaletine benziyordu.</p>

  <p class="normal">“Sen ve Bay Fraser, Mary’ye çok nazik davrandınız,”dedi Alex ve bana bakmak için yana döndü. “Ve tabii ki bana da. Ben…kardeşimin sizinle yaptığı pazarlığı biliyorum” - yanakları hafiften pembeleşmişti - “ama senin ve eşinin Mary için…Paris’te neler yaptığınızı da biliyorum.” Dudaklarını yaladı, odanın daimi sıcaklığından dolayı çatlamış ve kurumuşlardı. “Johnny’nin Şato’dan dün getirdiği haberleri duyman gerektiğini düşünüyorum.”</p>

  <p class="normal">Jack Randall nefretle beni süzüyordu ama yine de her şeyi söylemişti.</p>

  <p class="normal">“Hawley Cope’un yerine geçti, sana daha önce de geçeceğini söyletmişim,” dedi. “Hawley liderlik konusunda pek hünerli değil, emrindeki adamlara körü körüne bir güveni yok.” Sabırsızca omuz silkti.</p>

  <p class="normal">“Hâl böyle olunca General Hawley Stirlin Şatosu’nu almak için kuzeye gitmesi konusunda yönlendirildi.”</p>

  <p class="normal">“Yönlendirildi mi? ”diye sordum. “Kaç askeri olduğunu biliyor musun?”</p>

  <p class="normal">Randall başını evet anlamında salladı. “Şuan sekiz bin askeri ve bin üç yüz süvarisi var. Bugün içinde Hesseli altı bin kişinin gelmesini bekliyor.” Kaşlarını çatmış, düşünüyordu. “Campbell Klan Beyi’nin de Hawley’nin ordusuna katılması için bin adam yolladığını duydum ama bu bilginin güvenilir olup olmadığını söyleyemem; İskoçların nerede ne yapacağı belli olmuyor.”</p>

  <p class="normal">“Anlıyorum.” Bu çok ciddi bir durumdu; şu an Kuzey İskoçya ordusunun bin ya da iki bin askeri vardı. Hawley’e karşı, beklediği destekten de daha azdı, belki üstesinden gelebilirlerdi. Hesse’lilerin ve Campbell’in gelmesini beklemek oldukça delilikti, Kuzey İskoçyalıların savaş yeteneğinin savunmadan çok saldırmaya daha uygun olduğunu söylememek de.</p>

  <p class="normal">Jack Randall’ın sesi düşüncelerimin arasından bana sesleniyordu.</p>

  <p class="normal">“İyi günler, Madam,” dedi, her zamanki gibi resmiydi ve reverans yapıp ayrıldığında sert yakışıklı yüzünde merhametten eser bile yoktu.</p>

  <p class="normal">“Teşekkürler,” dedim Alex Randall’a, gitmeden önce Jonathan’ın uzun dönen merdivenlerden aşağıya inmesini bekliyordum. “Sana çok minettarım.”</p>

  <p class="normal">Başını tamam anlamında salladı. Gözlerinin altındaki gölgeler göze çarpıyordu, yine kötü bir gece daha geçirmiş olmalıydı.</p>

  <p class="normal">“Önemli değil,” dedi sadece. “Umarım benim için biraz ilaç bırakırsın? Seni yeniden görmeden önce uzun bir zaman geçicekmiş gibi geliyor.”</p>

  <p class="normal">Bocaladım, Stirling’e tek başıma gideceğimi sanması isabet olmuştu. Bütün hücrelerimi harekete geçiren şey tam da buydu ama Tolbooth’da düşünülmesi gereken askerler de vardı.</p>

  <p class="normal">“Bilmiyorum,” dedim. “Ama evet, ilaç bırakacağım.”</p>

  <p class="normal">Yavaşça odama gidiyordum, zihnim karmakarışıktı. Bunları Jamie’ye iletmem şarttı. Sanırım Murtagh gidebilirdi. Eğer ona bir not yazarsam tabii ki de Jamie bana inanırdı. Ama Lord George’u, Perth Dükü’nü ve diğer komutanları inandırabilir miydi?</p>

  <p class="normal">Bu bilgiyi nereden öğrendiğini ona söyleyemezdim, komutanlar bir kadının desteksiz yazılmış sözlerine inanmaya istekli olurlar mıydı? Özellikle de bu sözler doğaüstü güçleri olduğuna inanılan bir kadına aitse? Birden aklıma Maisri geldi ve ürperdim. Bu bir lanet demişti. Evet, ama neyi seçmem gerekiyor? Bir gücüm yok ama bildiğim şeyi söyleyemediğim bir gücüm var. Bu güce sahibim ama bunu kullanarak risk almayı da göze alamam.</p>

  <p class="normal">Küçük odamın kapısının açık olması ve içeriden çarpma, takırtı seslerinin gelmesi beni şaşırttı. Geri aldığım silahları yatağımın altına koydum, yatağın altı dolduğu için kılıçları ve çeşitli bıçakları şöminenin oraya yığdım, ortalıkta pek yer kalmamıştı sadece Fergus’un yatağını serdiğimiz küçük bir döşeme tahtısı vardı.</p>

  <p class="normal">Merdivenlerde durdum ve üstteki açık kapıdan görünen manzaraya bakakaldım. Yatağın üstünde duran Murtagh, odadan taşan kalabalığı oluşturan adamların silah dağıtımını denetliyordu - Lallybroch’un adamları.</p>

  <p class="normal">“Madam!” Sesin geldiği yöne döndüm, Fergus dirseğime yapışmış sırıtıyordu.</p>

  <p class="normal">“Madam! Bu harika değil mi! Lordumun adamları için istediği af kabul edildi. Bu sabah Stirling’den bir elçi geldi, onların serbest bırakıldığını ve hemen Stirling’deki lorduma katılmamız gerektiğini söyledi.”</p>

  <p class="normal">Onu kucakladım ve biraz da olsa gülümsedim. “Evet, bu harika, Fergus.” Adamların birkaçı beni fark etmiş ve yanıma ilerlemeye başlamışlardı, gülüyorlar ve birbirlerinin kollarını çekiştiriyorlardı. Odayı keyif ve heyecan kaplamıştı. Şapkalı mantarın üstündeki Cüce Kral gibi yatağa tüneyen Murtagh sonradan beni görmüş ve gülümsemişti.</p>

  <p class="normal">“Bay Murtagh mı adamları Stirling’e götürecek?” diye sordu Fergus. Silahlar paylaşılırken o da bir hançer almış, konuşurken onu kılıfından çekip yeniden koyarak alıştırma yapıyordu.</p>

  <p class="normal">Gözlerimi Murtagh’a diktim ve başımı hayır anlamında iki yana salladım. Ne de olsa Jenny Cameron erkek kardeşinin adamlarına Glenfinnan’a gitmek için liderlik yapabiliyorsa ben de eşimin askerlerini Stirling’e götürebilirim diye düşünüyordum.</p>

  <p class="normal">“Hayır,” dedim. “Ben götüreceğim.”</p>
</body>
</html>
