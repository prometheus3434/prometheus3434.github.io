<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_33">25<br class="calibre2"/>
  Raymond Kâfiri</h2>

  <p class="normal">Üzerimdeki yüksek kubbeli tavan kaş kemerlerle destekleniyordu, sütunların tepesinde yükselen dört kiriş on dördüncü yüzyıl mimarisini yansıtıyordu.</p>

  <p class="normal">Yatağım bunlardan bir tanesinin altına yapılmıştı, etrafımda ince perdeler vardı. Kemerin ortası tam üstümde değildi; yatağım buradan birkaç metre uzaktaydı. Ne zaman yukarıya baksam bu beni rahatsız ediyordu, büyük bir istekle yatağımı oynatmak istiyordum sanki tavanın merkezinde durmak içimdeki merkeze de yardımcı olacak gibiydi.</p>

  <p class="normal">Tabi hâlâ bir merkezim kaldıysa. Bedenim ezik ve narindi, sanki dayak yemiş gibiydim. Eklemlerim ağrıyordu ve sanki dişlerim baltalanıyordu. Birkaç kalın yorgan üzerimi kaplıyordu ama hararet yaratmaktan başka bir işe yaramıyorlardı ve ben ısınamıyordum. Yağmur soğuğu kemiklerime işlemişti.</p>

  <p class="normal">Bütün fiziksel semptomları anlayabiliyordum sanki başka birine aitlerdi, hiçbir şey hissetmiyordum. Beynimin küçük soğuk merkezi hâlâ oradaydı ama ifadelerimi saran his tamamen yok olmuştu. Ölmüştü ya da kötürümdü ama artık orada yoktu. Beş gündür L’Hôpital des Anges’deydim.</p>

  <p class="normal">Valide Hildegarde’nin uzun parmakları şefkatli bir kibarlıkla giydiğim pamuklu geceliğimin içinden girmiş karnımın derinliklerine bakıyordu. Rahmime bakıyordu. Olgun bir meyve gibi yumuşaktı. Parmakları iyice derinlere gittiğinde kendimi çekiyordum ve o da kaşlarını çatarak dua eder gibi mırıldanıyordu.</p>

  <p class="normal">Mırıltıların arasında bir isim fark edince, “Raymond? Usta Raymond’u tanıyor musunuz?” diye sormuştum.</p>

  <p class="normal">Valide Hildegarde’nin kalın kaşları hayretle yukarıya kalktı.</p>

  <p class="normal">“Usta Raymond mu dedin sen? Şu kâfir şarlatanı mı? Que Dieu nous en garde!” Tanrı bizi korusun.</p>

  <p class="normal">“Ah. ‘Raymond’ dediğini sandım da.”</p>

  <p class="normal">“Ah.” Parmakları kaldığı yerden işine devam ediyordu, kasığımı dürtüp büyüyen şiş lenf bezinin topaklarını inceliyordu, enfeksiyon belirtileri vardı. Ordaydılar biliyordum, onları hissediyordum, ellerim huzursuzca boş bedenimde geziniyordu. Ateşi ağrıyı, kemiklerimdeki soğuğu hissedebiliyordum.</p>

  <p class="normal">“St. Raymond yardım etsin diye dua ediyordum,” dedi Valide Hildegarde ve soğuk suyun içinden sırılsıklam bir bez çıkarttı. “Gebe annelerin en iyi yardımcısıydı.”</p>

  <p class="normal">“Ben artık onlardan biri değilim.” Alnındaki üzüntüden oluşan kırışıklığı uzaktan fark ettim ama alnımdaki dağınık saçlarla ilgilendiğinde bu kırışıklık yok oldu. Soğuk bezi yanaklarıma ve ateş gibi yanan boynuma sürüyordu.</p>

  <p class="normal">Soğuk suyun etkisiyle titredim ve bezi sürmeyi keserek elini alnıma koydu.</p>

  <p class="normal">“St. Raymond seçici biri değildi,” dedi, dalgınlıkla azarlıyordu. “Bulunacağı yerden yardımı ben kendim alırım.”</p>

  <p class="normal">“Hımm.” Gözlerimi yumdum ve gri sisin sığınağına kendimi bıraktım. Şimdi sisin içinde zayıf ışıklar belirmişti, kısa çatırdamalar meydana geliyordu.</p>

  <p class="normal">Valide Hildegarde ayağa kalktığında tespih boncuklarının ve koridordaki hemşerilerin yumuşak seslerini duydum, günlük acil durumlar için onu çağırıyorlardı. Kapıdan neredeyse çıkıyordu ki aklına bir fikir geldi. Ağır eteklerinin hışıltısıyla arkasına döndü.</p>

  <p class="normal">“Bouton!” dedi. “Au pied, reste!”</p>

  <p class="normal">Efendisinin tereddüt duymasına karşın köpeği zekice döndü ve yatağın ucuna zıpladı. İlk önce pençeleriyle yatağı yoğurması birkaç dakikasını aldı ve sonra üç kez ters yöne döndü, sanki ayaklarımın ucuna yatmadan önce dinleneceği yeri ayarlıyor gibiydi, derin bir iç çekerek burnunu patilerinin üstüne koydu.</p>

  <p class="normal">Bu durumdan hoşnut kalan Valide Hildegarde mırıldandı. “Que Dieu vous bénisse, mon enfant,” dedi ve odadan çıktı.</p>

  <p class="normal">Beni saran sisin ve buz gibi uyuşmanın arasından belli belirsiz hareketlerini görebiliyordum. Kollarımın arasına çocuk bırakmamış ama onun en yakın vekilini yanıma bırakmıştı.</p>

  <p class="normal">Ayaklarımın ucundaki kabarık ağırlık aslında küçük bir rahatlık sağlıyordu. Bouton kralların ayaklarının dibinde yatan köpekleri St. Denis mezarlığının göz kapağını oyar gibi yatıyordu, sıcaklığı mermer gibi buz olan ayaklarımı etkilemiyordu, varlığı yalnız olan insanlara bir arkadaştı ve benden hiçbir şey beklemiyordu. Hissettiğim ve vermek zorunda olduğum tek şey hiçlikti.</p>

  <p class="normal">Bouton uykusunda yellendi. Örtüleri burnuma kadar çektim ve ben de aynı şekilde yapmaya çalıştım.</p>

  <p class="normal">Uyudum. Rüya görüyordum. Bezginlikten, yalnızlıktan ve imkânsızlıktan dolayı görünen yüksek ateş rüyalarına bir şey yapılmıyordu. Taşlı çorak yerlerde acı içinde bir çaba ve bağırış vardı. Yoğun gri siste sanki beni bir şeytan kovalıyordu.</p>

  <p class="normal">Birden uyandım. Bouton gitmişti ama yalnız değildim.</p>

  <p class="normal">Raymond’un saç bitimi oldukça gerideydi, geniş alnında düz bir çizgi vardı. Kalın gri saçlarını geriye doğru taramıştı ve saçları omuzlarına düz bir halde dökülüyordu. Bu yüzden alnı taş yığını gibi çıkıntı yapıyor ve yüzünün geri kalan kısmını tamamen gölgede bırakıyordu. Şimdi tepemde duruyor, taş mezarın üstündeki tabelaya bakar gibi ateşten yanan gözlerime bakıyordu. Bağırmaya başladım.</p>

  <p class="normal">“İşte görüyorsun! Seni istemiyor, yaşlı iğrenç yaratık onun rahatını bozdun. Hemen git buradan!” Valide Hildegarde zorla onu kolundan tutmuş, yataktan uzaklaştırmaya çalışıyordu. Ama o çimenlerdeki cüce heykeli gibi duruyor, duruma karşı koyuyordu. Ama hemşire Celeste küçük bir çabayla Valide Hildegarde’nin imdadına yetişti ve onu iki kolundan kaldırıp götürdüler.</p>

  <p class="normal">Takunyası düştüğü yerdeydi, temizlenmiş parke taşın üzerinde yana yatık bir halde duruyordu. Ateşimin düşmesiyle gözlerimi ondan alamıyordum. Eski kenarına bakıp duruyor ve her seferinde bakışlarımı içindeki anlaşılmaz karanlıktan çekiyordum. Bir sefer kendimi o karanlığa bırakırsam sanki ruhum o kaosun içine çekilecekmiş gibi geliyordu. Gözlerim ayakkabının üzerindeyken, taşlardan gelen bir ses duydum ve kolumu dışarıya çıkartıp pamukla doldurulmuş yatağa tutundum. Bu karışıklığa karşı güvenli bir liman arıyordum.</p>

  <p class="normal">Birden perdelerin altından bir el çıktı ve ortadan yok oldu. İlgi eksikliğinden ve ateşimden dolayı gözlerim taşın girintilerine bakarken başım döndü, geometrik şekillere bakıyordum, iç tarafa döndüm ve uykuya daldım.</p>

  <p class="normal">Rüyalarımda durgunluk yoktu, tekrarlanan figürlerin, sonsuz döngülerin ve helezonların şaşkınlığıyla tökezliyordum. Düzensiz insan yüzleri görmeye başladığımda derin bir rahatlama içimi kapladı.</p>

  <p class="normal">Ve düzensiz bir yüz her şeyi alt üst etti, bunu gaddarca bakışlar ve beklentiyle aralanmış dudaklar takip ediyordu. Ağzımı bir elin kapattığını hissettiğimde artık uykuda olmadığımı da anladım.</p>

  <p class="normal">Çirkin yaratığın geniş dudaksız ağzı kulağımın yanındaydı.</p>

  <p class="normal">“Sessiz ol, ma chére! Eğer yine beni yakalarlarsa mahvolurum!” Büyük siyah gözleri sağa sola bakıp duruyor, kalın perdelerin her hareketine dikkat ediyordu.</p>

  <p class="normal">Başımı yavaşça tamam anlamında salladım, o da ağzımı tutmayı bıraktı. Parmakları dudaklarımda amonyum ve sülfür tadı bırakmıştı. Bir yerden bulmuş ya da çalmış olmalı diye düşünüyordum. Rahibin yırtık pırtık elbisesi onun eczanede giydiği kirli kadifesini kaplıyordu ve büyük başlığı da gümüş rengi saçlarını ve büyük alnını gizliyordu.</p>

  <p class="normal">Ateşli rüyalar beni giderek yormaya başlamıştı. Bir kez daha parmağını dudaklarıma götürdüğü zaman tek kelime etmeye mecalim kalmamıştı, beni örten yorganları geriye doğru attım.</p>

  <p class="normal">Entarimin ipini çözüp giysimi belime kadar açtığında şaşkınlıkla ne yaptığını izliyordum. Hareketleri hızlı ve düzenliydi, tamamen sapkınlıktan uzaktı. Ben benim gibi ateşten yıkılan bir bedene hiç kimsenin tecavüz edeceğini düşünemiyordum, Valide Hildegarde’nin de duyacağını da sanmıyordum. Ama yine de…</p>

  <p class="normal">Ellerini göğüslerime koyduğu zaman ilgiyle ona baktım. Elleri geniş ve neredeyse kare şeklindeydi, parmaklarının hepsi uzundu. Şaşırılacak bir naziklikle göğüslerimi kavrayan başparmakları uzun ve yumuşaktı. Onları izlerken, Marian Jenkinson’ı hatırladım. Bu genç kızla Pembroke Hastanesi’nde çalışmıştım, bir adamın başparmağının büyüklüğünün kesinlikle erkekliğiyle doğru orantılı olduğunu söylemişti.</p>

  <p class="normal">“Evet, bu doğru, yemin ederim,” dedi Marian ve sarı saçlarını dramatik bir halde geriye doğru atardı. Sonra kıkırdar ve gözlerini gorile benzeyen Lieutenant Hanley’ye bakarak devirirdi hem de başparmaklarının karşı konulamaz ve büyük olmasına rağmen.</p>

  <p class="normal">Büyük başparmaklar nazikçe ama sıkça etime batıyordu ve şişen meme uçlarımın yanan tenimin aksine soğuk olan sert avuçlarda büyüdüğünü hissedebiliyordum.</p>

  <p class="normal">“Jamie,” dedim, bedenimi bir ürperti sarmıştı.</p>

  <p class="normal">“Şşş, madonna,” dedi Raymond. Sesi kısık ve nazikti ama biraz düşünceli gibiydi sanki yaptığı işe rağmen bana dikkat etmiyor gibiydi.</p>

  <p class="normal">Titreme yeniden gelmişti. Sanki ateşim benden ona geçiyordu ama elleri sıcak değildi. Parmakları hâlâ soğuktu ve zayıflayan ve akan ateş kemiklerimden çekilirken üşüyor ve titriyordum.</p>

  <p class="normal">Yatağımın etrafını saran kalın perdelerin arkasındaki akşamüzeri güneşi loş bir ortam yaratmıştı ve Raymond’un elleri göğüslerimin beyazlığının üstünde kapkara görünüyordu. Kalın, kirli parmakların gölgeleri arasındaki renk siyah değildi. Onlar maviydi… diye düşündüm.</p>

  <p class="normal">Gözlerimi kapattım, göz kapaklarımın arkasında birden beliren renkli motifleri görebiliyordum. Yeniden gözlerimi açtığımda, bu renkler Raymond’un ellerini kaplamış gibi duruyordu.</p>

  <p class="normal">Ateşim düştükçe, biraz daha kendime geliyordum, gözlerimi kırpıştırdım ve daha iyi görebilmek için başımı kaldırdım. Raymond ellerini yavaşça biraz daha bastırdı, pembe parıltı ve soluk mavi beyaz tenime yayılıyordu.</p>

  <p class="normal">Göğüslerim şimdi ısınmıştı ama bu sağlıklı bir sıcaklıktı, yüksek ateşin sıcaklığı değildi. Açık kemerli kapının çekişiyle rüzgâr örtülerin arasından bir yol buldu ve şakaklarımdaki nemli saçlar havalandı ama artık üşümüyordum.</p>

  <p class="normal">Raymond başını eğdi, ödünç aldığı cübbede yüzünü sakladı. Uzun gibi görünen zamandan sonra ellerini göğüslerimden çekti ve yavaşça kollarıma koydu, omuzlarımın, dirseklerin, bileklerimin ve parmaklarımın eklemlerini nazikçe sıktı. Kırgınlık gittikçe azalıyordu ve soluk mavi rengin üst koluma, hayalet kemiklerime doğru parladığını görebiliyordum.</p>

  <p class="normal">Devamlı dokunuyor ama hiç acele etmiyordu, ellerini köprücük kemiğin kıvrımlarına getirdi ve vücudumun aşağılarına doğru kaymaya başladı, avuçları karnımda geziniyordu.</p>

  <p class="normal">Burada tuhaf olan tek şey ise bütün bunlara şaşırmıyor olmamdı. Tamamen doğal bir şeymiş gibi geliyordu ve eziyet içindeki bedenim onun sert ellerinin altında rahatlıyor, eriyor ve mum ağda gibi yeniden şekilleniyordu.</p>

  <p class="normal">Tuhaf sıcaklık hissi ustanın geniş kare ellerinden kaynaklanıyordu. Bedenimde yumuşak daireler çizdikçe kanıma yerleşen küçük bakterilerin öldüğünü hissedebiliyordum, enfeksiyonun her zerresi küçük patlamalarla yok oluyordu. İç organlarımın her birini hissedebiliyordum, üç boyutluydular ve görünüyorlardı, sanki önümdeki masada oturuyorlardı. İçi boş karnım da oradaydı, karaciğerimin yuvarlak katılığı da ve bağırsağın her kıvrımı kendi etrafında dolanıyordu. Sıcaklık büyüyor ve her organa yayılıyordu, içimde küçük bir güneş gibi aydınlanıyor, sonra ölüp yok oluyorlardı.</p>

  <p class="normal">Raymond durdu, elleri şiş karnımın bir sağına bir soluna dokunuyordu.</p>

  <p class="normal">Bir el yavaşça aşağıya doğru kaydı ve bacaklarımın arasını tuttu. Diğer el de sessiz olmam için beni uyarıyordu ve küt parmakları içime girdi.</p>

  <p class="normal">Gözlerimi yumdum, bekliyordum. Bu tuhaf ihlalin içimdeki duvara geldiğini hissediyordum, daha derinlere gittikçe içteki iltihap azalıyordu.</p>

  <p class="normal">Şimdi kaybımın merkezine dokunuyordu. İltihaplanmış rahmin duvarında acı ile bir kasılma meydana geldi.</p>

  <p class="normal">Diğer eli yavaşça karnıma kaydı, rahmime dokunan elleri hâlâ bir şeyler araştırıyordu. Hâlâ oradaydı, içimdeki acının kaynağını iki eliyle tutuyordu. Sanki içerde ağır, kırılgan kristal bir küre vardı.</p>

  <p class="normal">“Şimdi,” dedi sakince. “Çağır onu. Kırmızı adamı çağır. Çağır onu.”</p>

  <p class="normal">İçimdeki parmakların ve avcun baskısı artmıyordu, bacaklarımı yatağa doğru bastırıyor, onunla savaşıyordum. Ama içimde bir çaba kalmamıştı, insafsız baskı devam ediyordu, kristal küreyi kırıyor, içimdeki kaosu dindirmeye çalışıyordu.</p>

  <p class="normal">Zihnim görüntülerle doluydu ama yüksek ateşten kaynaklanan rüyaların gizeminden daha kötüydü çünkü daha gerçektiler. Keder, kayıp ve korku bana eziyet ediyordu, ölümün tozlu ve beyaz tebeşir kokusu burun deliklerimi dolduruyordu. Aklımdaki şekiller oynayıp duruyordu, mırıldayan sesi duyuyordum, sabırlı ama sebattı. “Çağır onu.”</p>

  <p class="normal">“Jamie! JAMIE!”</p>

  <p class="normal">Karnımda sıcak bir yıldırım patladı, bir elden diğerine sıçrıyordu, sanki kemiklerimin merkezine ok atılıyordu. İçimdeki uyumu hissedebiliyordum.</p>

  <p class="normal">“Leydim! İyi misiniz?” Hemşire Angelique perdelerin arasından göründü, endişesi yüzünden belli oluyordu. Hemşire yakında öleceğimi biliyor gibiydi.</p>

  <p class="normal">Küçük sert elleri yavaşça yanaklarıma dokunuyordu, çabucak alnıma ve enseme baktı. Çarşaf hâlâ uyluklarımın üstünde buruşuk bir halde duruyordu ve elbisem hâlâ açıktı. Elleri içe doğru kaydı ve bir müddet koltukaltımda kaldı.</p>

  <p class="normal">“Tanrı’ya şükür!” diye bir çığlık attı, gözleri yaşlarla dolmuştu. “Ateş tamamen düşmüş!” Daha yakına eğildi, telaşla bana bakıyordu, ateşin düşmesinin ölümümden kaynaklanıp kaynaklanmadığından emin olmak istiyordu. Belli belirsiz ona gülümsedim.</p>

  <p class="normal">“Ben iyiyim,” dedim. “Valide’ye söyle.”</p>

  <p class="normal">Başını salladı ve aceleyle çarşafları üstüme çektikten sonra odadan çıktı. Raymond yatağın altından çıktığı zaman perdeler de hemşirenin arkasından kapandı.</p>

  <p class="normal">“Gitmeliyim,” dedi. Başımın üstüne elini koydu. “İyi olacaksın, madonna.”</p>

  <p class="normal">Güçsüz olmama rağmen kalkıp kolunu tuttum. Teninin yumuşaklığı kusursuzdu, omuzlarının tepesi temizdi. Şaşkınlıkla bana bakıyordu.</p>

  <p class="normal">“Ne yapıyorsun, madonna?”</p>

  <p class="normal">“Hiçbir şey.” Hayal kırıklığıyla yeniden yattım. Kelimeleri seçemeyecek kadar güçsüz ve sersemdim.</p>

  <p class="normal">“Aşı izin var mı yok mu onu merak ettim.”</p>

  <p class="normal">“Aşı mı?”</p>

  <p class="normal">“Niye bana hâlâ madonna diyorsun?” diye sordum. Ellerimi yavaşça karnımdaki boşluğa koydum, içimde parçalanan boşluğu rahatsız etmek istemiyordum. “Bebeğimi kaybettim.”</p>

  <p class="normal">Şaşırmışçasına bakıyordu.</p>

  <p class="normal">“Ah senin bir bebeğin var, leydim.”</p>

  <p class="normal">“Neden o zaman?” Cevap vermesini beklemiyordum ama o cevap verdi. İkimiz de yorgun ve tükenmiştik, sanki ne zamanın ne de sonun olduğu bir yerde asılı kalmıştık. Bu odadan başka hiçbir şey yoktu, bir de gerçekler.</p>

  <p class="normal">İç çekti.</p>

  <p class="normal">“Herkesin bir rengi vardır,” dedi. “Bir bulut gibi insanın etrafını sarar. Senin ki mavi madonna. Meryem Ana’nın pelerininin rengi gibi. Benimki gibi.”</p>

  <p class="normal">İnce perdeler kısa bir an için titredi ve Raymond gözden kayboldu.</p>
</body>
</html>
