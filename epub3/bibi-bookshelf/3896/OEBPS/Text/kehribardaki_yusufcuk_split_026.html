<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_28">20<br class="calibre2"/>
  La Dame Blanche</h2>

  <p class="normal">Kıyafetlerimizi değiştirip kahvaltı için mutfağa indiğimiz zaman şafak söküyordu.</p>

  <p class="normal">“Bilmek istediğim bir şey var,” dedim sıcak çikolatamı fincanıma koyarken, “bu kahrolası La Dame Blanche kim?”</p>

  <p class="normal">“La Dame Blanche mı?” Magnus, sıcak ekmek sepetini önüme bırakırken gözlerinde öyle keskin bir bakış vardı ki ekmek dilimlerinden bir tanesi sepetten düştü. Onu hemen yerden aldım ve titrediği belli olan kâhyaya döndüm.</p>

  <p class="normal">“Evet, doğru duydun,” dedim. “Bu ismi duydun mu, Magnus?”</p>

  <p class="normal">“Evet, neden leydim?” diye sordu yaşlı adam. “La Dame Blanche bir büyücüdür.”</p>

  <p class="normal">“Büyücü mü?” dedim ona kuşkuyla bakarak.</p>

  <p class="normal">Magnus hâlâ titriyordu, bana bakmamaya çalışarak dikkatli bir halde ekmekleri peçetelere sarıyordu.</p>

  <p class="normal">“Beyaz Leydi,” diye mırıldandı. “Bilge kadın diye bilinir, bir doktor. Ve…o insanların merkezini görür, şeytan olsa bile ruhunu küle çevirmeyi başarır.” Sonra döndü ve içeri gitti. Uzaklaşırken bir yandan da titreyen elleriyle haç işareti yapıyordu.</p>

  <p class="normal">“Yüce Tanrım,” dedim Jamie’ye dönerek. “La Dame Blanche’ı duymuş muydun?”</p>

  <p class="normal">“Ne? Evet, evet. Ben…onun hakkında anlatılan bazı hikâyeleri duymuştum.” Jamie’nin gözleri büyümüş, yanakları kızarmıştı.</p>

  <p class="normal">Arkama yaslandım ve ellerimi göğsümde kavuşturup dikkatle ona bakmaya başladım.</p>

  <p class="normal">“Ah, öyle mi?” dedim. “Geçen gece Mary’ye ve bana saldıran adamların bana La Dame Blanche demesi seni şaşırtmıyor mu?”</p>

  <p class="normal">“Öyle mi?” dedi şaşkınlıkla.</p>

  <p class="normal">Başımı salladım. “Beni ışıkta gördüklerinde, ‘La Dame Blanche’ diye bağırıp, sanki salgın bir hastalık taşıyormuşum gibi kaçtılar.”</p>

  <p class="normal">Jamie derin bir iç çekti. Kızarmış yüzü birden elindeki porselen fincan gibi beyazladı.</p>

  <p class="normal">“Tanrım,” dedi kendi kendine. “Tanrım!”</p>

  <p class="normal">Masaya eğilip fincanı elinden aldım.</p>

  <p class="normal">“La Dame Blanche hakkında ne bildiğini bana söyler misin?”</p>

  <p class="normal">“Şey…” dedi biraz tereddüt ederek ve bana utanarak baktı. “Sadece… Ben Glengarry’ye senin La Dame Blanche olduğunu söyledim.”</p>

  <p class="normal">“Sen Glengarry’ye ne dedin?” Ağzımdaki ekmek parçası yüzünden neredeyse boğuluyordum. Jamie yardım etmek için sırtıma vuruyordu.</p>

  <p class="normal">“Evet, Glengarry ve Castelotti’ye böyle söyledim,” dedi. “İskambil oynarken söylemiştim ama bunu kimseye söylemeyeceklerine söz vermişlerdi. Eşime sadık olmamı komik buluyorlardı. Onlar…onlar bir sürü şey söylüyordu ve ben…ben de bir şeyler söylemem gerektiğini düşündüm.” Gözlerini benden çekti, kulakları kızarmaya başlamıştı.</p>

  <p class="normal">“Hımm,” dedim çayımı yudumlarken. Castelotti’nin sivri dilliliğini düşünce, Jamie’nin neden böyle acımasız bir şaka yapmak zorunda kaldığını hayal edebiliyordum.</p>

  <p class="normal">Fincanını aldı, bir yudum içti ve sonra dikkatlice fincanını bir kere daha doldurdu. Gözleri çaydanlığa dikilmişti, benimle göz göze gelmemeye çalışıyorlardı. “Ama oradan çıkıp gidemezdim değil mi?” dedi. “Gece boyunca Majesteleri ile kalmak zorundaydım ve onun beni korkak biri olarak düşünmesi iyi bir şey değildi.”</p>

  <p class="normal">“Bu yüzden onlara benim La Dame Blanche olduğumu söyledin,” dedim gülümsememi bastırmaya çalışarak. “O akşam leydilerle bir şey yapsaydın, seni çok kötü bir şekilde cezalandırabilirdim.”</p>

  <p class="normal">“Eee, şey…”</p>

  <p class="normal">“Tanrım, inandılar mı?” Kendi yüzümün de Jamie’ninki kadar kızardığını hissedebiliyor ama kendimi kontrol etmeye çalışıyordum.</p>

  <p class="normal">“Çok inandırıcıydım,” dedi. “Annelerinin üzerine yemin ettim.”</p>

  <p class="normal">“Peki bunu söylemek için ne kadar içmiştin?”</p>

  <p class="normal">“Ah, biraz. Dördüncü şişeyi bekledim.”</p>

  <p class="normal">Artık çabalamayı bırakıp kahkaha atmaya başladım.</p>

  <p class="normal">“Ah, Jamie!” dedim. “Sevgilim!” Eğildim ve kızarmış yanağını öptüm.</p>

  <p class="normal">“Şey,” dedi iri bir ekmek parçasına tereyağı sürerken. “Aklıma gelen en iyi şey buydu. Böylece fahişeleri koynuma atmayı bırakırlardı.”</p>

  <p class="normal">“İyi,” dedim. Ondan ekmeği alıp üzerine bal sürüp geri verdim.</p>

  <p class="normal">“Bundan şikâyetçi değilim,” dedim. “Senin ahlakını korumakla birlikte ben de tecavüze uğramaktan kurtuldum.”</p>

  <p class="normal">“Evet, Tanrı’ya şükürler olsun.” Ekmeği bırakıp elimi tuttu. “Yüce Tanrım, sana bir şey olsaydı, Sassenach, ben…”</p>

  <p class="normal">“Evet,” diye lafını böldüm, “ama bize saldıranlar beni La Dame Blanche sanıyor…”</p>

  <p class="normal">“Evet, Sassenach,” diye beni onayladı. “Bunu yapan ne Glengarry ne de Castelotti çünkü Fergus gelip de beni sizin saldırıya uğradığınız yere götürmeye geldiğinde onlar benimle birlikte evdeydiler. Ama birine bundan bahsetmiş olmalılar.”</p>

  <p class="normal">Maskeli yüzü ve gülüşleri hatırlayınca elimde olmadan irkildim.</p>

  <p class="normal">Derin bir iç çektim ve elini bıraktım. “En iyisi Glengarry’ye gidip eşimin hikâyesiyle kaç kişiyi eğlendirdiğini öğreneyim.” Öfkeyle elini saçlarının arasına götürdü. “Ve sonra da Majesteleri ile görüşmeye gidip Kont St. Germain ile yaptığı bu anlaşmanın ne olduğunu öğreneceğim.”</p>

  <p class="normal">“Bence de,” dedim. “Glengarry’yi birazcık tanıyorsam şimdiye kadar Paris’in yarısına anlattığından eminim. Ben de bu öğleden sonra birkaç kişiyle görüşmeye gideceğim.”</p>

  <p class="normal">“Ah, öyle mi? Sen kiminle görüşeceksin, Sassenach?” diye sordu, gözlerini kısmış bana bakıyordu. “İlk önce, Usta Raymond, sonra da Mary Hawkins ile.”</p>

  <p class="normal">“Lavanta?” Raymond raftaki kavanozu almak için parmaklarının ucuna basıyordu. “Rahatlatıcı bir aroması vardır, sinirlere iyi gelir.”</p>

  <p class="normal">“Şey, bu kimin sinirlerinden bahsettiğimize bağlı,” dedim, Jamie’nin lavanta kokusuna karşı olan hassaslığını düşünerek. Bu Jack Randall’ın favori kokusuydu ve Jamie’nin onu hatırlamaya değil, rahatlamaya ihtiyacı vardı. “Belki de yardımcı olabilir. Ama ne olursa olsun ona zarar verme.”</p>

  <p class="normal">“Zarar verme,” diye tekrarladı düşünceli bir halde. “Kulağa bir prensip gibi geldi.”</p>

  <p class="normal">“Bu Hipokrat Yemini’nin ilk kuralı, bilirsin,” dedim, çekmecelerini ve ambarını karıştırırken onu izliyordum. “Doktorların yemini. <span class="ideitalik">İlk kural, zarar verme</span>.”</p>

  <p class="normal">“Öyle mi? Peki sen bu yemini ettin mi, madonna?” diye sordu ve tezgâhın arkasından kafasını çıkarıp bana göz kırptı.</p>

  <p class="normal">Yüzüm kızarmıştı.</p>

  <p class="normal">“Eee, şey, hayır. Tam olarak değil. Ben tam bir hekim sayılmam. Daha değil.” Sanırım bu son cümleyi söylememeliydim.</p>

  <p class="normal">“Hayır mı? Ama ‘Gerçek’ bir hekimin asla deneyemeyeceği bir konuyla ilgileniyor ve kızlık zararının nasıl onarılabileceğini araştırıyorsun.” Benimle alay ediyor olduğu açıkça ortadaydı.</p>

  <p class="normal">“Ah, öyle mi?” diye cevap verdim. “Yoksa sen sadece eczanelere düşen işleri isteyip, hekimlere karşı çıkanlardan mısın?”</p>

  <p class="normal">Alnındaki derin çizgiler şaşkınlıktan yukarı kalktı.</p>

  <p class="normal">“Birkaçından daha bilgili olduğunu düşünüyorum,” dedim. “Bu durumu bir dahaki Tıbbi Eleştiri Toplantısı’na götüreceğim. Peki, sence bu durum için ne yapılabilir?”</p>

  <p class="normal">“Hımm.” Tezgâhın üzerine bir gazlı bez çıkarttı ve tam ortasına bir avuç dolusu bitki dökmeye başladı. Küllü, yeşil renkli küçük bitki yığınından keskin bir gül kokusu yayılıyordu.</p>

  <p class="normal">“Bu Saracenlerin kızıllık otu,” dedi ve elinde kalmış en son bitki parçasını da koyarak gazlı bezi katladı. “Gergin deri, küçük yaralanmalar ve özel bölge ağrıları için iyidir. Yararlı olabileceğini düşünüyorum.”</p>

  <p class="normal">“Evet,” dedim. “Bir enfüzyon mu yoksa dekoksiyon mu?”</p>

  <p class="normal">“Enfüzyon. Bu şartlar altında ılık kullanılmalı.” Döndü ve beyaz porselen kavanozu aldı. İçinde kırlangıç otu vardı.</p>

  <p class="normal">“Uyku için iyidir,” diye açıkladı. Yüzünde kocaman bir gülümseme oluştu. “Sanırım haşhaş gibi otlardan kaçınsan iyi olur, bazı hastalar buna tepkisiz kalabiliyor.”</p>

  <p class="normal">“Olanları duydun mu?” diye sordum. Duymamış olmasını ummuyordum ama bilginin onun sattığı maldan daha önemli olduğunu biliyordum. Sonuç olarak bu küçük dükkân, sokak satıcılarından Kraliyet Odası’na kadar çeşitli kaynakların bir araya geldiği dedikodu bağlantısının buluşma yeriydi.</p>

  <p class="normal">“Üç ayrı kaynaktan,” dedi Raymond. Köşedeki duvarda asılı dev duvar saatini görmek için pencereden boynunu uzattı. “Saat neredeyse iki. Kâbusundan önce senin akşam yemeğinde yaşanan olayın birkaç farklı versiyonunu da duyduğumu sanıyorum.” Büyük, dişsiz ağzı açıldı ve hafifçe kıkırdadı. “Özellikle eşinin General d’Arbanville’i sokakta düelloya davet ettiği versiyonunu daha çok sevdim, sen Mösyö le Kont’a masum bir genç kızın bedenini önerirken, o da Kral’ın polisini çağırmandan çekiniyormuş.”</p>

  <p class="normal">“Hımm,”dedim. “Neler olduğunu öğrenmek istiyor musun?”</p>

  <p class="normal">Raymond’ın küçük bir şişeye koyduğu soluk sarı rengindeki deniz gelinciği ilacı öğlen güneşinin altında parlıyordu.</p>

  <p class="normal">“Gerçek her zaman yararlı olandır, madonna,” diye cevap verdi. “Nadir bir değeri vardır, biliyorsun.” Kavanozu dikkatle tezgâhın üzerine koydu. “Ve karşılığı olunca daha değerlidir,” diye ekledi. İlacın ücretini tezgâhın üzerine koydum. Dışarıdaki saat ikiyi vuruyordu. Rue Malory’deki Hawkins’in evine olan mesafeyi hesaplıyordum. Eğer arabayla gidersem yaklaşık yarım saatimi alırdı ve geriye bayağı bir zamanım kalırdı.</p>

  <p class="normal">“O zaman,” dedim, “biraz özel odana geçebilir miyiz?”</p>

  <p class="normal">“Ve işte böyle,” dedikten sonra kiraz konyağından büyük bir yudum aldım. Çalışma odasının kötü kokusu sanki bardağımdan yükseliyordu ve başımın iyice hafiflediğini hissediyordum. “Jamie’nin gitmesine izin vermişler ama hâlâ şüpheli durumdayız. Uzun süreceğini sanmıyorum, sen ne dersin?”</p>

  <p class="normal">Raymond başını iki yana salladı. Tepedeki timsah rüzgâr yüzünden kımıldayınca pencereyi kapatmak için ayağa kalktı.</p>

  <p class="normal">“Sanmıyorum. Mösyö Hawkins’in parası ve arkadaşları var ve doğal olarak sinirli. Senin ve eşinin aşırı iyilikten başka bir suçu yok, kızın talihsizliğini bir sır gibi saklamaya çalışmışsınız.” Bardağımdan büyük bir yudum aldım.</p>

  <p class="normal">“Ve tabii şimdi senin tek düşündüğün şey de kızın durumu?”</p>

  <p class="normal">Başımı evet anlamında salladım. “Bir tanesi bu. Bu durumda onun şanı için yapabileceğim bir şey yok. Sadece onun iyileşmesine yardımcı olabilirim.”</p>

  <p class="normal">Alaycı gözlerle bana bakıyordu.</p>

  <p class="normal">“Tek yapabileceğim onun iyileşmesine yardımcı olmak.”</p>

  <p class="normal">Bardağı masaya bıraktım, yeterince içtiğimi düşünüyordum. Sıcaklık adeta yanaklarımdan fışkırıyordu ve burnumun iyice kızardığını hissediyordum.</p>

  <p class="normal">“Sana gerçek bir hekim olmadığımı söyledim.” Gözlerimi bir an için yumdum ve nasıl söyleyeceğime karar verdikten sonra yeniden açtım. “Ayrıca, ben…daha önce bir tecavüz olayı atlattım. Senin üstesinden gelebileceğin bir şey değil. Belki de yapabileceğin çok şey yok,” diye ekledim. Sonra fikrimi değiştirdim ve bardağımı bir kez daha doldurdum.</p>

  <p class="normal">“Belki haklısın,” dedi Raymond. “Ama hastanın merkezine ulaşabilecek biri varsa o da sadece La Dame Blanche’dır.”</p>

  <p class="normal">Bardağı bıraktım ve ona baktım. Zihnimde bir sürü düşünce ve şüphe birbiriyle çatışıyordu. Trafik sıkışıklığı bazen geçiyordu ama söylediği bir söz aklıma takılmıştı.</p>

  <p class="normal">“Hastanın merkezi mi?”</p>

  <p class="normal">Masanın üstündeki kapağı açık kavanoza uzandı, bir tutam beyaz pudra aldı ve kupasına döktü. Konyağın koyu sarı rengi kan kırmızısına dönüştü ve kaynamaya başladı.</p>

  <p class="normal">“Ejderhanın kanı,”dedi köpüklenen sıvıyı göstererek. “İçinde bulunduğu kupayı tabii ki bozar ama bu şartlar altında en etkili olanı budur.”</p>

  <p class="normal">Anlamış gibi bir ses çıkarttım.</p>

  <p class="normal">“Ah, hastanın merkezi,” dedi, sanki günler önce konuştuğumuz bir şeyi yeni hatırlar gibi. “Evet, tabii. Bütün tedaviler aslında şeye ulaşmayla… Buna ne diyebilirim? Ruh mu? Öz mü? Hastanın merkezi, kişinin kendini iyileştirdiği yerdir. Bunu sen de görmüşsündür, madonna. Vakalar öyle ağır öyle yaralı olur ki, ya ölür ya ölmezler. Küçük bir şeyden acı çekenler doğru tedavi ile iyileşebilirler. Ama sen elinden geleni yaptığın halde çekip gittikleri de olur.”</p>

  <p class="normal">“Hastalıklarla ilgilenen herkes böyle şeyleri görmüştür,” diye cevap verdim.</p>

  <p class="normal">“Evet,” dedi. “Ve hekimlerin gururu da burada devreye girer, hastaları ölünce kendilerini suçlarlar ya da yaşayanlar için kendi başarılarını kutlarlar. Ama La Dame Blanche insanın özünü görür ve onu ya iyileştirir ya da öldürür. Şeytan bile onun yüzüne bakmaya korkar.” Kupasını aldı ve benimkiyle tokuşturtup köpüklü sıvıdan bir yudum aldı. Dudaklarında pembe bir iz kalmıştı.</p>

  <p class="normal">“Teşekkürler,” dedim. “Ben de öyle umuyordum. Bu Glengarry’nin saflığından kaynaklanmıyor değil mi?”</p>

  <p class="normal">Raymond omuz silkti. “Fikir eşinin fikri,” dedi. “Ve gerçekten harika bir fikir. Ama tabii ki kocan kendi kabiliyeti adı altında insanların saygısını kazanırken, doğaüstü güçlere sahip biri otorite olarak görülmeyebilir.”</p>

  <p class="normal">“Evet.”</p>

  <p class="normal">Omuzları çöktü. Gömleğinin kolunda birden fazla delik vardı. Hokkabazlık yaparken dikkatsizce davranmış olmalı, diye düşündüm.</p>

  <p class="normal">“Seni dükkânımda görmüş olabilirler,” dedi. “Geçmişin gizemli. Ve eşinin de belirttiği gibi benim kendi şanım da şüpheli. Anlatabiliyor muyum?” Yüzüne kocaman bir gülümseme yayıldı. “İnsanların bundan nasıl bahsedeceğini tahmin edersin,” diye ekledi, konuşmasındaki hoşnutsuz tavır kahkaha atmama sebep oldu.</p>

  <p class="normal">Kupasını bıraktı ve öne doğru eğildi.</p>

  <p class="normal">“Matmazel Hawkins’in sağlığının şüpheli olduğunu söylemiştin, madonna. Ya diğerleri?”</p>

  <p class="normal">Konyağımdan bir yudum aldım. “Paris’te olanların çoğundan haberdar oluyorsundur, değil mi?”</p>

  <p class="normal">Gülümsedi. “Ah, evet, madonna. Bilmek istediğin nedir?”</p>

  <p class="normal">“Charles Stuart hakkında bir şey duydun mu? Onun kim olduğunu, ne için burada olduğunu biliyor musun?”</p>

  <p class="normal">Bu onu şaşırtmıştı. Önündeki masadan küçük şişeyi aldı ve avuçlarının arasında yuvarlamaya başladı.</p>

  <p class="normal">“Evet, madonna,” dedi. “Babası İskoçya Kralı ya da böyle bir ihtimal var, değil mi?”</p>

  <p class="normal">“Şey, bu senin görüşün,” dedim. “Ya da sürgündeki İskoçya Kralı ya da taht varisi ama beni endişelendiren bu değil. Bilmek istediğim şey… Charles Stuart’ın İskoçya ya da İngiltere’yi silahlı istila gibi bir planının olup olmadığı.”</p>

  <p class="normal">Raymond gürültülü bir kahkaha attı.</p>

  <p class="normal">“Tanrım, madonna! Sen eşsiz bir kadınsın. Aklından başka neler geçiyor?”</p>

  <p class="normal">“Evet öyle ama bu konuda bir yardım bulamam, değil mi? Bu savaş işlerinde iyi değilim. Sen hiçbir şey duydun mu?” dedim ve elindeki şişeyi aldım.</p>

  <p class="normal">Yarı açık kapıya doğru baktı, yardımcı kız parfüm isteyen geveze bir kadınla uğraşıyordu.</p>

  <p class="normal">“Küçük bir şey, madonna, bir arkadaşın mektubunda ufak bir ima gördüm o kadar - ama cevap kesinlikle evet.”</p>

  <p class="normal">Bana bunu söylerken nasıl tereddüt içinde olduğunu görebiliyordum. Elimdeki şişeye bakıyordum. Küçük şişe avcumun içinde yuvarlanırken hoş bir his oluşturmuştu. Küçük olmasına rağmen oldukça ağır, tuhaf ve yoğun bir sıvıydı, sanki içinde metal vardı.</p>

  <p class="normal">“Cıva,” diye cevap verdi Usta Raymond aklımdan geçen soruya. Aklımda her ne okuduysa şişeyi elimden aldı ve parlak gümüş sıvıyı masaya döktü ve arkasına yaslandı.</p>

  <p class="normal">“Majesteleri’nin elçilerinden biri araştırmasını yapmak için Hollanda’ya gitmiş,” dedi. “O’Brien adında bir adam ve bu adam benim bile işe alamayacağım kadar beceriksiz biri,” diye ekledi. “Artıkları içen gizli bir elçi.”</p>

  <p class="normal">“Charles Stuart’ın etrafındaki herkes artıkları içiyor,” dedim. “O’Brien ne yapıyor?”</p>

  <p class="normal">“Kılıç sevkiyatı için görüşme ayarlamaya çalışıyor. İspanya’dan alınan iki bin tane kılıç, orijinal yerini gizlemek için Hollanda’ya yollanacak.”</p>

  <p class="normal">“Neden bunu yapıyor?” diye sordum. Aptal olup olmadığımdan ya da kiraz konyağından sersemleyip sersemlemediğimden emin değilim ama bu Charles Stuart’ın bile yapmayacağı kadar anlamsız bir işti.</p>

  <p class="normal">Raymond omuz silkti, bir yandan cıva damlacığını itmekle uğraşıyordu.</p>

  <p class="normal">“Bunun sebebini herkes kolaylıkla anlayabilir. İspanya Kralı İskoçya Kralı’nın kuzeni, öyle değil mi? Bizim iyi kralımız Louis gibi?”</p>

  <p class="normal">“Evet, ama…”</p>

  <p class="normal">“Stuartların durumu için yardım etmeyi istemeyebilir ama bu açıktan açığa olabilir mi?”</p>

  <p class="normal">Konyağın verdiği bulanıklık zihnimden uzaklaşmaya başlamıştı.</p>

  <p class="normal">“Olabilir.”</p>

  <p class="normal">Raymond parmağını aşağı yukarı sallıyor, cıva küçük kürecikler halinde parlıyordu, masanın üstü iyice dolmuştu.</p>

  <p class="normal">“Biri,” dedi, gözleri hâlâ cıva küreciklerindeydi, “Kral Louis’in Versay’de bir İngiliz dükünü ağırladığını duymuş. Ve ayrıca Dük’ün orada bazı ticari düzenlemeler aradığını da duymuş. Ama her şeyi duymak nadiren olan bir şeydir, bilirsin.”</p>

  <p class="normal">Yuvarlanan cıva damlacıklarına bakıyordum, hepsi birleşmişti. Jamie de Sandringham Elçiliği’nin ticari haklarla fazlasıyla ilgilendiğini duymuştu. Ya Dük’ün ziyareti Fransa ve İngiltere arasındaki olası bir anlaşmayı belirtiyorsa? Belki de Brüksel’in geleceği ile ilgiliydi? Eğer Louis gizliden Brüksel’in istilası için destek görüşmesi yapıyorsa, İngilizlerin dikkatini yabancı girişimlerden dağıtmak için fakir kuzenine yanaşabilir miydi?</p>

  <p class="normal">“Üç Bourbon kuzeni,” diye mırıldandı Raymond kendi kendine. Damlacıklar dokundukça birleşiyordu, parlayan tek bir damla haline geliyorlardı. “Tek kan. Ama tek amaç mı?”</p>

  <p class="normal">Parlayan damlalar Raymond’un dokunmasıyla tekrar masanın üstünde farklı yönlere dağılmıştı.</p>

  <p class="normal">“Sanmıyorum, madonna,” dedi Raymond sakince.</p>

  <p class="normal">“Anlıyorum,” dedim ve derin bir iç çektim. “Peki Charles Stuart’ın yeni ortağı Kont St. Germain için ne düşünüyorsun?”</p>

  <p class="normal">Gülümsemesi gittikçe büyüyordu.</p>

  <p class="normal">“Majesteleri’nin bu günlerde yeni ortağıyla konuşmak için rıhtıma sık sık gittiğini duydum. Demirlenmiş gemisine bakıyor, çok iyi, çok hızlı ve çok pahalıymış. İskoçya toprakları denizin diğer tarafında değil mi?”</p>

  <p class="normal">“Öyle,” dedim. Işık cıva damlacıklarının üzerine vurunca ilgim batan güneşe kaydı. Gitmek zorundaydım.</p>

  <p class="normal">“Teşekkürler,” dedim. “Eğer bir şey duyarsan, tek kelime bile olsa bana söyler misin?”</p>

  <p class="normal">Başını kibarca salladı, canlı saçları güneşte cıva rengi gibi parlıyordu.</p>

  <p class="normal">“Ah! Sakın cıvaya dokunma, madonna!” diye uyardı beni tam parmağıma yaklaşan cıva damlacığına dokunacakken. “Dokunduğu metalle birleşiyor.” Uzandı ve küçük damlacığı kendine doğru çekti. “Güzel yüzüğünü bozmak istemezsin.”</p>

  <p class="normal">“Haklısın,” dedim. “Bu zamana kadar bana fazlasıyla yardım ettiğini kabul etmek zorundayım. Son zamanlarda kimse beni zehirlemeye kalkmadı. Sen ve Jamie’nin beni cadılıktan yakacağınızı sanmıyorum,” dedim.</p>

  <p class="normal">“Tabii ki de hayır,” dedi. “Paris’te kimse cadılıktan yakılmıyor…en azından son yirmi senedir. Tamamen güvendesin. Kendini öldürmediğin sürece.”</p>

  <p class="normal">“Elimden gelenin en iyisini yapacağım,” dedim ve gitmek için ayağa kalktım.</p>

  <p class="normal">Fergus hiç zorluk çekmeden benim için araba bulmuştu. Kafamda bin bir düşünceyle Hawkinsler’in evine gidiyordum. Adım her ne kadar ruh çağırma ya da Şeytana tapma ayini gibi olaylara karışarak beni endişelendirse de, Raymond, Jamie’nin batıl inançlı arkadaşlarına uydurduğu kendi hikâyesiyle uyuşan hikâyeyi genişleterek bana hizmet etmişti.</p>

  <p class="normal">Fazla zamanım olmadığı için krallar, kılıçlar ve gemiler ile ilgili spekülasyonlardan fırsat bulup Kont St. Germain’in ülkesinin etkisi altında olup olmadığını soramamıştım.</p>

  <p class="normal">Halk görüşü, Kont’un gizli merkezi, Raymond’un da bahsettiği “halka” ile uyuşuyordu. Ama katılımcı olarak mı yoksa rakip olarak mı? Bu halkanın dalgaları Kral’ın odasına da yayılmış mıydı? Louis’in astroloji ile ilgilendiği dedikodusu vardı. Louis, Kont ve Charles Stuart’ın bu Kabalizm ile ilgili bir bağlantısı var mıydı?</p>

  <p class="normal">Sabırsızca başımı iki yana salladım, zihnimden konyağın bulanıklığını ve aklımdaki anlamsız soruları atmaya çalışıyordum. Söylenebilecek tek şey Charles Stuart’ın tehlikeli bir ortaklığa giriştiğiydi ve bu gelecek için oldukça endişe verici bir durumdu.</p>

  <p class="normal">Rue Malory’deki Hawkinslerin evi üç katlı bir binaydı. Hava güzeldi ama bütün panjurlar ihlalci gözlere karşı sıkı sıkı kapanmıştı. Merdivenler bu sabah silinmemiş olmalıydı çünkü beyaz taşın üstünde çamurlu bir ayak izi vardı. Dedikodu çıkmasın diye ne bir aşçı ne de bir hizmetçi taze et almak için satıcıyla pazarlık yapıyordu. Ev, dışarıdan gelecek tehditlere karşı sağlama alınmıştı.</p>

  <p class="normal">Kapıyı çalması için Fergus’u yolladım. Kapıyı her kim açtıysa onunla Fergus arasında bir uzlaşma var gibi görünüyordu, yine de en nihayetinde kendimi kadınla yüz yüze buldum. Evin hanımı gibi görünüyordu, bu Bayan Hawkins’di, Mary’nin halası.</p>

  <p class="normal">Açıklama yapmakta güçlük çekiyordum çünkü kadın bana yardımcı olmak konusunda oldukça tereddütlüydü.</p>

  <p class="normal">“Fakat biz kimseyle görüşemeyiz!” diye ısrar ediyor, sürekli arkasını kontrol ediyordu. Sanki birden arkasında Bay Hawkins’in görüntüsü beliriverecekti. “Biz… biz… bunu…”</p>

  <p class="normal">“Ben sizi görmek istemiyorum,” dedim. “Ben sizin yeğeniniz, Mary’yi görmek istiyorum.”</p>

  <p class="normal">İsmi duyunca yüzü birden telaşla kızardı.</p>

  <p class="normal">“O… ama… Mary? Hayır! O…o iyi değil!”</p>

  <p class="normal">Sepetimi kaldırıp kadına gösterdim. “Onun için ilaç getirdim.”</p>

  <p class="normal">“Ah! Ama… ama… o… siz… sizsiniz, değil mi?”</p>

  <p class="normal">“Hizmetçi genç bayanın merdivenlerdeki odada olduğunu söyledi,” dedi Fergus.</p>

  <p class="normal">“O zaman önden git, Fergus,” dedim. Yolumuzu kesen kolun altından geçtik ve kendimizi birden evin kasvetli havasının içinde bulduk. Bayan Hawkins hizmetçiye bağırmaya başlayınca yanından kolayca geçip gittim.</p>

  <p class="normal">Mary’nin kapısında görevli bir hizmetçi vardı ama içeriye girme isteğime karşı çıkmadı ve sadece mırıldanarak başını sallamakla yetindi. “Ben onunla başa çıkamıyorum, Madam. Belki siz bu konuda şanslısınızdır.”</p>

  <p class="normal">Evet, küçük bir şansım vardı. Elbisemi düzelttim ve kapıyı iterek içeri girdim.</p>

  <p class="normal">Bir mağaraya giriyormuşum gibi hissediyordum. Pencereler koyu kahverengi kadife perdelerle örtülmüştü, içeriye gün ışığı girmiyordu, aralıktan sızan küçük ışık da şömineden yükselen dumana karışıyordu.</p>

  <p class="normal">Derin bir nefes aldım ve bir kez öksürdüm. Yataktaki beden kıpırdamıyordu. Kuştüyü yorganın altına gömülmüştü. Aşağıdaki bunca gürültüden sonra uyuyor olamazdı. Muhtemelen halasının saçma konuşmalarından kaçınmak için uyur gibi yapıyordu. Ben de onun yerinde olsaydım aynı şeyi yapardım.</p>

  <p class="normal">Arkamı döndüm ve kapıyı Bayan Hawkins’in zavallı suratına kapattım, sonra yatağa doğru yürüdüm.</p>

  <p class="normal">“Benim,” dedim. “Boğulmadan önce niye yüzünü göstermiyorsun?”</p>

  <p class="normal">Yorganda birden bir kıpırdanma meydana geldi ve Mary tıpkı bir yunusun denizin üstünden sıçraması gibi yorganın altından çıkıp boynuma sarıldı.</p>

  <p class="normal">“Claire! Ah, Claire! Tanrı’ya şükürler olsun! Seni b-bir daha göremeyeceğimi sandım! Amcam senin hapishanede olduğunu söyledi! O d-dedi ki sen…”</p>

  <p class="normal">“Boş ver bunları şimdi!” Kollarından sıyrılıp ona bakmak için biraz uzaklaştım. Yüzü kızarmıştı ve terlemişti. Yorganın altında saklanırken saçları darmadağın olmuştu ama bütün bunlara rağmen iyi görünüyordu. Kahverengi gözleri büyük ve parlaktı, hiç afyon zehirlenmesi belirtisi yoktu. Bir gecelik dinlenme, gençliğiyle birleşince fiziksel yaraları iyileşmiş görünüyordu. Ama beni endişelendiren işin diğer kısmıydı.</p>

  <p class="normal">“Hayır, hapishaneye girmedim,” dedim, sabırsız sorularını yavaşlatmaya çalışıyordum. “Ama bu amcanın denemelerinin eksikliğinden kaynaklanmıyor.”</p>

  <p class="normal">“A-ama ben…” diye başladı kekeleyerek ve gözlerini aşağıya indirdi. “En azından d-denedim ona anlatmak için ama o…Ama ben…”</p>

  <p class="normal">“Endişelenme,” diyerek onu rahatlatmaya çalıştım. “Üzgün olduğu için sen ne anlatırsan anlat, o dediğin şeyleri dinlemeyecektir. O yüzden önemli değil. Önemli olan sensin. Nasılsın?” Alnındaki koyu siyah saçlarını geriye doğru ittim ve dikkatle yüzüne baktım.</p>

  <p class="normal">“İyiyim,” diye cevap verdi. “Biraz… kanamam oldu ama sonra durdu.” Yanaklarının kızarıklığı daha da artmıştı ama yine gözlerini aşağıya indirmedi. “Ben… ağrıyor. G-geçer mi?”</p>

  <p class="normal">“Evet, geçer,” dedim, kibarca. “Senin için biraz bitki getirdim. Sıcak suda demlenecek, infüzyonunu rahatlatır, çamaşırlarına, banyo suyuna da katabilirsin, yararlı olur. Sana iyi gelecektir.” Çantamdaki bitkileri çıkarıp masaya koydum.</p>

  <p class="normal">Başını tamam dercesine salladı ve dudaklarını ısırdı. Söylemek istediği daha çok şey vardı, utangaçlığıyla savaşıp güvenini toplamaya çalışıyordu.</p>

  <p class="normal">“Ne oldu?” diye sordum, olabildiğimce normal bir şekilde.</p>

  <p class="normal">“Bebeğim olacak mı?” diye sordu korku dolu gözlerle. “Sen…”</p>

  <p class="normal">“Hayır,” dedim, sakin olmaya çalışıyordum. “Olmayacak. O işini bitiremedi.” Haklı olduğumu umuyordum. Aslında bu çok küçük bir ihtimaldi ama bazen böyle durumlarda olduğuna da rastlanıyordu.. Ama bu küçük ihtimal için onu telaşlandırmaya gerek yoktu. Bu düşünce beni rahatsız etti. Frank’in doğumuna böyle bir kaza sebep olabilir miydi? Bu düşünceyi bir kenara bıraktım, bir aylık bekleyiş bunu ya kanıtlayacak ya da yok edecekti.</p>

  <p class="normal">“Burası cehennem gibi sıcak,” dedim ve nefes almak için bağcığımı gevşettim. “Ve cehennem girişi gibi de dumanlı, aynı amcamın dediği gibi.” Sonra odanın diğer tarafına geçtim ve koyu perdeleri aralayıp camı açtım.</p>

  <p class="normal">“Helen bir süre için kimsenin beni görmemesi gerektiğini söylüyor,” dedi Mary. “O diyor ki b-ben yüz karasıymışım ve dışarıya çıkarsam insanlar beni gösterip dururlarmış.”</p>

  <p class="normal">Pencerenin yanında biraz hava aldıktan sonra onun yanına geri döndüm. “Bu senin kendini diri diri yakman ya da böyle kendini boğman anlamına gelmiyor.” Yanına oturdum ve sandalyeye yaslandım, duman odadan çıkarken temiz hava da saçlarımın arasından geçiyordu.</p>

  <p class="normal">Uzun bir süre sessiz durdu, masadaki bitki yığınlarıyla oynuyordu. Sonunda bana bakıp cesurca gülümsedi ama alt dudağı titrediğini fark etmiştim.</p>

  <p class="normal">“En azından Vikont ile e-evlenmek zorunda değilim. Amcam onun b-beni artık almayacağını söylüyor.”</p>

  <p class="normal">“Hayır, ben öyle sanmıyorum.”</p>

  <p class="normal">Başını salladı ve dizindeki yaraya baktı.</p>

  <p class="normal">“Ben…bunu d-düşündüm. Dediğin şeyi, e-erkekler hakkında…” dedi ve yutkundu. Gözünden aşağıya bir damla gözyaşının düştüğünü gördüm. “Vikont’un bunu bana yapmasına dayanabileceğimi sanmıyordum. H-hiç kimse bunu bana yapamayacak ve ben b-bir daha bunu yapmak zorunda kalmayacağım… ve…ve… ah, Claire, Alex benimle bir daha konuşmayacak! Onu bir daha göremeyeceğim, asla!”</p>

  <p class="normal">Kollarıma atıldı, deli gibi ağlıyordu. Yatağın üstündeki bitkiler ortalığa saçıldı. Başını omuzlarıma yasladı, onu okşuyor, susmasını sağlamak için bir şeyler söylüyor ama ben de gözyaşlarıma engel olamıyordum.</p>

  <p class="normal">“Onu yeniden göreceksin,” diye fısıldadım. “Tabii ki de göreceksin. Bu onun için bir şeyi değiştirmez. O iyi bir adam.”</p>

  <p class="normal">Bir gece önce Alex Randall’ın yüzündeki ıstırabı görmüştüm, bu zavallı çaresizlik Jamie ve Murtagh’ın suratında da okunuyordu. Alex Randall’ın Mary’ye olan aşkını öğrendiğimden beri onun derin üzüntüsünün farkındaydım.</p>

  <p class="normal">İyi bir adama benziyordu. Ama o fakir bir delikanlıydı, zengin değildi ve ilerleme kaydetme şansı da çok azdı. Bu konuda her şey sadece Sandringham Dükü’nün iyi niyetine dayanıyordu. Dük’ün kendi yardımcısının, artık yüz karası olmuş bir genç kızla evlenme fikrine hoş bakacağını pek sanmıyordum.</p>

  <p class="normal">Her şeye rağmen Alex onunla evlenmek için cesaretini toplarsa, beş parasız ve sosyeteden dışlanmış bir halde bu çirkin tecavüz olayını gölgede bırakma şansları ne kadardı?</p>

  <p class="normal">Ona sarılmaktan ve onunla birlikte ağlamaktan başka yapabileceğim bir şey yoktu.</p>

  <p class="ortayazi">***</p>

  <p class="normal">Oradan ayrıldığımda neredeyse alacakaranlık çöküyor, ilk yıldızların sönük ışığı görünüyordu. Cebimde Mary’nin yazdığı mektubu vardı, bir gece önceki olayları anlatan bir mektuptu.</p>

  <p class="normal">Bu uygun makama gönderildiği zaman en azından yasal olarak bir problemimiz olmayacaktı. Ama yine de diğer cephede beklemekte olan bir yığın sorun vardı.</p>

  <p class="normal">Bu sefer tehlikeyi düşünerek, Bayan Hawkins’in isteksizce yaptığı aile arabasıyla eve götürülme teklifine itiraz etmemiştim.</p>

  <p class="normal">Girişteki oyun masasının üstündeki şapkamı alırken gümüş tepsinin üstündeki bir yığın notu ve küçük çiçek demetlerini inceledim. Skandalın haberleri yayılmaya başlamıştı.</p>

  <p class="normal">Hizmetçilerin endişeli bakışlarını umursamayarak direk yatak odasına yöneldim ve dikkatsizce elbiselerimi çıkarmaya başladım. Bunlarla ilgilenemeyecek kadar yorgundum.</p>

  <p class="normal">Ama odanın kapısını açıp Jamie’yi ateşin yanındaki sandalyeye yaslanmış bir şekilde görünce, miskinliğimin yerini hassaslık aldı. Gözleri kapalıydı ve saçları iyice karışmıştı. İçeri girdiğimde gözlerini açtı ve bana gülümsedi, şamdan ışığında gözlerinin mavisi öyle berrak görünüyordu ki…</p>

  <p class="normal">“Her şey yolunda,” dedi beni kollarının arasına aldığında. “Evdesin.” Sonra sessizleşti, çıplak halde birbirimize sarıldık. Sonunda beraberdik, güvenliği tapınağımızda birlikteydik.</p>
</body>
</html>
