<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kehribardaki_yusufcuk</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_53">45<br class="calibre2"/>
  Bütün Randallların Canı Cahenneme</h2>

  <p class="normal">Kuzey İskoçya’nın kuzeyine doğru yapılan yolculuk acı veren bir yolculuktu. Kaçmak ve saklanmak zorunda kaldık, Kuzey İskoçyalı olarak fark edileceğimizden her zaman korktuk, yiyecek satın alamıyor ve dilenemiyorduk, başıboş kulübelerden birkaç parça yiyecek çalmaya ya da benim tarlada bulabildiğim yenilebilir kökleri toplamaya ihtiyaç duyduk.</p>

  <p class="normal">Yavaş yavaş kuzeye doğru ilerledik. Şimdi İskoçya ordusunun nerede olduğunu söyleyemiyorduk, sadece kuzeyde değillerdi. Ordunun nerede olduğunu öğrenmenin bir yolu olmadığı için Edinburgh’a gitmeye karar verdik; en azından mücadele ilgili haberler vardı. Birkaç haftadır hiçbir şeyden haberimiz yoktu; İngilizler tarafından Stirling Şatosu’nun tahliyesinin başarısız olduğunu biliyordum, Jamie de Falkirk Savaşı’nın başarıyla sonuçlandığını biliyordu, zafer İskoçyalılarındı. Ama sonra ne oldu?</p>

  <p class="normal">Sonunda Royal Mile’ın gri çakıl taşlı sokağında ata binerken, Jamie hemen ordunun karargâhına gitti, beni Alex Randall’ın yerine giden Mary ile gönderdi. İkimiz de sokakta giderken acele ediyorduk, neredeyse konuşmuyorduk ve ikimizde karşılaşacağımız şeyden korkuyorduk.</p>

  <p class="normal">O oradaydı ve Mary içeri girerken dizlerinin tutmadığını gördüm, hemen yatağın kenarına çöktü. İkimizin verdiği şaşkınlıkla gözlerini açtı ve bir kez gözlerini kırpıştırdı sonra Alex Randall’ın yüzü alevle parladı sanki cennetten gelen bir ziyaret kabul ediyordu.</p>

  <p class="normal">“Ah, Tanrı’m!” sözleri Mary’nin saçları arasında mırıltı olarak çıkıyordu. “Ah, Tanrı’m. Biliyordum…ah, Yüce Tanrı’m, seni bir kez daha… görmek için öyle dua ettim ki. Sadece bir kez. Ah, Yüce Tanrım!”</p>

  <p class="normal">Bakışlarımı etkisizce başka tarafa çeviriyordum; odadan dışarıya çıktım ve bir yarım saat merdivenlerde oturdum, bitkin başımı dizlerimde dinlendiriyordum.</p>

  <p class="normal">Dönmek için uygun bir zaman olduğunu anlayınca küçük odaya yeniden girdim, Mary’nin olmadığı haftalar yüzünden oda kirli ve iç karartıcıydı. Onu muayene ediyordum, ellerim kibarca heba olmuş etin üzerindeydi. Bu kadar uzun süre yaşamasına şaşırdım; bu kadar uzun sürmemesi gerekiyordu.</p>

  <p class="normal">Alex yüzümdeki gerçeği okuyabilmişti ve başını aşağı yukarı salladı, şaşkın değildi.</p>

  <p class="normal">“Bekledim,” dedi kısık bir sesle, yastıklarının üstünde yorgun bir şekilde yatıyordu. “Onun…bir kez daha gelmesini bekliyordum. Bir sebebim yoktu…ama dua ettim. Ve şimdi cevap verildi. Huzur içinde ölebilirim.”</p>

  <p class="normal">“Alex!” Mary’nin ızdırap dolu çığlığı birden çıkıverdi, sanki Alex’in sözleri bir esinti savurmuştu ama Alex gülümseyip onun elini bastırıyordu.</p>

  <p class="normal">“Biz bunu uzun zamandır biliyorduk, aşkım,” diye ona fısıldadı. “Umudunu kesme. Ben her zaman seninle olacağım, seni izleyeceğim, seni seveceğim. Ağlama, gözbebeğim.” Mary uysalca pembe yanaklarına hafifçe dokundu ama akan gözyaşlarını önlemek için hiçbir şey yapamıyordu. Belli olan umutsuzluğu ile hiç çiçek açmıyor gibi görünüyordu.</p>

  <p class="normal">“Bayan Fraser,”dedi Alex, bir yardım daha istemek için gücünü toplamaya çalıştığı açıktı. “Yarın…yeniden gelip…eşinizi de getirir misiniz? Bu çok önemli.”</p>

  <p class="normal">Bir an tereddüt ettim. Jamie her ne öğrenirse öğrensin adamlarının geri kalan kısmını bulmak için hemen orduya katılmak istediğinden Edinburgh’dan ayrılmak isteyecekti. Ama bir gün daha beklemek savaşın sonucunu etkilemezdi- ve ben bana böyle umutla bakan bir çift gözdeki çağrıyı inkâr edemezdim.</p>

  <p class="normal">“Geleceğiz,” dedim.</p>

  <p class="normal">“Ben bir aptalım,” diye Jamie homurdanıyordu, Alex Randall’ın odasının bulunduğu çakıl taşlı sokağa adımlarını atıyordu. “Dün gitmemiz gerekirdi, hemen, senin inci kolyeni tefeciden alır almaz! Inverness’e ne kadar uzakta olduğunu biliyor musun? Ve oraya gitmemiz için küçük bir ihtiyar attan başka bir şeyimiz olmadığını?”</p>

  <p class="normal">“Biliyorum,” dedim sabırsızca. “Ama söz veriyorum. Ve onu gördüğünde…sadece bir dakika göreceksin ve sonra durumu anlayacaksın.”</p>

  <p class="normal">“Hmm.” Ama benim için sokak kapısını tuttu ve daha fazla şikâyet etmeden eski binanın dönen merdivenlerinde beni takip etti.</p>

  <p class="normal">Mary yatakta yarı oturur yarı yatar vaziyetteydi. Hâlâ parçalanmış seyahat kıyafetinin içindeydi, Alex’i tutuyordu, şiddetli bir şekilde onu göğsünde tutuyordu. Bütün gece onunla kalmış olmalıydı.</p>

  <p class="normal">Beni görünce Alex onun tutuşundan kibarca kendini özgür bıraktı, Mary’nin ellerini yana koyarken ellerini okşuyordu. Alex bir dirseğinin üzerine dayandı, yüzü üzerine uzandığı çarşaflardan daha solgundu.</p>

  <p class="normal">“Bayan Fraser,” dedi. Sağlıksız terin parıltısına ve kötü bir atağa işaret eden gri solgunluğa rağmen belli belirsiz gülümsüyordu.</p>

  <p class="normal">“İyi ki geldiniz,” dedi, biraz kesik kesik nefes alıyordu. Benden geriye bir göz attı. “Eşiniz…sizinle mi?”</p>

  <p class="normal">Cevap verir gibi Jamie benim arkamdan içeriye adımını attı. İçeri girmemizle üzüntüsünden uyanan Mary bir bana bir Jamie’ye baktı sonra ayağa kalktı, ürkekçe bir elini Alex’in kolunun üzerine koydu.</p>

  <p class="normal">“Benim…bizim…s-size ihtiyacımız var, Lord Tuarach.” Ona dokunan bir sözden çok bunun bir kekeleme olduğunu düşündüm. Jamie hâlâ nemrut suratlı olmasına rağmen az da olsa gerilimi azalmıştı. Başını nazikçe ona doğru çevirdi.</p>

  <p class="normal">“Eşinizden sizi getirmesini istedim, Lordum. Gördüğünüz gibi ölüyorum.” Alex Randall doğrulmak için kendini zorladı, yatağın kenarına oturuyordu. İnce uzun bacakları geceliğinin yıpran kenarının altındaki kemiği gibi beyaz beyaz parlıyordu. Ayak parmağı uzun, ince ve kansızdı, zayıf dolaşımının hüznü onu gölgelendirmişti.</p>

  <p class="normal">Daha önce ölümü her şekliyle gördüm ama bu en kötüsüydü-ve en iyisiydi; hekiminin beyhude çabaları bir yana düşerken bilgisiyle, cesaretiyle ölümü karşılayan bir adam. Beyhude ya da değil, onun için yaptığım karışımı bulmak için kutumun içindekileri didik didik aradım. Değişken etkilerde, cam şişelerde kahverengi sıvıların görüngesinde birkaç kaynak içeceğim vardı. Tereddüt etmeden en koyu şişeyi aldım; nefesinin ciğerlerindeki suyun kabardığını duyabiliyordum.</p>

  <p class="normal">Bu o karışım değildi ama şuan Alex’i destekleyen amacı bir parıltıyla aydınlanıyordu sanki yüzünün bal mumu teninin arkasında bir mum yanıyordu. Bunu birkaç zaman önce gördüm; adam -ya da kadın- istekleri biraz zaman için kan zorunluluğundan daha baskın oluyordu.</p>

  <p class="normal">Belki hayaletler böyle yapılıyordur diye düşünüyordum; bir isteğin ve amacın olduğu yerde bir kenara atılan kırılgan bedene umursamadan hayatı uzun süre baskı altında tutamıyordu. Alex Randall tarafından avlanmak istemiyordum; Jamie’nin bugün benimle gelmesini sağladığım sebeplerin arasındaydı.</p>

  <p class="normal">Jamie’nin de benzer bir sonuca vardığı görülüyordu.</p>

  <p class="normal">“Öyle,”dedi kısık bir şekilde. “Görüyorum. Benden bir şey istiyor musun?”</p>

  <p class="normal">Alex evet anlamında başını salladı, bir an gözlerini kapattı. Ona verdiğim şişeyi aldı ve içti, acı tattan dolayı bir an ürperdi. Gözlerini açtı ve Jamie’ye gülümsedi.</p>

  <p class="normal">“Sadece hoşgörülü varlığınız. Söz veriyorum sizi uzun süre tutmayacağım. Bir kişiyi daha bekliyoruz.”</p>

  <p class="normal">Biz beklerken bu şartlar altında pek olmasa da Alex Randall için yapabildiğim şeyi yaptım. Nefesini rahatlatmak için yüksük otu ve bir parça kâfurlu karışımı. Verdiğim bazı idareli ilaçlardan sonra biraz daha hafiflemiş görünüyordu ama yine de benim el yapımı stateskopumu çökmüş göğsüne yerleştirdim, kalbinin yorulan düşme sesini duyabiliyordum, her an duracağını beklediğim ses, sık titreme ve çırpıntıyla kesiliyordu.</p>

  <p class="normal">Mary muayene boyunca elini tuttu ve Alex gözlerini ona dikti sanki Mary’nin yüzündeki her çizgiyi hafızasına kazıyordu. Onlarla birlikte aynı odada zorla bir ihlal olacak gibi görünüyordu.</p>

  <p class="normal">Kapı açıldı ve Jack Randall eşikte duruyordu. Bir anlığına anlamsızca bana ve Mary’e baktı sonra bakışları Jamie’de takıldı ve taş gibi durdu. Jamie de direk olarak onun gözlerine baktı sonra döndü ve başıyla yatağan işaret etti.</p>

  <p class="normal">Bezgin yüzü gören Jack Randall hızlıca odanın karşısına geldi ve dizini yere koyarak yatağın yanına düştü.</p>

  <p class="normal">“Alex!”dedi. “Tanrı’m, Alex…”</p>

  <p class="normal">“İyiyim,” dedi erkek kardeşi. Jack’in yüzünü kırılgan ellerinin arasında tuttu ve ona gülümsedi, onu rahatlatmaya çalışıyordu. “İyiyim, Johnny,”dedi.</p>

  <p class="normal">Elimi Mary’nin dirseğinin altına koydum, kibarca onun yataktan kalkmasını sağladım. Jack Randall her ne olursa olsun, erkek kardeşiyle konuşacağı birkaç özel şeyleri olmalıydı. Üzüntüden şaşkına dönen Mary itiraz etmedi ve benimle birlikte odanın diğer tarafına geldi, orada onu bir sandalyeye oturttum. İbrikten biraz su alıp mendilimi ıslattım. Gözlerini silmesi için ona vermeye çalıştım ama o sadece oturuyor cansız bir şekilde mendili tutuyordu. İç çekerek onu aldım ve yüzünü sildim, yapabildiğimce saçlarını düzelttim.</p>

  <p class="normal">Yatağa doğru bakmamı sağlayan hafif bir öksürük sesi geldi. Hâlâ dizlerinin üstünde oturan Jack, yüzünü kardeşinin kucağına gömerken Alex onun başını okşuyor, bir elini tutuyordu.</p>

  <p class="normal">“John,”dedi. “Bunu düşünmeden sormadığımı anlayacaksın. Ama bana duyduğun sevgi aşkına…” Öksürmek için konuşmasını kesti, zorlanmayla yanakları iyice kızartı.</p>

  <p class="normal">Jamie’nin daha bir kaskatı kesildiğini hissediyordum tabi böyle bir şey mümkünse. Jonathan Randall da kaskatı kesildi sanki Jamie’nin gözlerinin onun üzerinde olduğunu hissediyordu ama bakmıyordu.</p>

  <p class="normal">“Alex,” dedi sessizce. Elini genç kardeşinin omzuna koydu sanki öksürmesini kesmek istiyordu. “Kafana takma, Alex. Bunu sormana gerek bile yok; istediğin her şeyi yapacağım. Konu kız- kız arkadaşın mı?” Mary’nin olduğu yere doğru bir göz attı ama ona bakmaktan kendini alı koyamıyordu.</p>

  <p class="normal">Alex başını evet anlamında salladı, hâlâ öksürüyordu.</p>

  <p class="normal">“Tamam,” dedi John. Ellerini Alex’in omuzlarının üstüne koydu, yeniden yastığına yatmasını sağlamaya çalışıyordu. “Onun hiçbir şeye muhtaç kalmasına izin vermeyeceğim. İçin rahat olsun.”</p>

  <p class="normal">Jamie bana bakıyordu, gözleri büyümüştü. Başımı yavaşça iki yana doğru salladım, ensemdeki saçlarımın karıncalandığını hissediyordum. Şimdi söylenen her şey bir yere çekilebiliyordu; üzgün olmasına ve Londra’lı Yahudi ile evlenmeyi açıkça istememesine rağmen Mary’nin yanakları çiçek açmıştı.</p>

  <p class="normal">“Para değil,” dedim. “O hamile. Alex…”sözlerimi yarıda kesip boğazımı temizledim, “Sanırım Alex, senin onunla evlenmeni istiyor.”</p>

  <p class="normal">Alex başını aşağı yukarı salladı, gözleri hâlâ kapalıydı. Bir anlığına ağır ağır nefes aldı sonra gözlerini açtı, ela gözleri parlıyordu, şaşkın ve ne olduğunu anlamacasına bakan ağabeysinin yüzüne bakıyordu.</p>

  <p class="normal">“Evet,” dedi. “John…Johny, benim için ona bakmana ihtiyacım var. Ben…çocuğumun Randall adını taşımasını istiyorum. Sen…onlara dünyadaki en iyi imkânları sağlayabilirsin- benim yapabileceğimden daha iyi.” Bir elini uzattı, bir şey arıyordu, Mary elini tuttu, koynuna bastırdı sanki o bir hayat koruyucusuydu. Alex ona nazikçe gülümsedi ve yanaklarına düşüp yüzünü saklayan parlak siyah lülelere dokunmak diğer bir elini uzattı.</p>

  <p class="normal">“Mary. Ben…iyisini istiyorum, sen benim ne istediğimi biliyorsun, hayatım; birçok şeyi. Ve üzüldüğüm birçok şeyi de. Ama yaşadığımız aşktan pişman değilim. Böyle bir sevinci yaşadığım için huzur içinde ölebilirim sadece utanç ve yüz karası şeylere maruz kalacaksın diye korkuyorum.”</p>

  <p class="normal">“Umurumda değil!” diye Mary şiddetle bağırdı. “Kim bilirse bilsin umurumda değil!”</p>

  <p class="normal">“Ama ben seni umursuyorum,”dedi Alex, kısık bir sesle. Bir elini ağabeysini uzattı, Jack bir anlığına tereddütten sonra kardeşinin elini tuttu. Sonra Alex ellerini birleştirdi, Mary’nin elini Randall’ın eline bıraktı. Mary’nin eli cansız bir şekilde duruyordu ve Jack Randall’ınki de tahta döşemenin üstündeki ölü bir balık gibi kaskatı duruyordu ama Alex ellerini ikisinin üstünde sıkıca bastırdı, sıkıca onları tutuyordu.</p>

  <p class="normal">“Sizi birbirinize veriyorum, benim sevgili bir taneciklerim,” dedi kısık bir sesle. Alex bakışlarını bir yüzden diğerine çeviriyordu, her biri korku yansıtıyordu, olması yakın kaybın kahredici hüznünü bastırıyordu.</p>

  <p class="normal">“Ama…” tanışmamızda ilk defa Jonathan Randall’ın söyleyecek sözü olmadığını görüyordum.</p>

  <p class="normal">“İyi.” Neredeyse bir fısıltı halinde çıktı. Alex gözlerini açtı ve tuttuğu nefesini bıraktı, ağabeysine gülümsüyordu. “Fazla zaman yok. Sizi ben kendim evlendireceğim. Şimdi. Bayan Fraser’dan eşini getirmesini istememin sebebi de buydu- eşinizle şahit olur musunuz, efendim?” Bir an şaşkınlıktan hareketsiz durup sonra otomatik olarak başını evet anlamında sallayan Jamie’ye baktı.</p>

  <p class="normal">Bu üç insanı bu kadar perişan gördüğüme inanamıyordum.</p>

  <p class="normal">Alex öyle zayıftı ki yüzü taş gibi olan ağabeysi ona yardım etmek zorunda kaldı, soluk boğazının etrafına papazın beyaz örtüsünü bağladı. Jonathan’ın kendisi daha iyi görünüyordu. Hastalıktan zayıf düşmüştü, yüzündeki çizgiler öyle derindi ki kendi yaşından birkaç yaş daha büyük gibi görünüyordu ve gözleri, kemiğin oyuğu gibi derin göz çukurlarından bakıyordu. Her zamanki kusursuz kıyafetiyle terzinin dikkatsizce bir parça odunu, kötü ve sahte bir özellikle yontmuş gibi bakıyordu.</p>

  <p class="normal">Mary’e gelince, yatağın üstünde zavallı bir halde oturuyordu, pelerinin içince çaresizce ağlıyordu, saçları karmakarışıktı ve elektriklenmişti. Onun için yapmam gerekeni yaptım, elbisesini düzeltip, saçlarını taradım. İç karartıcı bir şekilde oturuyor, burnunu çekiyordu, gözleri Alex’e odaklıydı.</p>

  <p class="normal">Bir eliyle yazı masasından destek alan Alex çekmeciyi yokladı ve büyük dua kitabını ortaya çıkardı. Normal bir şekilde önünde tutmak için kitap onun için oldukça ağırdı. Dayanamıyordu ama ağır bir şekilde yatakta doğruldu, dizlerinin üstünde tuttuğu kitap açıktı. Gözlerini kapattı, yavaşça nefes aldı, bir damla ter yüzünden aşağıya aktı ve sayfanın üstünü lekeledi.</p>

  <p class="normal">“Sevgili âşıklar,” diye başladı Alex, herkesin yararına olduğu kadar kendi yararına tören sözlerini kısa tutar diye umuyordum.</p>

  <p class="normal">Mary ağlamayı kesti ama beyaz yüzündeki burnu kırmızıydı ve parlıyordu, küçük bir salyangoz üst dudağında iz yaptı. Jonathan bunu fark edip donuk bir ifadeyle kolundan büyük kare bir bezi çıkardı ve sessizce ona verdi.</p>

  <p class="normal">Mary belli belirsiz bir baş sallamasıyla bezi aldı ve dikkatsizce yüzünü sildi.</p>

  <p class="normal">“Ediyorum,” dedi vakit geldiğinde sanki şimdi söyledikleri umurunda değildi.</p>

  <p class="normal">Jack Randall katı bir sesle sözünü verdi ama sanki sahneyi uzaktan izleyen biri gibiydi.</p>

  <p class="normal">Birbirlerinden habersiz olan bu iki insanın sözleşmeli evliliklerini görmek bana çok tuhaf gelmişti; ikisi de bütün dikkatlerini önlerinde oturan gözleri kitaba odaklı olan adama verdiler.</p>

  <p class="normal">Sonunda oldu. Evli çifti sırayla tebrik etmek oldukça zor görünüyordu ve tuhaf bir sessizlik vardı. Jamie soru sorarcasına bana bir göz attı ve ben de omuz silktim. Jamie ile evlendikten hemen sonra bayılmıştım ve Mary de sanki benim yaptığımı yapacak gibi bakıyordu.</p>

  <p class="normal">Olayı tamamlayan Alex bir an sessizce oturdu. Hafiften gülümsüyordu ve bilerek bakışlarını odada gezdiriyordu, bir anlığına gözleri sırasıyla bütün yüzlere odaklanıyordu. Jonathan’a, Jamie’ye, Mary’e ve bana. Gözleri benimkiyle buluştuğunda bu kısık ela gözlerin derinliklerinde bir parlaklık gördüm. Mumun dip koçanı hafiften yanıyordu ama o son parlayıştı, bir anlığına parlak ve güçlüydü.</p>

  <p class="normal">Bakışları Mary’nin yüzüne odaklanmıştı sonra kısaca gözlerini kapattı sanki ona bakmaya dayanamıyordu ve nefesinin yavaş hırıltı sesini duyabiliyordum. Derisinin parlaklığı ağar ve soldu, mum eriyip akıyordu.</p>

  <p class="normal">Gözlerini açmadan, elini uzattı, körü körüne bir şey arıyordu. Jonathan elini tuttu, omuzlarının altından onu kavradı ve yavaşça yastığın üstüne yatırdı. Uzun, bir çocuğun gibi yumuşak elleri huzursuzca seğirdi, üzerinde durduğu çarşaftan daha beyazlardı.</p>

  <p class="normal">“Mary.” Mor dudakları fısıltı halinde kımıldadı ve Mary endişeli elleri kendi ellerinin arasına aldı, koynunda tutuyordu.</p>

  <p class="normal">“Buradayım, Alex. Ah, Alex, buradayım!” ona doğru eğildi, kulağına fısıldıyordu. Bu hareket Jonathan Randall’ın biraz da olsa gerilemesini sağladı bu yüzden yataktan uzaklaştı. Ayakta duruyordu, ifadesiz bir şekilde aşağıya bakıyordu.</p>

  <p class="normal">Ağır kubbeli göz kapakları bir kez daha kalktı, bu sefer yarı şekildeydi, bir yüzü aradı ve buldu.</p>

  <p class="normal">“Johnny. Bana…öyle iyi davrandın ki. Her zaman, Johnny.”</p>

  <p class="normal">Mary onun üzerine eğildi, düşen saçlarının gölgesi Alex’in yüzünü saklıyordu. Jonathan Randall ayaktaydı, dikili taşlardan bir tanesi gibi hareketsizdi, erkek kardeşini ve eşini izliyordu. Odada hiç ses yoktu sadece ateşin fısıltısı ve Mary Randall’ın hıçkırık sesleri.</p>

  <p class="normal">Omzuma bir elin dokunduğunu hissettim ve Jamie’ye yukarıya baktım. Başıyla Mary’i gösterdi.</p>

  <p class="normal">“Onunla kal,” dedi sessizce. “Uzun sürmeyecek, değil mi?”</p>

  <p class="normal">“Hayır.”</p>

  <p class="normal">Başıyla tamam dedi. Sonra derin bir nefes aldı, yavaşça verdi ve Jonathan Randall’a doğru odanın karşısına yürüdü. Donuk bedeni kolundan tuttu ve kibarca kapıya doğru yöneltti.</p>

  <p class="normal">“Gel, adamım,” dedi sessizce. “Seni odanda güvenli bir şekilde görmek istiyorum.”</p>

  <p class="normal">Eğri kapı Jamie ayrılırken gıcırdadı, Jonathan Randall’ın düğün gecesini yalnız geçireceği odasına götürmek için yardım ediyordu.</p>

  <p class="normal">Kaldığımız misafirhanedeki odamızın kapısını arkamdan kapattım yaslandım, yorgundum. Dışarısı yeni kararmıştı ve bekçilerin bağrışları sokakta yankılanıyordu.</p>

  <p class="normal">Jamie pencerenin yanında durmuş beni izliyordu. Hemen benim yanıma geldi daha pelerinimi çıkartmadan kendine doğru sıkıca çekti. Ona doğru eğik duruyordum, onun sıcaklığından ve sert gücünden memnundum. Bir kolunu dizimin altına atarak beni kucakladı ve pencerenin önündeki koltuğa taşıdı.</p>

  <p class="normal">“Bir yudum bir şey iç, Sassenach,”dedi. “Şüphesiz çok yorgun görüyorsun.” Masanın üstündeki matarayı aldı ve konyak ile susuz tuz gibi görünen şeyi karıştırdı.</p>

  <p class="normal">Yorgun bir halde bir elimi saçıma götürdüm. Ladywalk Wynd’daki odaya kahvaltıdan hemen sonra gittik; şimdi saat altıyı geçiyordu. Ama sanki günlerdir yokmuşum gibiydi.</p>

  <p class="normal">“Uzun sürmedi, zavallı çocuk. Sanki Mary’nin güvenli ellerde olmasını görmeyi bekliyor. Mary’nin halasının evine bir not gönderdim; hala ve iki kuzeni onu almaya geldiler. Onlar…Alex ile ilgilenecekler.” Memnun bir halde konyağımı yudumladım. Boğazımı yakıyordu ve kafamın içinde kırlardan kalkan sisler gibi dumanlar yükseliyordu ama umurumda değildi.</p>

  <p class="normal">“Evet,”dedim gülümsemeye çalışıyordum, “en azından Frank’in güvende olduğunu biliyoruz, sonuç olarak.”</p>

  <p class="normal">Jamie bana öfkeyle baktı, kırmızı kaşları neredeyse birbirine değiyordu.</p>

  <p class="normal">“Frank’e lanet olsun!” dedi acımasızca. “Bütün Randalllara lanet olsun! Jack Randall’a lanet olsun ve Mary Hawkins Randall’a da lanet olsun ve Alex Randall’a da lanet olsun- şey, huzur içinde yatsın, demek istedim,”</p>

  <p class="normal">“Senin kıskanmadığını sanıyordum-”diye konuşmaya başladım. Dik dik bana bakıyordu.</p>

  <p class="normal">“Yalan söyledim.”</p>

  <p class="normal">Beni omuzlarımdan tuttu ve yavaşça sallamaya başladı, kol boyunda beni tutuyordu.</p>

  <p class="normal">“Ve ben her şeye yeniden başlarken sana da lanet olsun, Claire Randall Fraser!” dedi. “Kıskandığım için de lanet olsun! Senin bana ait olmayan her anını, başkası için döktüğün her gözyaşını ve başka bir adamın yatağında geçirdiğin her dakikayı kıskanıyorum! Sana lanet olsun!”</p>

  <p class="normal">Elimdeki bardağa vurdu- kazara diye düşündüm- beni kendine doğru çekti ve sertçe beni öptü. Beni yeniden sallamak için yeterince geri çekildi.</p>

  <p class="normal">“Sen benimsin, lanet olasıca, Claire Fraser! Benim ve birlikte yaşadığımız sürece ben seni paylaşamam, başka bir adamla ya da bir anıyla ya da başka bir şeyle. Bana bir daha o adamın adının imasını bile yapma. Duyuyor musun?” Durumun önemini vurgulamak için beni şiddetli bir şekilde öptü. “Beni duydun mu?” diye sordu, ara vererek.</p>

  <p class="normal">“Evet,” dedim, biraz zorlukla. “Eğer…beni…sallamayı kesersen, sana…cevap verebilirim.”</p>

  <p class="normal">Biraz mahcup bir şekilde omuzlarımı bıraktı.</p>

  <p class="normal">“Üzgünüm, Sassenach. Sadece…Tanrım, niye sen…şey, evet, nedenini anlıyorum… ama zorunda mısın-” Başının arkasına elimi koyarak bu uyumsuz anlaşılmaz konuşmayı yarıda kestim ve onu kendime doğru çektim.</p>

  <p class="normal">“Evet,” dedim kararlı bir şekilde, onu rahatlatmaya çalışarak. “Zorundaydım. Ama artık bitti.” Pelerinimin bağcığını açtım ve omuzlarımdan yere düşmesine izin verdim. Onu almak için eğildi ama ben onu durdurdum.</p>

  <p class="normal">“Jamie,”dedim. “Çok yorgunum. Beni yatağa götürür müsün?”</p>

  <p class="normal">Derin bir nefes aldı ve yavaşça verdi, aşağıya bana bakıyordu, gözleri yorgunluktan ve gerginlikten çöktü.</p>

  <p class="normal">“Tamam,”dedi kısık bir şekilde, sonunda. “Tamam, götüreyim.”</p>

  <p class="normal">Başlangıçta sessiz ve kabaydı, kızgınlığı aşkını kamçılıyordu.</p>

  <p class="normal">“Oovv!” dedim bir noktada.</p>

  <p class="normal">“Tanrı’m, özür dilerim, mo duinne. Ben…”</p>

  <p class="normal">“Tamam.” Özür dilemesini dudaklarımla yarıda kestim ve sıkıca ona sarıldım, aramızdaki şefkat büyüdükçe büyük öfkenin de çekildiğini hissediyordum. Öpmekten vazgeçmiyordu ama kendisi hareketsizdi, kibarca dudaklarımı inceliyordu, dilinin ucu okşuyordu, zar zor vuruyordu.</p>

  <p class="normal">Dilimle bende ona dokunuyordum ve yüzünü ellerimin arasında tutuyordum. Bu sabah tıraş olmamıştı ve belli belirsiz kırmızı kirli sakalı parmak uçlarımın altında tatlılıkla ses çıkartıyordu.</p>

  <p class="normal">Kendini alçaltı ve yavaşça yana yuvarlandı, ağırlığıyla beni ezmek istemiyordu ve devam ettik, kollarımıza dokunuyor, sessiz dillerimizin gizli konuşmasına eşlik ediyorduk.</p>

  <p class="normal">Hayattaydık ve tektik. Biz bir olduk ve birbirimize aşıkken ölüm bize asla dokunamayacaktı. “Mezar güzel ve gizli bir yerdir / Ama hiçbiri kucaklayamaz diye düşünüyordum.” Alex Randall yatağında cansız yatıyordu ve Mary Randall kendi odasında yalnızdı. Ama biz burada birlikteydik ve bunun ötesinde hiç kimse ve hiçbir şey önemli değildi.</p>

  <p class="normal">Kalçalarımı tuttu, tenimin üstündeki büyük elleri sıcaktı ve beni kendine doğru çekti ve beni saran ürperme onu da sarmıştı, sanki tek bedeni paylaşıyorduk.</p>

  <p class="normal">Gece uyandım, hâlâ kollarının arasındaydım ve onun da uyumadığını biliyordum.</p>

  <p class="normal">“Uyu, mo duinne.” Sesi yumuşaktı, kısıktı ve rahatlatıcıydı ama yanaklarının ıslaklığını hissetmek için ona uzanmamı sağlayan bir şey vardı.</p>

  <p class="normal">“Bu nedir, aşkım?” diye fısıldadım. “Jamie, ben seni çok seviyorum.”</p>

  <p class="normal">“Biliyorum,”dedi sessizce. “Kendimi bildiğim gibi biliyorum. Seni ne kadar sevdiğimi uykunda söylememe izin ver. Uyanıkken söylemek istediğim birçok şeyi söyleyemiyorum sadece tekrarlanan basit sözler oluyor. Sen kollarımda uyurken, sana sözlerimi söyleyebilirim, şaşkın bir şekilde uyandığında sadece rüyaların sözlerimin ne kadar gerçek olduğunu bilecekler. Uyu, mo duinne.”</p>

  <p class="normal">Dudaklarım küçük üç köşeli yara izinin altında atan nabzının olduğu boğazına değecek kadar başımı çevirdim. Sonra elimi göğsüne koydum ve rüyalarımı onun kollarının arasına bıraktım.</p>
</body>
</html>
