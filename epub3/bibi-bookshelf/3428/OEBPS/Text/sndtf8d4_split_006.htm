<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="calibre23"><span class="font2"><span class="calibre2"><br class="calibre8" id="calibre_pb_5" /></span></span></p>

    <p class="calibre23"></p>

    <h1 class="MsoNormal"><span class="calibre20">Üç</span></h1>

    <p class="calibre23"><span class="font"><span class="calibre17">Kendimi öldürmeden o merdivenlerden aşağı inmeyi nasıl başardığımı bilemiyorum. Sanki alev almışım gibi Bay <span>Ryan’ı</span> şaşkınlıktan ağzı açık, darmadağın kıyafetlerle ve saçları saldırıya uğramış gibi diken <span>diken</span> merdiven boşluğunda yalnız bırakarak oradan ayrıldım.</span></span></p>

    <p class="calibre23"><span class="font"><span class="calibre17">On dördüncü kattaki kafeyi rüzgâr gibi geçerek ve son katı atlaya zıplaya kat ederek -o ayakkabılarla pek de kolay bir iş değildi- metal kapıyı açtım ve nefes nefese duvara yaslandım.</span></span></p>

    <p class="calibre23"><span class="font"><i class="calibre13"><span class="calibre14">Ne olmuştu öyle</span></i></span><span class="font"><span class="calibre17">? Az önce patronumla merdivenlerde mi düzüşmüştüm? Güçlükle nefes aldım ve ellerimi ağzıma götürdüm. Üstelik ona bunu yapmasını emretmiştim?</span></span> <span class="font"><i class="calibre13"><span class="calibre14">Aman Tanrım.</span></i></span> <span class="font"><span class="calibre17">Bana ne oluyordu böyle?</span></span></p>

    <p class="calibre23"><span class="font"><span class="calibre17">Sersemlemiş vaziyette sendeleyerek duvardan uzaklaştım ve en yakın lavaboya gitmek için birkaç kat yukarı çıktım. Boş olduklarından emin olmak için kabinleri hızlıca kontrol ettim ve ana kapıyı kilitledim. Aynaya yaklaştığımda ürktüm. Çitilenmiş ve kurumaya bırakılmış gibiydim.</span></span></p>

    <p class="calibre23"><span class="font"><span class="calibre17">Saçlarım bir kâbusa dönmüştü. Özenle yapılmış dalgalarım şu anda yumak kütleleri halindeydi. Görünen o ki Bay <span>Ryan</span> saçımı çekmeyi seviyordu. Bunu hatırlamam gerekecekti.</span></span></p>

    <p class="calibre23"><span class="font"><i class="calibre13"><span class="calibre14">Bir saniye. Ne<sup class="calibre24">7</sup>.</span></i></span> <span class="font"><span class="calibre17">Bunu da nereden çıkarıyordum? Bunu kesinlikle hatırlamayacaktım. Yumruğumu tezgâha vurdum ve hasarı incelemek için yaklaştım.</span></span></p>

    <p class="calibre23"><span class="font"><span class="calibre17">Dudaklarım şişmiş, makyajım akmıştı, elbisem bollaşmış ve neredeyse üzerimden sarkar hale gelmişti. Ayrıca bir kez daha iç çamaşırımdan olmuştum.</span></span></p>

    <p class="calibre23"><span><span class="font"><i class="calibre13"><span class="calibre14">Orospu</span></i></span></span><span class="font"><i class="calibre13"><span class="calibre14">. Çocuğu.</span></i></span> <span class="font"><span class="calibre17">Bu İkinciydi. Hem, onlarla ne yapıyordu?</span></span></p>

    <p class="calibre23"><span class="font"><span class="calibre17">“Aman Tanrım!” dedim panikleyerek. Bir yığın halinde konferans odasında bir yerde durmuyorlardı değil mi? Belki de onları almış ve bir yere atmıştı. Emin olmak için ona sormalıydım. Fakat hayır. Bunu kabullenişimin tatminini bile ona yaşatmayacaktım... <span>bu</span>... <span>bu</span> neydi?</span></span></p>

    <p class="calibre23"><span class="font"><span class="calibre17">Yüzümü ellerimle ovalayarak başımı iki yana salladım. Tanrım, her şeyi karmakarışık bir hale sokmuştum. Bu sabah geldiğimde kafamda bir plan vardı. Kapıdan içeri girecek, o küçük şirin suratına faturayı fırlatacak ve bir tarafına sokmasını söyleyecektim. Fakat kömür karası <span>Prada</span> takım elbisenin içinde o kadar seksi görünüyordu ve saçları “Beni Becer” yazılı bir neon tabela gibi öyle görkemliydi ki tutarlı bütün düşüncelerimi kaybetmiştim. Acınası bir durumdaydım. Beynimin lapaya dönüşmesine ve çamaşırımın ıslanmasına neden olabilecek ne vardı onda?</span></span></p>

    <p class="calibre23"><span class="font"><span class="calibre17">Bu hiç iyi değildi. Onu çıplak hayal etmeden nasıl onunla yüzleşecektim? Tamam, evet,</span></span> <span class="font"><i class="calibre13"><span class="calibre14">çıplak</span></i></span> <span class="font"><span class="calibre17">değil. Teknik olarak onu henüz tamamen çıplak görmemiştim fakat gördüğüm kadarı bile iliklerimin titremesine yetiyordu.</span></span></p>

    <p class="calibre23"><span class="font"><span class="calibre17">Hayır, olamaz. Az önce “henüz” mü dedim?</span></span></p>

    <p class="calibre23"><span class="font"><span class="calibre17">İstifa edebilirdim. Bunu bir dakika için düşündüm fakat hissettirdiği şeyden hoşlanmadım. İşimi seviyordum ve Bay <span>Ryan</span> dünyanın en destansı <span>piçi</span> olabilirdi ama bununla dokuz ay başa çıkabilmiştim ve -son yirmi dört saat bir yana- onu çözmüştüm, herhangi biriymiş gibi onu idare edebilirdim. Ayrıca itiraf etmekten nefret ediyor olsam da onu çalışırken izlemeyi seviyordum. Pislik oluşunun nedeni, fevkalade sabırsız ve takıntılı bir mükemmeliyetçi oluşuydu; herkesi kendi standartlarına göre değerlendiriyordu ve en iyiden başka bir şeyle yetinmiyordu. İtiraf etmeliyim ki benden daha iyi bir performans, daha sıkı çalışma ve her ne pahasına olursa olsun işin üstesinden gelmemi beklemesini her zaman takdir etmiştim - yöntemlerini her zaman sevmemiş olsam bile. Pazarlama dünyasında gerçekten bir dâhiydi; bütün ailesi öyleydi.</span></span></p>

    <p class="calibre23"><span class="font"><span class="calibre17">Ve bu da bir diğer meseleydi. Ailesi. Benim babam memleketimiz Kuzey Dakota’daydı ve henüz kolejdeyken bir <span>resepsiyon</span> görevlisi olarak çalışmaya başladığımda <span>Elliott</span> <span>Ryan</span> bana çok iyi davranmıştı. Diğerleri de öyle. <span>Bennett’in</span> erkek kardeşi Henry bir başka kıdemli yönetici ve tanıdığım en iyi adamdı. Buradaki herkesi seviyordum, dolayısıyla istifa etmek bir seçenek değildi.</span></span></p>

    <p class="calibre23"><span class="font"><span class="calibre17">En önemli konu, aldığım burstu. MBA eğitimimi tamamlamadan önce JT Miller burs kuruluna pratik alandaki tecrübelerimi sunmam gerekiyordu ve tezimin dinamo vazifesi görmesini istiyordum. <span>RMG’de</span> kalmamın nedeni buydu: <span>Bennett</span> <span>Ryan</span> bana akranlarımın üzerinde çalıştığı herhangi bir projeden daha büyük olan <span>Papadakis</span> raporunu - <span>multi</span> milyarder arazi ıslahatçısı için pazarlama planını teklif etmişti. Yeni bir yerde işe başlamak ve göstermeye değecek bir şey sunmak için dört ay yeterli bir süre değildi... <span>değil</span> mi?</span></span></p>

    <p class="calibre23"><span class="font"><span class="calibre17">Hayır. <span>Ryan</span> Medyadan kesinlikle ayrılamazdım.</span></span></p>

    <p class="calibre23"><span class="font"><span class="calibre17">Buna karar verdikten sonra bir hareket planına ihtiyacım olduğunu biliyordum. Profesyonelce davranmalı ve Bay <span>Ryan</span> la aramda olan şeyin asla tekrarlanmayacağından emin olmalıydım.</span></span></p>

    <p class="calibre23"><span class="font"><span class="calibre17">Bu benim hayatımda yaşadığım uzak ara en ateşli, en şiddetli seks olsa bile... <span>beni</span> orgazmdan mahrum bıraktığı zaman dahi.</span></span></p>

    <p class="calibre23"><span><span class="font"><span class="calibre17">Göt</span></span></span><span class="font"><span class="calibre17">.</span></span></p>

    <p class="calibre23"><span class="font"><span class="calibre17">Güçlü, özgür bir kadındım. Yükseleceğim bir kariyerim vardı ve bulunduğum yere gelebilmek için inanılmaz şekilde çalışmıştım. Aklımı ve bedenimi şehvet yönetmiyordu. Yalnızca onun nasıl bir pislik olduğunu hatırlamam gerekiyordu. Etrafındaki herkesin birer ahmak olduğunu düşünen, çapkın, küstah, domuz kafalı aşağılık bir herifti.</span></span></p>

    <p class="calibre23"><span class="font"><span class="calibre17">Aynada kendime gülümsedim ve <span>Bennett</span> <span>Ryana</span> dair yakın zamandaki hatıra koleksiyonumu başa sarıp düşündüm.</span></span></p>

    <p class="calibre23"><span class="font"><span class="calibre17">“Kendinize kahve hazırladığınızda bana da bir tane getirmenizi takdir ediyorum Bayan <span>Mills</span> fakat çamur içmek isteseydim, kahve bardağımı bu sabah bahçedeki toprağa daldırırdım.”</span></span></p>

    <p class="calibre23"><span class="font"><span class="calibre17">“Bilgisayar klavyenizi evinizdeki sincapların kafasına çekiçle vuruyormuşsunuz gibi kullanmaya devam edecekseniz Bayan <span>Mills</span>, ofislerimizi birleştiren kapıyı kapalı tutarsanız sevinirim.”</span></span></p>

    <p class="calibre23"><span class="font"><span class="calibre17">“Anlaşma metinlerini notere götürme işinin bu kadar uzun sürmesinin iyi bir nedeni var mı? Bütün zamanınızı çiftlik oğlanlarının hayalini kurarak mı geçiriyorsunuz?”</span></span></p>

    <p class="calibre23"><span class="font"><span class="calibre17">Vay canına, bu gerçekten de düşündüğümden daha kolay olacaktı.</span></span></p>

    <p class="calibre23"><span class="font"><span class="calibre17">Yeni bir kararlılık duygusu içerisinde elbisemi düzelttim, saçımı topladım ve iç çamaşırsız fakat güvenle lavabodan çıktım. Almaya geldiğim kahveyi çabucak aldım ve merdivenlere dikkat ederek ofisime doğru yol aldım.</span></span></p>

    <p class="calibre23"><span class="font"><span class="calibre17">Ofisin dış kapısını açtım ve içeri girdim. Bay <span>Ryan’m</span> ofisine açılan kapı kapalıydı ve içeriden hiçbir ses gelmiyordu. Belki de dışarı çıkmıştı.</span></span> <span class="font"><i class="calibre13"><span class="calibre14">Neredeydi bende o şans</span></i></span><span class="font"><span class="calibre17">? Koltuğuma oturarak çekmecemi açtım ve makyaj çantamı çıkarıp işe koyulmadan önce makyajımı düzelttim. İstediğim en son şey onunla yüzleşmekti fakat işi bırakmayı düşünmediğime göre eninde sonunda bu gerçekleşecekti.</span></span></p>

    <p class="calibre23"><span class="font"><span class="calibre17">Takvime baktığımda pazartesi günü Bay <span>Ryanın</span> diğer işlerden önce bir sunumu olduğunu hatırladım. Bu durumun, materyalleri hazırlamak için bugün onunla konuşmak zorunda olduğum anlamına geldiğini anlayınca suratımı ekşittim. Ayrıca önümüzdeki ay San <span>Diegoda</span> bir kongresi vardı, bu da onunla yalnızca aynı otelde değil aynı uçakta, şirket arabasında ve gerçekleşecek herhangi bir toplantıda birlikte olacağım anlamına geliyordu. Hayır, bunda hiç de uygunsuz bir şey yoktu.</span></span></p>

    <p class="calibre23"><span class="font"><span class="calibre17">Bir sonraki saat boyunca kendimi onun kapısına bakarken buldum. Ve bunu yaptığım her seferinde içimde bir şeyler kımıldıyordu. Bu gerçekten komikti! Benim neyim vardı böyle? Beceriksiz bir şekilde okumaya çalıştığım dosyayı kapatmış ve kafamı ellerimin arasına almıştım ki kapısının açıldığını duydum.</span></span></p>

    <p class="calibre23"><span class="font"><span class="calibre17">Bay <span>Ryan</span> benimle göz göze gelmeden dışarı çıktı. Üstünü başını toparlamış, paltosunu omzuna asmış ve çantasını eline almıştı ama saçları hâlâ darmadağınıktı.</span></span></p>

    <p class="calibre23"><span class="font"><span class="calibre17">“Günün geri kalanında burada olmayacağım,” dedi gizemli bir sakinlikle. “Randevularımı iptal et ve gerekli tüm ayarlamaları yap.”</span></span></p>

    <p class="calibre23"><span class="font"><span class="calibre17">“Bay <span>Ryan</span>,” dedim, eli kapının üzerindeyken onu durdurarak. “Lütfen pazartesi günü saat onda yönetim kurulu için bir sunumunuz olduğunu unutmayın.” Ben konuşurken arkası dönüktü. Bir heykel gibi hareketsiz kaldı, kasları gerilmişti. “Eğer isterseniz hesap tablolarım, <span>portfolyoları</span> ve slayt malzemelerini saat dokuz buçukta konferans odasında hazır edebilirim.”</span></span></p>

    <p class="calibre23"><span class="font"><span class="calibre17">Evet, aslında bundan bir şekilde keyif alıyordum. Duruşunda</span></span> <span class="font"><i class="calibre13"><span class="calibre14">rahat</span></i></span> <span class="font"><span class="calibre17">olduğunu gösteren hiçbir işaret yoktu. Başını kısaca tamam anlamında salladı. Kapıdan çıkacakken onu yeniden durdurdum.</span></span></p>

    <p class="calibre23"><span class="font"><span class="calibre17">“Ve Bay <span>Ryan</span>,” diyerek tatlı bir şekilde ekledim. “Ayrılmadan önce gider raporları için imzanız gerekiyor.”</span></span></p>

    <p class="calibre23"><span class="font"><span class="calibre17">Omuzları düştü ve sert bir biçimde nefes verdi. Masama doğru gelmek için geri döndü, eğilip formların</span></span> <span class="font"><i class="calibre13"><span class="calibre14">Burayı İmzalayın</span></i></span> <span class="font"><span class="calibre17">yazılı kısımlarını çevirirken gözlerime hiç bakmadı.</span></span></p>

    <p class="calibre23"><span class="font"><span class="calibre17">Masanın üzerine bir kalem bıraktım. “Lütfen ilgili yerleri imzalayın efendim.”</span></span></p>

    <p class="calibre23"><span class="font"><span class="calibre17">Zaten yapmak üzere olduğu bir şeyi <span>yapmasmm</span> istenmesinden nefret ediyordu, içimden gülmek geldi. Kalemi elimden kapıp yavaşça çenesini kaldırdı ve ela gözlerini benimkilere aynı hizaya getirdi. Gözlerimiz sanki aradan dakikalar geçmiş gibi birbirine kilitlendi, ikimiz de gözlerimizi başka yana kaçırmadık. Kısa bir an için karşı koyamadığım bir hisle eğilip bükülmüş alt dudağını emmek ve bana dokunması için yalvarmak istedim.</span></span></p>

    <p class="calibre23"><span class="font"><span class="calibre17">“Aramaları bana yönlendirme,” dedi birdenbire, son formu da hızlıca imzalayarak kalemi masamın üzerine fırlattı. “Acil bir durum olursa Henry’yi ara.”</span></span></p>

    <p class="calibre23"><span class="font"><span class="calibre17">“<span>Piç</span>,” diye mırıldandım kendi kendime, gidişini izlerken.</span></span></p>

    <p class="calibre23"><span class="font"><span class="calibre17">Hafta sonumun berbat geçtiğini söylemek biraz hafif kaçardı. Güçlükle yemek yemiş, güçlükle uyumuştum ve kısa süreli uykularım da patronumun çıplak bir şekilde üzerimde, altımda, arkamda olduğu fantezilerle bölünmüştü. Neredeyse derslerin başlamasını ve dikkatimi dağıtacak bir şeylerin olmasını istiyordum.</span></span></p>

    <p class="calibre23"><span class="font"><span class="calibre17">Cumartesi sabahı sinirli ve aksi bir şekilde uyandım fakat bir şekilde kendimi toparlamayı ve market alışverişi yapmayı başardım. Fakat pazar sabahı o kadar şanslı değildim. Sıçrayarak uyandım, nefes nefeseydim ve titriyordum, bedenim pamuklu çarşaf yığınının içinde terden sırılsıklam ve iki büklümdü. Gördüğüm rüya o kadar etkileyiciydi ki beni tam anlamıyla orgazma ulaştırmıştı. Bay <span>Ryan</span> ve ben yine konferans masasının üzerindeydik fakat bu defa ikimiz de tamamen çıplaktık. O, sırt üstü uzanmıştı ve ben onun üzerindeydim, bedenim aletinin üzerinde ileri geri ve aşağı yukarı kayıyordu. Elleri her yerime dokunuyordu: yüzümün kenarlarına, boynumun aşağısına, göğüslerimin üzerine, kalçalarıma dokunarak hareketlerimi yönlendiriyordu. Göz göze geldiğimizde paramparça olmuştum.</span></span></p>

    <p class="calibre23"><span class="font"><span class="calibre17">“Kahretsin!” İnleyerek yataktan fırladım. Her şey hızla, kötüden daha kötüye doğru gidiyordu. Sinirli bir eşek herif için çalışmanın, işyerinde soğuk pencereye yaslanmış olarak seks yapmama yol açacağını ve bundan hoşlanacağımı kim düşünebilirdi?</span></span></p>

    <p class="calibre23"><span class="font"><span class="calibre17">Duşa girmek için suyu açtım ve suyun ısınmasını beklerken düşüncelerim yeniden kaymaya başladı. Bacaklarımın arasından yukarı doğru bana baktığını görmek istedim, üzerime çıkarken, kendini içime iterken yüzünün ifadesini görmek istedim, onu ne kadar istediğimi hissetmesini istedim. Boşaldığında adımı söyleyen sesini duymaya can atıyordum.</span></span></p>

    <p class="calibre23"><span class="font"><span class="calibre17">İçimi sıkıntı kapladı. Onunla ilgili fantezi kurmak, belaya tek yönlü bir yolculuktu. Mezun olmanın eşiğindeydim. O bir yöneticiydi. Kaybedecek hiçbir şeyi yoktu ve ben her şeyimi kaybedebilirdim.</span></span></p>

    <p class="calibre23"><span class="font"><span class="calibre17">Duşumu aldım ve Sara ile <span>Juliayla</span> geç bir hafta sonu kahvaltısında buluşmak için çabucak giyindim. Sara ve ben birbirimizi her gün işyerinde görüyorduk fakat ortaokuldan beri en iyi arkadaşım olan Julia ile denk gelmemiz daha güçtü. Kendisi <span>Guccİhin</span> <span>satm</span> alımcısıydı ve gardırobumu görev aşkıyla örnekler ve stok fazlalarıyla dolduruyordu. O ve indirimleri sayesinde paranın <span>satm</span> alabileceği en güzel kıyafetlere sahiptim. Yine de o kıyafetlere oldukça yüklü paralar ödüyordum fakat buna değiyordu. <span>Ryan</span> Medya’da iyi para kazanıyordum ve bursum tüm okul masraflarımı karşılıyordu ama yine de ben bile bir elbise için bin dokuz yüz dolar harcayamazdım ve bunun için kendimi öldürmek de istemiyordum.</span></span></p>

    <p class="calibre23"><span class="font"><span class="calibre17">Bazen oğluyla başa çıkabilecek tek kişi olduğumu bildiği için mi <span>Elliott</span> bana bu kadar iyi para veriyor diye merak ettiğim olmuştu. Ah bir bilseydi.</span></span></p>

    <p class="calibre23"><span class="font"><span class="calibre17">Ne olup bittiğine dair kızlarla konuşmanın kötü bir fikir olduğuna karar verdim. Yani Sara, Henry <span>Ryan</span> için çalışıyordu ve bina içerisinde <span>Bennett’i</span> sürekli görüyordu. Bu türden bir sırrı saklamasını istememin imkânı yoktu. Julia ise kafamı kırardı. Neredeyse bir yıl boyunca <span>Bennett’in</span> nasıl bir herif olduğunu dinlemişti ve onunla düzüştüğümü öğrendiğinde mutlu olmazdı.</span></span></p>

    <p class="calibre23"><span class="font"><span class="calibre17">İki saat sonra en iyi iki arkadaşımla oturmuş, en sevdiğimiz restoranın bahçesinde mimozalarımızı içiyor, erkekler, kıyafetler ve iş hakkında konuşuyorduk. Julia beni şimdiye kadar dokunduğum en gösterişli kumaştan yapılmış bir elbiseyle şaşırtmıştı. Yanımdaki sandalyede poşetin içinde duruyordu.</span></span></p>

    <p class="calibre23"><span class="font"><span class="calibre17">“Peki ya iş nasıl gidiyor?” diye sordu Julia, kavunundan bir ısırık aldıktan sonra. “Dallama patronun sana hâlâ zor zamanlar yaşatıyor mu <span>Chloe</span>?”</span></span></p>

    <p class="calibre23"><span class="font"><span class="calibre17">“Ah, <span>Taflı</span> <span>Piç</span>,” diyerek iç çekti Sara. Ben de dikkatle şampanya kadehimdeki yoğunlaşmayı inceliyordum. Ağzına bir üzüm tanesi attı ve konuşmaya devam etti. “Tanrım, onu görmen lazım Julia. Şimdiye kadar duyduğum en kusursuz lakap. <span>Tanrı gibi çocuk.</span></span></span></p>

    <p class="calibre23"><span class="font"><span class="calibre17">Gerçekten öyle. Fiziksel açıdan eksik hiçbir şeyi yok. Kusursuz bir surat, vücut, giysiler, saç... Aman Tanrım, o saçları yok mu? Sanatsal bir şekilde düzenlenmiş bir dağınıklık,” dedi kafasının üzerinde tarif ederek “Sanki az önce birisiyle ölesiye sevişmiş gibi.”</span></span></p>

    <p class="calibre23"><span class="font"><span class="calibre17">Gözlerimi devirdim. Saçları konusunda bir hatırlatmaya hiç ihtiyacım yoktu.</span></span></p>

    <p class="calibre23"><span class="font"><span class="calibre17">“Fakat -<span>Chloenin</span> sana ne anlattığını bilmiyorum- gerçekten de berbat biri,” diyerek devam etti Sara ciddileşerek. “Yani, onunla tanıştığım ilk on beş dakikada arabasının her bir lastiğini bıçakla yarmak istedim. Şimdiye kadar tanıdığım en büyük pislik.”</span></span></p>

    <p class="calibre23"><span class="font"><span class="calibre17">Boğazıma takılan ananas parçasıyla neredeyse boğuluyordum. Sara bir bilseydi. Adam gerçekten de erkek uzuvları <span>departmanında</span> kutsanmıştı. Hiç de adil değildi.</span></span></p>

    <p class="calibre23"><span class="font"><span class="calibre17">“Neden bu kadar pislik?”</span></span></p>

    <p class="calibre23"><span class="font"><span class="calibre17">“Kim bilir?” dedi Sara ve sanki iyi bir mazereti olabileceğini düşünüyormuş gibi gözlerini kırpıştırdı. “Belki de zor bir çocukluk geçirmiştir.”</span></span></p>

    <p class="calibre23"><span class="font"><span class="calibre17">“Ailesiyle</span></span> <span class="font"><i class="calibre13"><span class="calibre14">tanıştın</span></i></span> <span class="font"><span class="calibre17">mı?” diye sordum kuşkuyla. “Merhaba Norman <span>Rockwell</span>.”</span></span></p>

    <p class="calibre23"><span class="font"><span class="calibre17">“Doğru,” dedi kabullenerek. “Belki bir çeşit savunma mekanizmasıdır. Kendini kötü hissediyordur ve çok yakışıklı olduğu için daha çok çalışarak kendini herkese ispatlama ihtiyacı duyuyordun”</span></span></p>

    <p class="calibre23"><span class="font"><span class="calibre17">Homurdandım. “Derin bir nedeni yok. Herkesin onun kadar özenli olması ve onun kadar çok çalışması gerektiğini düşünüyor ama pek çok insan öyle düşünmüyor. Bu da onu deli ediyor.”</span></span></p>

    <p class="calibre23"><span class="font"><span class="calibre17">“Onu mu</span></span> <span class="font"><i class="calibre13"><span class="calibre14">savunuyorsun</span></i></span> <span class="font"><span class="calibre17"><span>Chloe</span>?” diye sordu Sara şaşkın bir sırıtışla.</span></span></p>

    <p class="calibre23"><span class="font"><span class="calibre17">“Tabii ki</span></span> <span><span class="font"><i class="calibre13"><span class="calibre14">hayırl</span></i></span></span><span class="font"><i class="calibre13"><span class="calibre14">’</span></i></span></p>

    <p class="calibre23"><span><span class="font"><span class="calibre17">Julianın</span></span></span> <span class="font"><span class="calibre17">mavi gözlerinin beni incelediğini ve sessiz bir suçlamayla kısıldığını fark ettim. Geçmiş aylar içerisinde patronumla ilgili şikâyetlerimi kendi payıma anlatmıştım fakat sanırım ne kadar göz kamaştırıcı olduğundan hiç bahsetmemiştim.</span></span></p>

    <p class="calibre23"><span class="font"><span class="calibre17">“<span>Chloe</span>, benden bir şey mi gizliyordun? Yoksa patronun ateşli bir parça mı?” diye sordu.</span></span></p>

    <p class="calibre23"><span><span class="font"><span class="calibre17">“Göz kamaştırıcı fakat kişiliği yüzünden bunu takdir etmek çok güç.”</span></span></span> <span class="font"><span class="calibre17">Olabildiğince umursamaz gözükmeye çalıştım. Julia aklımdan geçen her düşünceyi okuyabiliyordu.</span></span></p>

    <p class="calibre23"><span class="font"><span class="calibre17">“Pekâlâ,” dedi omuz silkerek ve içkisinden büyük bir yudum aldı. “Belki de minik bir aleti olduğu için sinirlidir.”</span></span></p>

    <p class="calibre23"><span class="font"><span class="calibre17">İki arkadaşım kahkahalara boğulurken şampanya kadehimi devirmiştim.</span></span></p>

    <p class="calibre23"><span class="font"><span class="calibre17">Pazartesi sabahı binaya doğru yönelirken sinir küpüydüm. Kararımı vermiştim; adalet eksikliğimizden dolayı işimi feda etmeyecektim. Şu anki pozisyonumu, burs kurulu için cafcaflı bir sunumla bitirmek, sonra buradan ayrılıp kariyerime başlamak istiyordum. Artık daha fazla seks, daha fazla fantezi kurmak yoktu. Bay <span>Ryan</span> la birkaç ay daha</span></span> <span class="font"><i class="calibre13"><span class="calibre14">-yalnızca iş için-</span></i></span> <span class="font"><span class="calibre17">kolaylıkla çalışabilirdim.</span></span></p>

    <p class="calibre23"><span class="font"><span class="calibre17">Kendime olan güvenimi tazelemek için <span>Julia’mn</span> bana verdiği yeni elbiseyi giydim. Beni fazla kışkırtıcı göstermeden yuvarlak hatlarımı sarmıştı. Fakat gizli güven silahım iç çamaşırımdı. Pahalı iç çamaşırlarına karşı her zaman zaafım vardı ve daha ilk zamanlarda en uygun fiyatlı olanları nerede bulacağımı öğrenmiştim. Giysilerimin altına seksi bir şeyler giymek beni daha güçlü kılıyordu ve şu anda giymiş olduklarım kesinlikle işimi görecekti. Ön kısmı siyah ipektendi, işlemeleri vardı ve arka tarafı, birbirini çaprazlayarak kuyruk sokumuma yakın bir yerde zarif bir fiyonk oluşturan bir dizi zarif şeritten ibaretti. Attığım her adımda elbisemin kumaşı çıplak bedenimi okşuyordu. Bay <span>Ryan’ın</span> bugün bana söyleyeceği her şeyi kaldırabilir ve ona geri yollayabilirdim.</span></span></p>

    <p class="calibre23"><span class="font"><span class="calibre17">Sunuma hazırlanacak vaktim olsun diye erken gelmiştim. <span>Aslında tam olarak benim işim değildi fakat Bay <span>Ryan</span> bu iş için bir asistan tutmayı reddetmişti ve kendi başına halletmeye kalktığında toplantıların güzel geçmesini sağlamak konusunda tam bir felaketti: kahvesiz, kuru pastasız, yalnızca insanlarla dolu bir oda, eskiden kalma slaytlar ve katılımcı kopyaları ile her zaman olduğu gibi bitmek bilmeyen çalışma.</span></span></span></p>

    <p class="calibre23"><span class="font"><span class="calibre17">Lobi boştu, geniş alan üç kat yüksekliğindeydi ve cilalanmış granit parkeler ile traverten duvarlar parıldıyordu. Asansör kapıları ardımdan kapanır kapanmaz kendi kendime zihinsel bir cesaret konuşması yaptım, yaşadığımız tüm tartışmaları ve yaptığı ahmakça yorumları gözden geçirdim.</span></span></p>

    <p class="calibre23"><span class="font"><span class="calibre17">“Bilgisayarda yaz, hiçbir şeyi el yazısıyla yazma. El yazın ilkokul üçüncü sınıftakilerin yazılarına benziyor Bayan <span>Mills</span>.” “Mezuniyet danışmanınızla olan sohbetinizin tamamının tadını çıkarmak isteseydim kapımı açık bırakır ve patlamış mısır alırdım. Lütfen alçak sesle konuşun.”</span></span></p>

    <p class="calibre23"><span class="font"><span class="calibre17">Bunu başarabilirdim. Bu <span>piç</span>, uğraşmak için yanlış kadını seçmişti ve gözümü korkutmasına asla izin vermeyecektim. Elimi kalçama doğru indirdim ve şeytanca gülümsedim...</span></span> <span><span class="font"><i class="calibre13"><span class="calibre14">süper</span></i></span></span> <span class="font"><i class="calibre13"><span class="calibre14">külot.</span></i></span></p>

    <p class="calibre23"><span class="font"><span class="calibre17">Tam tahmin ettiğim gibi oraya vardığımda ofis hâlâ boştu. Bu sunum için ihtiyacı olabilecek her şeyi toparladım ve hazırlanmak için konferans odasına yöneldim. Pencere kaplı duvarı, parıldayan konferans masasını görünce ortaya çıkan <span>Pavlov</span> refleksini görmezden geldim.</span></span></p>

    <p class="calibre23"><span class="font"><span class="calibre17">Kes şunu bedenim. Devreye gir beynim.</span></span></p>

    <p class="calibre23"><span class="font"><span class="calibre17">Güneşle dolmuş odaya göz gezdirerek geniş konferans masasının üzerine dosyaları ve dizüstü bilgisayarı koydum ve yiyecek içecek servisine, arka duvara kadar yayılan kahvaltıyı hazırlamalarında yardımcı oldum.</span></span></p>

    <p class="calibre23"><span class="font"><span class="calibre17">Yirmi dakika sonra teklifler düzenlenmiş, <span>projeksiyon</span> cihazı ayarlanmıştı ve içecekler de hazırdı. Odada beklerken kendimi pencerenin yanında buldum. Uzandım ve pürüzsüz cama dokundum, hissettirdikleri karşısında yenik düştüm; bedeninin sırtıma yaslanmış sıcaklığı, göğüslerimin üzerindeki camın soğukluğu ve sesinin kulağımdaki hayvani tınlaması.</span></span></p>

    <p class="calibre23"><span class="font"><span class="calibre17">“Benden seni boşaltmamı iste.”</span></span></p>

    <p class="calibre23"><span class="font"><span class="calibre17">Gözlerimi kapadım ve öne doğru eğildim, avuç içlerimi ve alnımı pencereye yaslayarak anıların gücünün beni ele geçirmesine izin verdim.</span></span></p>

    <p class="calibre23"><span class="font"><span class="calibre17">Arkamdan duyulan bir boğaz temizleme sesiyle kurduğum fanteziden uyandım. “Çalışma saatinde hayal mi kuruyorsun?”</span></span></p>

    <p class="calibre23"><span class="font"><span class="calibre17">Arkamı dönüp, “Bay <span>Ryan</span>,” dedim güçlükle nefes alarak. Gözlerimiz kenetlendi ve yakışıklılığı karşısında bir kez daha vuruldum. Odayı incelemek için gözlerini etrafa çevirdi.</span></span></p>

    <p class="calibre23"><span class="font"><span class="calibre17">“Bayan <span>Mills</span>,” dedi, her bir kelimesi keskin ve kesik. “Sunumu dördüncü katta yapacağım.”</span></span></p>

    <p class="calibre23"><span class="font"><span class="calibre17">“Affedersiniz?” diye sordum başımdan aşağı kaynar sular dökülürken. “Neden? Her zaman bu odayı kullanırız. Ve bunu bana söylemek için neden son dakikayı beklediniz?”</span></span></p>

    <p class="calibre23"><span class="font"><span class="calibre17">“<span>Çünkü,</span>” diyerek gürledi masaya koyduğu yumruklarının üzerinde eğilerek, “patron benim. Kuralları ben koyarım ve neyin ne zaman ve nerede olacağına ben karar veririm. Belki de pencereden dışarı bakmaya dalmış olmasaydın o vakti sabah yanıma gelip ayrıntıları teyit ettirmek için kullanabilirdin.”</span></span></p>

    <p class="calibre23"><span class="font"><span class="calibre17">Kafamın içinde yumruğumu onun gırtlağıyla buluşturan öfkeli görüntüler akıyordu. Masanın üzerinden atlayıp onu boğmamak için kendime hâkim olmaya çalıştım. Kendinden memnun bir gülümseme yüzüne yayılmıştı.</span></span></p>

    <p class="calibre23"><span class="font"><span class="calibre17">“Bana uyar,” dedim öfkemi sineye çekerek. “Zaten bu odada verilmiş kararların hiçbiri iyi değildi.”</span></span></p>

    <p class="calibre23"><span class="font"><span class="calibre17">Yeni konferans odasına girmek için köşeyi döndüğümde gözlerim anında Bay <span>Ryanınkilerle</span> buluştu. Sandalyesine oturmuş, ellerini beklendiği üzere önüne koymuş, güç bela sağlanmış sabrın bir portresini çiziyordu.</span></span> <span class="font"><i class="calibre13"><span class="calibre14">Tam anlamıyla buydu.</span></i></span></p>

    <p class="calibre23"><span class="font"><span class="calibre17">Daha sonra yanımdaki kişiyi fark ettim: <span>Elliott</span> <span>Ryan</span>.</span></span></p>

    <p class="calibre23"><span class="font"><span class="calibre17">“Gel, bırak da sana yardım edeyim <span>Chloe</span>,” dedi, kollarımda tuttuğum bir yığın dosyayı elimden alıp üzeri yiyecek dolu servis arabasını odaya kolayca sokabilmeme yardımcı oldu.</span></span></p>

    <p class="calibre23"><span class="font"><span class="calibre17">“Teşekkür ederim Bay <span>Ryan</span>.” Patronuma iğneleyici bir bakış attım.</span></span></p>

    <p class="calibre23"><span class="font"><span class="calibre17">“<span>Chloe</span>,” dedi yaşlı Bay <span>Ryan</span> gülerek. Elimdeki kopyalardan bazılarını alıp katılımcılar için masaya dağıttı. “Bana <span>Elliott</span> diye hitap etmeni kaç defa söylemem gerekecek?” O da her iki oğlu kadar yakışıklıydı. Uzun boylu ve kaslı yapılarıyla her üç <span>Ryan</span> erkeği de aynı düzgün hatları paylaşıyordu. <span>Elliott’m</span> siyahlı beyazlı saçı onunla ilk tanıştığım zamandan beri yıllar içerisinde gümüş rengine dönmüştü fakat hâlâ tanıdığım en yakışıklı adamlardan biriydi.</span></span></p>

    <p class="calibre23"><span class="font"><span class="calibre17">Yerime otururken ona minnet duyarak gülümsedim. “Susan iyi mi?”</span></span></p>

    <p class="calibre23"><span class="font"><span class="calibre17">“Gayet iyi. Seni bize davet etmem için beni sıkıştırıp duruyor,” diye ekledi göz kırparak. En genç Bay <span>Ryarim</span> rahatsız vaziyette yanımda burnundan soluması dikkatimden kaçmadı.</span></span></p>

    <p class="calibre23"><span class="font"><span class="calibre17">“Lütfen ona selamlarımı iletin.”</span></span></p>

    <p class="calibre23"><span class="font"><span class="calibre17">Arkamda ayak sesleri duyuldu ve bir el uzanıp hafifçe kulağımdan çekti. “Hey, çocuk,” dedi Henry <span>Ryan</span> kocaman sırıtarak. Sonra odanın geri kalanına doğru döndü. “Üzgünüm, geç kaldım arkadaşlar. Sizin katınızda toplanacağımızı düşünmüştüm.”</span></span></p>

    <p class="calibre23"><span class="font"><span class="calibre17">Gözümün ucuyla keyiflenmiş vaziyette patronumun bakışlarını yakalama fırsatı buldum. Katılımcı kopyaları bana geri geldi ve patronuma bir kopya uzattım. “Bu sizin Bay <span>Ryan</span>.”</span></span></p>

    <p class="calibre23"><span class="font"><span class="calibre17">Yüzüme bakmadan elimdekini kaptı ve sayfaları çevirmeye başladı.</span></span></p>

    <p class="calibre23"><span class="font"><i class="calibre13"><span class="calibre14">Pislik.</span></i></span></p>

    <p class="calibre23"><span class="font"><span class="calibre17">Tam yerime otururken Henry’nin taşkın sesi duyuldu, “<span>Chloe</span>, yukarıda beklerken bunları yerde buldum.” Ona doğru yaklaştım ve avucunun içinde duran iki antika gümüş düğmeyi gördüm. “Etrafındakilere bunları kaybeden olup olmadığını sorar mısın? Pahalı bir şeye benziyorlar.”</span></span></p>

    <p class="calibre23"><span class="font"><span class="calibre17">Yüzümde bir sıcaklık hissettim. Berbat olmuş gömleğimi tamamen unutmuştum. “<span>Hımm</span>... <span>tabii</span> ki.”</span></span></p>

    <p class="calibre23"><span class="font"><span class="calibre17">“Henry, şunlara bir göz atabilir miyim?” Eşek herif aniden araya girerek onları ağabeyinden aldı. Yüzündeki şeytani sırıtışla bana döndü. “Böyle düğmeleri olan bir bluzun yok muydu senin?”</span></span></p>

    <p class="calibre23"><span class="font"><span class="calibre17">Hızlıca odayı süzdüm; Henry ve <span>Elliott</span> çoktan başka bir sohbete dalmışlardı, aramızda olanlardan habersizlerdi.</span></span></p>

    <p class="calibre23"><span class="font"><span class="calibre17">“Hayır,” dedim olabildiğince ilgisiz görünmeye çalışarak “Yok”</span></span></p>

    <p class="calibre23"><span class="font"><span class="calibre17">“Emin misin?” Elimi alarak parmağını kolumdan avucuma doğru gezdirdi ve sonra düğmeleri avucuma koyup elimi kapattı. Nefesim kesildi ve kalbim şiddetle çarpmaya başladı.</span></span></p>

    <p class="calibre23"><span class="font"><span class="calibre17">Sanki yanmış gibi elimi geri çektim. “Eminim.”</span></span></p>

    <p class="calibre23"><span class="font"><span class="calibre17">“Geçen gün giydiğin bluzun küçük gümüş düğmeleri olduğuna yemin edebilirim. Pembe olan? Hatırlıyorum çünkü yukarı yanıma geldiğinde bir tanesinin eksik olduğunu fark etmiştim.”</span></span></p>

    <p class="calibre23"><span class="font"><span class="calibre17">Yüzüm daha da yanamaz derken alev almaya başladığını hissettim. Nasıl bir oyun çeviriyordu bu böyle? Onu konferans odasında yalnız bırakmak için uğraştığımı mı ima etmeye çalışıyordu?</span></span></p>

    <p class="calibre23"><span class="font"><span class="calibre17">Eğilerek yaklaştı, sıcak nefesi kulağımda fısıldadı: “Gerçekten de daha dikkatli olmaya çalışmalısın.”</span></span></p>

    <p class="calibre23"><span class="font"><span class="calibre17">Sakinliğimi korumaya çalıştım. Sıktığım dişlerimin arasından, “Seni <span>piç</span>,” diyerek karşılık verdim. Afallamış bir halde geri çekildi.</span></span></p>

    <p class="calibre23"><span class="font"><span class="calibre17">Sanki kuralı ben çiğnemişim gibi nasıl şaşırabiliyordu? Bana karşı bir pislik gibi davranmak ayrı bir şeydi, itibarımı diğer yöneticilerin önünde tehlikeye atmak başka bir şey - bunun hesabını daha sonra verecekti.</span></span></p>

    <p class="calibre23"><span class="font"><span class="calibre17">Toplantı ilerledikçe birbirimize bakışlar attık, benimkisi öfke doluydu ve onunkisinde artan bir kuşku vardı. Ona bakmaktan kaçınmak için olabildiğince önümdeki kâğıtlara baktım.</span></span></p>

    <p class="calibre23"><span class="font"><span class="calibre17">Her şey biter bitmez eşyalarımı topladım ve oradan defolup gittim. Fakat beklenildiği üzere her ikimiz de ofise gitmek için asansöre bindik, arkada sessizce köpürene kadar dibimden ayrılmadı.</span></span></p>

    <p class="calibre23"><span class="font"><span class="calibre17">Bu şey neden hızlanmıyordu ve neden her katta birileri asansörü</span></span> <span class="font"><i class="calibre13"><span class="calibre14">şimdi</span></i></span> <span class="font"><span class="calibre17">kullanmaya karar veriyordu? Etrafımızdaki tüm insanlar telefonla konuşuyor, dosyaları karıştırıyor, öğlen yemeği planlarını tartışıyorlardı. Gürültü ağır bir uğultuya dönüştü, neredeyse kafamın içinde Bay <span>Ryanı</span> azarlayışımı bile boğuyordu. On birinci kata ulaştığımızda asansör de neredeyse kapasitesine varmıştı. Kapı açılıp üç kişi daha içeri sıkışmaya karar verdiğinde ona doğru biraz daha itilmiştim. Sırtım göğsüne yaslanmıştı ve <span>kıçım</span> da...</span></span> <span class="font"><i class="calibre13"><span class="calibre14">Ah.</span></i></span></p>

    <p class="calibre23"><span class="font"><span class="calibre17">Bedeninin geri kalan kısmının sinsice sertleştiğini hissettim ve kesik kesik soluduğunu duydum. Ona doğru yaslanmak yerine gidebildiğim kadar ondan uzaklaştım. Öne doğru uzandı ve kalçamdan yakalayarak beni yeniden kendine doğru çekti.</span></span></p>

    <p class="calibre23"><span class="font"><span class="calibre17">“Bana doğru yaslanan o <span>kıçı</span> sevdim,” diyerek alçak ve sıcak bir sesle kulağıma mırıldandı. “Nereye...”</span></span></p>

    <p class="calibre23"><span class="font"><span class="calibre17">“Topuklu ayakkabımla seni iğdiş etmekten iki saniye uzaktayım.”</span></span></p>

    <p class="calibre23"><span class="font"><span class="calibre17">Daha da yakınlaşarak eğildi. “Neden bir anda her zamankinden daha huysuz oldun?”</span></span></p>

    <p class="calibre23"><span class="font"><span class="calibre17">Kafamı çevirdim ve çok kısık bir sesle fısıldayarak “Babanın önünde beni kariyer için fahişelik yapan biri gibi göstermek tam sana göre bir iş.”</span></span></p>

    <p class="calibre23"><span class="font"><span class="calibre17">Elini geri çekti, şaşkınlıktan ağzı açık kalmıştı. “Hayır.” Gözlerini kırpıştırdı. “Ne?” Şaşkın Bay <span>Ryan</span>, şaşılacak derecede seksiydi.</span></span> <span><span class="font"><i class="calibre13"><span class="calibre14">Piç</span></i></span></span><span class="font"><i class="calibre13"><span class="calibre14">.</span></i></span> <span class="font"><span class="calibre17">“Ben yalnızca eğleniyordum.”</span></span></p>

    <p class="calibre23"><span class="font"><span class="calibre17">“Ya seni duydularsa?”</span></span></p>

    <p class="calibre23"><span class="font"><span class="calibre17">“Duymadılar.”</span></span></p>

    <p class="calibre23"><span class="font"><span class="calibre17">“Duyabilirlerdi.”</span></span></p>

    <p class="calibre23"><span class="font"><span class="calibre17">Gerçekten de bu düşünce aklına hiç gelmemiş gibi görünüyordu ve muhtemelen de öyleydi. Tepede oturduğu noktadan oyunlar oynamak onun için kolaydı. İşine bağımlı bir yöneticiydi. Bense basamakların henüz yarısında bir kadındım.</span></span></p>

    <p class="calibre23"><span class="font"><span class="calibre17">Solumuzdaki kişi bize doğru baktı ve ikimiz de doğrulduk, önümüze baktık. Ona sert bir dirsek attım ve o da nefesimi kesecek kadar sert bir şekilde <span>kıçımı</span> çimdikledi.</span></span></p>

    <p class="calibre23"><span class="font"><span class="calibre17">“Özür dilemeyeceğim,” dedi ağzının içinde geveleyerek.</span></span></p>

    <p class="calibre23"><span class="font"><i class="calibre13"><span class="calibre14">Tabii ki dilemeyeceksin. Pislik.</span></i></span></p>

    <p class="calibre23"><span class="font"><span class="calibre17">Yine üzerime doğru yüklendi ve önündeki uzunluğun daha da sertleştiğini hissettim, hain sıcaklık bacaklarımın arasına yayılıyordu.</span></span></p>

    <p class="calibre23"><span class="font"><span class="calibre17">On beşinci kata geldik ve birkaç kişi indi. Elimi arkama uzattım, ikimizin arasına kaydırdım ve onu avuçladım. Boynuma doğru derin bir nefes vererek fısıldadı: “İşte bu.”</span></span></p>

    <p class="calibre23"><span class="font"><span class="calibre17">Ve sonra sıktım.</span></span></p>

    <p class="calibre23"><span class="font"><span class="calibre17">“<span>Siktir</span>.</span></span> <span class="font"><i class="calibre13"><span class="calibre14">Affedersin!”</span></i></span> <span class="font"><span class="calibre17">dedi kulağıma. Elimi çekerek onu serbest bıraktım ve kendi kendime sırıttım. “Tanrım, seninle yalnızca eğleniyordum.”</span></span></p>

    <p class="calibre23"><span class="font"><span class="calibre17">On altıncı kat. Kalabalığın geri kalanı tek seferde indi, görünüşe göre aynı toplantıya gidiyorlardı.</span></span></p>

    <p class="calibre23"><span class="font"><span class="calibre17">Kapılar kapanır kapanmaz asansör hareket etmeye başlayınca arkamda bir homurdanma duydum ve hızlı, ani bir hareketlenme hissettim. Bay <span>Ryan</span> kontrol panelindeki durdurma düğmesine eliyle vurdu. Gözleri bana döndü ve her zamankinden daha karanlık gözüküyorlardı. Tek bir hareketle bedenini kullanarak beni asansörün duvarına yapıştırdı. Kızgın bakışlarımı görmeye yetecek kadar kısa bir süre geri çekildi ve mırıldandı: “Kıpırdama.”</span></span></p>

    <p class="calibre23"><span class="font"><span class="calibre17">Her ne kadar ona defolup gitmesini söylemek istesem de bedenim bana o ne derse yapmam için yalvarıyordu.</span></span></p>

    <p class="calibre23"><span class="font"><span class="calibre17">Atılacak dosyalarıma uzanarak üstte duran yapışkanlı bir not kâğıdını çekip aldı ve tavandaki kamera lensinin üzerine yapıştırdı.</span></span></p>

    <p class="calibre23"><span class="font"><span class="calibre17">Yüzü benimkinden yalnızca birkaç santim uzaktaydı, nefesi yanağıma doğru keskin patlamalar halinde çarpıyordu. “Yükselmek için birilerinin altına yatmaya çalıştığını asla ima etmem.” Boynuma doğru uzanarak nefes verdi. “Çok fazla düşünüyorsun.”</span></span></p>

    <p class="calibre23"><span class="font"><span class="calibre17">Olabildiği kadar geri çekildim, şaşkınlıkla ona bakıyordum. “Sen de</span></span> <span class="font"><i class="calibre13"><span class="calibre14">yeterince</span></i></span> <span class="font"><span class="calibre17">düşünmüyorsun. Söz konusu olan benim kariyerim. <span>Burada bütün güç sende.</span> Kaybedecek hiçbir şeyin yok.”</span></span></p>

    <p class="calibre23"><span class="font"><span class="calibre17">“Güç bende mi? Asansörde aletimin üzerine yüklenen sensin. Bunu sen bana</span></span> <span class="font"><i class="calibre13"><span class="calibre14">yapıyorsun</span></i></span><span class="font"><span class="calibre17">.”</span></span> <span class="font"><span class="calibre17">ifademin yumuşadığını hissettim; bana karşı zayıflık göstermesine alışkın değildim, biraz bile olsa. “O zaman beni gafil avlama.”</span></span></p>

    <p class="calibre23"><span class="font"><span class="calibre17">Uzun bir durgunluktan sonra başını salladı.</span></span></p>

    <p class="calibre23"><span class="font"><span class="calibre17">Biz birbirimize bakmaya devam ederken bizi çevreleyen binanın bütün sesi asansörü doldurdu. Temas etme isteği, göbeğimde belirip aşağılara, bacaklarımın arasına doğru yayılarak büyümeye başladı.</span></span></p>

    <p class="calibre23"><span class="font"><span class="calibre17">Öne doğru eğildi, çenemi yaladı ve dudaklarımı dudaklarına hapsetti. Sertleşmiş aleti mideme baskı yaparken boğazımdan istemsizce bir inilti koptu. Bedenim içgüdüsel olarak hareket etmeye başladı ve bacaklarım bacaklarını sararak beni erekte olmuş organına daha da yaklaştırdı ve ellerim saçlarına doğru yöneldi. Parmaklarıyla belimdeki kopçayı açacak kadar bir süre geri çekildi. Elbisem önden açılıverdi.</span></span></p>

    <p class="calibre23"><span class="font"><span class="calibre17">“Ne kadar kızgın bir kediciksin,” diye fısıldadı. Ellerini omuzlarımın üzerine koyarak gözlerimin içine baktı ve elbisemi aşağı doğru sıyırdı. Ellerimden tutup beni ters çevirip avuçlarımı duvara yaslarken tüylerim diken <span>diken</span> oldu.</span></span></p>

    <p class="calibre23"><span class="font"><span class="calibre17">Yukarı uzanarak gümüş tarağı saçımdan çekti ve saçlarım çıplak sırtımın üzerine düştü. Saçlarımı ellerinin arasına alarak kafamı sertçe yan tarafa çekti ve boynuma ulaşabilmek için kendine yer açtı. <span>iliklerimden</span> aşağı ve omuzlarımın üzerine sıcak ve ıslak öpücükler yağdırmaya başladı. Dokunuşu, tenimin dokunduğu her santiminde bir elektrik kıvılcımı bıraktı. Dizleri arkamda <span>kıçımı</span> kavradı ve dişlerini tenime geçirdi. Benden keskin bir soluk duyunca geri çekilerek doğruldu.</span></span></p>

    <p class="calibre23"><span class="font"><span class="calibre17">Vay canına, bana bunları yapmayı nasıl beceriyor?</span></span></p>

    <p class="calibre23"><span class="font"><span class="calibre17">“Bunu sevdin mi?” Parmaklarını göğüslerime bastırdı ve çekti. “<span>Kıçının</span> ısırılmasını?”</span></span></p>

    <p class="calibre23"><span class="font"><span class="calibre17">“Belki.”</span></span></p>

    <p class="calibre23"><span class="font"><span class="calibre17">“Sen lanet olası pis bir kızsın.”</span></span></p>

    <p class="calibre23"><span class="font"><span class="calibre17">Az önce dişlerinin olduğu yeri sertçe tokatladığında şaşkınlıkla beraber acı bir sesle bağırdım ve verdiğim tek tepki zevkten inlemekti. Elleriyle külotumun zarif şeritlerini kavrayıp söktüğünde bir kez daha aniden soluğum kesildi.</span></span></p>

    <p class="calibre23"><span class="font"><span class="calibre17">“Bir adet faturan daha var pislik.”</span></span></p>

    <p class="calibre23"><span class="font"><span class="calibre17">Kendi kendine pis pis güldü ve yeniden üzerime yüklendi, göğüslerime bastıran serin duvar bedenimi titretiyor ve ilk seferki pencere anılarını aklıma getiriyordu. Karşıtlıkların -soğuk ve sıcak, sertlik ve o- bana ne kadar iyi hissettirdiğini unutmuştum. “Her sentine değer.” Elini belimin etrafından karnıma doğru, parmağı klitorisimi bulana kadar kaydırdı. “Biliyor musun, bence o şeyleri yalnızca beni tahrik etmek için giyiyorsun.”</span></span></p>

    <p class="calibre23"><span class="font"><span class="calibre17">Haklı mıydı? Benim için olduklarını düşünerek bir yanılsama mı yaşıyordum?</span></span></p>

    <p class="calibre23"><span class="font"><span class="calibre17">Dokunuşlarının yaptığı baskı yanıp tutuşmama neden oldu, parmaklarını bastırıp çekiyor, istek duymama neden oluyordu. Aşağı doğru hareket ederek tam giriş noktasında durdu. “Öyle ıslaksın ki. Tanrım, bütün sabah bunun hayalini kurmuş olmalısın.”</span></span></p>

    <p class="calibre23"><span class="font"><span class="calibre17">“<span>Siktir</span> git,” diyerek inledim. Parmağını nihayet içeri itip beni kendine doğru çekerken kesik kesik soludum.</span></span></p>

    <p class="calibre23"><span class="font"><span class="calibre17">“Söyle. Söyle ve ne istiyorsan vereyim.” İkinci bir parmak diğerine katıldı ve tattığım haz çığlık atmama neden oldu.</span></span></p>

    <p class="calibre23"><span class="font"><span class="calibre17">Başımı iki yana salladım fakat bedenim bana bir kez daha ihanet etti. Sesi öylesine muhtaç geliyordu ki kelimeleri baştan çıkarıyor ve üzerinde hâkimiyet kuruyordu fakat aynı zamanda yalvarır gibiydi. Gözlerimi kapadım, düşüncelerimden arınmaya çalıştım ama her şey o kadar fazlaydı ki. Giysilerini çıkarmamış olmasına rağmen bedeninin çıplak tenimde yarattığı his, kaba sesinin tınısı ve uzun parmaklarının içime dalıp çıkışı beni sınırda dolaştırıyordu. Diğer eliyle uzandı, sutyenimin şeffaf kumaşının üzerinden meme ucumu sıkıca çimdikledi ve gürültüyle inledim. Çok yaklaşmıştım.</span></span></p>

    <p class="calibre23"><span class="font"><span class="calibre17">“Söyle,” diye gürledi kulağıma parmağı klitorisimin üzerinde gezinirken. “Bütün gün bana kızgın olmana izin vermeyeceğim.”</span></span></p>

    <p class="calibre23"><span class="font"><span class="calibre17">Sonunda pes ederek fısıldadım: “Seni içimde istiyorum.” Kısık ve boğuk bir sesle inledi. Alnını omzuma yasladı ve parmaklarım daldırıp daireler çizerek hızlanmaya başladı. Bacakları kalçama yerleşti, penisi bedenime sürtüyordu. “Aman Tanrım,” diyerek inledim, içimdeki boğumlar derinlerimde kasılıyor, hazza odaklanmış düşüncelerim serbest kalmak için yalvarıyordu.</span></span></p>

    <p class="calibre23"><span class="font"><span class="calibre17">Ve sonra birden soluma ve inlemelerimizin düzenli sesleri bir telefonun acı acı çalışıyla bölündü.</span></span></p>

    <p class="calibre23"><span class="font"><span class="calibre17">Nerede olduğumuzun farkına varmamızla birlikte donup kaldık. Bay <span>Ryan</span> geri çekilip asansörün acil durum ahizesini kaldırırken bir küfür savurdu.</span></span></p>

    <p class="calibre23"><span class="font"><span class="calibre17">Arkamı dönerek elbisemi kaptım, üzerime geçirdim ve titreyen ellerle düğmelerini ilikledim.</span></span></p>

    <p class="calibre23"><span class="font"><span class="calibre17">“Evet.” Sesi sakin çıkıyordu, biraz bile nefesi kesilmiş değildi. Gözlerimiz asansörün içinde birbirine kilitlendi. “Anlıyorum... Hayır, biz iyiyiz...” Yavaşça eğildi, asansörün zemininden parçalanmış çamaşırımı aldı. “Hayır, yalnızca durdu.” İpek kumaşı parmaklarının arasında ovuştururken telefonun diğer ucundaki kişiyi dinledi. “İyi olur.” Konuşmasını bitirdi, telefonu kapattı.</span></span></p>

    <p class="calibre23"><span class="font"><span class="calibre17">Asansör yeniden yükselmeye başlarken gacırdadı. Bay <span>Ryan</span> elindeki çamaşıra ve sonra yeniden bana baktı. Ve sonra sırıtarak duvardan uzaklaşıp bana doğru yaklaştı. Bir elini kafamın yanına koyarak eğildi, burnunu boynumda gezdirerek fısıldadı: “Hissettirdiğin kadar güzel kokuyorsun.”</span></span></p>

    <p class="calibre23"><span class="font"><span class="calibre17">Ani bir soluk aldım.</span></span></p>

    <p class="calibre23"><span class="font"><span class="calibre17">“Ve bu,” dedi elindeki çamaşırımı göstererek, “benim.”</span></span></p>

    <p class="calibre23"><span class="font"><span class="calibre17">Asansör bizim kata gelince bir çınlama sesiyle durdu. Kapılar açıldı ve benim olduğum yöne bir kez bile bakmadan zarif kumaşı ceketinin cebine koyup dışarı adım attı.</span></span></p>
  </div>
</body>
</html>
