<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İnce Memed 1 - Yaşar Kemal</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><br class="calibre2" />
  <br class="calibre2" />
  <br class="calibre2" /></p>

  <h2 class="sigilnotintoc">28</h2>

  <p class="calibre4"><br class="calibre2" />
  <br class="calibre2" /></p>

  <p class="calibre4">Alidağının doruğuna çıkmak zor oldu. Zımpara taşı gibi kayalar, ellerini ayaklarını yedi bitirdi. Başları dönüyordu. Aşağılar, Dikenlidüzü bulutlar arasında, küçücük el kadar kalıyordu. Dikenlidüzündeki beş köy küçücük birer nokta gibi kalmıştı.</p>

  <p class="calibre4">Mağaraya varacakları uçurumun dibindelerdi. Memed on defa bile gidip gelebilirdi. Ama bu kadınlar, nasıl gideceklerdi? Zor.</p>

  <p class="calibre4">Memed:</p>

  <p class="calibre4">Siz burada dinlenin. Ben sırtımızdaki öteberileri götürüp mağaraya yerleştireyim, sonra da gelir sizi alırım.</p>

  <p class="calibre4">Gitti. Duvar gibi düz kayanın yüzünden yürüyüşüne hayran kaldılar onun. Yarım saat kadar sonra geri geldi. Gözleri gülüyordu:</p>

  <p class="calibre4">Bir evden daha iyi. Daha sağlam. Yanında da kartalların yuvaları var. Kartallarla komşuyuz.</p>

  <p class="calibre4">Hatçenin elinden tuttu kaldırdı:</p>

  <p class="calibre4">Sen gel, Iraz teyze beni burada beklesin. Seni kartallara yem diye götürüyorum.</p>

  <p class="calibre4">Hatçe:</p>

  <p class="calibre4">Bu duvarı mı çıkacağım? diye korkuyla sordu.</p>

  <p class="calibre4">Memed:</p>

  <p class="calibre4">Sen duvardan değil, benden tutarsın. Yürü!</p>

  <p class="calibre4">Tırmandılar. Hatçe, gözleri kararıp bir iki kere çığlık attı.</p>

  <p class="calibre4">Memed tersledi. Çıktılar.</p>

  <p class="calibre4">Iraz da Memedi beklemeden kalktı, kayaya tırmandı. Korktu. Elleri düşecekmiş kadar yoruldu ama Memed geri döndüğünde onu kayanın başında buldu.</p>

  <p class="calibre4">Sen ezelden eşkıyaymışsın Iraz teyze!</p>

  <p class="calibre4">Ezelden.</p>

  <p class="calibre4">Mağaranın ağzı büyük değildi o kadar. Üç insan gövdesi girecek büyüklükteydi. Mağara derindi. Uzundu. Tabanı un gibi yumuşak, kömür tozu gibi kara bir topraktı. Toprağın üstü kuş gübreleriyle doluydu. Duvarlar, damar damar ak çizgilerle örtülüydü.</p>

  <p class="calibre4">Memed:</p>

  <p class="calibre4">Buraya insan ayağı basmamıştır, dedi.</p>

  <p class="calibre4">Iraz:</p>

  <p class="calibre4">Daha iyi.</p>

  <p class="calibre4">Hatçe:</p>

  <p class="calibre4">Bizim köyümüz.</p>

  <p class="calibre4">Iraz:</p>

  <p class="calibre4">Bizim evimiz.</p>

  <p class="calibre4">Hatçenin sevinçten, gözleri ıslak ıslaktı:</p>

  <p class="calibre4">Haydi evimizi temizleyelim.</p>

  <p class="calibre4">Iraz:</p>

  <p class="calibre4">Ya, dedi.</p>

  <p class="calibre4">Memed:</p>

  <p class="calibre4">Ben köye gidiyorum. Alın şu tabancayı! Evinize ne gerek?</p>

  <p class="calibre4">Hatçe:</p>

  <p class="calibre4">Bir ayna, dedi.</p>

  <p class="calibre4">Iraz güldü:</p>

  <p class="calibre4">Hey gidi gençlik hey!</p>

  <p class="calibre4">İki minder, iki yorgan. Bir çam bardak, bir tencere, bir sac, un, başka da can sağlığı, gerisini sen düşün.</p>

  <p class="calibre4">Memed:</p>

  <p class="calibre4">Sağlıcakla kalın.</p>

  <p class="calibre4">Gece yarısı Durmuş Alinin evine geldi. Kapıyı kadın açtı. Memed olduğunu anlayınca:</p>

  <p class="calibre4">Susss! dedi. Susss!</p>

  <p class="calibre4">Memed içeri girdi usuldan.</p>

  <p class="calibre4">Ne var Hürü ana? Noldu?</p>

  <p class="calibre4">Hürü:</p>

  <p class="calibre4">Susss!</p>

  <p class="calibre4">Memed bir daha ağzını açmadı.</p>

  <p class="calibre4">Kadın çıralığı yaktı, pencereleri sıkı sıkıya kapadı, dışarıya çıktı. Damın arkasını dolandı. Kimsecikleri göremedi.</p>

  <p class="calibre4">Yavrum, dedi, sen nasıl oldu da geldin? Köyün içi candarma dolu. Durmuş Ali emmini döve döve bir hal ettiler. Sakalından tuttular da sürüm sürüm sürüdüler fıkarayı. Köylüyü de hep değnekten geçirdiler. Bunu hep o keçi sakallı ediyor. Öldürmedin gitti. Durmuş Ali emmine senin yerini sordular. Bilmem deyince, fıkarayı bir ettiler, bir ettiler ki, daha yatıyor. O günden beri yataktan çıkamadı. Beni de dövdüler. Her yerlerim kara kara. Öldürsene şu gavuru.</p>

  <p class="calibre4">Memed:</p>

  <p class="calibre4">Topal Aliden ne haber?</p>

  <p class="calibre4">Kadın kızdı. Sesini yükseltti:</p>

  <p class="calibre4">Sen yok musun sen! Ah! Sana ne deyim? Seni kör bıçakla boğazlamalı. Eline düştüğünde, onu öldür demedim mi sana? Onu öldür. Şimdi Ağanın adamı oldu. Sizin damı da Abdi Ağa ona vermiş. Ya, sözümü tutsaydın da gebertseydin onu. Aaah! Seni. Şimdi candarmaların önüne düşmüş dolaştırıyor. Senin izini sürüyor. Abdi Ağanın alacaklarını o topluyor. Köylüyü dövdür babam dövdür ediyor candarmalara. Çok suçun var Memed, çok!</p>

  <p class="calibre4">Şimdi nerede yatıyor, o Topal?</p>

  <p class="calibre4">Kadın gürledi:</p>

  <p class="calibre4">Nerede yatacak? Sizin evde. Dün evini getirdi yerleştirdi. Benim güzel Dönemin evine pis Topalın pasaklı karısı yerleşti. Ben de oturdum seyreyledim. Yüreğimden kan gitti. Öldüm. Kurudum kaldım.</p>

  <p class="calibre4">Memed:</p>

  <p class="calibre4">Ben oraya gidiyorum.</p>

  <p class="calibre4">Kalktı.</p>

  <p class="calibre4">Kadın:</p>

  <p class="calibre4">Orası candarma dolu. Şöyle usturuplu var, öldür kafiri kaç.</p>

  <p class="calibre4">Memed dışarı çıktı. Kendi evlerine vardı. Burnuna koyu bir süt, buzağı kokusu geldi. Bahar otları kokusu geldi. Avucunun orta yeriyle yumuşacık yumuşacık bir şeyler okşadı.</p>

  <p class="calibre4">Ali Ağa, Ali Ağa!</p>

  <p class="calibre4">Sesi duyunca Ali yataktan topladı. Bu adam delirmiş, dedi, içinden. Mutlaka delirmiş. Telaşla dışarı çıktı. Eliyle ağzını kapadı. Yüksek sesle:</p>

  <p class="calibre4">İyi ki geldin. Sağol. İyi ettin kardaş. İnce Memed mi? Akçadağa mı gitmiş? İyi ki geldin. Biz Akkaleye kadar yorulacaktık. Yaşasın.</p>

  <p class="calibre4">Kulağına eğildi:</p>

  <p class="calibre4">Sen git Durmuş Ali emminin evine. Ben şimdi gelirim.</p>

  <p class="calibre4">İçeri girdi, candarmalara:</p>

  <p class="calibre4">Arkadaşlar, herif almış başını Akçadağa çekmiş. Orada onu keklik gibi avlarsınız. Şimdi bir adamım geldi. İşler kolaylaştı. İzini doğrulttuk İnce Memedin. O melunun. Onu Akçadağda kıskıvrak sararsınız. Oldu bitti. Ben şimdi gidip de haberi Abdi Ağanın karısına müjdeleyeceğim.</p>

  <p class="calibre4">Çıktı. Gece karanlıktı. Memedin yürekliliğine hayran kaldı.</p>

  <p class="calibre4">Topal içeri girince Hürü şaşırdı. Memede ters ters baktı. Sende iş yokmuş dercesine baktı.</p>

  <p class="calibre4">Memed:</p>

  <p class="calibre4">Hürü ana konuşacaklarımız var, dedi.</p>

  <p class="calibre4">Hürü:</p>

  <p class="calibre4">Konuşun, dedi. Zaten o Topal domuzun pis yüzüne hasret değilim. Konuşun.</p>

  <p class="calibre4">Topal güldü:</p>

  <p class="calibre4">Bu Hürü Hatun da nedense bana düşman. Ben ne yaptım ona?</p>

  <p class="calibre4">Hürü başını salladı. Dişlerini sıktı:</p>

  <p class="calibre4">Ben bilirim senin ne yaptığını. Ben bilirim senin... Topal domuz. Şimdi de candarmalarla bir oldun. Öyle mi? Şu Memedim olmasaydı burada... Ben seni sokar mıydım bu eve. Senin o topal kafanı parça parça ederdim. Bir taş alır, parça parça...</p>

  <p class="calibre4">Çekildi.</p>

  <p class="calibre4">Topal:</p>

  <p class="calibre4">Yahu Memed, dedi, nasıl geldin bu kıyamette. Öyle mi?</p>

  <p class="calibre4">Memed:</p>

  <p class="calibre4">Geldik işte.</p>

  <p class="calibre4">Takibinde eşkıya Kara İbrahim var. Abdi gönderdi onu da.</p>

  <p class="calibre4">Abdi, Ali Safa Bey... Kara İbrahim gelir onun hakkından diyorlar. Çok güveniyorlar Kara İbrahime. Çok da para vermişler. Ama Kara İbrahim, eski Kara İbrahim değil! Tömtömüleşmiş! Bunamış. Bir yol tutmuş, başındaki adamlarla birlikte, İnce Memed geçecek de, tang diye vuracaklar. Sakın ha, o yoldan geçme! Kara İbrahim vurur seni. Sonra kardaşıma deyim, ben Abdi Ağanın gözdesiyim. Varsa da Topal Ali, yoksa da Topal Ali. Her şeyi benden soruyor. Ölmedi melun. Keşke o kadını sokmasaydınız içeri, ev yanarken.</p>

  <p class="calibre4">Memed:</p>

  <p class="calibre4">Ne bilirdik! Telaş. Keşke... diye hayıflandı.</p>

  <p class="calibre4">Senin kelleni getirip, Abdi Ağanın kasabadaki evinin önüne dikeceklermiş. Ali Safa Bey ona söz vermiş. Evi candarma kumandanlığıyla yan yana...</p>

  <p class="calibre4">Memed:</p>

  <p class="calibre4">Aldırma. Şimdi bana iki minder, iki yorgan, bir ayna, bir çam bardak, bir külek un gerek. Bunları bir ata yükle, ver elime. Tuz, biber, yağ...</p>

  <p class="calibre4">Ali:</p>

  <p class="calibre4">Kolay, dedi. Ağamın canı sağ olsun. Evi emrimde. Ne istersen bulunur.</p>

  <p class="calibre4"><br class="calibre2" /></p>
</body>
</html>
