<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İnce Memed 1 - Yaşar Kemal</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><br class="calibre2" />
  <br class="calibre2" />
  <br class="calibre2" /></p>

  <h2 class="sigilnotintoc">5</h2>

  <p class="calibre4"><br class="calibre2" />
  <br class="calibre2" /></p>

  <p class="calibre4">Memed, harmanın bileziğinde kalan son sapları da attı. Harman yapılırken yağmur yağmış, sapları birbirine yapışmıştı. Saplardan kapkara, kömür tozu gibi bir toz çıkıyordu. Sabahtan beri, durmadan sap atan Memed, tanınmayacak hale gelmişti. Kapkara. Yalnız dişleri ışıldıyordu. Sapı attı bitirdi. Sap öyle kabarmıştı ki, ortadaki öbeği örtmüştü.</p>

  <p class="calibre4">Bileziğin yerinde, ıslanmış soluk bir yeşil halka kaldı.</p>

  <p class="calibre4">Yorgun, Memed, gitti güneşin alnına ağzı yukarı uzandı. Firezlerin arasından, karınca şeritleri geçip ta uzaklara gidiyorlardı. Elleriyle gözlerini kapatıp bir zaman ağzı yukarı soludu kaldı.</p>

  <p class="calibre4">Günlerden beri çalışıyordu. Önce ekin biçmişti tek başına. Leyleğin gözündeki ekinin içi bir de devedikeniyle dopdoluydu. Sonra harman yapmak için anasıyla birlikte şelek çekti. Günlerden beri de döğen sürüyor. Bu yüzden, bir deri bir kemik kalmış... Yüzü buruş buruş. Derisi sarkıyor gibi... Kapkara kesilmiş... Gözleri de iyice çukura kaçmış, avurtları geçmiş...</p>

  <p class="calibre4">At, biraz ötesinde kütürtüyle yayılıyordu. Yıkılacak gibi zapzayıf... Kaburgaları dışarı fırlamış... Yaşlı bir hayvan. Belki on beş. Gözlerine sinekler çokuşuyordu. Sırtının tam ortasında, hiç iyi olmayan bir yağarı vardı. İrinlenmişti. İrin kan karışığı. Bir de ekin tozu yapışmıştı. Kocaman kara sinekler, bir kalkıp bir iniyorlardı.</p>

  <p class="calibre4">Gün kuşluk oldu. Memed, bir yanına döndü. Oluk oluk terlemişti. Elini yüzüne sürdü. Kapkara bir avuç ter aldı attı.</p>

  <p class="calibre4">Güneşin parıl parıl ettiği firezler, ova, gözü açtırmayacak kadar kamaştırıyordu. Ölürcesine yorgundu. Yattığı yerden, firezlerin aralığından bir iki kere hayvana baktı. Hayvanın yanında dört beş leylek dolanıyordu. Leyleklere daldı. Eliyle de karıncaların yolunu kesti. Karıncalar ellerinin üstünden geçtiler.</p>

  <p class="calibre4">Canını dişine taktı. Önce, uzandığı yerden kalktı oturdu. Başını sağ dizinin üstüne koydu daldı bu sefer de. Kendine azıcık geldi sonra. Ellerini toprağa bastırarak usul usul kalktı. Yüzünde, boynunda karıncaların dolaştığını hissetti. Aldı, toprağa attı onları. At toza batmış bir böğürtlen çalısı yanında durmuş, ön ayaklarından birini yalıyordu. Vardı, atı tuttu çekti.</p>

  <p class="calibre4">Devedikeni mavi, kocaman çiçeğini açmıştı. Ufacık bir yel parladı onu eğdi. Getirdi, atı bin güçlükle döğene koştu. At, kabarmış sapları yaramıyordu. Memed, döğenden indi, atla beraber sapların üstünden yürümeye çalıştı. At, ikide bir tökezliyordu. Memed, hayvana müthiş acıdı. Ne yapacağını bilemiyordu. At, terlemiş, kapkara kesilmişti.</p>

  <p class="calibre4">Öylesine soluyordu ki, göğsü, kaburgaları hep birlikte inip inip kalkıyordu. Bütün döşü, sırtı, sağrısı köpüğe batmış. Memed de tere battı. Terler her bir yerlerinden sızıyor. Terler gözlerine doluyor. Yakıyor. Nefesini de küflenmiş ekinin ıslak kokusu kesiyor. Bir zaman saplara bata çıka harmanı dönünce saplar yattı. Artık biraz daha kolay dönülüyor. Döğenin altında saplar çatır çatır ediyor.&nbsp;</p>

  <p class="calibre4">Öğleye doğru saplar iyicene ezildi. Saplar ışılıyor. Karası gitti sapların. Şimdi döğenin arkasından ince, altın sarısı bir toz usuldan, Memedin genzini yakarak savruluyor. Toz kokuyor. Yanık yanık bir şeyler kokuyor. Ta uzakta bir adam, öbek yapıyordu. Onun ötesinde de bir iki kişinin döğen sürdüğü görülüyordu. Koskoca ovada başkaca can eseri yoktu. Firezler uzun uzun... Orak makinesi, ekini dipten biçer. Firez, toprakta, bir karış ya kalır, ya kalmaz. Elle biçildiğinde yalnız başaklar alınır. Toprakta uzun saplar kalır. Firezlerin ötesi çakırdikeni.</p>

  <p class="calibre4">Memedin dili damağı kurudu. Sıcakta, at da başını ayaklarının dibine indirmiş, ölgün ölgün yürüyor. Memed, döğenin üstünde düşünüyor. Hiçbir tarafa baktığı yok. Leylekler ta harmanın yanına kadar sokulmuşlar. Memed, uyumuş kalmış gibi. At bazı bazı başını saplara daldırıyor geveliyor. İsteksiz. Saplar ağzından dökülüyor. Memedin hiçbir şeye aldırdığı yok. Güneş başına vurmuş. Bir keresinde ayağa kalktı. Köyden yana uzun uzun baktı. Görünürde kimsecikler yoktu.</p>

  <p class="calibre4">Dişlerini sıktı.</p>

  <p class="calibre4">Şu anam da... dedi.</p>

  <p class="calibre4">Anası ona azık, su getirecekti. Yutkundu. Ağzında bir damla tükrük kalmamıştı. Usulca gene döğenin üstüne yumuldu. At durdu. Başını da sapa soktu. Memed, oralı bile değil. Neden sonradır ki işi fark etti dizgini çekti:</p>

  <p class="calibre4">Deh! Yavrum deeh! dedi.</p>

  <p class="calibre4">Sinekler çokuşmuş. At, kuyruğunu yavaş yavaş kaldırmadan sallıyor. Sinekler aldırmıyorlar. Kızgınlıkla yeniden ayağa kalkan Memed, yönünü köye döndürdü. Devedikeninin arkasından bir baş gözüküyordu. Az sonra gelenin anası olduğunu gördü. Kızgınlığı o anda sevince çevrildi. Yaklaşan ana, kan ter içinde kalmış, azık tutan eli yere değecekmiş gibi uzamıştı.</p>

  <p class="calibre4">Nasıl ettin yavru? dedi.</p>

  <p class="calibre4">Kolayladın mı?</p>

  <p class="calibre4">Memed:</p>

  <p class="calibre4">Sapın hepsini attım bitirdim, dedi.</p>

  <p class="calibre4">Ana:</p>

  <p class="calibre4">Kalın olmadı mı? diye sordu.</p>

  <p class="calibre4">Memed:</p>

  <p class="calibre4">Oldu ama, yumuşar, diye cevap verdi.</p>

  <p class="calibre4">Ananın elinden testiyi kaptığı gibi başına dikti. Uzun uzun, kana kana içti. Testiden akan sularla göğsü, çenesi, göğsünden aşağı bacakları sırılsıklam oldu.</p>

  <p class="calibre4">Ana:</p>

  <p class="calibre4">İn yavru, dedi. İn de ben sürüyüm azıcık. Ekmeğini ye!</p>

  <p class="calibre4">Atın dizginini anasının eline verdi, böğürtlen çalısının gölgesine gitti. Çıkını açtı. Soğan vardı. Tuz da vardı. Ayran torbasına küçücük küçücük, mucuk dedikleri sinekler çokuşmuştu. Bir tasa da ayran doldurdu. Yemeğini bitirdikten sonra çalının gölgesine yattı. Yalnız belden aşağısı günde kalıyordu. Uyudu.</p>

  <p class="calibre4">Uyandığı zaman gün ikindin olmuştu. Gözlerini ovarak kalktı, harmana koştu:</p>

  <p class="calibre4">Ana, dedi, yoruldun değil mi? Çok yoruldun.</p>

  <p class="calibre4">Ana:</p>

  <p class="calibre4">Gel bin yavrum, diye mahzun, boynunu büktü.</p>

  <p class="calibre4">İki gün sonra harman savruldu. Üçüncü gün kasar sürüldü. Dördüncü gün de ceç edildi. Kırmızı buğday taneleri harmanın ortasında parlıyordu. O gün, buğdayı çuvallara doldurup eve taşıyamadılar. Ceç, harmanın ortasında olduğu gibi kaldı. Sebebi de Abdi Ağanın gelip hakkını almamasıydı. O gece Memedle anası sineklere yene yene ceçi beklediler. O gün kuşluk oldu Abdi Ağa gelmedi. Öğle oldu gene bir haber yok. İkindiye doğruydu ki, arkasında semerli beygirlere binmiş üç yanaşmayla çıkageldi. Yüzü karanlık, korkunçtu. Döne, bu yüzü görünce korktu. Yıllardan beri çok iyi tanırdı onu. Dönenin kara bir deri gibi kırışık yüzü, Biraz daha kırıştı.</p>

  <p class="calibre4">Abdi Ağa, Döneyi işaretle yanına çağırdı. Yanaşmalara da şu emri verdi:</p>

  <p class="calibre4">Dörtte üçü bize, birisi de Döneye.</p>

  <p class="calibre4">Döne Ağanın üzengisine sarıldı:</p>

  <p class="calibre4">Etme Ağam! Acımızdan ölürük bu kış. Etme. Eyleme. Tabanlarını öpeyim Ağam!</p>

  <p class="calibre4">Ağa:</p>

  <p class="calibre4">Hiç sızlanma Döne! dedi. Hakkını veriyorum.</p>

  <p class="calibre4">Benim hakkım üçte birdir, dedi Döne sızlayarak.</p>

  <p class="calibre4">Ağa, attan Döneye doğru eğildi. Gözlerinin içine bakarak sordu:</p>

  <p class="calibre4">Çifti kim sürdü Döne?</p>

  <p class="calibre4">Döne:</p>

  <p class="calibre4">Ben sürdüm Ağam.</p>

  <p class="calibre4">Bizim yanaşmalar sana yardım ettiler mi?</p>

  <p class="calibre4">Ettiler Ağam!</p>

  <p class="calibre4">Döne?</p>

  <p class="calibre4">Buyur Ağam</p>

  <p class="calibre4">Bir daha oğluna tenbih et de gidip Süleymanlara çoban olmasın.</p>

  <p class="calibre4">Döne sapsarı kesildi. Ağa, atını sürdü gitti.</p>

  <p class="calibre4">Arkasından yalnız:</p>

  <p class="calibre4">Kulun kurbanın olayım etme, Ağam! diyebildi.</p>

  <p class="calibre4">Yanaşmalar ölçmeye başladılar. Üç tane Ağaya, bir tane Döneye koyuyorlardı. Ağanın yığını büyüdü gitti. Döneninki küçücük.</p>

  <p class="calibre4">Döne, yığınlara bakıp bakıp beddua ediyor.</p>

  <p class="calibre4">Yeme inşallah keçi sakallı. Doktor parası, cerrah parası et! Yılancıklar çıksın da yeme.</p>

  <p class="calibre4">Yanaşmalar, üç beygire Ağanın hissesini yüklediler. Hiçbirisi ağzını açıp bir şey söylemedi Döneye. Toprak gibi, taş gibi donmuş kalmıştı her biri. Memed, geldi anasının yanına oturdu. Tozlu harmanın ortasında küçücük bir buğday ceçi. Az önce ne kadar da büyüktü. Bir buğday ceçine, bir anasına bakıyordu. Suçlu suçlu somurtuyordu.</p>

  <p class="calibre4">Ana:</p>

  <p class="calibre4">Süleymandan getirdiğinde seni ne diye dövmediğini anladım şimdi. Anladım. Rızkımızı kesmek için. Gavur dinli.</p>

  <p class="calibre4">Memed, kendini tutamadı. Hıçkırmaya başladı:</p>

  <p class="calibre4">Benim yüzümden... dedi.</p>

  <p class="calibre4">Ana, oğlunu bütün gücüyle kucağına çekti, bağrında sıktı.</p>

  <p class="calibre4">Ne yapalım? dedi. Ne gelir elden?</p>

  <p class="calibre4">Memed:</p>

  <p class="calibre4">Ya bu kış?... dedi.</p>

  <p class="calibre4">Anası:</p>

  <p class="calibre4">Bu kış?... dedi.</p>

  <p class="calibre4">Sonra, ana da ağlamaya başladı:</p>

  <p class="calibre4">Aaah baban olaydı, dedi. Aaah baban...</p>

  <p class="calibre4"><br class="calibre2" /></p>
</body>
</html>
