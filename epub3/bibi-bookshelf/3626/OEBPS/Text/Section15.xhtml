<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İnce Memed 1 - Yaşar Kemal</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><br class="calibre2" />
  <br class="calibre2" />
  <br class="calibre2" /></p>

  <h2 class="sigilnotintoc">20</h2>

  <p class="calibre4"><br class="calibre2" />
  <br class="calibre2" /></p>

  <p class="calibre4">Abdi Ağayla Ali Safa Beyin isteği üzerine Kalaycının İnce Memede kancıkçasına pusu kurduğu, İnce Memedin bu pusudan burnu kanamadan kurtulduğu, üstelik de Kalaycıyı yaralayarak, iki arkadaşını vurduğu, Kadirliden Kozana, Ceyhandan Adanaya, Osmaniyeye kadar bütün Çukurovada duyuldu.</p>

  <p class="calibre4">Çukurovada, Toroslarda İnce Memedin macerası büyütülerek dilden dile dolaşıyordu. Herkes İnce Memedden yanaydı. Dağlar halkı, yayılan macerasından dolayı İnce Memedi bütün düşmanlarına karşı, her tehlikeyi göze alarak koruyabilirdi. Ama ne pahasına olursa olsun.</p>

  <p class="calibre4">İnce Memed mi? diyordu. İnce Memed dedikleri de bir sabi &nbsp;çocuk. Ama tepeden tırnağa yürek... Anasının kanını Abdi Ağada koymayacak. Ali Safa Beyde de Vayvay köyünün ahını koymayacak.</p>

  <p class="calibre4">İnce Memedle Kalaycı kavgası daha çok etkisini Vayvay köyünde gösterdi. Haberin köye geldiği gün vakit akşamdı: Herkes işini gücünü bırakıp meydanlığa toplandı. Köylü seviniyordu. Köylü, bir arka bulmuştu artık. İnce Memed gibi bir arka... Köylü coşmuştu. Herkes İnce Memed üstüne bir şeyler uyduruyordu. Az zaman içinde İnce Memed destanlaşıverdi. Öyle çok kahramanlıklar, öyle çok olaylar uydurdular ki İnce Memed için, on insan ömrü bunları yapmaya yetmezdi. Ama, köylü bunları düşünecek halde değildi. Düşmanlarının, Kalaycının karşısında İnce Memed! İki yıldan beri Kalaycının korkusundan köylerinden çıkamıyorlardı. Ali Safa Bey tarlalarını habire ellerinden alıyordu. Kasabaya gidip haklarını koruyamıyorlardı. Altı ay daha geçse bütün tarlaları Ali Safa Beyin olacaktı. Köle olacaklardı.</p>

  <p class="calibre4">Koca Osman, alanın ortasındaki mermer taşın üstüne oturmuş:</p>

  <p class="calibre4">İnce Memed, şahinim. İnce Memed, şahinim, diyor boyuna.</p>

  <p class="calibre4">Başka hiçbir laf etmiyor. Durup durup, İnce Memed, şahinim! diyor.</p>

  <p class="calibre4">Koca Osman incecik, kısa boylu, köse sakallı, çenesinde ancak on beş kadar ağarmış sakalı olan, yeşil, çekik gözlü, seksen yaşında bir aksakaldı. On tane yetişkin oğlu vardı.</p>

  <p class="calibre4">Oğulları, köylüler dört bir yanını almıştı. Ne söyleyeceğini bekliyorlardı. Koca Osman, son bir kez daha, İnce Memed, şahinim! dedikten sonra ayağa kalktı:</p>

  <p class="calibre4">Şahinim soygunculuk da yapmazmış, öyle mi? diye sordu.</p>

  <p class="calibre4">İnce Memed soygunculuk yapar mı hiç? diye konuştu köylüler.</p>

  <p class="calibre4">Koca Osman:</p>

  <p class="calibre4">Atımı çekin oğullarım. Köylüler, siz de aranızdan para toplayın. Ben, şahinime gideceğim. Şahinime dağlarda para gerek olur. Herkes ne kadar verebilirse, o kadar versin.</p>

  <p class="calibre4">Gün ışır, Çukurova toprağından çiğler kalkar, buğulanırken, Koca Osman atını mavi dumana batmış Torosa doğru doldurdu. İnce Memed, şahinim!</p>

  <p class="calibre4">Değirmenoluk köyüne üç günde ancak gelebildi. Köyde attan indiğinde bayılacak kadar yorulmuştu. Atının başını çekerek, topal topal köyün içine yürüdü. Sonra, köyün orta yerinde kan tere batmış atıyla durdu.</p>

  <p class="calibre4">Derin derin soluk aldı. Şaşkın bir hali vardı.</p>

  <p class="calibre4">Köyün çocukları oyunlarını bırakıp, orta yerde kalakalmış, boyuna soluyan yaşlı adama şaşkınlıkla baktılar. Koca Osman başını kaldırdı:</p>

  <p class="calibre4">Çocuklar, dedi, gelir misiniz buraya?</p>

  <p class="calibre4">Çocuklar koşuştular.</p>

  <p class="calibre4">Yaşlı adamın boynu köpük içinde kalmış atı, sağ ayağını karnına doğru çekmişti. Geri indirdi.</p>

  <p class="calibre4">Gül Alinin evi nerede?</p>

  <p class="calibre4">Çocukların en dikçesi atıldı:</p>

  <p class="calibre4">O çoktan ölmüş. Ben yokmuşum daha...</p>

  <p class="calibre4">Ya İnce Memedin?</p>

  <p class="calibre4">Dikçe çocuk:</p>

  <p class="calibre4">Ohhooo bre emmi sen de!..:</p>

  <p class="calibre4">Koca Osman kızıp gürledi:</p>

  <p class="calibre4">Noolmuş, bre oğlum, bana?</p>

  <p class="calibre4">Çocuk:</p>

  <p class="calibre4">İnce Memed eşkıya oldu. Duymadın mı?</p>

  <p class="calibre4">Koca Osman:</p>

  <p class="calibre4">Ben, ne bileyim yavru! Ben Çukurovalıyım. İnce Memedin hiç akrabası, anası babası yok mu?</p>

  <p class="calibre4">Çocuk bir cık yaptı.</p>

  <p class="calibre4">Koca Osman:</p>

  <p class="calibre4">Kime misafir iner köye indiğinde?</p>

  <p class="calibre4">Çocuk:</p>

  <p class="calibre4">Durmuş Ali emmime.</p>

  <p class="calibre4">Koca Osman:</p>

  <p class="calibre4">Demek eşkıya oldu İnce Memed?</p>

  <p class="calibre4">Çocuk:</p>

  <p class="calibre4">Eşkıya oldu ya. Ağamızı öldürdüm diye, geldi köye, babasının malını dağıtırmış gibi de Ağamızın tarlasını köylüye dağıttı. Yaa emmi! Çakırdikenliği de yaktırdı. Ağamız onu öldürtecek. Onu hiç kimse sevmez bu köyde. Bir Durmuş Ali emminin avradı sever. Ağamız, onu da köyden kovacak.</p>

  <p class="calibre4">Durmuş Alinin evi nerede oğul?</p>

  <p class="calibre4">Çocuk başıyla işaret etti:</p>

  <p class="calibre4">İşte o!</p>

  <p class="calibre4">Koca Osman atının başını çekti, Durmuş Alinin evinin önüne gelince:</p>

  <p class="calibre4">Tanrı misafiri, diye bağırdı.</p>

  <p class="calibre4">Don gömlek, yaka bağır açık Durmuş Ali, beli iki büklüm, dışarı çıktı. Sütbeyaz sakalı dizlerine değer gibiydi:</p>

  <p class="calibre4">Tanrı misafiri hoş geldi, dedi. Başım üstünde yeri var.</p>

  <p class="calibre4">Atının başını tuttu, ahıra çekti.</p>

  <p class="calibre4">İçerde büyük bir ateş yanıyordu. İçerisi saman, hamur, tezek kokuyordu. Durmuş Ali geldi, karşısına oturdu.</p>

  <p class="calibre4">Merhaba bakalım, diyerek kocaman, paslı tabakasını Koca Osmanın önüne attı.</p>

  <p class="calibre4">Koca Osman eğilerek:</p>

  <p class="calibre4">Beri gel! Beri gel hele. Kulağını bana ver, diye Durmuş Aliye &nbsp;doğru uzandı. İnce Memedden haberin var mı? Nerelerde olur o? diye yavaşça korkarak sordu.</p>

  <p class="calibre4">Durmuş Ali gürültüyle güldü:</p>

  <p class="calibre4">Ne diye korkarak sorarsın İnce Memedi? Yok bir şey.</p>

  <p class="calibre4">Koca Osman:</p>

  <p class="calibre4">İnce Memed, dedi, benim şahinim. Ben ne bileyim. Ben onu aramaya geldim.</p>

  <p class="calibre4">Sonra, onu niçin aradığını, ne istediğini uzun uzun anlattı. Bu arada konuşmaya Durmuş Alinin karısı da kulak misafiri oluyordu.</p>

  <p class="calibre4">Koca Osman sözünü:</p>

  <p class="calibre4">İnce Memed, şahinim, diye bitirdi gene. Diline pelesenk etmişti bunu.</p>

  <p class="calibre4">Kadın:</p>

  <p class="calibre4">İnce Memed, şahinimiz, dedi. Görürsünüz, yakında o kel Abdiyi öldürür. Gelir tarlasını da dağıtır. Bu namussuz köylü ne etti yavruma? Neler etti İnce Memedime kardaş! O günler gelsin, çıkacağım meydan yerine, ağzımı açıp, yumacağım gözümü. O namussuz köylüye, o yavrumu tedirgin eden eyilik bilmezlere ben bilirim söyleyeceğimi. Ben bilirim o zaman. Sen de git kardaş, git söyle İnce Memedime. Benden de selam söyle. Öldürsün o Ali Safa Beyi de. Öldürsün o gavuru da. Kalaycının da kellesini kessin, göndersin Çukurovaya. Teyzen böyle böyle söyledi de. Duydun mu kardaş?</p>

  <p class="calibre4">Durmuş Ali:</p>

  <p class="calibre4">Allasen avrat, dedi. Dur azıcık, nolursun. Şu kardaşın işini görelim.</p>

  <p class="calibre4">Kadın sertçe:</p>

  <p class="calibre4">Sen de!... dedi.</p>

  <p class="calibre4">Durmuş Ali:</p>

  <p class="calibre4">Ne sen de?... diye sordu.</p>

  <p class="calibre4">Kadın:</p>

  <p class="calibre4">Topal Ali zaten Memedin yanına gidecek. Çiçeklideresindeymiş Memed. Kardaşı da yanına katarız.</p>

  <p class="calibre4">Koca Osman:</p>

  <p class="calibre4">Uzak mı ora? diye korkuyla sordu.</p>

  <p class="calibre4">Kadın:</p>

  <p class="calibre4">Uzakça, dedi.</p>

  <p class="calibre4">Koca Osman:</p>

  <p class="calibre4">Ben öyleyse, bu gece burada kalayım da, öyle gideyim.</p>

  <p class="calibre4">Kadın:</p>

  <p class="calibre4">Bu gece kal kardaş. dedi. Ben de Topalı bulduruyum. O, Abdinin kahyası oldu ya... Topal gene bizim. Olsun varsın.</p>

  <p class="calibre4">Durmuş Ali, gözlerini belerterek karısına baktı. Kadın sustu.</p>

  <p class="calibre4">Bir de baktılar ki, Koca Osman sırtını duvara iyice dayanmış, başı da bir yana sarkmış uyuyup durur.</p>

  <p class="calibre4">Durmuş Ali gülümsedi. Kadın da gülümsedi:</p>

  <p class="calibre4">Fıkara ne kadar da yaşlı, dedi kadın. Kim bilir kaç gündür at üstünde!</p>

  <p class="calibre4">Durmuş Ali:</p>

  <p class="calibre4">Kim bilir! dedi.</p>

  <p class="calibre4"><br class="calibre2" /></p>
</body>
</html>
