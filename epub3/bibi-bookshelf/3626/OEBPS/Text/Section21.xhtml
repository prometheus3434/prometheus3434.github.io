<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İnce Memed 1 - Yaşar Kemal</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><br class="calibre2" />
  <br class="calibre2" />
  <br class="calibre2" /></p>

  <h2 class="sigilnotintoc">26</h2>

  <p class="calibre4"><br class="calibre2" />
  <br class="calibre2" /></p>

  <p class="calibre4">Abdi çökmüştü. Zayıflamıştı. Avurdu avurduna geçmişti. Kahvede akşamlara dek kulağının dibinde İnce Memed lafı ediliyordu. Buna ifrit oluyordu ama, ne gelirdi elden. Elin ağzı torba değil ki çeke bağlayasın.</p>

  <p class="calibre4">Öfkesinden çarşıya sığmıyor, Maraşlı Mustafa Efendinin dükkanından Tevfiğin kahvesine, Tevfiğin kahvesinden Horoz Remzinin manav dükkanına, oradan arzuhalci Siyasetçi Ahmede mekik dokuyordu. Her oturduğu yerde kimsenin ağzını açtırmadan saatlerce konuşuyordu.</p>

  <p class="calibre4">Görün işte! Görün işte malınızı. Çocuk diyordunuz. Ben bilmez miyim onu? O ne yezid oğlu yezid. Şurayı iyi belleyin. Abdi demedi demeyin. O dağlarda hükümetini kuracak. Mutlak kuracak. Benim tarlalarımı, babamdan kalma tapulu tarlalarımı köylüye, düğün şenlik dağıtan adam, hükümet değil de nedir ya?... Hükümetlik ilan edecek. Tel çektim Ankaraya belki bin tane. Ne cevap veren var, ne hal soran... Bir acayip iştir kardaşlar, bu hükümet işi. Bu kadar vatandaşını Torosun dağında bir eşkıyanın elinde bırakmış. Gönder bir alay asker, kessin kökünü şunların. Haşa, sümme haşa! Hükümetimize dil uzatmıyorum. Uzatamam efendim. Amma neden kul eder bizleri birkaç eşkıyaya? Yazık değil mi? Günah değil mi?</p>

  <p class="calibre4">İkinci günü sabahleyin, yaralı candarmalar getirildi kasabaya... Mesele dilden dile dolaşıyordu. Herkes Memedden yanaydı.</p>

  <p class="calibre4">Abdi Ağa da çarşının ortasına düşmüş, dört dönüyordu. Etekleri tutuşmuş. Konuşmuyordu. Yalnız önüne gelene:</p>

  <p class="calibre4">Ben size demedim mi? diyordu:</p>

  <p class="calibre4">Kimi görse, tanıdık, tanımadık:</p>

  <p class="calibre4">Demedim mi? diyor, geçiyordu.</p>

  <p class="calibre4">Sonra vardı Tevfiğin kahvesine, başını bir masanın üstüne koydu, orada hareketsiz, öylece kaldı. Öyle yemeğini unutmuştu. O öyle uyuklarken bir yanaşma geldi.</p>

  <p class="calibre4">Ağam seni istiyor, dedi.</p>

  <p class="calibre4">Abdi Ağa ağır ağır başını kaldırdı.</p>

  <p class="calibre4">Nee? diye bezgin bezgin sordu.</p>

  <p class="calibre4">Ağam, bize buyursun, diyor.</p>

  <p class="calibre4">Kalktı. Başı çatlayacakmış gibi ağrıyordu.</p>

  <p class="calibre4">Ali Safa Bey onu kapıda karşıladı, koluna girdi:</p>

  <p class="calibre4">Gel Ağam, gel bakalım. Bizi unuttun gitti.</p>

  <p class="calibre4">Başını kaldırdı. Gözleri kan çanağına dönmüştü. Uzun uzun Ali Safa Beyin gözlerinin içine baktı, sonunda:</p>

  <p class="calibre4">Demedim mi? dedi.</p>

  <p class="calibre4">Ali Safa Bey gülümsedi:</p>

  <p class="calibre4">Gir hele içeri gir! Konuşuruz.</p>

  <p class="calibre4">Demedim miydi?</p>

  <p class="calibre4">Merdivenleri dura dura, soluk ala ala çıktılar. Abdi Ağa of, of çekerek, bitmişçesine kendisini sedire attı.</p>

  <p class="calibre4">Demedim mi?</p>

  <p class="calibre4">Kahve geldi. Fincan elinden düşüp kırılacakmış gibiydi. Kahve dudaklarından dökülür gibi...</p>

  <p class="calibre4">Ali Safa Bey geldi yanına oturdu. Sakalını okşadı:</p>

  <p class="calibre4">Aman Abdi Ağam sen bu kasabayı yaktıracaksın. O arzuhaller ne öyle? Hükümet bir ordu gönderecek. Günah değil mi bizim kasabamıza? Yazık değil mi? İki sütsüz dağa çıkmış diye adı kötüye mi çıksın?</p>

  <p class="calibre4">Abdi Ağa derinden derinden içini çekerek inledi, başını salladı:</p>

  <p class="calibre4">Abdi ne yaptığını biliyor mu Ali Safa Bey oğlum? Ne yaptığını biliyor mu? O beni öldürecek. Yaşatmaz beni o! Ne yapacağımı şaşırdım. Elim ayağım tutmuyor. Zoruma giden ölümüm değil. Zoruma giden bu da değil. Sorma derdimi Ali Safa Bey! Sorma halimi. Zoruma giden bunların hiçbirisi değil. Gitmiş köye, tarlalarımı köylüye dağıtmış. Öldürdüm Abdiyi, yaktım Abdi Ağayı diye. İşte bu kahrediyor beni, bu öldürüyor. Bu korkutuyor. Ölümüme yanmıyorum Ali Safa Bey. Bir ayağım çukurda. Bugün değilse yarın. Dünyaya direk kakacak değilim. Yarın bir tane daha çıkar, o da senin tarlanı dağıtır. Öbür gün bir tane daha... Daha da daha... Daha!... Ben bundan korkuyorum işte...</p>

  <p class="calibre4">Ali Safa Bey omzuna vurdu:</p>

  <p class="calibre4">Yok, Abdi Ağa, yok. Müsterih ol sen. Onlar belalarını bulacaklar. Müsterih ol.</p>

  <p class="calibre4">Abdi Ağanın gözleri parlayıp, sakalı gerildi. Yüzüne kan geldi:</p>

  <p class="calibre4">Bugün banaysa, yarın sana. Beni bu korkutuyor işte. Dağda eşkıya mı var, istediği kadar olsun. Eşkıya da nedir ki... Ama bu! Bu korkutuyor beni. Toprak meselesi... Bir aklına düşerse köylünün, önüne geçilmez. Öldürüleceğimden değil, bundan korkuyorum. Siz bilirsiniz Ali Safa Bey. Bana kalırsa, hemen, gün geçirilmeden ölmeli bu oğlan. Bu oğlan eşeğin aklına karpuz kabuğu düşürdü. Gün geçirip fırsat verme zamana. Aman oğlum. Karpuz meselesini aklından çıkarma. Vayvaylılar bile ona sığınıyorlar.</p>

  <p class="calibre4">Ali Safa Bey aldırmıyor, gülüyordu:</p>

  <p class="calibre4">Anlıyorum Ağam, dedi. Anlıyorum ama, korkma. Bugün değilse yarın, onun kellesini getirip senin kapının önüne atarlar. Korkma! Bir bölük candarmayla Asım Çavuş, elli gönüllüyle de Kara İbrahim onun takibine gönderildi. Candarmalar neyse ne ya, Kara İbrahim eski eşkıyadır. Eşkıyalığın yolunu yordamını, o dağları çok iyi bilir. Onlara dedim ki, kesin kellesini İnce Memedin, takın bir sırığa, getirin Abdi Ağanın evinin önüne dikin. Öyle yapacaklar.</p>

  <p class="calibre4">Abdi Ağa:</p>

  <p class="calibre4">O bir gün daha yaşamamalı. Bir gün daha. İnşallah öyle olur.</p>

  <p class="calibre4">Dediğin çıkar.</p>

  <p class="calibre4">Ali Safa Bey:</p>

  <p class="calibre4">İnşallahı da var mı? Mutlak öyle olacak. Sen Kara İbrahimi bilir misin?</p>

  <p class="calibre4">Bilirim.</p>

  <p class="calibre4">İşte o!</p>

  <p class="calibre4">Abdi Ağa az kendine geldi. Umut kapıları açılıyordu.</p>

  <p class="calibre4">Kara İbrahim onun hakkından gelir, dedi. Güveniyorum ona.</p>

  <p class="calibre4">Sen Vayvay işini...</p>

  <p class="calibre4">Ali Safa Bey sözünü yarıda bıraktı:</p>

  <p class="calibre4">Kalaycı öldü öleli işler kötü. Korkmuyorlar. Böyle giderse...</p>

  <p class="calibre4">Abdi Ağa:</p>

  <p class="calibre4">Şu ortadan kalksın bir kere hele...</p>

  <p class="calibre4">Kalkacak.</p>

  <p class="calibre4"><br class="calibre2" /></p>
</body>
</html>
