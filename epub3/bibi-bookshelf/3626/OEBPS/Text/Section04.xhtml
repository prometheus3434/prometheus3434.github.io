<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İnce Memed 1 - Yaşar Kemal</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><br class="calibre2" />
  <br class="calibre2" />
  <br class="calibre2" /></p>

  <h2 class="sigilnotintoc">10</h2>

  <p class="calibre4"><br class="calibre2" />
  <br class="calibre2" /></p>

  <p class="calibre4">Kapı usul usul vuruluyor. Korka korka... Bir zaman duruyor, yeniden başlıyordu. Kadın, kocasını uyandırdı:</p>

  <p class="calibre4">Kalk hele, dedi. Kalk. Kapı vuruluyor.</p>

  <p class="calibre4">Uykulu erkek birkaç kere kalkmaya davrandıktan sonra, başını yastığa geri koydu. Kapı, bu sefer biraz daha hızlı vuruldu.</p>

  <p class="calibre4">Kadın yineledi:</p>

  <p class="calibre4">Kalk hele bre, dedi, biri kapıyı dövüyor.</p>

  <p class="calibre4">Erkek, homurdanarak kalktı. Sallana sallana kapıya vardı:</p>

  <p class="calibre4">Kim o? diye seslendi.</p>

  <p class="calibre4">Dışardaki:</p>

  <p class="calibre4">Benim, dedi. Sesi karıncalanıyordu. Boğazını temizledi.</p>

  <p class="calibre4">Sen kimsin?</p>

  <p class="calibre4">Aç hele kapıyı. Tanırsın beni.</p>

  <p class="calibre4">İçerdeki, kapıyı açtı:</p>

  <p class="calibre4">Gel içeri, dedi. Öyleyse...</p>

  <p class="calibre4">İçeri, sendeleyerek girdi. Karanlıktı içerisi...</p>

  <p class="calibre4">Adam, karısına:</p>

  <p class="calibre4">Karı, şu ışığı yakıver, dedi. Misafir geldi.</p>

  <p class="calibre4">Az sonra ışık yandı. Işığı yaktıktan sonra, kadın yanlarına geldi. Misafirin üstünden sular sızıyordu. Giyitleri bedenine yapışmıştı. Bu misafire hayretle baktılar. Su içinde misafir. Kadın, nedense, misafirden gözünü bir türlü alamıyordu.</p>

  <p class="calibre4">Durdu, baktı. Boyuna baktı. Gözlerine, saçlarına baktı, bulamadı:</p>

  <p class="calibre4">Bu misafıri gözüm ısırıyor ya, dedi sonunda... Çıkaramıyorum.</p>

  <p class="calibre4">Adam, gülümseyerek, her zaman gülümserdi:</p>

  <p class="calibre4">Benim de, dedi. Benim de gözlerim artık almıyor ya, gene de gözüm ısırıyor misafiri. Kestiremiyorum.</p>

  <p class="calibre4">Konuğun omzuna elini bastırdı, baktı:</p>

  <p class="calibre4">Bilemeyeceğim. Tanıdığım bir surat ama, bilemeyeceğim.</p>

  <p class="calibre4">Karısına:</p>

  <p class="calibre4">Karı, dedi, öyle görüyorum ki misafir üşümüş. Islak. Bir ateş yakıver.</p>

  <p class="calibre4">Misafire:</p>

  <p class="calibre4">De bakalım misafir sen kimsin? Gözüm ısırdı ya, bilemedim.</p>

  <p class="calibre4">Misafir:</p>

  <p class="calibre4">Emmi, dedi, ben İnce Memedim.</p>

  <p class="calibre4">Süleyman, öteki gözden odun getirmekte olan karısına seslendi:</p>

  <p class="calibre4">Avrat, dedi, bak hele gelen kimmiş! Bak hele!</p>

  <p class="calibre4">Kadın:</p>

  <p class="calibre4">Kimmiş? diye heyecanla sordu.</p>

  <p class="calibre4">Bizim İnce Memed. Maşallah tosun gibi olmuş. Babayiğit. Ben de bugünlerde duruyor duruyor senin lafını ediyordum. Noldu bu çocuğa? diyordum. Demek yüreğime doğuyormuş.</p>

  <p class="calibre4">Kadın:</p>

  <p class="calibre4">Yaaa yavrum, dedi, bugünlerde hep Süleyman emmin durup durup seni anıyordu.</p>

  <p class="calibre4">Süleyman çok yaşlanmıştı. Kaşları uzamış, püskül püskül, apak olmuş, gözlerinin üstüne düşmüştü. Sakalı da çok uzundu. Bir pamuk yığını gibi. Bu hal, Süleymana heybet veriyordu.</p>

  <p class="calibre4">Kadın, bir kat erkek çamaşırı getirdi Memedin önüne attı:</p>

  <p class="calibre4">Soyun da yavrum, bunları giy, dedi. Sonra satlıcan olursun.</p>

  <p class="calibre4">Memed, evin karanlık bir köşesine gitti, orada soyundu. Geldi, don gömlekle ocağın başına oturdu.</p>

  <p class="calibre4">Süleyman:</p>

  <p class="calibre4">Eeee? dedi.</p>

  <p class="calibre4">Memed:</p>

  <p class="calibre4">Sizi çok göresim geliyordu ama, nidersin! Köycülük.</p>

  <p class="calibre4">Süleyman, Memede takıldı:</p>

  <p class="calibre4">O köye daha gidemedin mi Memed? dedi.</p>

  <p class="calibre4">Memed, acı acı gülerek:</p>

  <p class="calibre4">Gidemedik, derken kafasının karanlığında bir top sarı ışık şavkıdı.</p>

  <p class="calibre4">Süleyman:</p>

  <p class="calibre4">Sormak acep olmasın. Bu gece bu ne hal Memed?</p>

  <p class="calibre4">Memed:</p>

  <p class="calibre4">Anlatırım, dedi. Derdime bir çare bulursun diye sana geldim.</p>

  <p class="calibre4">Dünyada senden başka tanıdığım kimse yok. Bana yardım edecek hiç kimsem yok senden başka.</p>

  <p class="calibre4">Kadın:</p>

  <p class="calibre4">Uşümüşsün yavru, dedi: Bir çorba koyayım da iç. Üşümüşsün.</p>

  <p class="calibre4">Memed, sıcak çorba tasını eline alınca, yıllar önce aynı ocağın, aynı köşesinde gene böyle üşürken çorba içişini anımsadı. O zaman yalnızdı. O zaman korkuyordu: Her şeyden korkuyordu. Orman üstüne üstüne geliyordu. Korkuyordu. Şimdi cesur. Karar vermiş. Dünyası yırtılmış, geniş. Hür olmanın tadını tadıyor. Yaptığından hiç de pişman değil:</p>

  <p class="calibre4">Kadın:</p>

  <p class="calibre4">Siz oturun konuşun. Ben gidip yatacağım.</p>

  <p class="calibre4">Kadın gittikten sonra:</p>

  <p class="calibre4">De anlat bakalım Memedim, dedi, Süleyman.</p>

  <p class="calibre4">Memed:</p>

  <p class="calibre4">Abdiyi de öldürdüm, yiğenini de, diye başlayınca, Süleyman:</p>

  <p class="calibre4">Ne zaman? diye hayretle sordu.</p>

  <p class="calibre4">Memed:</p>

  <p class="calibre4">Bugün karanlık kavuşurken.</p>

  <p class="calibre4">Süleyman:</p>

  <p class="calibre4">Doğru musun Memed? diye inanmaz inanmaz sordu. Hiç adam öldürmüş hali yok sende.</p>

  <p class="calibre4">Memed:</p>

  <p class="calibre4">Oldu bir kere. Ne yapalım, kader böyle imiş.</p>

  <p class="calibre4">Olanı biteni inceden inceye Süleymana anlattı. Şafağın horozları ötüşüyorlardı. Bitirdikten sonra Süleyman:</p>

  <p class="calibre4">Ellerine sağlık yavrum, dedi. İyi yapmışsın. Eee şimdi ne yapmak niyetindesin bakalım yavrum?</p>

  <p class="calibre4">Memed:</p>

  <p class="calibre4">Gidip hükümete teslim olmayacağım her halde. Dağa çıkacağım.</p>

  <p class="calibre4">Süleyman:</p>

  <p class="calibre4">Sen bugün yat hele, gerisini yarın düşünürüz.</p>

  <p class="calibre4">Memed:</p>

  <p class="calibre4">Burada kıstırmasınlar beni?</p>

  <p class="calibre4">Süleyman:</p>

  <p class="calibre4">Kimsenin aklına gelmez. Adam vurup da gidip burnunun dibindeki köyde saklanacağın kimsenin aklına gelmez.</p>

  <p class="calibre4">Memed:</p>

  <p class="calibre4">Öyle, dedi.</p>

  <p class="calibre4">Süleyman:</p>

  <p class="calibre4">Onlar seni ararlarsa eğer, uzak köylerde, dağlarda ararlar...</p>

  <p class="calibre4">Duvara dizi dizi nakışlı çuvallar dayalıydı. Süleyman, Memedi çağırdı:</p>

  <p class="calibre4">Gel de Memed, dedi, şu çuvalları beri alalım. Ne olur ne olmaz, gene biz tedbirimizi alalım. Çuvalların arkasına sana yatak yapacağım.</p>

  <p class="calibre4">Bir zaman uğraşa terleye ikisi, çuvalları duvardan bir insan sığacak kadar ayırdılar. Arkasına Süleyman, bir yatak yaptıktan sonra:</p>

  <p class="calibre4">De gir yat, dedi. İstersen bir ay yat. Kimse şüphe etmez buradan. Şimdi üstüne bir de çul çektim miydi... Ha yat, de yat.</p>

  <p class="calibre4">Memed, ona hiçbir şey söylemeden yatağa girdi.</p>

  <p class="calibre4">Süleyman kapıyı iyice sürmeledikten sonra, yatağına geldi. Karısı uyumuştu. Uyandırdı:</p>

  <p class="calibre4">Bana bak, dedi, Memedin yatağını çuvalların arkasına yaptım.</p>

  <p class="calibre4">Geline, oğlana, hiç kimseye Memedin bize geldiğini söylemeyeceksin.</p>

  <p class="calibre4">Kadın:</p>

  <p class="calibre4">Olur, dedi, başı yastığa düştü.</p>

  <p class="calibre4">Memed, yatakta bir zaman Hatçeyi düşündü. Abdinin kıvranıp düşmesini getirdi gözlerinin önüne. Abdi, hiç beklemiyordu bunu. Nişanlının bağırmasını, elleriyle toprağı yırtışını, dişlerini ağaçlara, toprağa kıvranarak geçirişini ve sonra birdenbire çözülüp yere, kanlar içinde serilişini... Bir adam görmüştü o sırada. Herkes, ona kurşun sıkarken, bu adam başını elleri arasına almış, bir kütüğün üstüne oturmuş, efkarlı efkarlı sallanıyordu. Büyük bir keder içinde kıvrandığı belli oluyordu. Buna bir türlü akıl erdiremedi. Kimdi bu?</p>

  <p class="calibre4">Sonra her şeyi unuttu. Yeniden doğmuş gibi kafasının içi tertemizdi. Işıklıydı. Hiçbir şey olmamış gibi uyudu. Çok neşeli uyandı. Olacak olmuştu. Dün geceyi düşünürken, o iki iğne ucu gibi ışık geldi gözlerine yine çakıldı.</p>

  <p class="calibre4">Süleyman:</p>

  <p class="calibre4">Bana bak! dedi. Ben sabahleyin kalktım köyü kolaçan ettim. Abdinin vurulma haberi gelmiş bile. Belki burayı da ararlar. Bu gece seninle dağa çıkıp eşkıyaları arayacağız.</p>

  <p class="calibre4">Memedin, buna sevindiği yüzünden belliydi.</p>

  <p class="calibre4">Süleyman:</p>

  <p class="calibre4">Deli Durdu bize akraba gelir. Benim çok iyiliğimi gördü. Seni korur. Onun yanında üç aydan fazla eğleşme. İtin biri. Onu çok yaşatmazlar dağda. Bir gün nasıl olsa vurulacak. Onun gibi bir eşkıyanın bir yıldan fazla dağda kaldığı görülmemiş amma, bunda bir şey var. Gene de benim bildiğime göre çok yaşamaz. Yerini yap, onun yanından ayrılmaya bak. Zaten, seninki bir iki aylık bir deneme, alışma. Ondan sonra kendine bir çete kurarsın. Bak! Sana tekrar söylüyorum o itlen dolaşma uzun boylu. Eşkıya değil soyguncu, hırsız... Sen olmasan yüzüne bakmazdım o itin. Bir taraftan da Deli Durdu iyi çocuk. Onu köylüleri bozdu. Köyüne misafir gitmiş bir gün, kendi köylüsü ona delice yedirip candarmaların tuzağına düşürmüşler. Zor bela kurtulmuş. İşte ondan sonra azdı. Her neyse... Bir iki ay idare et sen.</p>

  <p class="calibre4">Memed:</p>

  <p class="calibre4">Deli Durdunun çetesi büyük mü? diye sordu.</p>

  <p class="calibre4">Süleyman:</p>

  <p class="calibre4">Ne kadar it varsa buralarda onun başında. İpten kazıktan kurtulmuşun hepsi onun başında. Bak, daha çok gençsin. Ama, pişeceksin. Uzun zaman dağda kalır mısın, kalmaz mısın onun orasını Allah bilir. Dediklerimi iyi dinle. İşine yarar sanırsam. Eşkıyalarla çok düştüm kalktım. Bilirim. Çoğunun akibetini gördüm. Varır varmaz çeteye öyle hemen herkesle can ciğer olma. Onlar, hemencecik seninle arkadaş olmak isterler, sana karşı hoş, yumuşak görünürler, arkadaş görünürler, seninle çok ilgilenirler, derdi olan derdini açar sana, insanlar böyledir. Sen kendini hiçbir zaman açmayacaksın. Kapıp koyuvermeyeceksin. Tesirin o zaman iyi olur üzerlerinde. Ağırbaşlı davranacaksın. Eşkiyalıkta yanındakilere tesir şarttır. Ha ne diyordum, hemencecik hepsiyle tanışıp, ahbap olayım deme. Bir zayıf damarını keşfederlerse ömrünün sonuna kadar rahat edemezsin. Onların yanlarında on paralık onurun kalmaz. Gün geçtikçe hepsini iyice tanırsın. İnsanları sözleriyle değil, hareketleriyle ölç! Ondan sonra da arkadaş olabileceğin insanı seç. İpin ucunu bir verirsen ellerine yandığın günün resmidir. Hapishaneyle dağın birbirlerinden zerrece farkı yoktur. İki yerde de reisler var, geriye kalanlar reislerin kullarıdır. Hem de ne aşağılık kullar... Reisler insan gibi yaşarlar, ötekiler köpek gibi... Sen reis olacaksın. Ama ötekileri köle gibi kullanma. Senin yaşamayın sırrı bu olsun. Varır varmaz şimdi, Deli Durdu sana bir mavzer verir. Öteki silahları, sen gün geçtikçe temin edersin. Ben, şimdi gideyim de Deli Durdu nerelerde geziyor, onu öğreneyim.</p>

  <p class="calibre4">Köylülerden biri Deli Durdunun yataklığını yapardı. Süleyman onun evine gitti. Ondan, Deli Durdunun yerini yurdunu öğrendi. Durdu, karşıdaki Aksöğüt köyündendi. Süleyman onu çocukluğundan beri tanırdı. Babası, harbe gitmiş, bir daha da dönmemişti. Azıcık akraba oldukları için Süleyman ona, anasına yardım etmişti. Daha doğrusu açlıktan ölmemelerine sebep olmuştu. Çocukluğunda da ele avuca sığmaz itoğlu itin biriydi.</p>

  <p class="calibre4">Beş yıldır da dağdaydı. Yakmadığı ev, yıkmadığı yuva kalmamıştı. Bu taraf köylüler, elinden zar ağlıyorlardı. Yollardan kimse geçemez olmuştu. Yakaladığını, nesi var; nesi yok, çırılçıplak soyuyor bırakıyordu. Her şeyini, ama her şeyini; donunu bile alıyordu. Dostluk, ahbaplık bilmezdi Deli durdu. Kardeşini, anasını, babasını dinlemezdi.</p>

  <p class="calibre4">Doğrusu bu ya, Süleyman Memedi ona götürmeye korkuyordu. Aklına bir eserse, çocuğu vuruverirdi.</p>

  <p class="calibre4">Süleyman Memede:</p>

  <p class="calibre4">O deli itin yerini öğrendim, dedi. Duman tepesinde imiş. Biz, Duman tepesine çıkıp üç el ateş edeceğiz, Deli Durdunun adamları gelip bizi alacaklar. Ben bu deliye çok çok da güvenemiyorum ya... Neyse... Benim hatırımı çok sayar. Bu yanlarda başka çete olsa... Yok.</p>

  <p class="calibre4">Gün battıktan sonra, Süleyman önde, Memed arkada yola çıktılar. Köyü çıkınca Süleyman arkasına döndü:</p>

  <p class="calibre4">Bre Memed, dedi, sen şimdi eşkıya oluyorsun gayri, gelip de bizim evi basma e mi?</p>

  <p class="calibre4">Önce sizin evi soyarım. Eşkıyalığın şanındandır. Ben, Deli Durdu çetesinden değil miyim?</p>

  <p class="calibre4">Süleyman, kahkahayla gülerek:</p>

  <p class="calibre4">Hele! Hele! dedi.</p>

  <p class="calibre4">Memed:</p>

  <p class="calibre4">Doğru söylemiyor muyum? diye sordu.</p>

  <p class="calibre4">Süleymanın yüzü değişti:</p>

  <p class="calibre4">Memedim, dedi, kötü bir şey yapsaydın, başka herhangi bir adamı öldürseydin, seni götürür elimle hükümete teslim ederdim.</p>

  <p class="calibre4">Memed:</p>

  <p class="calibre4">Ben de başka insana kıyamazdım zaten, dedi.</p>

  <p class="calibre4">Süleyman, olduğu yerde zınk diye durdu. Memedin yakasından tuttu. Gözlerini gözlerine dikti:</p>

  <p class="calibre4">Bana bak! Oğlum İnce Memed, dedi. Suçsuz adamı, az suçu olan adamı, parası için adam öldürürsen iki elim yakanda olsun.</p>

  <p class="calibre4">Memed, dingin:</p>

  <p class="calibre4">Bundan sonra insan öldürmeyeceğim.</p>

  <p class="calibre4">Süleyman, yakasını bırakmadan:</p>

  <p class="calibre4">Eğer bir Abdi Ağaya daha rastlarsan, onu da öldürmezsen gene iki elim yakanda olsun. Yüz tane Abdi Ağa görürsen, yüzünü de öldür...</p>

  <p class="calibre4">Memed, gülerek:</p>

  <p class="calibre4">Söz, dedi. Yüz tane bulursam, yüzünü de...</p>

  <p class="calibre4">Yağmur, sabahleyin kesilmişti. Ova çamurdu. Ama şimdi dağa tırmanıyorlardı. Bastıkları yer küçücük taşlıydı. Taşlar, ayaklarının altında kayıyordu. Hava çürük ağaç, acı çiçek, ot kokuyordu. Gökteki yıldızlar iri iri... Her birinin yöresini aydınlık bir halka çevirmiş... Bir kuş vardır oğlak gibi meler, işte arada bir de o meliyordu. Biraz daha yukarlara çıkınca bir yusufçuk kuşu öttü. Yusuuufcuuuuuuuk!</p>

  <p class="calibre4">Dumantepenin sivrisinin altına gelince Süleyman:</p>

  <p class="calibre4">İnce Memed, dedi, çıkar da tabancanı üç el ateş et!</p>

  <p class="calibre4">Soluk soluğa toprağa çöktü. Soluğu taşıyordu:</p>

  <p class="calibre4">Oooof? dedi, ooof kocalık... Vay gençlik vay!</p>

  <p class="calibre4">Memed, bu sırada havaya üç el boşalttı.</p>

  <p class="calibre4">Ta uzaktan, kayalıkları yankılandıran bir el silah karşılık verdi.</p>

  <p class="calibre4">Süleyman:</p>

  <p class="calibre4">Vay vay dizlerim, diye inleyerek kalktı. Haydi yavrum oraya doğru yürüyelim.</p>

  <p class="calibre4">Memed, Süleymanın koluna girdi.</p>

  <p class="calibre4">Tam yanlarında, bir el daha ateş edilince durdular.</p>

  <p class="calibre4">Süleyman:</p>

  <p class="calibre4">Ne o, it dölleri beni mi vuracaksınız? diye bağırdı.</p>

  <p class="calibre4">Genç bir ses gürledi:</p>

  <p class="calibre4">Kim o?</p>

  <p class="calibre4">Süleyman:</p>

  <p class="calibre4">Gel ulan, gel de beni Deliye götür.</p>

  <p class="calibre4">Sağlarındaki kayanın arkasından bir adam çıktı:</p>

  <p class="calibre4">Siz miydiniz ateş eden? diye sordu.</p>

  <p class="calibre4">Süleyman, tok bir sesle:</p>

  <p class="calibre4">Bizdik, dedi. Deli nerede? Deliyi göster bana.</p>

  <p class="calibre4">Adamın sesi şaşkındı:</p>

  <p class="calibre4">Durdu Ağaya kim gelmiş diyelim?</p>

  <p class="calibre4">Süleyman:</p>

  <p class="calibre4">Kesme köyünden Süleyman emmi de.</p>

  <p class="calibre4">Adam, birden:</p>

  <p class="calibre4">Kusura kalma Süleyman emmi, sesinden tanıyamadım.</p>

  <p class="calibre4">Süleyman:</p>

  <p class="calibre4">Kocalık yavrum, dedi. Sesi de değiştiriyor. Sen kimsin yavrum? Seni de tanıyamadım.</p>

  <p class="calibre4">Ben, dedi, Karacaörenden Mustuğun oğlu Cabbarım. Hani size semer yaptırmaya gelirdik babamla. Bize hem semer yapar, hem türkü söylerdin.</p>

  <p class="calibre4">Süleyman:</p>

  <p class="calibre4">Acaip, dedi. Sen de mi eşkıya olduydun? Hiç duymadımdı.</p>

  <p class="calibre4">Oldu, bir kere, dedi. Durduya bağırdı:</p>

  <p class="calibre4">Kesme köyünden Süleyman emmi imiş...</p>

  <p class="calibre4">Ses kayalara çarpa çarpa dağıldı.</p>

  <p class="calibre4">Mağaraya benzer büyük bir kaya kovuğunun önünde bir ateş yanıyordu. Yedi sekiz kişi ateşin yöresine sıralanmış, tüfeklerini temizliyorlardı. Üstlerindeki kaya bir kavak gibi uzayıp gidiyordu. Yanan kocaman ateş kayanın üstüne türlü, korkunç biçimler çiziyordu. Memed kayayı, adamları, silahları, ateşi böyle çırılçıplak görünce içine bir garipseme çöktü. Karanlıktaki ayak seslerini duyunca, ateş başındaki adamlardan biri ayağa kalktı. Uzun boyluydu. Gölgesi, upuzun biçimlerle oynaşan kayanın üstüne düşüp sallanmaya başladı. Adam, onlara doğru geldi.</p>

  <p class="calibre4">Süleyman:</p>

  <p class="calibre4">Sanırım ki bu gelen bizim Deli, dedi.</p>

  <p class="calibre4">Cabbar:</p>

  <p class="calibre4">Öyle, dedi. Durdu Ağam...</p>

  <p class="calibre4">Durdu bağırdı. Sesi zil gibi ötüyordu:</p>

  <p class="calibre4">Hoş geldin Süleyman emmi! Ne o bu gece vakti? Bize karışmaya mı geldin Süleyman emmi?</p>

  <p class="calibre4">Süleymanın eline sarıldı öptü.</p>

  <p class="calibre4">Duydum ki ulan Deli, dedi, duydum ki bu dağların padişahı olmuşsun. Astığın astık, kestiğin kestik...</p>

  <p class="calibre4">Durdu:</p>

  <p class="calibre4">Olduk Süleyman emmi, dedi. Vallahi şu aşağı yollardan insan geçirmiyorum. Bu yakınlardan adam geçmesini yasak edeceğim. İnsan ayağı değmeyecek bundan sonra bu topraklara. Buradan Maraşa kadar da ne kadar yol varsa, haracını ben alacağım. Tanısın beni Aksöğüt köyü. Tanısın kimmiş Deli Durdu.</p>

  <p class="calibre4">Süleyman:</p>

  <p class="calibre4">Gene deli deli söylenmeye başladın, dedi.</p>

  <p class="calibre4">Durdu:</p>

  <p class="calibre4">Eğer daha çok canımı sıkarlarsa, o Aksöğüt köyünü yakar yıkarım, yerle bir eylerim. Yerine de eşek inciri dikerim.</p>

  <p class="calibre4">Süleyman:</p>

  <p class="calibre4">Kes böyle lafları deli! diye çıkıştı.</p>

  <p class="calibre4">Durdu:</p>

  <p class="calibre4">Senin haberin yok öyleyse benden, diye söylendi. Senin haberin yok!</p>

  <p class="calibre4">Süleyman:</p>

  <p class="calibre4">Var, dedi. Var deli bok. Eşkıyalığı da beş paralık ettiniz.</p>

  <p class="calibre4">Durdu:</p>

  <p class="calibre4">Birkaç yıl daha geçsin. Ben yükümü tutayım. Sen eşkıyalık nasıl yapılır görürsün. O zamana kadar ben ölürüm. Göremem senin eşkıyalığını. Şimdilik hırsızlığıyın ünü dünyayı tuttu.</p>

  <p class="calibre4">Deli Durdu:</p>

  <p class="calibre4">Görürsün görürsün, dedi.</p>

  <p class="calibre4">Süleyman kızdı:</p>

  <p class="calibre4">Böyle giderse, bu ağızlan gidersen seni vururlar deli! dedi.</p>

  <p class="calibre4">Ancak senin ölünü görürüm. Gençliğine yazık. Seni bilirsin ki çok severim deli!</p>

  <p class="calibre4">Durdu:</p>

  <p class="calibre4">Bilmem mi beni sevdiğini, bilmem mi sanıyorsun. Sor arkadaşlara, her gün söylerim, kemiğim Allahtansa, etim Süleyman emmimindir, derim.</p>

  <p class="calibre4">Arkadaşlarına döndü sordu:</p>

  <p class="calibre4">Öyle değil mi arkadaşlar?</p>

  <p class="calibre4">Öyle, dediler.</p>

  <p class="calibre4">Süleyman:</p>

  <p class="calibre4">Ben senin hiç yoktan eşkıya çıkmanı istemedim. Peki, söylesene sen niye dağa çıktın? Fiyaka için. Olmaz Durdu. Bu, delilik işte.</p>

  <p class="calibre4">Durdu:</p>

  <p class="calibre4">Otur hele Süleyman emmi, dedi; otur da bir çay iç.</p>

  <p class="calibre4">Süleyman, ellerini dizlerine dayayarak oturdu:</p>

  <p class="calibre4">Bu gençlik geçer mi ele, dedi, it südükleri, siz dağlarda çürütün gençliği. Sonra, Durduya baktı gülümsedi: Canıyın kıymetini &nbsp;de bilirsin deli, dedi, bu peryavşanları da nereden buldun?</p>

  <p class="calibre4">Bütün ateşin yöresi, bir harman yeri büyüklüğünde fırdolayı peryavşanlarla çevrilmişti. Kalın döşekler gibi yumuşacık sermişlerdi peryavşanları. Geceye, tatlı bir peryavşan kokusu yayılıyordu. Otu gibi, kokusu da yumuşacık, bayıltıcıydı peryavşanın.</p>

  <p class="calibre4">Durdu kabardı:</p>

  <p class="calibre4">Sayende buluruz Emmi, dedi. Bu dağlar bizim.</p>

  <p class="calibre4">Süleyman, bir kahkaha attı:</p>

  <p class="calibre4">Hay, deli hay! dedi. Demek peryavşan tarlasının da tapusunu çıkardın?</p>

  <p class="calibre4">Memed dikkat ediyordu. Eşkıyaların hepsi de kırmızı fes giymişti. Kırmızı fes dağlarda adetti. Kırmızı fes eşkıyalığın alametidir. Kasketli, şapkalı eşkıya görülmüş değildir. Olmaz. Fesi kim icat etti bu dağlarda belli değil. Kim kullandı şapka devriminden sonra, o da belli değil. Belki, şapka devrimi olduğunda dağda eşkıyalar vardı, onlar fesi çıkarmak gerekliğini duymadılar. Ondan sonra da her dağa çıkan fes giydi başına.</p>

  <p class="calibre4">Süleyman oturunca, bütün eşkıyalar geldiler, hoş geldin, dedikten sonra teker teker elini öptüler. Memede de tuhaf tuhaf bakıyorlardı. Memed, Süleymanın arkacığına oturmuş, başını omuzları arasına gömmüş, küçücük kalmıştı.</p>

  <p class="calibre4">Bu çocuğu sorarsanız, adı İnce Memed. Elinden bir katil çıkmış. Size getirdim, diye Memedi takdim etti. Memed bu sırada, başını yere dikmiş, biraz da küçülmüş gibiydi.</p>

  <p class="calibre4">Durdu, bir çocuğa, bir Süleymana baktı. Hayretle sordu:</p>

  <p class="calibre4">Bizimle beraber mi gezecek?</p>

  <p class="calibre4">Süleyman:</p>

  <p class="calibre4">Eğer kabul ederseniz... Etmezseniz de tek başına gezecek.</p>

  <p class="calibre4">Durdu:</p>

  <p class="calibre4">Süleyman emmi! dedi, başımızın üstünde yeri var. Sen getirdikten sonra...</p>

  <p class="calibre4">Arka çantasından bir fes çıkardı, Memede attı. Dalgın gibi duran Memed, fesi havada kaptı.</p>

  <p class="calibre4">Al bakalım yiğidim giy şunu! Benim eski festir bu ya, başkası yok şimdi. Sonra iyisini buluruz.</p>

  <p class="calibre4">Süleymana döndü, bıyık altından güldü:</p>

  <p class="calibre4">Çok da genç maşallah.</p>

  <p class="calibre4">Süleyman, buna alındı:</p>

  <p class="calibre4">Çok genç ama, kırk yıllık Abdi Ağayı yedi. Eşek hırsızlığından dolayı çıkmıyor dağa.</p>

  <p class="calibre4">Durdu:</p>

  <p class="calibre4">Abdi Ağayı mı? diye dehşetle sordu. Abdi Ağayı ha? Vay anasını!</p>

  <p class="calibre4">Süleyman:</p>

  <p class="calibre4">Ne belledin ya, dedi.</p>

  <p class="calibre4">Durdu, Memede inanmaz, hayret dolu gözlerle bakarak:</p>

  <p class="calibre4">Tüfeğin yok herhalde kardaş, dedi. Abdi Ağayı hakladığına iyi yapmışsın. Eline sağlık. Beş köyün kanını emiyormuş. Aynen sülük gibi...</p>

  <p class="calibre4">Sonra Cabbara döndü:</p>

  <p class="calibre4">Cabbar, dedi, şu son baskından aldığımız tüfek vardı ya, onu gömdüğün yerden çıkar da getir. Bir iki fişeklik de getir. Mermi de getir.</p>

  <p class="calibre4">Bir lokma, incecik çocuğun Abdi Ağayı vurduğuna bir türlü inanamıyordu. Bu sebepten de ona şüpheli şüpheli bakıyordu.</p>

  <p class="calibre4">Bunu sezen Süleyman:</p>

  <p class="calibre4">Yalnız Abdi Ağayı değil, yiğenini de beraber öldürdü. Anladın mı Durdu?</p>

  <p class="calibre4">Durdunun şaşkınlığı bir kat daha arttı:</p>

  <p class="calibre4">Demek yiğenini de beraber ha!</p>

  <p class="calibre4">Memed, bu sefer iyice büzülmüş, ocağın başında küçücük kalmıştı. Üşür gibi bir hali vardı.</p>

  <p class="calibre4">Sıcak çayı, ince belli bardaklara doldurup Süleymanla Memede verdiler.</p>

  <p class="calibre4">Süleyman, bir baba şefkatiyle Memedin üstüne eğildi:</p>

  <p class="calibre4">Eşkıyalık başlıyor İnce Memed, sıkı dur!</p>

  <p class="calibre4">Ateşe boyuna odun üstüne odun atıyorlardı. Ateş gittikçe büyüyordu. Sıcak çoğaldıkça peryavşanlar daha hoş, daha keskin kokuyordu. Ateşin ışığından gökteki yıldızlar küçücük küçücük, iğne ucu gibi görünüyorlardı.</p>

  <p class="calibre4">Durdu:</p>

  <p class="calibre4">Sen korkma Süleyman emmi, dedi. Ben varken onun kılına hile gelmez.</p>

  <p class="calibre4">Süleyman, Durduyu tepeden tırnağa acıyarak süzdü:</p>

  <p class="calibre4">Sen, dedi, Durdu, dosdoğru ölüme gidiyorsun.</p>

  <p class="calibre4">Durdu:</p>

  <p class="calibre4">Neden Emmi? diye güldü.</p>

  <p class="calibre4">Süleyman:</p>

  <p class="calibre4">Eşkıya olan eşkıya dağın tepesine böyle ateş yakmaz. Düşmanın karıncaysa da hor bakma. Bu, açık açık ölüme gitmek demektir.</p>

  <p class="calibre4">Durdu, Süleymamn bu lafına da kahkahayla güldü:</p>

  <p class="calibre4">Bre Emmi, dedi, kim var bu dağın başında? Kim görür?</p>

  <p class="calibre4">Bir gün görmez, iki gün görmez... Çekirge gibi...</p>

  <p class="calibre4">Durdu:</p>

  <p class="calibre4">Hiç görmez. Görse de Deli Durdunun üstüne candarma mı gelebilir. Vay Emmi vay! Sen daha bilmiyorsun Deli Durduyu. Deli Durdu bu dağların kartalı gayri. Kim uğrayabilir Deli Durdunun semtine?</p>

  <p class="calibre4">Süleyman:</p>

  <p class="calibre4">Görüşürüz, dedi.</p>

  <p class="calibre4">Durdu, lafı değiştirmek için Memede sordu:</p>

  <p class="calibre4">Abdi Ağaya kurşun sıkarken elin titremedi mi hiç?</p>

  <p class="calibre4">Memed:</p>

  <p class="calibre4">Yoooo, dedi. Hiç titremedi.</p>

  <p class="calibre4">Durdu:</p>

  <p class="calibre4">Neresine nişan aldın?</p>

  <p class="calibre4">Memed:</p>

  <p class="calibre4">Göğsüne... Tam yüreğinin olduğu yere...</p>

  <p class="calibre4">Bunu söyledikten sonra, tarif edilmez bir yalnızlık duydu içinden. Yöresindeki her şey silindi gitti. Bu deli Durduyu hiç sevemedi. İçindeki gariplik bundan mı geliyordu ola? Karşıdaki ateş karardı. Silah temizleyenlerin yüzleri karanlığa karıştı gitti. Kayadaki gölgeler devleştiler, sonra da ortadan yok oldular. Esen yel, yalımları günbatıya doğru yatırıyordu. Birden Süleymana gözü takıldı. O, neşeliydi. Ak sakallı yüzü ateşin yalımında türlü türlü oluyor, değişip duruyordu.</p>

  <p class="calibre4">Memed düşündü ki, Süleyman kendisine çok güveniyor. Garipsemesi azıcık azaldı. Sonra da dayanılmaz bir uyku bastırdı onu. Olduğu yerde kıvrılakaldı.</p>

  <p class="calibre4">Süleyman:</p>

  <p class="calibre4">Çocuklar, dedi. Şuraya ben de kıvrılayım. Bizim oğlan uyudu.</p>

  <p class="calibre4">Durdu:</p>

  <p class="calibre4">Emmi, dedi, benim sağlam bir asker kaputum var, onu örtün üstüne.</p>

  <p class="calibre4">Süleyman:</p>

  <p class="calibre4">Getir, dedi.</p>

  <p class="calibre4">Kaputun bir köşesini Memedin üstüne örten Süleyman, onun yanına kıvrıldı. Sonra, öteki eşkıyalar da yattılar. Bir tanesi nöbetçi kalmış, kayanın sivrisinde bekliyordu.</p>

  <p class="calibre4">Memed taş gibi uyandı. Donmuş kalmıştı sanki. Daha gün doğmamıştı. Şimdilik doğacağı da yoktu. Alacakaranlıkta, ocağın kıyısına sıralanıp uyumuş, hala horlayan eşkıyaları gördü. Gözü nöbetçiyi aradı yörede, hiç kimseyi göremedi. Ortalıkta horultudan geçilmiyordu. İçleri rahat uyumayanlar horlar. Doğrudur. Memedin içine, birkaç günden beri ilk defa korku girdi. Şimdi, ikicik, iki tek kişi gelse, bu horul horul uyuyanların hepsini bir çırpıda vurur, bıyığını da bura bura giderdi. Tüfeğinin ağzına kurşun verdikten sonra, nöbete durdu.</p>

  <p class="calibre4">İlkin Durdu, arkasından da ötekiler uyandılar. Süleyman da uyandı onlarla birlikte.</p>

  <p class="calibre4">Durdu, gözlerini ovuşturarak:</p>

  <p class="calibre4">Nöbetçi, diye seslendi:</p>

  <p class="calibre4">Memed:</p>

  <p class="calibre4">Buyur Ağam, diyerek kayadan indi. Hiçbir şey yok. Kimseyi de görmedim, diye tekmil haberini verdi.</p>

  <p class="calibre4">Durdu:</p>

  <p class="calibre4">Sen misin İnce Memed? diye sordu. Nöbetçi sen misin?</p>

  <p class="calibre4">Benim.</p>

  <p class="calibre4">Durdu:</p>

  <p class="calibre4">Daha şimdi geldin. Dur hele, daha vakit var nöbete. Dur hele...</p>

  <p class="calibre4">Memed:</p>

  <p class="calibre4">Uykum gelmiyordu da, gittim arkadaştan aldım nöbeti.</p>

  <p class="calibre4">Durdu:</p>

  <p class="calibre4">Öyle olur, dedi. İlkin adamın dağda, bir hafta uykusu gelmez.</p>

  <p class="calibre4">Yüreğine bir gariplik, bir çaresizlik çöker. Dünyada yalnız kalmış gibi olur.</p>

  <p class="calibre4">Süleyman uykulu uykulu:</p>

  <p class="calibre4">Bak hele şu bizim deliye, bakındı hele, neler de biliyor! diye alay etti.</p>

  <p class="calibre4">Durdu:</p>

  <p class="calibre4">Bre Süleyman emmi, dedi, sen de bana hiçbir şeyi yakıştıramıyorsun. Nolacak bu benim halim?</p>

  <p class="calibre4">Ortalık yavaş yavaş aydınlanıyordu. Daha güneş görünmemişti. Ama, karşı dağın doruğuna gün vurmuştu. Doruk ışık içinde, dağın geriye kalan yerleriyse karanlıktı. Doruktan, gün yavaş yavaş aşağılara indi. Biraz sonra da karşıki sırtın arkasından güneş çıktı.</p>

  <p class="calibre4">Süleyman, hiç cevap vermedi Durduya:</p>

  <p class="calibre4">Sağlıcakla kalın, dedi, Memedi alnından öpüp yürüdü:</p>

  <p class="calibre4">Durdu:</p>

  <p class="calibre4">Süleyman emmi, bir çayımızı iç de öyle git, diye arkasından koştu. Bir çayımızı... Vallahi içmeden bir yere salmam seni.</p>

  <p class="calibre4">Süleyman:</p>

  <p class="calibre4">Sağol yavrum. Ziyade olsun.</p>

  <p class="calibre4">Ceketinin kolundan yakalamıştı:</p>

  <p class="calibre4">Bir çayımızı içmeden seni göndermem, diyordu. Bin yılın bir başı dağıma gelesin de... Bir çay içmeden ha!.. Salar mıyım seni?</p>

  <p class="calibre4">Süleyman, kendi kendine:</p>

  <p class="calibre4">Bu deliden kurtuluş yok, dedi. Döneyim bari, dedi. Boynunu büktü.</p>

  <p class="calibre4">Durdu:</p>

  <p class="calibre4">Ateşi iyice yakın! diye emir verdi.</p>

  <p class="calibre4">Süleyman:</p>

  <p class="calibre4">Şimdi de dumanı görünür.</p>

  <p class="calibre4">Durdu:</p>

  <p class="calibre4">Ne yapayım? Ateş yakmayayım da ne yapayım? Onu da sen göstersene bana.</p>

  <p class="calibre4">Süleyman:</p>

  <p class="calibre4">Ben sana hiçbir şey öğretemem oğlum, dedi. Bütün çarelerini kendin yaratacaksın.</p>

  <p class="calibre4">Deli Durdu düşündü. Başını bir iki kere salladı. Fesin altından kara kakülleri çıkmış, kıvrışarak alnına dökülmüştü.</p>

  <p class="calibre4">Süleyman sözünü sürdürdü:</p>

  <p class="calibre4">Fakir fıkaraya zulmetmeyeceksin. Haksızlara, kötülere istediğini yap. Cesaretine hiç güvenmeyeceksin. Kafanı işleteceksin. Yoksa yaşayamazsın. Burası dağdır. Demir kafese benzer.</p>

  <p class="calibre4">Çay çabuk pişti. İnce belli bardağın ilkini gene Süleymana verdiler. Çay buğulanıyordu sabah soğuğunda...</p>

  <p class="calibre4">Süleyman ayrılırken:</p>

  <p class="calibre4">Memedin size yardımı dokunabilir. İlk günler hoşça görün Memedimi. İncitmeyin. Kendi haline bırakın. Birkaç günde alışır.</p>

  <p class="calibre4">Ayrıldı. Elindeki değneğe çöke çöke inmeye başladı. Beli bükülmüştü ama, gene de çabuk çabuk, bir delikanlı gibi dağdan iniyordu. Memedin gözleri yaşardı o giderken. İçinden, kim bilir ne zaman görürüm bir daha onu, dedi. Belki de hiç göremem. Gözleri dolu dolu oldu. Dünyada, diyordu, kendi kendine, şu dünyada ne iyi insanlar var.</p>

  <p class="calibre4">Güneş iyice yekinmiş, ortalığı ısıtıyordu. Durdu, bir taşin dibinde oturup kalmış İnce Memedi çağırdı:</p>

  <p class="calibre4">Gel bakalım İnce Memed, şu yeni tüfeğini bir tecrübe et! Sen, hiç böyle bir tüfekle ateş ettin mi?</p>

  <p class="calibre4">Memed:</p>

  <p class="calibre4">Birkaç kere.</p>

  <p class="calibre4">Durdu:</p>

  <p class="calibre4">Bak şu kayada bir leke var...</p>

  <p class="calibre4">Memed:</p>

  <p class="calibre4">Var.</p>

  <p class="calibre4">Durdu:</p>

  <p class="calibre4">İşte ona nişan alacaksın...</p>

  <p class="calibre4">Memed, tüfeğini omzuna çekti. Nişan aldı. Beyaz lekeye ateş etti.</p>

  <p class="calibre4">Durdu:</p>

  <p class="calibre4">Ne bileyim ben, diye omuzlarını silkti. Vuramadın işte.</p>

  <p class="calibre4">Memed, dudaklarını geviyordu. Bu sefer tüfeği iyice omzuna yerleştirdi. Biraz daha nişan aldı. Tetiğe çöktü.</p>

  <p class="calibre4">Durdu:</p>

  <p class="calibre4">İşte bu sefer tamam, dedi. Ortasından. Beyaz lekenin oradan hafif bir duman çıkıyordu.</p>

  <p class="calibre4">Memed, şaşkın şaşkın:</p>

  <p class="calibre4">Peki öteki neden değmedi ya? diye sordu.</p>

  <p class="calibre4">Durdu:</p>

  <p class="calibre4">Peki, dedi, İnce Memed, sen her attığını vurur, musun?</p>

  <p class="calibre4">Memed:</p>

  <p class="calibre4">Bilmem, dedi, gülümsedi.</p>

  <p class="calibre4">Durdunun uzun yüzü gerildi. Genç olmasına karşın, Durdunun yüzü kırışık içindeydi. Ağzı çok büyük, dudakları incecikti. Sağ yanağının üstünden saçlarının içine kadar, uzun bir yanık izi vardı. Çenesi sivriydi ama, çok güçlü görünüyordu. Daima gülerdi. Gülüşünde bir acılık vardı.</p>

  <p class="calibre4">İnce Memed, sende iş var yavrum.</p>

  <p class="calibre4">İnce Memedin utangaç bir çocuk gibi yüzü kızardı. Önüne baktı. Arka arkaya üç defa ıslık çalındı aşağıdan. Kulak kabartıp dinlediler.</p>

  <p class="calibre4">Cabbar:</p>

  <p class="calibre4">Haberci geliyor Ağam, diye seslendi.</p>

  <p class="calibre4">Az sonra da haberci soluk soluğa çıktı geldi. Daha soluğunu alamadan:</p>

  <p class="calibre4">Aşağıdan, Çanaklının düzünden Akyola doğru beş kadar atlı gidiyor. Hepsinin de üstü başı düzgün... Paralı adamlara benziyorlar.</p>

  <p class="calibre4">Durdu, hazırlanmakta olan adamlarına:</p>

  <p class="calibre4">Haydi çabuk hazırlanın, herkes bolca kurşun alsın, diye emir verdi. Birkaç ocak daha söndürecek Deli Durdu.</p>

  <p class="calibre4">Sonra Memede:</p>

  <p class="calibre4">Bak, dedi, İnce Memed!</p>

  <p class="calibre4">Beyaz yere nişan aldı. Kaya duman içinde kaldı, açıldı.</p>

  <p class="calibre4">Öğündü:</p>

  <p class="calibre4">Nasıl İnce Memed?</p>

  <p class="calibre4">Tam ortasından.</p>

  <p class="calibre4">Öteki:</p>

  <p class="calibre4">Yaa ortasından, diye gülümsedi.</p>

  <p class="calibre4">Sonra ortaya bir göz kırptı:</p>

  <p class="calibre4">Bu ilk avındır İnce Memed. Sıkı dur.</p>

  <p class="calibre4">Memed, buna cevap vermedi.</p>

  <p class="calibre4">Durdu:</p>

  <p class="calibre4">Tamam mı arkadaşlar?</p>

  <p class="calibre4">Ötekiler:</p>

  <p class="calibre4">Tamam.</p>

  <p class="calibre4">Sık meşeler arasından geçen yola indiklerinde gün öğle oluyordu. Yolun bir yanına elli adım elli adım arayla siperlendiler. Bir tanesi de çok ileriye gözcü durdu.</p>

  <p class="calibre4">Az sonra yolun ortasında, önünde zayıf, bacakları bacaklarına dolanan boz bir eşek bulunan karmakarışık, gök kır sakallı, uzun bıyıkları bütün ağzını örtmüş, bıyıklarının ucu sigara dumanından sapsarı kesilmiş, sarılığı ta uzaktan belli olan gözlerinin yöresi kırış kırış, kocaman, ayakları toza belenmiş, yamalı şalvarı yalpa vurarak birisi göründü. Usuldan, oynar gibi yürüyerek, bir türkü söylüyordu. Kendi kendine oyunlar yapıyordu küçük küçük. Gülümseyerek türküyü dinlediler:</p>

  <p class="calibre4">Çamdan sakız akıyor</p>

  <p class="calibre4">Kız nişanlın bakıyor</p>

  <p class="calibre4">Koynundaki memekler</p>

  <p class="calibre4">Turunç olmuş kokuyor</p>

  <p class="calibre4">Aman aman kara kız</p>

  <p class="calibre4">Zülüfünü tara kız</p>

  <p class="calibre4">Baban bekçi tutmaz mı</p>

  <p class="calibre4">Koynundaki nara kız</p>

  <p class="calibre4">Durdu:</p>

  <p class="calibre4">Teslim, diye bağırdı. Yakarım. Türkü kesiliverdi. Adam olduğu yerde kalakaldı.</p>

  <p class="calibre4">Teslimim baba, dedi. Teslimim. Ne var yani?</p>

  <p class="calibre4">Deli Durdu, siperinden yola atladı:</p>

  <p class="calibre4">Soyun!</p>

  <p class="calibre4">Adam, şaştı kaldı:</p>

  <p class="calibre4">Neyi soyunayım Ağam?</p>

  <p class="calibre4">Durdu:</p>

  <p class="calibre4">Üstündekileri...</p>

  <p class="calibre4">Adam güldü:</p>

  <p class="calibre4">Şaka etme Allahaşkına. Benim elbiseleri ne yapacaksın? Bırak da beni gideyim. Çok yorgunum. Tabanlarımın sızıltısından yıkılacak gibiyim. Bırak beni güzel Ağam...</p>

  <p class="calibre4">Durdu:</p>

  <p class="calibre4">Sen soyun soyun hele, diye kaşlarını çattı.</p>

  <p class="calibre4">Adam; şüpheli şüpheli, yüreği ikircikli, şaka mı ediyor, yoksa ciddi mi diye Durdunun gözlerinin içine yaltaklanan bir köpek sevimliliğinde gülümseyerek bakıyordu.</p>

  <p class="calibre4">Durdu, sertçe:</p>

  <p class="calibre4">Haydi haydi bekleme, diye çıkıştı.</p>

  <p class="calibre4">Adam, hala inanmayarak gülümsüyordu. Durdu kaşlarını çatıp, adamın bacağına şiddetli bir tekme attı. Adam, acıdan bağırdı.</p>

  <p class="calibre4">Durdu:</p>

  <p class="calibre4">Çıkar diyorum sana. Çıkar!</p>

  <p class="calibre4">Adam, yalvarmaya başladı:</p>

  <p class="calibre4">Paşa efendi, ben senin ayaklarını öperim. Ellerini de öperim. Benim hiç elbisem yoktur ki... Ben çırılçıplak kalırım. Anadan doğma...</p>

  <p class="calibre4">Şahadetparmağını ağzına soktu sonunda, çıkardı:</p>

  <p class="calibre4">Aha işte böyle çıplak, böyle rut... Yoktur başka Paşa efendi. &nbsp;Senin ellerini öperim. Ayaklarını da... Alma benim elbiseleri... Sen çok büyük bir paşa efendisin. Ne yapacaksın benim partallarımı? Ellerini öperim, ayaklarını da...</p>

  <p class="calibre4">Durdu:</p>

  <p class="calibre4">Ulan it oğlu it, çıkar diyorum sana. Paşa efendi! Paşa efendi!</p>

  <p class="calibre4">Adam, durmadan yalvarıyordu. Sonra da ağlamaya başladı:</p>

  <p class="calibre4">Ben beş aylık gurbetten geliyorum. Çukurovadan. Çalışmadan geliyorum.</p>

  <p class="calibre4">Durdu sözünü kesti:</p>

  <p class="calibre4">Demek paran da var?</p>

  <p class="calibre4">Adam, çocuk gibi burnunu çeke çeke ağlıyor:</p>

  <p class="calibre4">Beş aylık gurbette ölmüşüm... Çukurovanın sinekleri öldürmüştür beni...</p>

  <p class="calibre4">Durdu tekrar etti:</p>

  <p class="calibre4">Demek paran da var?</p>

  <p class="calibre4">Adam:</p>

  <p class="calibre4">Azıcık var, dedi. Şu ihtiyar halimle çeltikte çalıştım. Çamurun içinde, öldüm Çukurovada. Şimdi evime gidiyorum. Etme bunu efendim. Çırılçıplak gönderme beni çoluk çocuğumun arasına... Durdu, daha çok kızdı:</p>

  <p class="calibre4">Daha iyi ya. Çıkar çıkar...</p>

  <p class="calibre4">Adam, kıvranıyordu. Durdu, hançerini çekti. Hançer pırıl pırıl etti güneşi görünce... Ucunu azıcık adama batırdı. Adam, havaya hopladı, bağırdı:</p>

  <p class="calibre4">Öldürme beni, dedi. Çoluk çocuğumu göreyim. Çıkarayım elbiseleri. Senin olsun.</p>

  <p class="calibre4">Siperliktekiler gülüyorlardı. Bu işe yalnız Memed içerlemişti. O yırtıcı kaplan ışığı gözlerine gelip çakılmıştı. Durdudan tiksindi. Adam, telaşla, korkuyla elleri birbirine dolaşarak ceketini, şalvarını çıkarırken Durdu:</p>

  <p class="calibre4">Ha şöyle işte, diyordu. Ha şöyle... Adamı ne üzersin bre adam?</p>

  <p class="calibre4">Adam elleri titreye titreye elbiselerini çıkarıp bir tarafa koydu.</p>

  <p class="calibre4">Durdu:</p>

  <p class="calibre4">Donu da, gömleği de çıkar, diyerek bağırdı. Hançerin ucunu da bir daha batırdı.</p>

  <p class="calibre4">Adam, hem titriyor, hem gömleğini çıkarıyordu:</p>

  <p class="calibre4">Peki Ağam, Paşam öldürme beni. Hepiciğini çıkarayım.</p>

  <p class="calibre4">Gömleği de çıkardı, elbiselerinin üstüne koydu. Mintanı yoktu zaten.</p>

  <p class="calibre4">Durduya, bu sefer yalvarırcasına, boynunu büktü baktı.</p>

  <p class="calibre4">Durdu:</p>

  <p class="calibre4">Haydi haydi, dedi. Bakma gözlerimin içine. Donu da çıkar.</p>

  <p class="calibre4">Adam, donu da güç bela çıkarabildi. Titremekten elleri uçuyor gibiydi. Elleriyle önünü kapatarak koşa koşa eşeğine doğru gitti. Eşek, yolun kıyısında durmuş otluyordu. Sol eliyle yularından tuttu çekti. Bacakları çöp gibi ince, kıllıydı. Bacak adaleleri kemik gibi sert dışarı çıkmıştı. İçeri doğru çekik karnı kırış kırış, aynen bir pösteki gibi...</p>

  <p class="calibre4">Göğsünün kılları ağarmıştı. Kirliydi. Saman kiri. Kamburdu. Omuzları da düşmüştü. Bütün teni de pire, böcek yeniği ile doluydu, Kırmızı kırmızı. Büyük lekeler kaplamıştı her yerini. Hasır gibi. İşte Memed, önünden geçen yolcuyu böyle görüp bir kat daha acıdı.</p>

  <p class="calibre4">Bu sırada yolun öteki ucuna diktikleri nöbetçi:</p>

  <p class="calibre4">Geliyorlar, diye onlara koşuyordu.</p>

  <p class="calibre4">Durdu:</p>

  <p class="calibre4">Atlılar geliyor, dedi.</p>

  <p class="calibre4">Siperdekiler, hala bir eliyle önünü kapatmış, yavaş yavaş gitmekte olan pörsümüş vücutlu ihtiyara gülüyorlardı. Adam beş on adım gidiyor, sonra dönüyor, hasretle, korkuyla elbiselerine bakıyordu.</p>

  <p class="calibre4">Gidiyor, gidiyor, durup bakıyordu.</p>

  <p class="calibre4">Durdu, ona seslendi:</p>

  <p class="calibre4">Gel, dedi. Gel de al öteberini. Bizim avlar geliyor. Kurtardın yakayı...</p>

  <p class="calibre4">O, büzülmüş, bitmiş gibi görünen ihtiyar, kendinden beklenilmyen bir çeviklikle koşa koşa geldi bir paçavra yığını olan, kayış gibi kirlenmiş elbiselerini kucakladı. Koşa koşa geri döndü. Eşeğin önünde, habire koşuyordu. Memedin yüzü kapkara kesilmişti. Elleri de titriyordu. Elindeki tüfeğin içinde ne kadar kurşun varsa, bir tanesini araya vermeden hepsini Durdunun kafasına boşaltmak istiyordu. Yani boşaltmamak için kendini zor tutuyordu.</p>

  <p class="calibre4">Durdu, bu sefer daha gür:</p>

  <p class="calibre4">Teslim, diye bağırdı.</p>

  <p class="calibre4">Gelen beş atlının beşi de birden, atlarının başını çektiler.</p>

  <p class="calibre4">Bir adım daha atar, kıpırdarsanız yakarım. Alimallah yakarım.</p>

  <p class="calibre4">Siperdekilere seslendi:</p>

  <p class="calibre4">Ben, onların yanına gidiyorum. Davranacak olurlarsa, hepiniz her yerden ateş edeceksiniz.</p>

  <p class="calibre4">Sallana sallana, ortada hiçbir şey yokmuş gibi atlıların yanına vardı.</p>

  <p class="calibre4">İnin atlardan, dedi.</p>

  <p class="calibre4">Ötekiler, hiç ses çıkarmadan atlardan indiler.</p>

  <p class="calibre4">Atların takımları gümüş savatlıydı. Adamların hepsi de iyi giyinmişti. İki tanesininki şehirli giyimiydi. Beş atlıdan birisi on yedi yaşlarında gösteren bir çocuktu.</p>

  <p class="calibre4">Durdu, siperdekilere yeniden seslendi:</p>

  <p class="calibre4">Üç kişi daha gelsin.</p>

  <p class="calibre4">Tam bu sırada on yedi yaşlarında gösteren çocuk, yüksek sesle ağlamaya başladı:</p>

  <p class="calibre4">Beni öldürmeyin nolursunuz? Ne isterseniz alın. Beni öldürmeyin.</p>

  <p class="calibre4">Durdu çocuğa:</p>

  <p class="calibre4">Aslanım, dedi, çırılçıplak, anadan doğma olacak, ondan sonra gidebileceksin.</p>

  <p class="calibre4">Çocuk, birden bir sevinç çığlığı attı:</p>

  <p class="calibre4">Öldürmeyeceksiniz ha?</p>

  <p class="calibre4">Elbiselerini çabuk çabuk soyarken:</p>

  <p class="calibre4">Demek öldürmeyeceksiniz? diye minnetle soruyordu. Göz açıp kapayıncaya kadar, elbiselerini, gömleğini, iç gömleğini, donunu her şeyini çıkardı. Durduya getirdi:</p>

  <p class="calibre4">Al! dedi.</p>

  <p class="calibre4">Hiçbir şey söylemeden ötekiler de soyundular. Üzerlerinde, yalnız donları kaldı.</p>

  <p class="calibre4">Durdu:</p>

  <p class="calibre4">Donları da çıkaracaksınız ağalar, dedi. Esas don gerek bana!</p>

  <p class="calibre4">Adamlar, gene hiç ağızlarını açmadılar. Donlarını da çıkarıp önlerini elleriyle kapattılar, yola düştüler.</p>

  <p class="calibre4">Atları, elbiseleri, neleri varsa her şeylerini aldılar. Dağa doğru yöneldiler.</p>

  <p class="calibre4">Dağa çıkarlarken Durdu Memede:</p>

  <p class="calibre4">Talihin varmış İnce oğlan. Bugün kısmetimiz iyi gitti. Üzerlerinden de tam bin beş yüz lira çıktı. Atları, elbiseleri de cabası... Çocuğun elbiseleri sana iyi gelir. Daha yepyeni. Nasıl da bağırıyordu it oğlu it! Canı şekerden tatlı...</p>

  <p class="calibre4">Karanlıkkayasının dibine geldiklerinde, Durdu attan iner inmez, çocuğun elbisesini Memede giydirdi. Baktı baktı da:</p>

  <p class="calibre4">Bre İnce Memed, dedi, sana ne kadar da yakıştı, bu it oğlu itin elbisesi... Aynen mektepli gibi oldun...</p>

  <p class="calibre4">Memed, üzerindeki yabancı elbiseyle içinde bir küçülme, bir eziklik duydu. Boğulur gibiydi. Nereye gideceğini, ne yapacağını bilemiyordu. Yoldan beri içinde tuttuğu, bir türlü sormaya cesaret edemediği soruyu, ortaya atıverdi bu anda:</p>

  <p class="calibre4">Her şeylerini alıyoruz almaya ya bunların. Peki, donlarını neden alıyoruz? Bunu anlamadım...</p>

  <p class="calibre4">Bunu söyleyince içinde bir hafiflik duydu. Bir an için olsa da üstündeki yabancı elbiseyi unuttu.</p>

  <p class="calibre4">Durdu, Memedin bu sorusuna güldü:</p>

  <p class="calibre4">Şan olsun memlekete diye, alıyoruz donlarını, dedi. Deli Durdudan başka eşkıya don almaz. Bilsinler ki bu soyulanları Deli Durdu soydu...</p>

  <p class="calibre4"><br class="calibre2" /></p>
</body>
</html>
