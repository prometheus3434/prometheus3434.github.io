<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İnce Memed 1 - Yaşar Kemal</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><br class="calibre2" />
  <br class="calibre2" />
  <br class="calibre2" /></p>

  <h2 class="sigilnotintoc">24</h2>

  <p class="calibre4"><br class="calibre2" />
  <br class="calibre2" /></p>

  <p class="calibre4">Kapıdan içeri bir top sevinç halinde girdi. Cabbar Memedi tanıdı tanıyalı hiç böyle görmemişti. Sefil Ali de görmemişti. Memedi böyle sevinçten kanatlanmış görmek bir hoşlarına gitti. Memed oynak türküler söylüyordu damın içinde dolaşarak:</p>

  <p class="calibre4"><br class="calibre2" /></p>

  <p class="calibre3"><i class="calibre5">Armut dalda beşimiş</i></p>

  <p class="calibre3"><i class="calibre5">Tan yerleri ışımış</i></p>

  <p class="calibre3"><i class="calibre5">Anası yorgan vermemiş de</i></p>

  <p class="calibre3"><i class="calibre5">Ak memeler üşümüş.</i></p>

  <p class="calibre4"><br class="calibre2" /></p>

  <p class="calibre4">Böyle bir türküyü Memedin ağzından duyacaklarını az önce birisi söyleseydi, imkanı yok inanmazlardı.</p>

  <p class="calibre4">Sefil Ali, diye gürledi. Her zaman çok durgun, ölçülü konuşurdu. Al sazı da oynak havalardan çal!</p>

  <p class="calibre4">Sefil Ali hiçbir şey söylemeden vardı, duvardan sazı indirdi, çok oynak bir hava çalmaya başladı. Hem çalıyor, hem söylüyordu. Vardım baktım demir kapı sürgülü-Siyah saçlar sırmayılan örgülü...</p>

  <p class="calibre4">Memed de karışıyordu Sefil Aliye.</p>

  <p class="calibre4">Bir ara kapıda durakalmış Topal Aliyi gördü, koluna girdi. Sefil Aliye de, bir halay havası çal, dedi. Sefil başladı çalmaya, ötekiler başladılar ortada dönmeye. Sonra Memed soluk soluğa, halayı bıraktı, arkasını duvara verip oturdu. Duramaz bir hali vardı. Parmakları oynayıp duruyordu.</p>

  <p class="calibre4">Cabbar! dedi.</p>

  <p class="calibre4">Cabbar:</p>

  <p class="calibre4">Buyur Ağa.</p>

  <p class="calibre4">Gün bugündür, kardaş.</p>

  <p class="calibre4">Nen var? Bir şey mi oldu?</p>

  <p class="calibre4">Gün bugündür. Yiğitlik gösterecek gün...</p>

  <p class="calibre4">Şaşırtma adamı, allasen.</p>

  <p class="calibre4">Memed ayağa kalktı. Üstündeki çocuk giyitlerini çıkardı, damın bir köşesine attı, kendininkileri giydi.</p>

  <p class="calibre4">Ayağındaki ayakkabının yüzü kalın Maraş derisindendi. Kırışık, koyu kırmızıydı. Tabanı da otomobil lastiğindendi. Şalvarı şayaktı. Kahverengi. Soydukları bir tüccardan almışlardı. Memedle Cabbar Kalaycı dövüşünden dönerlerken birkaç hafta Maraş yolunu beklemişler, adam soymuşlardı. Paraları, giyitleri, cephaneleri ondandı.</p>

  <p class="calibre4">Soygunculuklarından çok memnundular. Maraş yolunu tutmaya gene gideceklerdi. Kemerleri, tüfeğin kayışları gümüş işlemeliydi. Çok güzel işlenmişti. Başından fesi atmış, yerine mavi bir ipek yağlık sarmıştı. Şayak şalvarı benek benek karaydı. Tabancasını kabıyla birlikte, o yörük beyi göndermişti. Son derece güzel, klaptan işlemeydi.</p>

  <p class="calibre4">Fişeklikleri göğsüne, çaprazlama, çift sıra üstüne bağlardı. Onlar da klaptan işlemeydi. Yörük beyinin hediyesiydi.</p>

  <p class="calibre4">Cabbar merakla sordu:</p>

  <p class="calibre4">Ne var Memed? Söylesene!</p>

  <p class="calibre4">Memed:</p>

  <p class="calibre4">Gün bugündür.</p>

  <p class="calibre4">Topal Ali kapının ağzında, belini duvara dayamış gülümseyerek duruyordu.</p>

  <p class="calibre4">Cabbar:</p>

  <p class="calibre4">Topal, sen söyle! dedi.</p>

  <p class="calibre4">Topal:</p>

  <p class="calibre4">Çarşamba günü kasabadan Kozana götürüyorlar Hatçeyi. Candarmaların elinden alacak oluyor yolda. Ona seviniyor işte.</p>

  <p class="calibre4">Cabbarın ağzından çıt çıkmadı. Yüzü asıldı. Sefil Ali de konuşmadı. Zaten karışmazdı bu işlere.</p>

  <p class="calibre4">Memed işi çaktı. Oralı olmadı. Cabbarın yüzü asılırsa asılsın. O kimseden yardım beklemiyordu. Ya herro, ya merro demişti.</p>

  <p class="calibre4">İlk tanıştıkları günlerde, Sefil Ali bir Köroğlu hikayesi söylemişti. Köroğlunun zuhuru: Günlerdir, Memedin kafasında o Köroğlu dönüyordu.</p>

  <p class="calibre4">Şöyle rivayet ederlerkim:</p>

  <p class="calibre4">Vaktiyle Bolu şehrinde... der başlardı.</p>

  <p class="calibre4">Sokakta bir küçücük köpek görmüş Köroğlu. Köpek küçücük, el kadar. Dört beş kocaman kocaman köpek, araya almışlar küçük köpeği. Saldırırlar. Küçük köpek kaçmaz, kendini savunur. Savunduğu gibi, onları yener de... Her birini bir yana dağıtır, yoluna gider.</p>

  <p class="calibre4">İşte Köroğlu bunu görür. Bu dövüşü seyreder. Demek, der Köroğlu, bir küçük köpek!... Yürekli olunca...</p>

  <p class="calibre4">Ondan sonradır ki Köroğlu, Köroğlu olur. Korkmaz. Babasının başına da o iş gelince çıkar dağa.</p>

  <p class="calibre4">Köroğlu, duydu duyalı, Memedi çok çekiyordu. Köroğlunu dinledikten sonra, bir daha yemin etmişti Ağayı öldüreceğine.</p>

  <p class="calibre4">Ne yüzünü ekşitiyorsun Cabbar kardaş?</p>

  <p class="calibre4">Cabbar:</p>

  <p class="calibre4">Hiç.</p>

  <p class="calibre4">Korkma, sana işim düşmeyecek.</p>

  <p class="calibre4">Cabbar:</p>

  <p class="calibre4">Hiç!</p>

  <p class="calibre4">Memed:</p>

  <p class="calibre4">Ne hiçi?</p>

  <p class="calibre4">Cabbar:</p>

  <p class="calibre4">Hiç!</p>

  <p class="calibre4">Memed:</p>

  <p class="calibre4">Yaaa!</p>

  <p class="calibre4">Cabbar:</p>

  <p class="calibre4">Yanarım sana.</p>

  <p class="calibre4">Memed:</p>

  <p class="calibre4">Bre Cabbar, diye öfkelendi. Bana hep yanarsın sen zaten.</p>

  <p class="calibre4">Cabbar:</p>

  <p class="calibre4">Babayiğitsin. Yanarım.</p>

  <p class="calibre4">Memed:</p>

  <p class="calibre4">Neden ola?</p>

  <p class="calibre4">Cabbar:</p>

  <p class="calibre4">Yanarım işte.</p>

  <p class="calibre4">Sebebini söyle!</p>

  <p class="calibre4">Cabbar bu sefer iyice öfkelendi, bağırmaya başladı:</p>

  <p class="calibre4">Çukurovanın ortasında, düzlüğünde, gündüz gözüne, o kadar köyün arasından candarmaların elinden insan alacaksın, öyle mi? Çukurova kapan demektir. Eşkıya kapanı. Kim düşmüşse Çukurovaya çıkamamıştır dışarı. Yanarım sana. Üstelik sen Çukurovanın yolunu da bilmezsin. Yanında Recep Çavuş gibi biri olsa gene neysem ne! El yordamıyla Çukurovaya inilir mi?</p>

  <p class="calibre4">Memed kasıldı. Dimdik, bir kaya parçası gibi durdu:</p>

  <p class="calibre4">Sen şimdi benimle gitmeyecek misin? Onu söyle.</p>

  <p class="calibre4">Cabbar:</p>

  <p class="calibre4">Ben gidip de kendi elimle kapana giremem.</p>

  <p class="calibre4">Açık söyle, kapanı mapanı bırak da. Gidecek misin, gitmeyecek misin?</p>

  <p class="calibre4">Cabbar:</p>

  <p class="calibre4">Gidemem.</p>

  <p class="calibre4">Memed:</p>

  <p class="calibre4">İyi. Sen söyle Sefil Ali, benimle gelecek misin?</p>

  <p class="calibre4">Sefil Ali:</p>

  <p class="calibre4">Ben Çukurovayı bilmem ki kardaş, ben Çukurovadan korkarım. Benim sana bir faydam olmaz ki... Zararım olur. İstersen gelirim de. Arkadaş için değil mi?</p>

  <p class="calibre4">Cabbar Sefil Aliye öldürürcesine bir bakış fırlattı.</p>

  <p class="calibre4">Memed:</p>

  <p class="calibre4">Demek böyle! dedi sustu.</p>

  <p class="calibre4">O gece birlikte yemek yemediler. Her biri bir yana çekildi somurttu.</p>

  <p class="calibre4">İçlerinde, en sevinçlisi Topal Aliydi.</p>

  <p class="calibre4">Uyku zamanı Cabbar:</p>

  <p class="calibre4">Siz uyuyun. Ben nöbetçi kalırım, dedi.</p>

  <p class="calibre4">Ötekiler, Memed uyudu.</p>

  <p class="calibre4">Gece yarısı, Cabbar Memede yaklaştı, dürttü, Memed öfkeyle kalktı oturdu. Uyumuyordu. Sert sert:</p>

  <p class="calibre4">Ne istiyorsun benden Cabbar? Arkadaşlığını yaptın işte! Daha ne istiyorsun benden?</p>

  <p class="calibre4">Cabbar:</p>

  <p class="calibre4">Kardaş! dedi.</p>

  <p class="calibre4">Memedin elini iki eli arasına aldı:</p>

  <p class="calibre4">Kardaş!</p>

  <p class="calibre4">Yaptın arkadaşlığını, diye güldü öteki.</p>

  <p class="calibre4">Vazgeç bu işten. Hatçeyi nasıl olsa bırakacaklar. Şahitler hep ifadelerinden dönmediler mi? Hep Hatçenin tarafını tutmuyorlar mı? Hakime, Veliyi Memed vurdu demiyorlar mı? Bırakacaklar.</p>

  <p class="calibre4">Memed:</p>

  <p class="calibre4">Döndüler ya, para etmiyor. Para etse Ağır Mahkemeye gönderirler mi Hatçeyi? Ağıra gönderiyorlar, Kozana. Anladın mı? Benim yüzümden sürüm sürüm sürünüyor mapuslarda. Ya ölürüm, ya kurtarırım. Sana gel, demem. Gelmesen daha iyi olur. Bu, yüzde doksan ölüm demektir. Aklı başında bir adam kendini ölüme atmaz.</p>

  <p class="calibre4">Cabbar:</p>

  <p class="calibre4">Senin için her şeyi yaparım Memed ama, bu düpedüz delilik. Göre göre kendini ateşe atmak demek. Yazık bize. Yazık sana. Senin için kardaş... Gel sözümü tut. Kırma beni. Nolursun Memed, kırma beni. Sen böyle bok yoluna gidersen yüreğime dert olur. Gel, etme bunu kardaş!</p>

  <p class="calibre4">Memed:</p>

  <p class="calibre4">Hiç söyleme Cabbar kardaş. Nefesine yazık değil mi? Söyleme. Yüzde yüz öleceğimi bilsem, gene gideceğim. Ben böyle yaşayıp da nolacak yani! Hiç söyleyip de nefesini tüketme.</p>

  <p class="calibre4">Cabbar:</p>

  <p class="calibre4">Sen bilirsin, dedi. Kendi düşen ağlamaz.</p>

  <p class="calibre4">Elini bıraktı, köşeye çekildi.</p>

  <p class="calibre4">Cumartesi, pazar, pazartesi Memedle Cabbar birbirlerinin yüzlerine bakamadılar. Birbirlerinden kaçıyorlardı. Memed, çok erkenden kalkıp dağa çekiliyor, karanlık kavuştuktan sonra dama geliyordu. Salı sabahı, daha gün doğmadan, Memed kalktı Topal Aliyi uyandırdı:</p>

  <p class="calibre4">Ben gidiyorum Ali Ağa.</p>

  <p class="calibre4">Ali yataktan sıçradı:</p>

  <p class="calibre4">Bu iş yalnız olmaz, dedi. Üstelik sen Çukurovayı bilmezsin. Ben de seninle geleceğim. Güldü. Kurşun sıkacak sanma beni ha! Sen sıkarsın, ben uzaktan seyrederim. Saklanırım bir yere, seyrederim.</p>

  <p class="calibre4">Sana iyi bir at bulacağım Çiçeklideresi köyünden. Ben de bineceğim bir ata. Sana haber ulaştıracağım. Dağa yakın bir yerde pusu kuracaksın candarmalara... Sıtırın kamışlığında. Sen dur, ben Çiçeklideresine gideyim. Olur mu?</p>

  <p class="calibre4">Memedin sevinçten gözleri parladı. Topal Alinin boynuna sarıldı, öptü:</p>

  <p class="calibre4">Senin, dedi, bu iyilikleriyin altından nasıl kalkarım Ali Ağa?</p>

  <p class="calibre4">Ali:</p>

  <p class="calibre4">Ne iyiliği bre kardaş, diye kederli kederli başını salladı. Kırdığımı bitiştirmeye çalışıyorum ben.</p>

  <p class="calibre4">Hızla yürüdü gitti.</p>

  <p class="calibre4">Bir iki saat sonra, gün değerken, damın kapısında bir patırdı oldu. Bir atın hızla, gürültüyle soluk alışı duyuldu. Memed dışarı çıktı:</p>

  <p class="calibre4">Ali Ağa, dedi gülerek, yaşasın:</p>

  <p class="calibre4">Ali:</p>

  <p class="calibre4">Düğün atı bu at. Süsledim.</p>

  <p class="calibre4">Atın boynuna mavi boncuklar, renk renk kordelalar asılmıştı.</p>

  <p class="calibre4">Eyeri, dizgini sırma işlemeliydi.</p>

  <p class="calibre4">Düğün atı.</p>

  <p class="calibre4">Topal Ali:</p>

  <p class="calibre4">Bir de yamçı getirdim. Büyük yağmur var. Hem yağmur için, daha çok da...</p>

  <p class="calibre4">Cabbar:</p>

  <p class="calibre4">Eeee?</p>

  <p class="calibre4">Silahını kimse görmez. Çekersin üstüne, yalnız başın görünür.</p>

  <p class="calibre4">Haydi vakit geçirmeyelim.</p>

  <p class="calibre4">Memed ata atladı. Topal Ali de arkasından...</p>

  <p class="calibre4">Cabbar kapının eşikliğinde durmuş, onlara kıpırdamadan bakıyordu. Sefil Ali de öyle. Cabbarın yüzü, ölü yüzü gibi sararmıştı. Orada bir Hitit heykeli gibi donmuştu.</p>

  <p class="calibre4">Memed atı kapıya sürdü. Cabbarın yüzüne bakmadan:</p>

  <p class="calibre4">Hakkını helal eyle Cabbar kardaş, dedi sesi bozularak. Sen de hakkını helal eyle Sefil Ali!</p>

  <p class="calibre4">Cabbar hiç durumunu bozmadı. Gerçekten bir Hitit heykeli gibi, orada öylece kıpırdamadan kaldı.</p>

  <p class="calibre4">Sefil Ali:</p>

  <p class="calibre4">Helal olsun kardaş, dedi.</p>

  <p class="calibre4">Atları, bayırdan aşağı hızla sürdüler.</p>

  <p class="calibre4">Cabbar uzun zaman olduğu yerde kıpırdamadan öyle kaldı.</p>

  <p class="calibre4"><br class="calibre2" /></p>
</body>
</html>
