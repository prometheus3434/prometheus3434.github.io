<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İnce Memed 1 - Yaşar Kemal</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><br class="calibre2" />
  <br class="calibre2" />
  <br class="calibre2" /></p>

  <h2 class="sigilnotintoc">25</h2>

  <p class="calibre4"><br class="calibre2" />
  <br class="calibre2" /></p>

  <p class="calibre4">Yağmur çiseliyordu. Güneşli bir yağmur. Bir zaman açıyor; sonra gene usul usul çiseliyordu. Kamışlar ıslanmışlardı. Üstlerinden sular süzülüyordu. Sular yapraklarda kabarcıklanıyor, güneşte parlıyordu. O zamanlar Sıtırın alt yanında büyük bir kamışlık vardı. Yol kamışlığın üst başından, mersinle örtülü dağın eteklerinden geçerdi.</p>

  <p class="calibre4">Kamışlığa Küçük Çınar köyü üstünden indiler. Gün batarken yağmur da dindi.</p>

  <p class="calibre4">Topal Ali:</p>

  <p class="calibre4">Yamçıyı aldığıma iyi etmemiş miyim? diye sordu.</p>

  <p class="calibre4">Memed:</p>

  <p class="calibre4">İyi, dedi.</p>

  <p class="calibre4">Yağmur da durdu.</p>

  <p class="calibre4">Gene başlar.</p>

  <p class="calibre4">Çukurovada pusu kurmak için bu kamışlıktan iyi yer yok.</p>

  <p class="calibre4">Memed:</p>

  <p class="calibre4">Bre Ali Ağa, dedi, sen bu kadar çok şeyi nasıl belledin? Çukurovayı taş taş biliyorsun.</p>

  <p class="calibre4">Topal Ali:</p>

  <p class="calibre4">Gençliğimde Çukurovadan at çalar, dağlara götürürdüm. Anladın mı şimdi Çukurovayı neden iyi bildiğimi?</p>

  <p class="calibre4">Anladım. Bu yoldan geçecekleri muhakkak mı?</p>

  <p class="calibre4">Topal:</p>

  <p class="calibre4">Kozana iki yoldan gidilir. Biri Çukurköprünün yolu, biri de burası. Yağmur yağdığı iyi oldu. Çukurköprü yolundan çamurdan çıkamazlar, gömülürler. Bu yüzden, muhakkak buradan gelirler. Burası çok iyi. Buradan daha iyi pusu yeri bulunmaz. Yapacağını yapar, hemen atarsın kendini dağa. Cabbar böyle olduğunu bileydi gelirdi.</p>

  <p class="calibre4">Cabbar lafını duyunca Memedin yüzü gerildi.</p>

  <p class="calibre4">Topal Ali:</p>

  <p class="calibre4">Vallahi de gelirdi, dedi. O korktu. Dal gündüz, ovanın ortasında sarılacağımızdan korktu.</p>

  <p class="calibre4">Memed gene sustu.</p>

  <p class="calibre4">Korktu, dedi. Bir korktu ki... O ne hin oğlu hin o! Ne kadar &nbsp;eşkıya ovaya inmiş, ovada gezmişse, hepsinin öldürüldüğünü, bir tekinin bile dağa dönmediğini bilir.</p>

  <p class="calibre4">Memed merakla sordu:</p>

  <p class="calibre4">Bir teki bile dönmedi mi?</p>

  <p class="calibre4">Topal:</p>

  <p class="calibre4">Bir teki bile.</p>

  <p class="calibre4">Azık çıkınını açıp, yemek yemeye başladılar. Ağır ağır çiğneyerek yemeklerini yediler.</p>

  <p class="calibre4">Topal:</p>

  <p class="calibre4">Ben gideyim de kasaba yoluna, onların arkasınca geleyim. Sen dağa çekil de uyu. Şafaklayın kamışlığa gir. Atı orta bir yere bağla. Görünmesin. Sen de yolun ağzına gel! Ben gidiyorum. Yarın ikindi üstü onlar buradalar.</p>

  <p class="calibre4">Topal ata bindi, doludizgin kasabaya sürdü.</p>

  <p class="calibre4">Topal gözden yiter yitmez, Memed de ata bindi, dağa çekildi. Bir taşocağına indi. Taşocağına sular toplanmıştı ama, taşocağı siperliydi. Yağmur yağsa bile insanın üstüne düşmezdi, mağara gibiydi. Ocağın çukuru su doluydu. Çukura taş yığmaya başladı. Atı tam üstteki büyük meşe ağacına bağladı. Yamçıya sarılıp, yığdığı taşların üstüne yumuldu. Bir zaman kendinden geçiyor, sonra hop diye ayıkıyordu. Şafağı böyle etti.</p>

  <p class="calibre4">Şafaklayın ata atlayıp, kamışlığa geldi, atı, ta kamışlığın ortalarına sürdü, bir kamış köküne iyice bağladı.</p>

  <p class="calibre4">Akşamdan beri bir hoştu. Bedeninin her yeri sızlıyordu. Büyük bir kamış kümesine sırtını dayadı oturdu. Kamış kümesine sarıca arılar petek üstüne petek yapmışlardı. Örümcekler kamışlardan kamışlara ağlarını germişlerdi. Kamışlar pürçüklenmişti. Pürçükler tozakıyordu. Kamışların pürçüklerine gün vurdu derken.</p>

  <p class="calibre4">Beklemek kadar zor bir şey yok. Bekledi. Ne zaman?.. Öğle oldu. Bir ıslak sıcaklık çöktü ovaya. İkindi oldu. Karşı dağların gölgeleri doğuya doğru uzadı. Bu sırada Memed, bir kamış köküne dayalı tüfeğini aldı, yol kıyısına yakın büyük bir kamış kökünün yanındaki çukura gitti. İkide birde yolun ortasına çıkıp kasabadan yana bakıyordu. Görünürlerde kimsecikler yoktu. Dişi dişini yiyordu. Döşen kurşunu yazıya yabana... Nereye olursa olsun. Döşen! Kamışlığa, yola... Hırsından tepiniyordu. Her dakika bir yıl oluyordu artık.</p>

  <p class="calibre4">Sonra hançerini çıkardı, çukuru kazmaya başladı. Bütün gücüyle kazıyor, toprağı avuçlarıyla dışarı taşıyordu. Soluk soluğa yola koştu, bir şey yok. Elleri yanlarına düştü. Öyle kalakaldı. Ne gelen var, ne giden. Umudu kesti. Gitti çukurdan tüfeğini aldı, geldi yolun ortasına dikildi. Gün neredeyse batacaktı. Ta yolun ötesinden kımıldanan bir top karartı göründü. Karartı gittikçe yaklaşıyordu. Yüreği hop etti.</p>

  <p class="calibre4">Buna karşın kamışlığa gene girmedi. Az daha yaklaşınca karartı, dört candarmanın önünde iki kadın olduğunu fark etti. Ağır ağır kamışlığa çekildi. Karşı dağın üstündeki güneşin yarısı kalmıştı. Candarmalardan en arkadaki uzun boylusunun bacağını nişan alıp tetiği çekti.</p>

  <p class="calibre4">Candarma bağırarak döndü, yere kapaklandı. Memed makineli gibi tarıyordu, sağı solu. Candarmalar afallamışlardı.</p>

  <p class="calibre4">Memed:</p>

  <p class="calibre4">Ulan karşınızda İnce Memed var. Bırakın o kadınları gidin.</p>

  <p class="calibre4">Bir candarma daha düştü çığlık atarak. Öteki iki candarma da yoltın kıyısıdaki su dolu hendeğe attılar kendilerini. Memede karşılık vermeye çalıştılar. Karanlık kavuştu, yağmur da yeniden ufak ufak sepelemeğe başladı. Kadınlar ortada öylece kalmışlardı. İkisini de korkunç bir titremedir almıştı. Yolun ortasına, çamurların içine oturuverdiler sonra da. Ulan candarmalar varın işinize gidin. Uğraşmayın bizimlen. Bir tabur bile olsanız vız gelirsiniz.</p>

  <p class="calibre4">Vurulanların bağırtısı, iniltisi göğü tutuyordu. Alın da arkadaşlarınızı gidin. Alın da...Candarmalar bir ara ateşi kestiler. Kadınların da azıcık akılları başlarına geldi.</p>

  <p class="calibre4">Gözü körolası havdi, dedi, yavaş yavaş Memede gidelim.</p>

  <p class="calibre4">Hatçe:</p>

  <p class="calibre4">Bu da mı gelecekti garip başıma? diye inledi. Gidelim.</p>

  <p class="calibre4">Yol boyunca sessiz sessiz süründüler.</p>

  <p class="calibre4">Hatçe:</p>

  <p class="calibre4">Memed! dedi.</p>

  <p class="calibre4">Memed:</p>

  <p class="calibre4">Geldiniz mi?</p>

  <p class="calibre4">Göz gözü görmüyordu karanlıktan. Memed çukurdan yola atladı, karanlıkta gölge gibi sallanan kadınlara doğru geldi. Ellerinden tuttu, kamışlığa, atın yanına çekti. Candarmalar oraya buraya daha kurşun sıkıyorlardı. At ayak seslerini işitince uzun uzun bir kişnedi. Memed atı çözdü.</p>

  <p class="calibre4">Binin, dedi. Binin de arkamdan sürün.</p>

  <p class="calibre4">Kamışlığı çıktıklarında, candarmalar kurşunu kesmişlerdi. Yaralı arkadaşlarıyla konuşuyorlardı.</p>

  <p class="calibre4">Eteğe doğru, nalları kıvılcımlanan bir atlı, taşları birbirine katarak, son hızla önlerinden geçti gitti. Biraz sonra da geri döndü.</p>

  <p class="calibre4">Topal Ali olsa gerek diye Memedin içinden geçti.</p>

  <p class="calibre4">Bir ses geldi usuldan:</p>

  <p class="calibre4">İnce Memed! İnce Memed!.</p>

  <p class="calibre4">Buradayız Ali, gel! diye bağırdı Memed.</p>

  <p class="calibre4">Ali geldi yanlarında soluk soluğa durdu. Attan aşağı indi:</p>

  <p class="calibre4">Memed kardaş, al atı, bin. Sonra Çiçeklideresine teslim et. Bu &nbsp;eteklerde durma. Akçadağa çekil. Asım Çavuş ne kadar candarma varsa çeker üstüne yarın. Yakayı ele verme. Ben sana ulaşırım. Bu gece ne yap yap Çiçeklideresini tut. Oradan da Akçadağı... Durma. Doludizgin. Allah selamet versin.</p>

  <p class="calibre4">Arkasını döndü karanlığa karıştı.</p>

  <p class="calibre4">Memed:</p>

  <p class="calibre4">Bu iyiliğini unutmayacağım Ali Ağa.</p>

  <p class="calibre4">Topal Alinin bıraktığı ata atladı.</p>

  <p class="calibre4">Hatçe gel terkime, dedi.</p>

  <p class="calibre4">Hatçe öteki attan indi, geldi terkisine bindi. Karanlıkta, dağlara yukarı, doludizgin atı doldurdu.</p>

  <p class="calibre4">Birkaç kere yolu şaşırdı. Sonra buldu. Gün doğmadan Çiçeklideresine yetiştiler. Doğru köyün içine sürdüler. Ortadaki herhangi bir evin önünde durdular.</p>

  <p class="calibre4">Memed bağırdı:</p>

  <p class="calibre4">Dışarı çıkın hele!</p>

  <p class="calibre4">On sekiz yaşında gösteren bir delikanlı açtı kapıyı. Onları görünce gülümsedi, sevindi. Geldi atların başını tuttu. Ahıra çekti. Atlar köpük içinde kalmıştı.</p>

  <p class="calibre4">Hatçeyle Iraz iki büklümdü. Titrer gibi bir halleri vardı. Yüzleri alacakaranlıkta kararsız, karmakarışık, şaşkın görünüyordu. İçeri girdiler. Evin kadınları ocağı yakmışlar, ocağın başına da döşekler sermişlerdi. Döşeklere yorgun oturdular.</p>

  <p class="calibre4">Memed:</p>

  <p class="calibre4">Ev sahipleri, diye konuştu, ben iki günlük acım.</p>

  <p class="calibre4">Şimdi, şimdi İnce Memedimiz, dediler.</p>

  <p class="calibre4"><br class="calibre2" /></p>
</body>
</html>
