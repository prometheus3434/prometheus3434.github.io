<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İnce Memed 1 - Yaşar Kemal</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><br class="calibre2" />
  <br class="calibre2" />
  <br class="calibre2" /></p>

  <h2 class="sigilnotintoc">33</h2>

  <p class="calibre4"><br class="calibre2" />
  <br class="calibre2" /></p>

  <p class="calibre4">Asım Çavuş canından usanmıştı. Şu İnce Memed yezidi de başıma bela kesildi. Savuşsa gitse de başka yerlere, elinden kurtulsam, diyordu. Şunun elinden bir kurtulsam... Candarmalar da yorulmuş bitmişlerdi. Kış kıyamet her Allahın günü Torosun yamacında dolaş dolaş ne olacak böyle? Nerde insan izine benzer bir iz görseler, nerde karı bozulmuş görseler, peşinden günlerce gidiyorlardı. İnce Memed yüzünden başka birkaç çete daha yakalamışlardı.</p>

  <p class="calibre4">Bir aydır da Alidağının yöresinde dört dönüyorlardı. Çünkü dağda yakalayıp dayak attıkları bir çoban çocuk, İnce Memedi Alidağında gördüğünü ağzından kaçırmıştı.</p>

  <p class="calibre4">Alidağı dört bir yanına nöbetçi konmuş gibiydi. Bu kış kıyamette İnce Memedin Alidağda yaşayacağını Aşım Çavuşun aklı bir türlü almıyordu ama, çobanın ağzından alınan laftan sonra da Alidağdan vazgeçemiyordu.</p>

  <p class="calibre4">Dikenlidüzünden karı yara yara gelen atlı candarma soluk soluğaydı:</p>

  <p class="calibre4">Çavuşum gördük, dedi. İzinin üstüne çalı çekiyordu. Dağa yukarı çekiyordu. Bizi görünce kaçtı. Hiç kurşun sıkmadı. Ama izi yitmez. Çalı çekse de yitmez. Karın yüzünü buz bağlamıştır. Çalı çekmek para etmez. İze baktık, iz eski iz.</p>

  <p class="calibre4">Asım çavuş sevindi. Memede ilk kez doğru dürüst rasgeliyorlardı. Topal Aliyi çağırmak için Abdi Ağanın evine candarma gönderdi. Topal geldi:</p>

  <p class="calibre4">Buyur Çavşum.</p>

  <p class="calibre4">Çavuş:</p>

  <p class="calibre4">İz var.</p>

  <p class="calibre4">Topal:</p>

  <p class="calibre4">Karda gözüm almaz. Bana toprak gerek.</p>

  <p class="calibre4">Oradaki köylüler hep bir ağızdan:</p>

  <p class="calibre4">Topalın karda gözü almaz. Karda iz süremez, dediler. Sizi yanlış yere götürür, dediler.</p>

  <p class="calibre4">Asım Çavuş gene de Topalın yakasını bırakmadı:</p>

  <p class="calibre4">Süremese de bizimle gelmeli, dedi.</p>

  <p class="calibre4">Topal bunu duyunca yaprak gibi titremeye başladı.</p>

  <p class="calibre4">Tabanlarını öpeyim Çavuşum, beni götürme bu soğukta.</p>

  <p class="calibre4">Çavuş:</p>

  <p class="calibre4">Olmaz, dedi, kesti attı.</p>

  <p class="calibre4">Topal boynu bükülü, sırtını bir duvara dayadı, öylecene kaldı. Çavuş başındaki candarmasını Alidağına doğru çekti. Bir anda bütün köy çalkalandı: İnce Memedin izi bulunmuş. İzi bulunmuş!</p>

  <p class="calibre4">Bütün köy, kadın erkek, çoluk çocuk, Alidağın eteğine kadar candarmaların arkasınca yürüdüler. Orada, etekte, izin başında yığılıştılar. Gözlerini ize dikip, baktılar kaldılar.</p>

  <p class="calibre4">Topal Ali izi görünce yüreği parça parça oldu. Şaşırdı. Konuştu. Konuştu ama ne konuştuğunu kendisi de bilmiyor. Neden çalı çekmemiş bu itoğlu? diyordu usuldan. Neden ola? Bulurlar. Apaşikar iz. Asım Çavuş Topalı kolundan tuttu, izin başına götürdü:</p>

  <p class="calibre4">Ne ağzın kıpır kıpır ediyor öyle? Ne kıpır kıpır? Söyle, bu iz o mu?</p>

  <p class="calibre4">Topal:</p>

  <p class="calibre4">Yok, dedi. Çoban izi bu. Üstelik de bir aylık.</p>

  <p class="calibre4">Asım Çavuş kızdı, Topalı kolundan tutup, şiddetle karın içine fırlattı:</p>

  <p class="calibre4">Teres, diye bağırdı. Topal teres. Hem Ağanın kahyalığını yapar, ekmeğini yersin, hem de İnce Memedi iltizam edersin. Sizin, hepiniz birer İnce Memedsiniz. Allah size fırsat vermesin.</p>

  <p class="calibre4">Candarmalara emir verdi:</p>

  <p class="calibre4">İzi takip edin.</p>

  <p class="calibre4">Karda donarak, elleri düşerek, iki günde izi süre süre doruğa çıkardılar. Doruğu sardılar. Köy yas içindeydi.</p>

  <p class="calibre4">Topal boynunu büküp ağlamsı ağlamsı, buldular, diyordu. Buldular İnce Memedimizi. Bütün ihtiyatı elden bırakmıştı.</p>

  <p class="calibre4">Hürü Ana kükrüyordu:</p>

  <p class="calibre4">Bulsunlar, diyordu. Bulsunlar da, görsünler göreceklerini... İsterse bin candarma olsun. Deler geçer İnce Memedim.</p>

  <p class="calibre4">Akşama doğru ilk çatışma oldu. Candarmalar mağaraya giden yolu bulmuşlar, mağaranın ağzını da görmüşlerdi. Habire bomba sallıyorlardı yukardan, mağaranın ağzına. Memed onları mağaranın ağzına yaklaştırmamak için ilk karşılığı verdi. Asım Çavuşu bir ateş çemberine aldı.</p>

  <p class="calibre4">Kaçıp kurtulabilirlerdi. Kaçamadılar. Hatçe sancılanmış, doğuruyordu. Dışarda tüfek seslerini duyunca ağlamaya başladı.</p>

  <p class="calibre4">Iraz:</p>

  <p class="calibre4">Demedim mi ben size? dedi. Çalının yüzünden.</p>

  <p class="calibre4">Çalının yüzünden ama, gene bulamazlardı. Topal dayanamadı bence, gene izi sürdü. Onu öldürmeliydim. Bir tipi çıksa, bunlar burada bir dakika kalamazlar, gidince de bir haftada zor geri dönerler. Ah! Topal.</p>

  <p class="calibre4">Asım Çavuş tatlılıkla söylüyordu:</p>

  <p class="calibre4">Oğlum Memed, diyordu, teslim ol! Kapandasın bugüne bugün. Dört bir yan sarılı. Çıkamazsın. Yakında af çıkacak. Gel teslim ol! Senin ölmeni istemem.</p>

  <p class="calibre4">Memed hiç karşılık vermedi. Bir kurşun Asım Çavuşun önündeki taşı parçaladı.</p>

  <p class="calibre4">Bundan sonra çarpışma kızıştı. Her iki yan da kurşun yağdırıyordu.</p>

  <p class="calibre4">Asım Çavuş:</p>

  <p class="calibre4">Bir hafta, bir ay burada bekleyeceğim. Nasıl olsa kurşunun bitecek.</p>

  <p class="calibre4">Memed, dişini sıkarak, karşılık verdi en sonunda:</p>

  <p class="calibre4">Biliyorum Çavuş, biliyorum, diye bağırdı. Öyle olacak sonu. O zamana kadar da sizden bir kişi bile bırakmam. Hepinizi vururum. Biliyorum Çavuş. Ben teslim olmam. En sonunda benim ölümü çıkarırsınız bu mağaradan. Anladın mı çavuş?</p>

  <p class="calibre4">Yazık sana. Yazık senin gibi bir adama. Hepimizi vursan bile yeniden candarma yetişir. Ne kazanırsın? Af çıkacak bu yıl. Gel teslim ol, İnce Memed!</p>

  <p class="calibre4">Memed:</p>

  <p class="calibre4">Söyleme çavuş, diye bağırdı. Bunca seni vuracağım. Şimdiye kadar vurmadım. Bunca vuracağım. Bırakmadın peşimi.</p>

  <p class="calibre4">Kurşun o kadar çoğaldı ki sesler konuşmalar duyulmaz oldu. Sustular. Memedin yanı mermi kabuklarıyla dolmuştu. İki torba mermisi daha vardı ama, korkuyordu. Çok çabuk yakmak zorunda kalıyordu. Iraz Hatçeyle uğraşıyordu. Hatçe durup durup çığlıklar atıyordu.</p>

  <p class="calibre4">Iraz da:</p>

  <p class="calibre4">Ne kötü günde, ne kötü günde, diyordu. Hatçeyi bir an bırakıp, tüfeği kapıyor, Memede yardıma koşuyordu. Hatçe çığlık atıncaya kadar sıkıyordu. Sonra Hatçenin yanına varıyordu.</p>

  <p class="calibre4">Hatçenin alnından damla damla terler süzülüyordu. Hatçe kıvranıyordu yerde. Ah anam, diyordu. Ah anam, beni doğurmaz olaydın anam.</p>

  <p class="calibre4">Memedle Iraz da kapkara kesilmişlerdi. Mağaranın içi ekşi ter kokuyordu. Islak ıslak.</p>

  <p class="calibre4">Bir an Memed:</p>

  <p class="calibre4">Yandım anam, dedi, sonra pişman oldu. Dudaklarını kanatıncaya kadar ısırdı. Bu yandım üstüne yerde kıvranmakta olan Hatçe ok gibi yerinden fırladı Memedin yanında yeniden yere düştü.</p>

  <p class="calibre4">Memedim, diyordu. Vuruldun mu? Ben öldürürüm kendimi.</p>

  <p class="calibre4">Iraz vardı Memedi açtı:</p>

  <p class="calibre4">Omzundan yaralanmışsın, dedi. Sarmağa başladı yarayı. Memed yaralı yaralı durmadan sıkıyordu. Asım Çavuş bir adamda bu kadar çok kurşun olmasına şaşıyordu. Arkadaşlarından birkaç tanesi kurşunu yemişti. Yavaş yavaş umudunu kesiyordu.</p>

  <p class="calibre4">Hatçe bir uzun çığlık daha attı. Iraz onu tuttu, yerden doğrulttu:</p>

  <p class="calibre4">Sık kendini sık! dedi.</p>

  <p class="calibre4">Hatçenin yüzü kırışıktan acıdandı.</p>

  <p class="calibre4">Birden bir çocuk viyaklaması duyuldu. Memed arkasına döndü. Kan içinde bir bebek gördü. Hatçenin yüzü kağıt gibi olmuştu. Başını geri çevirdi.</p>

  <p class="calibre4">Memedin elleri titriyordu. Elleri tutmadı. Tüfek elinden düştü. Iraz vardı tüfeği yerden aldı sıkmaya başladı. Hatçe ölü gibi yatıyordu. Memed az sonra kendisine geldi. Hafif bir sesle:</p>

  <p class="calibre4">Ver teyze, dedi, elini tüfeğe uzattı. Iraz verdi.</p>

  <p class="calibre4">Iraz vardı, çocuğu sildi tuzladı. Oğlan, dedi.</p>

  <p class="calibre4">Memedin yüzünde zehir gibi acı bir gülümseme dolaştı. İkindiye kadar çarpışma sürdü. Memed tek elle idare ediyordu artık. Iraz dolduruyor, o bir taşı destek olarak alıyor, tek eliyle sıkıyordu.</p>

  <p class="calibre4">İkindi üstü Iraz boynunu bükerek, bitkin:</p>

  <p class="calibre4">Kalmadı, dedi.</p>

  <p class="calibre4">Memed kurşunu unutmuştu. Boğazlıyorlarmış gibi boğazından bir hırıltı çıktı. Tüfeğin üstüne düşüverdi. Geri kalktı sonra da. Gözleri yuvalarından fırlamıştı. Orada öyle şaşkın, kendinden geçmiş, durdu. Sağa sola sallanıyordu. Sonra sallana sallana çocuğa vardı. Yüzünü açtı. Şaşkınlıkla uzun uzun baktı. Mağaranın kapısına geri döndü. Gülümsüyordu.</p>

  <p class="calibre4">Yerden tüfeği aldı. Cebinden mendilini çıkardı, bayrak gibi ucuna astı.</p>

  <p class="calibre4">Iraza döndü. Iraz, büyük, sarkan bir kayanın altına oturmuş, için için ağlıyordu. Kurumuş kalmıştı.</p>

  <p class="calibre4">Iraz teyze, dedi.</p>

  <p class="calibre4">Iraz başını kaldırdı, Memede baktı:</p>

  <p class="calibre4">Hatçe! dedi. Hatçe kendinde değildi.</p>

  <p class="calibre4">Beni dinleyin. Bunlar beni sağ komazlar. Oğlumun adını Memed koyun.</p>

  <p class="calibre4">Dışarı çıktı. Tüfeği havaya kaldırdı:</p>

  <p class="calibre4">Teslim, diye bağırdı. Teslim oldum, Asım Çavuş!</p>

  <p class="calibre4">Asım Çavuş, iri yarı, pala bıyıklı, büyük gözlü, babacan tavırlı, kalın dudaklı, yakışıklı bir adamdı.</p>

  <p class="calibre4">Memedin teslim deyişine şaştı. İnanmadı.</p>

  <p class="calibre4">Teslim mi İnce Memed? diye bağırdı.</p>

  <p class="calibre4">Öteki ölü bir sesle:</p>

  <p class="calibre4">Teslim, teslim Çavuş, dedi. Muradına erdin.</p>

  <p class="calibre4">Çavuş candarmalara döndü:</p>

  <p class="calibre4">Siperlerinizden çıkmayın. Ben gideyim. Belki yalandır.</p>

  <p class="calibre4">Az sonra, Çavuş mağaranın kapısındaydı.</p>

  <p class="calibre4">Vardı Memedin elinden tuttu. Gülerek:</p>

  <p class="calibre4">Geçmiş olsun İnce Memed! dedi.</p>

  <p class="calibre4">İnce Memed:</p>

  <p class="calibre4">Sağol.</p>

  <p class="calibre4">Iraz köşede büzülmüş, küçülmüştü.</p>

  <p class="calibre4">Hala inanmıyorum senin teslim oluşuna İnce Memed!</p>

  <p class="calibre4">Memed sustu. Kelepçeye ellerini uzattı.</p>

  <p class="calibre4">Iraz yerinden ok gibi fırladı.</p>

  <p class="calibre4">Çavuş, Çavuş, dedi. Sen de İnce Memedi teslim mi aldım diyorsun? Köşeye gitti. Bebeğin üstündeki kilimi çekti. Bebek ortaya çıktı. Gözleri yumuktu.</p>

  <p class="calibre4">İşte bu teslim aldı İnce Memedi. Siz de erkeğim diye övünüyorsunuz. Asım Çavuş bunu beklemiyordu. Bir Hatçeye, bir Iraza, bir Memede baktı. Gülümsemesi dudaklarında dondu kaldı. Elini Memede uzattı, kelepçeyi aldı. İnce Memed! dedi, sustu.</p>

  <p class="calibre4">Göz göze, öylece sustular kaldılar.</p>

  <p class="calibre4">İnce Memed!..</p>

  <p class="calibre4">Sesi gürledi:</p>

  <p class="calibre4">İnce Memed, ben de bu durumda seni teslim alacak adam değilim.</p>

  <p class="calibre4">Belinden beş tarak fişek çıkarıp yere attı:</p>

  <p class="calibre4">Ben gidiyorum. Arkamdan ateş et, dedi.</p>

  <p class="calibre4">Kendisini, bağırarak dışarı attı.</p>

  <p class="calibre4">Memed arkasından ateş ediyordu.</p>

  <p class="calibre4">Arkadaşlarının yanına gelen Asım Çavuş:</p>

  <p class="calibre4">O namussuz teslim olur mu hiç? Beni vurmak için yapmış o oyunu. Kendimi yere atmasam kurşunu yiyordum. İyi ki ihtiyatlı yürüyordum. Fırtına geliyor. Aşağı inelim. Hepimiz donar ölürüz.</p>

  <p class="calibre4">Candarmalar, yorgun bitkin, Memedin mağarasına dönüp baka baka aşağıya inmeye başladılar.</p>

  <p class="calibre4">Kara bulutlar Alidağının tepesinde kayıyordu. Tipi neredeyse başlayacak. İlk kar sepelemeye başladı. Sonra çoğaldı. Sonra da delice bir rüzgar savurmaya başladı.</p>

  <p class="calibre4">Akşama doğru Alidağında kıyametler kopuyordu. Korkunç bir tipi kayadan kayaya savuruyordu.</p>

  <p class="calibre4">Alidağı, Alidağının yöreleri ve gökyüzü sütbeyaz olmuştu. Bir beyazlık içinde dönüyordu.</p>

  <p class="calibre4"><br class="calibre2" /></p>
</body>
</html>
