<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İnce Memed 1 - Yaşar Kemal</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><br class="calibre2" />
  <br class="calibre2" />
  <br class="calibre2" /></p>

  <h2 class="sigilnotintoc">34</h2>

  <p class="calibre4"><br class="calibre2" />
  <br class="calibre2" /></p>

  <p class="calibre4">Haber köye, köyden kasabaya bir anda yayıldı. İnce Memed vurulmuş. Alidağda tipi dinince ölüsü aşağı indirilecek.</p>

  <p class="calibre4">Değirmenolukların gözü Alidağının boranlı doruğuna dikilmişti. Alidağı dağların dağı... Alidağı gayetle heybetli. Alidağı yedi İnce Memedi. Herkes evine kapanmıştı. Abdi Ağayı bekliyorlardı. Haber aldıysa nerdeyse gelecekti.</p>

  <p class="calibre4">Vayvay köylüleri Ali Safa Beyden tarlalarını parça parça geri alıyorlardı. Koca Osman on beş yaşında gibi gencelmişti. Ali Safaya meydan okuyordu. İnce Memed, şahinim.</p>

  <p class="calibre4">Vurulma haberi Vayvaya da geldi. Koca Osman haberi duyunca yerinden kalkamadı. Kurudu kaldı. Ağzını bıçaklar açmadı bir zaman.</p>

  <p class="calibre4">Gözlerinden iplik iplik yaşlar süzülüyordu.</p>

  <p class="calibre4">Sonra konuştu:</p>

  <p class="calibre4">Vay şahinim vay! Ne de babayiğitti şahinim. Bir gözleri vardı kocaman. Kaşlar dersen... Kalem parmaklar... Boy dersen öyle... Selvi gibi. Vay şahinim vay! Bana diyordu ki, Osman emmi, bir gün senin evine geleceğim, misafir kalacağım diyordu. Olmadı. Vay şahinim vay! Karısı da yanındaydı. Ne yapar ola fıkaracık şimdi? Bana bakın köylüler, şahinim bizi kurtardı bu gavurların elinden, karısını köye getirip tarla verelim, besleyelim. Hapise düşerse orada da besleyelim. Olur mu?</p>

  <p class="calibre4">Köylüler:</p>

  <p class="calibre4">Münasip, dediler.</p>

  <p class="calibre4">Ali Safa korkusu geldi gene yüreklerine oturdu.</p>

  <p class="calibre4">Abdi Ağa önce Ali Safa Beye koştu. Safa Beyi evde bulamadı. Safa Beyin karısı:</p>

  <p class="calibre4">Gördün mü Abdi Ağam, eden bulur. Gözlerin aydın.</p>

  <p class="calibre4">Abdi Ağa:</p>

  <p class="calibre4">Aydınlık içinde kal kızım, dedi yürüdü.</p>

  <p class="calibre4">Kaymakama gitti ve etek öptü.</p>

  <p class="calibre4">Allah hükümetin devletin zevalini vermesin Kaymakam Bey.</p>

  <p class="calibre4">Asım Çavuş bir kahraman adam. Yiğit adam. Can kurban öylesine.</p>

  <p class="calibre4">Kaymakam:</p>

  <p class="calibre4">Gözlerin aydın Abdi Ağa. Hükümetten bu kadar şikayet ediyordun. Ali Safa Bey olmasa kasabanın adını rezil edecektin. Bereket Ali Safa Bey telgraflarını çektirmemiş.</p>

  <p class="calibre4">Abdi Ağanın gözleri faltaşı gibi açıldı, yuvalarından fırladı.</p>

  <p class="calibre4">Kaymakam güldü:</p>

  <p class="calibre4">Yaaa, göndermemiş.</p>

  <p class="calibre4">Hiç mi? Bir tane bile gitmemiş mi?</p>

  <p class="calibre4">Kaymakam:</p>

  <p class="calibre4">Yaaa, gitmemiş. Gitseydi o telgraflar seni de asarlardı, beni de...</p>

  <p class="calibre4">Sen delirdin mi? Ankaraya öyle telgraf çekilir mi?</p>

  <p class="calibre4">Abdi Ağa düşündü. Sonra kahkahayla gülmeye başladı:</p>

  <p class="calibre4">İyi ki gitmemiş Kaymakam Bey. Asabiyet. Kasabamızın gül adı beş paralık olurdu. İyi ki... İnsanın gözü kızınca her şeyi unutuyor. Zoruma gidiyordu, koca bir hükümetin kel, parmak kadar bir çocukla başa çıkamaması... İnan, çok ağrıma gidiyordu. Ne etmişim de öyle telgraflar çekmişim. Delilik. Kusura kalma Kaymakam Bey. Afedersin. Kaymakamdan, Candarma Kumandanına gitti. Ona da sevincini anlattı, teşekkürlerini bildirdi. Asım Çavuşa bir hediye yapıp yapamayacağını sordu. İnce Memedin başının buradaki evin değil de, köydeki evin kapısına dikilmesini rica etti. Kumandan da kabul eyledi.</p>

  <p class="calibre4">Kasabaya haberi Topal Ali getirmişti.</p>

  <p class="calibre4">Abdi Ağaya gelmiş:</p>

  <p class="calibre4">Düşmanının ömrü bu kadar, Ağa, demişti. Tamam. Dağdan çoban indi. Ölüsünü gözüyle görmüş. Asım Çavuş kellesini kesiyormuş. Ağama haberi çabuk getireyim diye. Bekleyemedim koştum.</p>

  <p class="calibre4">Abdi Ağa önce inanamamış, sonra sevincinden deliye dönmüştü. Topal Aliden sonra, üç gün içinde dağlardan kim indiyse haberi doğrulamıştı.</p>

  <p class="calibre4">Kumandandan sonra eve gelen Abdi Ağa, Topal Aliyi karşısına aldı:</p>

  <p class="calibre4">Asım Çavuş sana biraz kötülük ettiyse de aldırma canım. O kahraman, o yiğit bir adamdır. Bak, düşmanımızı temizledi.</p>

  <p class="calibre4">Sonra coştu:</p>

  <p class="calibre4">O köylü, dedi hınçla, o köylü. O ekmeksiz, o nankör köylü. Ben bir yıl başlarından eksik olunca bana bir tek tane bile vermediler.</p>

  <p class="calibre4">Yarın bir gün varacağım köye, ulan namussuz, ekmeksizler, geçen yıl kıtlık mı oldu? Söyleyin kıtlık mı oldu da benim hakkımı vermediniz? İnce Memede güvendiniz öyle mi? Alın İnce Memedinizi. Alın da ne yaparsanız yapın başını. Gördünüz ya İnce Memedinizi! Şimdi ben size gösteririm kıtlık nasıl olur! Gösteririm.</p>

  <p class="calibre4">Topalı elinden tuttu:</p>

  <p class="calibre4">Buyur Ağam.</p>

  <p class="calibre4">Bu yıl ekin her yılkinden daha iyi olduydu, öyle mi?</p>

  <p class="calibre4">Topal Ali:</p>

  <p class="calibre4">Her yılkinin iki misli!</p>

  <p class="calibre4">Buyur Ağam.</p>

  <p class="calibre4">Ben bu köylüye ne ceza vereyim?</p>

  <p class="calibre4">Ağa canın bilir.</p>

  <p class="calibre4">Abdi en yeni giyitlerini giydi. Tespihine koku sürdü. Gitti berbere, tıraş oldu. İçi içine sığmıyordu. Maraşlı Mustafa Efendiye gitti. Gülerek dükkana girdi.</p>

  <p class="calibre4">Maraşlı Mustafa:</p>

  <p class="calibre4">Düşman dahi olsa ölüme sevinilmez Abdi Ağa, dedi. Ne olup ne olmayacağı belli olmaz.</p>

  <p class="calibre4">Bütün çarşıyı dükkan dükkan dolaşıp sevincini gösterip, onlardan birer gözün aydın, aldıktan sonra ata binmiş köye geliyordu ki olan oldu. Kötü haber geldi. İnce Memed, yaralı yaralı Asım Çavuşun elinden kaçmış kurtulmuş.</p>

  <p class="calibre4">Kim dedi?</p>

  <p class="calibre4">Asım Çavuş dedi.</p>

  <p class="calibre4">Asım Çavuş nerde?</p>

  <p class="calibre4">Geliyor. Şabaplının orada gördüm.</p>

  <p class="calibre4">Abdi Ağa atın başını gerisin geriye çevirdi.</p>

  <p class="calibre4">Asım Çavuş candarmalarıyla yorgun bitkin, kasabaya girdi.</p>

  <p class="calibre4">Abdi, evinin avlusunda düşercesine attan indi. Cansız gibi yürüyerek doğru arzuhalci Deli Fahriye gitti:</p>

  <p class="calibre4">Yaz kardaş, dedi. Doğrudan doğruya İsmet Paşaya yaz. Kaymakam, telgrafçı, Ali Safa Bey, Candarma Kumandanı, İnce Memed eşkıyası hep birlik olmuşlar. Yaz, Paşam sana ne kadar tel çektimse hiçbirini ulaştırmadılar, de yaz!.</p>

  <p class="calibre4"><br class="calibre2" /></p>
</body>
</html>
