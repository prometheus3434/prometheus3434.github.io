<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İnce Memed 1 - Yaşar Kemal</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><br class="calibre2" />
  <br class="calibre2" />
  <br class="calibre2" /></p>

  <h2 class="sigilnotintoc">23</h2>

  <p class="calibre4"><br class="calibre2" />
  <br class="calibre2" /></p>

  <p class="calibre4">Çiçeklideresinin beri yanı Şahinin kayası... Şahinin kayası sarp, yüce, dümdüz, göğe ağmış yosunlu bir kayadır. Şahinin kayası efsanelere karışmıştır. Destanlarda söylenir. Kayanın yüzünden aşağılara doğru bir pınar kaynar. Şahinkaya pınarı... Dört bir yanını yeşil, küçük ağaçlar, kokulu yarpuzlar sarmıştır. Üç kavak boyu yukardan, sarptan, kokular gelir. Köpüklü su iner, kayanın duvar dibi yüzünden.</p>

  <p class="calibre4">Şahin meraklısı bir genç varmış eskiden. Kayanın yüzündeki delikler, şahin yuvası. Şahinlerin civciv çıkarma zamanı bir şahin yavrusu almak ister. Şahin yuvası duvar gibi düz kayalığın orta yerinde. Ne alttan çıkılır, ne üstten inilir. Delikanlı uzun, kalın bir ip bulur, tepedeki en kalın ağaca bağlar. Şahin yuvasına doğru sarkar. Yavruyu alır koynuna koyar. Bu sırada ana şahin işten haberdar olur. Hışımla gelir, kanadıyla ipe çarpar, ipi kılıç gibi keser. Delikanlı, koynunda şahin yavrusu, aşağı düşer, parça parça olur.</p>

  <p class="calibre4">Kaya bu yüzden Şahinin kayası olmuştur.</p>

  <p class="calibre4">Geceden yola çıkan Memed, Şahinin kayasının dibinde durup dinlenirken, arkasından bir çıtırtı duyup baktı ki, ne baksın, Cabbar, kendisine bakıp durur. Göğsünün kılları arasından oluk misali ter sızıyor. Uzun zaman Cabbar olduğu yerde durdu. Memed de önüne, toprağa baktı kaldı. Sonra Cabbar geldi Memedin yanına oturdu. Elini usul usul uzatıp elini tuttu. Birkaç kere sıktı. Memed aldırmadı. Önüne bakmayı sürdürdü.</p>

  <p class="calibre4">Cabbar, sesi karıncalanarak, titreyerek:</p>

  <p class="calibre4">Kardaş! dedi.</p>

  <p class="calibre4">Öyle candan, öyle dostça söyledi ki Memed başını ondan yana döndürmek zorunda kaldı.</p>

  <p class="calibre4">Cabbar, ellerini elleri arasına aldı:</p>

  <p class="calibre4">Kardaş etme! Sen de anlamazsan derdimi Cabbar kardaş, dedi, ben ölsem daha iyi.</p>

  <p class="calibre4">Cabbar:</p>

  <p class="calibre4">Memedim, diye inledi. Ben senin derdini anlıyorum. Ama sırası değil bu işin. Dert ikimizin.</p>

  <p class="calibre4">Memed:</p>

  <p class="calibre4">Öyleyse Cabbar kardaş, durma yoluma. Ben Hatçeye gideyim. Yakalanırsam kadere. Yakalanmazsam...</p>

  <p class="calibre4">Kızdı. Yüzü başkalaştı:</p>

  <p class="calibre4">Kimse beni yakalayamaz, dedi.</p>

  <p class="calibre4">Cabbar:</p>

  <p class="calibre4">Bu senin yaptığın düpedüz ellerini kelepçeye uzatmaktır. Ya seni biri görür de tanırsa? Ya Abdi Ağa? Kasabanın içinde ne yaparsın?</p>

  <p class="calibre4">Memed:</p>

  <p class="calibre4">Kadere, dedi. Gözlerindeki pırıltı büyüdü. Yakalanmam.</p>

  <p class="calibre4">Cabbar:</p>

  <p class="calibre4">Var git git kardaş. Yolun açık olsun öyleyse.</p>

  <p class="calibre4">Memed:</p>

  <p class="calibre4">Sağol.</p>

  <p class="calibre4">Cabbar:</p>

  <p class="calibre4">Seni burada üç gün beklerim. Kürt Temirin evinde. Üç gün içinde dönmezsen bilelim ki yakalandın.</p>

  <p class="calibre4">Memed:</p>

  <p class="calibre4">Bilin ki yakalandım.</p>

  <p class="calibre4">Kalktı yürüdü.</p>

  <p class="calibre4">Cabbar arkasından, kendi kendine, gözden kayboluncaya kadar:</p>

  <p class="calibre4">Seni de yitirdik İnce Memed, seni de, dedi. Bu dağlar bir İnce Memed daha göremez. Vay!</p>

  <p class="calibre4">İnce Memed Çiçeklideresi köyünden yırtık bir çarık, bir de on beş yaşında bir çocuk elbisesi buldurmuştu. Elbise el dokumasıydı. Pamuktan, tırtıktı. Ceketi nar kabuğuna boyanmıştı. Şalvar beyazdı, kirliydi. Yırtıktı da. Elbise çok dar geliyordu. Olduğundan bir &nbsp;misli küçülmüştü. Eline de kalın bir çoban değneği almıştı. Başına siperliği yırtılmış, yağlı bir kasket geçirmişti. Tabancasını, tabancasının fişeklerini, içerden bacağına bağlamış, ipleri beline sarmıştı.</p>

  <p class="calibre4">Yolda uçarcasına yürüyordu. Yanını yönünü gözleri görmüyordu.</p>

  <p class="calibre4">Başı dönüyordu. Sanki bir boşlukta yuvarlanıyordu. Dünya silinmişti. Gece yarısına doğru kasabanın kıyısına vardı. Kenar mahallelerde köpekler ürüşüyorlardı. Ne yapmalıydı? Bu vakitte kasabaya gitse, kasabada han bulamazdı. Belki yakalarlardı da. Aşağıdan bir değirmenin şıkırtısı geliyordu. Döndü, değirmene doğru yürüdü. Değirmenin gürültüsü adamın kulaklarını sağır edecek kadar çoktu. Çok ötelerden sıcak un kokusunu aldı.</p>

  <p class="calibre4">Yarın Cumaydı. Hapishanenin ziyaret günüydü. Büyük bir bela vardı: Hatçenin anası... Abdi Ağa kasabaya yerleşti yerleşeli, her Cuma Hatçeyi ziyarete geliyor, güya Memedden haberler getiriyordu. Memed hakkında akla hayale gelmez hikayeler uyduruyordu ona. Bu sefer Memedin kötülüğüne değil, iyiliğine. Tarla dağıtma, çakırdikenliği yakma işini de bire beş katarak anlatmıştı. Memed, diyordu, bir büyümüş, bir uzamış kalınlaşmış. Aynen minare gibi olmuş, Hatçe sevinçten uçuyordu. Hapishane hapishane değildi artık. Cennete dönmüştü. Saatte bir Irazın boynuna sarılıp öpüyordu. Irazda da aynı sevinç!</p>

  <p class="calibre4">Çiçeklideresine yerleşti yerleşeli de Memedden iki güne bir haber, para geliyordu.</p>

  <p class="calibre4">Tozlu un çuvalları sıra sıraydı. Dört ağır taş, bir yanlarına unları, fışkırtarak dönüyorlardı. Serpilen suyun, serpilircesine sesi geliyordu.</p>

  <p class="calibre4">Değirmenci kırçıl sakallı, gözü bozlu birisiydi. Tepeden tırnağa una batmıştı. On beş kadar köylü değirmenin orta yerine bir ateş yakmışlar, yöresine halka olmuşlardı. Memed vardı, bir selamünaleyküm çaktı, ötekiler yer açtılar. Halkaya girdi. Sonra gene konuşmalarına daldılar. Bir zaman sonra Memedin farkında bile olmadılar Tarladan, üründen, yokluktan, ölümden konuştular. Deve boynunda bir tüccarın soyulduğundan söz açtılar. Birkaç tanesi bunu İnce Memedin yaptığını söyledi. İnce Memed lafı geçince, arkasından toprak dağıtma meselesi akla geliyordu. Burada da öyle oldu. Yaşlıca bir köylü, toprağı dağıtmış dağıtmaya ya, çakirdikenliği ne diye yaktırmış köylüye, bu deli köppoğlusu? diye merakla sordu. Ötekiler çakırdikenliğin yakılması üstüne akla hayale gelmedik laflar ettiler. Memed hırsından kudurdu. İçinden küfretti. Esas meseleyi, sebebi hiçbirisi de söylemedi. Akıllarına gelmedi. Siniri geçince içinden güldü. Çukurova köylüsü çakırdikenliği ne bilsin? Nemene bir beladır, ne bilsin!</p>

  <p class="calibre4">Sonra adamlar oldukları yere kıvrılıverdiler. Memed de kıvrıldı. Uyandığı zaman gün kuşluktu. Bir köylü başucuna durmuş, bre çocuk, diyordu, gün kuşluk oldu. Yekin gayri. Atların, eşeklerin ayakları altında kaldın. Kalk gayri.</p>

  <p class="calibre4">Şaşkın şaşkın uyanan Memed hızla kalktı, kasabaya doğru koşarcasına yola düştü. O hızla kasabaya girdi. Çarşının ortasından geçti.</p>

  <p class="calibre4">Çarşı eski gördüğü gibiydi. Sarı güğümlü şerbetçi ortada dolanıyordu. Kör Hacı nal dövüyordu aşkla şevkle. Nala Kozanoğlu türküsü söyletiyordu Memed yanından geçerken. Kebap dumanları dükkanlardan dışarı fışkırıyordu. Kara şalvarlı köylü kadınlar dükkandan dükkana girip çıkıyorlardı.</p>

  <p class="calibre4">Memed korkarak, büzülerek, belediye bahçesinin yanında, yukarı doğru giden bir köylüyü durdurdu:</p>

  <p class="calibre4">Hapishaneye nereden gidilir? diye sordu.</p>

  <p class="calibre4">Köylü:</p>

  <p class="calibre4">Şu sokağı doğru çık, şu karşıdaki taş kapıdan içeri gir, dedi, yürüdü.</p>

  <p class="calibre4">Memed kapıdan girdi. Bir bölük candarma dizilmiş, hazırol durumunda çavuşu bekliyordu. Bir hoş oldu bu kadar candarmayı bir arada görünce. Dönüp dağlara doğru kaçmak geçti içinden. Hiçbir zaman, hiçbir yerde bu kadar sıkılmamış, yüreği daralmamıştı. Candarmaların ilerisinde, sağında basık, penceresiz bir dam gözüküyordu. Damın duvarları yosun bağlamıştı. Önünde, iki üç köylü kadın bekleşip duruyorlardı.</p>

  <p class="calibre4">Memed, belini iyice kamburlaştırdı. Büzüldü. Küçücük kaldı. Damın hapishane olduğunu, üstünde dolaşan nöbetçiden anladı. Çok hapishane hikayesi dinlemişti. Bu da tıpıtıpına benziyordu. Ağır ağır dama doğru yürüdü.</p>

  <p class="calibre4">O sinirli, Allahın belası gardiyan karşısına dikildi, sertçe sordu:</p>

  <p class="calibre4">Ne istiyorsun çocuk?</p>

  <p class="calibre4">Memed ağlamsı ağlamsı:</p>

  <p class="calibre4">Benim bacım burada mapus da...</p>

  <p class="calibre4">Gardiyan:</p>

  <p class="calibre4">Kim? Hatçe mi? diye sertçe sordu.</p>

  <p class="calibre4">Memed boynunu bükerek:</p>

  <p class="calibre4">Heye...</p>

  <p class="calibre4">Gardiyan içeri bağırdı:</p>

  <p class="calibre4">Hatçe! Hatçe, kardeşin gelmiş.</p>

  <p class="calibre4">Kardeş lafını duyunca Hatçe şaşırdı. Şaşkın şaşkın dışarı çıktı.</p>

  <p class="calibre4">Memede doğru geldi. Memedin yüzü bembeyaz olmuştu. Duvarın da dibine çökmüştü.</p>

  <p class="calibre4">Gardiyan:</p>

  <p class="calibre4">İşte burada!</p>

  <p class="calibre4">Hatçe Memedi görür görmez, olduğu yerde kalakaldı. Dondu kaldı. Ağzından çıt çıkmadı. Sendeleyerek geldi, duvara sırtını dayayıp oturdu. Bitmişti. Uzun zaman böyle yan yana kaldılar. Dilsizmişler gibi. Öylecene birbirlerinin gözlerine baktılar. Iraz da geldi. Hatçenin bitkinliğine şaştı. Konuşmadıklarına da bir anlam veremedi.</p>

  <p class="calibre4">Memede yaklaştı:</p>

  <p class="calibre4">Hoş geldin oğul.</p>

  <p class="calibre4">Memed belli belirsiz ağzında bir şeyler geveledi. Iraz bundan hiçbir şey anlamıyordu.</p>

  <p class="calibre4">Öğleye doğru gardiyan geldi:</p>

  <p class="calibre4">Yeter artık. Haydin yerlerinize; diye bağırdı.</p>

  <p class="calibre4">Memed yine öyle ağır ağır büzülerek ayağa kalktı, cebinden para çıkınını çıkardı, Hatçenin kucağına attı. Arkasını döndü yürüdü. Büyük taş kapıyı çıkıncaya kadar Hatçe de durdu orada, arkasından baktı.</p>

  <p class="calibre4">Iraz:</p>

  <p class="calibre4">Bu ne kız? dedi Bu da kim?</p>

  <p class="calibre4">Hatçe:</p>

  <p class="calibre4">Gel içeri Iraz teyze, diye inledi. Gel de içeri...</p>

  <p class="calibre4">İçeri girdiler, Hatçe kendini yatağın üstüne halsiz attı.</p>

  <p class="calibre4">Iraz meraklandı:</p>

  <p class="calibre4">Noldu sana?</p>

  <p class="calibre4">Hatçe:</p>

  <p class="calibre4">İnce Memed, dedi.</p>

  <p class="calibre4">Iraz:</p>

  <p class="calibre4">Ne? diye hayretle bağırdı.</p>

  <p class="calibre4">Hatçe:</p>

  <p class="calibre4">İşte o çocuk İnce Memeddi.</p>

  <p class="calibre4">Iraz:</p>

  <p class="calibre4">Vay gözlerim kör olsun, diye dövündü. Vay gözlerim... İyice bakmadım da aslanımın yüzüne: Vaay gözlerim önüme aksın.</p>

  <p class="calibre4">Sustular. Sonra iki kadın gözleri yaşararak, birden birbirlerine sarılıp, sallanmaya başladılar.</p>

  <p class="calibre4">Bizim İnce Memedimiz.</p>

  <p class="calibre4">Sonra yatağın üstüne yan yana oturdular. Birbirlerine gülümseyip duruyorlardı.</p>

  <p class="calibre4">Hatçe:</p>

  <p class="calibre4">Yüreğir ovası... dedi.</p>

  <p class="calibre4">Iraz:</p>

  <p class="calibre4">Evimiz.</p>

  <p class="calibre4">Kınalı toprak çalacağım duvarlarına. Otuz dönüm de... Iraz teyzemin elini ılıktan soğuğa vurdurmayacağım.</p>

  <p class="calibre4">Iraz karşı koydu:</p>

  <p class="calibre4">Ev, hepimizin evi. Hepimiz dört elle çalışacağız.</p>

  <p class="calibre4">Şimdi yeni bir umut kapısı açılmıştı. Günlerden beri hapishanede af konuşuluyordu. Bilmem hangi mebus gelmiş de Ankaradan, af çıkacağını söylemiş. Bu aylarda çıkacakmış. Hapishanede türküler çıkarılmıştı af üstüne. Gece gündüz hapishane af türküleri ile inliyordu.</p>

  <p class="calibre4">İçerde bir yaşlı Mustafa Ağa vardı. Herkese akıl verirdi. Akıllı, bilgili adamdı. Hatçe her Allahın günü ona:</p>

  <p class="calibre4">Mustafa emmi hapishaneler boşalınca, Memed de affa uğrar mı? diye soruyordu.</p>

  <p class="calibre4">Değil Memed, dağdaki kurt kuş bile affa uğrar.</p>

  <p class="calibre4">Hatçe buna seviniyor. Sevinci bütün gün, bütün gece sürüp gidiyordu.</p>

  <p class="calibre4">Yüreğir ovasının toprağı sıcak, verimlidir. Hatçe içerdeki Yüreğiri bilenlerden köy köy, bucak bucak öğrenmişti. Biz, diyordu, Karataşa yerleşiriz. Değil mi Iraz teyze?</p>

  <p class="calibre4">Iraz:</p>

  <p class="calibre4">Yaa oraya, diyordu. Karataşa...</p>

  <p class="calibre4">Dışarı çıktı, erkekler hapishanesinin kapısına vardı bağırdı:</p>

  <p class="calibre4">Mustafa Emmi!</p>

  <p class="calibre4">Mustafa Ağa okşar gibi:</p>

  <p class="calibre4">Ne diyorsun deli kız? diye kapıya doğru yürüdü. Hatçenin ne diyeceğini bildiği halde, gene de, sorardı.</p>

  <p class="calibre4">Memed de? dedi.</p>

  <p class="calibre4">Dağların kurdu kuşu bile.. Af çıkarsa, öyle çıkar. Çıkacak da... Hükümetin şerefine çıkacak.</p>

  <p class="calibre4">Hatçe:</p>

  <p class="calibre4">Ellerini öperim Mustafa emmi.</p>

  <p class="calibre4">Mustafa Ağa, her zaman:</p>

  <p class="calibre4">Deli kız, der gülümser, koğuşuna çekilirdi. Öyle yaptı.</p>

  <p class="calibre4">Iraz:</p>

  <p class="calibre4">Çıkacak, dedi. Bizi de çarşamba günü Kozana götürecekler. Burası bize ceza kesemezmiş. Öyle karar vermiş mahkeme. Keşke af çıksa da Kozana hiç gitmesek. Bir canım sıkılıyor ki.</p>

  <p class="calibre4">Hatçe buna çok üzüldü:</p>

  <p class="calibre4">Keşke: dedi. Memed de gelemez Kozana. Keşke konuşsaydım Memedlen. Nutkum tutuldu da konuşamadım.</p>

  <p class="calibre4">Iraz:</p>

  <p class="calibre4">Ben bilseydim Memed olduğunu onun...</p>

  <p class="calibre4">Hatçe:</p>

  <p class="calibre4">Af yakında.</p>

  <p class="calibre4">Iraz:</p>

  <p class="calibre4">Mustafa Ağa akıllı adam. O bilir. Ankarada adamı var.</p>

  <p class="calibre4">Hatçe:</p>

  <p class="calibre4">Bugün cuma. Çarşambaya ne eder? Parmaklarını saymaya başladı. Cumartesi, pazar... Çarşambaya kadar beş gün var. Gideceğimizi Memede söyleseydim. Keşke... Keşke söyleseydim.</p>

  <p class="calibre4">Iraz:</p>

  <p class="calibre4">Ben onun İnce Memedimiz olduğunu bilseydim, hemen söylerdim.</p>

  <p class="calibre4">Hatçe:</p>

  <p class="calibre4">Af çıkacak mı teyze?</p>

  <p class="calibre4">Iraz:</p>

  <p class="calibre4">Mustafa Ağa akıllı adam. Ankarada da adamı var. Çıkacak. O bilmezse kimse bilmez.</p>

  <p class="calibre4">Hatçe:</p>

  <p class="calibre4">Evimizin önündeki salkım söğüdün dalları toprağa değer.</p>

  <p class="calibre4">Iraz:</p>

  <p class="calibre4">Değer.</p>

  <p class="calibre4">Hatçe:</p>

  <p class="calibre4">Buzağılarımız olur, mor mor.</p>

  <p class="calibre4">Hapishaneden ayrıldığında Memed uçar gibiydi. Başı dönüyordu. Yere düşecekmiş gibi gözleri kararıyordu. Pazaryerine geldi. Kendisini ortadaki beyaz taşın üstüne zor attı. Az sonra kendine geldi.</p>

  <p class="calibre4">Pazaryerinde portakallar öbek öbekti. Lahanalar ortaya yığılmıştı. Küçücük tepeler gibi. Taştan kalktı, pazaryerinin ortasına doğru yürüdü.</p>

  <p class="calibre4">Bir sürü adam gördü Tevfiğin kahvesinin orada. Adamların üstlerinde aba, omuzlarında bel vardı. Kısa boylu, boğazı ipek ipli bir adam onlara boyuna küfrediyordu. Buna şaştı. İçinden burda da Abdi Ağa var geçti. Orada bekledi. Kısa boylu sövdü sövdü. Adamlardan hiç ses çıkmadı. Başlarını yere dikmişler, kıpırdamıyorlardı. Sonra, küfreden adam birden yumuşadı, kardeşler demeye başladı. Sizler benim canımdan azizsiniz. Buna haddinden ziyade şaşırdı. Bir anlam çıkaramadı. Omzu belli adamlar, başları yerde, ağır ağır kımıldadılar, çaya aşağı yürüdüler. Birkaç kişi, çeltik tarlalarına gidiyorlar, dedi.</p>

  <p class="calibre4">Memed buna daha çok şaşırdı: Oradan çarşının ortasına vurdu. İlk geldiğinde kebap yediği dükkanın kapısından dumanlar fışkırıyordu dışarı. İçeri girdi. Kebap kokusu içini bayılttı. Yelle!</p>

  <p class="calibre4">Memed:</p>

  <p class="calibre4">Çabuk kardaş! dedi garsona.</p>

  <p class="calibre4">Yelle! dedi öteki, kebapçıya.</p>

  <p class="calibre4">Arkasına dönünce gözlerine inanamadı. Korktu. Gözlerini kırpıştırdı. Gördüğü, tam arkasında oturan Topal Aliydi. Hayal değil.</p>

  <p class="calibre4">Topal Ali ona hain hain gülümsedi. Memed hiçbir şey söylemedi. Bir anda kafasından yüzlerce kötü ihtimal geçti. Topal Ali durmuş, konuşmuyor, boyuna gülümsüyordu. Sonra yerinden kalktı, geldi Memedin yanındaki boş sandalyeye oturdu. Kulağına eğildi:</p>

  <p class="calibre4">Merak etme kardaş, hiçbir şey yok. Konuşuruz.</p>

  <p class="calibre4">Kebaplar geldi. Yediler, dükkandan çıktılar. Sarı güğümlü şerbetçi bir uçtan bir uca çarşıyı dolanıyordu.</p>

  <p class="calibre4">Memed:</p>

  <p class="calibre4">Şerbetçi, bir şerbet, dedi.</p>

  <p class="calibre4">Şerbetçi doldururken, o güğüme elini dokundurdu.</p>

  <p class="calibre4">Şerbetçi buna güldü:</p>

  <p class="calibre4">Altından yapılmıştır oğul, altından, dedi.</p>

  <p class="calibre4">Topal Ali:</p>

  <p class="calibre4">Senin kasabaya indiğini Cabbar söyledi. Bindim ata, sürdüm. Başına bir iş gelmesin diye... Seni hapishane kapısında çok bekledim. Hatçe nasıl, eyi mi? Ulan deli, adam atsız hiç kasabaya iner mi? Başına bir iş gelecek olsa, kaçmak zorunda kalsan seni yakalayıverirler: Onun için, at elimde peşinde dolaşıyorum. Bir tanıyan olur. Bir şey olur. Binersin ata, sürersin dağlara...</p>

  <p class="calibre4">Memedin gözleri yaş ile doldu:</p>

  <p class="calibre4">Sağol Ali Ağa, dedi. Sağol!</p>

  <p class="calibre4">Ali:</p>

  <p class="calibre4">Sen İnce Memedsin. Sen sağ ol kardaş!</p>

  <p class="calibre4">Memed:</p>

  <p class="calibre4">Sana bir şey söyleyeyim mi Ali Ağa?</p>

  <p class="calibre4">Ali:</p>

  <p class="calibre4">Söyle.</p>

  <p class="calibre4">Hatçeyle karşı karşıya oturduk. İkimizin de nutku tutuldu. Bir laf bile edemedik. Onu orada görmeyi hiç içim götürmüyor. Ben bir daha gidemem. Gitsem de nutkum tutulur gene... Sen varıver yanına... Ne diyor Hatçe, sor.</p>

  <p class="calibre4">Ali:</p>

  <p class="calibre4">Olur, dedi. Sen beni pazaryerindeki kahvede bekle. At pazaryerinin öte ucundaki dutun altında bağlı. Bir şey olursa... Atlarsın üstüne.</p>

  <p class="calibre4">Memed:</p>

  <p class="calibre4">Atlarım.</p>

  <p class="calibre4">Bir tuhaf, bir anlaşılmaz, bir ürperti vardı içinde. Sırtında soğuk soğuk bir şeyler dolaşıyordu. Rahat değildi. Bir yerlere sığmıyor gibi bir hali vardı. Kaçmak, bir şeyler kırmak parçalamak istiyordu. Kedere, korkuya benzer bir duygu içinde. Bir çırpınma. Atın yanına kadar hızla yürüyerek geldi. Görenler, sersem sersem yürüyen köylü çocuğuna acayip acayip bakıyorlardı. Atın burnuna samanlar yapışmıştı. Yerden yeşil ot kopardı, atın burnunu sildi. At demirkır bir attı. Lekeleri maviye çalan büyücek lekelerdi. Sağrıya doğru kınalanıyordu. Atın başını okşadı, kahveye geldi. Bir çay söyledi. Çayı getirdiler. Hatçe geldi gözünün önüne. Hatçe çok değişmiş, yüzü sapsarı olmuştu. Gözlerinin altı çürümüştü. Yüzü şişmanlamıştı ama, halsizliği; bitkinliği belliydi. Yüreği parça parça oldu. Gözlerinden masanın üstüne damlalar düşmeye başladı. Eğreti oturuyordu zaten. Çekinerek. Çayını içti, bitirdi. Merakla Aliyi beklemeye başladı. Gözleri Alinin geleceği yola dikildi.</p>

  <p class="calibre4">Sokağın ucundan Ali göründü. Yüzü asılmıştı. Memed onu karşıladı. Atın olduğu yana döndüler.</p>

  <p class="calibre4">Ne söyledi?</p>

  <p class="calibre4">Sorma.</p>

  <p class="calibre4">Kötü mü?</p>

  <p class="calibre4">İyi de değil.</p>

  <p class="calibre4">Memed yüreği taşarak:</p>

  <p class="calibre4">Söyle söyle! Biliyordum zaten. İçimde bir dert vardı. Durdurmuyordu beni. Söyle!</p>

  <p class="calibre4">Hatçeyi Kozan mahpusanesine götürüyorlar bu Çarşamba.</p>

  <p class="calibre4">Hatçe hakkını helal etsin, dedi. Ağır cezalıymış Hatçe. Bura mahkemesi kararı öyle vermiş. Irazı da götürüyorlar beraber.</p>

  <p class="calibre4">Bunu duyunca, ilkin yıldırımla vurulmuşa döndü. Az zaman sonra kendisine geldi. Aliyi unutmuştu. Kendi kendine gülümsedi. Bütün Çukurova, ağacıyla, otuyla, taşıyla, toprağıyla kasabasıyla sarı pırıltılara kesti. O, gülmesini sürdürüyordu. Sonra birden ata atladı. Bir an içinde değişip, bambaşka bir İnce Memed olmuştu.</p>

  <p class="calibre4">Düş Önüme Ali Ağa. Oldu.</p>

  <p class="calibre4">Ali atın önüne düştü. Kasabayı hızla çıktılar. Binboğayı geçtiler. Dikirlinin üst başında şimdi Karacalı Osmanın portakal bahçesi bulunan yere geldiler.</p>

  <p class="calibre4">Ali atın başını tutup durdu. Memedin gözlerinin içine bakarak:</p>

  <p class="calibre4">Ne var? Ne oldu? Bana da söyle!</p>

  <p class="calibre4">Memed attan indi. Gülümseyerek Alinin elini tuttu:</p>

  <p class="calibre4">Yolu bekleyeceğim. Hatçeyi candarmaların elinden alacağım.</p>

  <p class="calibre4">Ali:</p>

  <p class="calibre4">Sen deli misin? diye kızdı. Çukurovanın ortasında, gündüz gözüne candarmaların elinden kız almak!... Sen deli misin?</p>

  <p class="calibre4"><br class="calibre2" /></p>
</body>
</html>
