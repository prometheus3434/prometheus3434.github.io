<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İnce Memed 1 - Yaşar Kemal</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><br class="calibre2" />
  <br class="calibre2" />
  <br class="calibre2" /></p>

  <h2 class="sigilnotintoc">16</h2>

  <p class="calibre4"><br class="calibre2" />
  <br class="calibre2" /></p>

  <p class="calibre4">O gece sabaha kadar, durmadan, koşarcasına yürüdüler. Tan yeri ışırken soluk soluğa Akçaçamın kayalıklarını tuttular. Yol boyunca hiç konuşmamışlardı. Bir tek sözcük bile. Akçaçamın kayalıklarına çıktıklarında, bir taşın üstüne oturup, doğan güne karşı bir duman içinde kalmış Çukurovanın düzüne baktılar. Duman usul usul açılarak, köyler, yollar, tepeler, parlayan kıvrım kıvrım ırmak, çaylar göründü.</p>

  <p class="calibre4">Kuşluğa doğru, ovada azıcık bir sis, bir buğu kalmadı. Ova pırıl pırıl, her ağacı, her taşıyla önlerine serildi. Tarlalar, ekilmiş ekilmemiş, renk renk, kara, kırmızı, boz topraklar yanlarındaymış gibi açıldı.</p>

  <p class="calibre4">Cabbar:</p>

  <p class="calibre4">Baksana Memed, diye sessizliği ilk olarak bozdu. Dün akşam işte oradaydık.</p>

  <p class="calibre4">Memed, başını ona doğru döndürmeden:</p>

  <p class="calibre4">Oradaydık.</p>

  <p class="calibre4">Cabbar, Memedin bu durgunluğuna ne diyeceğini şaşırdı. Sustu. Ama, nedense hep konuşmak istiyordu. İçinden bir şeyler dürtüyordu onu.</p>

  <p class="calibre4">Anavananın dibine bak! Ahacık şurası, şu kapkara görünen yer, bük. Şurası, üstünde bir şeyler uçuşuyor gibi duran yer de, Ağcasazın bataklığı... Aktozlu köyünün daha dumanı tütüyor. Oylum oylum tütüyor. Ta göğe yükseliyor. Gördün mü?</p>

  <p class="calibre4">Memed, boynunu büktü:</p>

  <p class="calibre4">Görüyorum, diye bezgin bezgin karşılık verdi.</p>

  <p class="calibre4">Cabbar çabuk çabuk heyecanla sordu:</p>

  <p class="calibre4">Ne düşünüyorsun Memed? dedi. Çok efkarlısın.</p>

  <p class="calibre4">Memed:</p>

  <p class="calibre4">Yandı mola o gavur? O azılı? Onu düşünüyorum. Bir de Aktozlu köyünün fukarasına kadirlik oldu. Ne yapayım, diye düşünüyorum.</p>

  <p class="calibre4">Cabbar:</p>

  <p class="calibre4">Düşünme, dedi. Olan oldu bir kere.</p>

  <p class="calibre4">Memed:</p>

  <p class="calibre4">Olan oldu.</p>

  <p class="calibre4">Cabbar:</p>

  <p class="calibre4">Sarı Ümmete kadar gidelim. Bu gece orada kalalım. Yarın dağlara çekiliriz.</p>

  <p class="calibre4">Memed, gözleri parlayarak:</p>

  <p class="calibre4">Bir de ne düşündüm biliyor musun Cabbar?</p>

  <p class="calibre4">Cabbar:</p>

  <p class="calibre4">Yok.</p>

  <p class="calibre4">Memed:</p>

  <p class="calibre4">Varacağım Dikenli düzüne. Beş köyün yaşlılarını toplayacağım başıma. Diyeceğim ki, Abdi Ağa yok artık. Elinizdeki öküzler sizindir. Ortakçılık, mortakçılık yok. Tarlalar da sizindir. Ekin ekebildiğiniz kadar. Ben dağda oldukça, bu böyle sürüp gidecek. Vurulursam başınızın çaresine bakarsınız. Sonra köylüyü başıma toplayıp, çakırdikenliği yaktıracağım. Çakırdikenliği yakmadan kimse çift koşmayacak.</p>

  <p class="calibre4">Cabbar, gözleri yaşararak:</p>

  <p class="calibre4">İşte bu iyi, dedi. Ağasız köy! Herkesin kazandığı, herkesin olacak.</p>

  <p class="calibre4">Memed:</p>

  <p class="calibre4">Herkesin kazandığı... diye gülümsedi.</p>

  <p class="calibre4">Cabbar:</p>

  <p class="calibre4">Elimizde silah, toprakları bekleriz.</p>

  <p class="calibre4">Memed:</p>

  <p class="calibre4">Bir şey daha yapmalıyız.</p>

  <p class="calibre4">Cabbar:</p>

  <p class="calibre4">Ne yapmalıyız? diye meralda, heyecanla sordu. Ne yapmalıyız?</p>

  <p class="calibre4">Memed:</p>

  <p class="calibre4">Bilmiyorum kardaş ya, dedi. Mutlaka bir şey yapmalıyız.</p>

  <p class="calibre4">Cabbar:</p>

  <p class="calibre4">Ne yapmalıyız?</p>

  <p class="calibre4">Memed:</p>

  <p class="calibre4">Şu Aktozlu köyünün fakir fukarasına kadirlik oldu. Mutlak bir şeyler yapmalıyız. Bizim yüzümüzden evleri yandı.</p>

  <p class="calibre4">Cabbar:</p>

  <p class="calibre4">Kadirlik oldu ama, ne yapmalıyız?</p>

  <p class="calibre4">Memed:</p>

  <p class="calibre4">Ne yapmalıyız?</p>

  <p class="calibre4">Cabbar, gerinerek ayağa kalktı. Uzun bacakları, geniş omuzları çelik tel gibi gerildi. Memed de gerinerek kalktı. Yüzü iyice yanmıştı. Derisi kemiklerine yapışmış denecek kadar zayıflamıştı. Yüzünde hiç bir yorgunluk izi gözükmüyordu. Yürüyüşünde, konuşmasında, her hareketinde bir sağlamlık, bir temkin, bir atiklik belli oluyordu. Eşkıya olduğundan beri çok değişmişti.</p>

  <p class="calibre4">Ayağa kalkınca, kafasında, o sarı parıltı güneşten şavkıdı, çoğaldı, büyüdü.</p>

  <p class="calibre4">Cabbar, dedi, dudaklarını tatlı tatlı yaladı. Herkesin kazancı kendinin olacak. Bekçisi de biz. Herkesin toprağı olacak.</p>

  <p class="calibre4">Cabbar:</p>

  <p class="calibre4">Bekçisi de biz. Herkesin toprağı olacak!</p>

  <p class="calibre4">Kayanın doğu yanına inip, Memed önde, Cabbar arkada keçi yoluna düzüldüler.</p>

  <p class="calibre4">Cabbar:</p>

  <p class="calibre4">Belki de candarmalar ardımızdadır.</p>

  <p class="calibre4">Memed:</p>

  <p class="calibre4">Ardımızdadırlar. Onun için ormanlığa gireceğiz.</p>

  <p class="calibre4">Cabbar:</p>

  <p class="calibre4">İyi olur.</p>

  <p class="calibre4">Memed:</p>

  <p class="calibre4">Şu tarla meselesi aklıma geldi geleli, hiç ölmek istemiyorum.</p>

  <p class="calibre4">Cabbar:</p>

  <p class="calibre4">Ölmek mi? diye sordu. Sesinde bir ürperti vardı.</p>

  <p class="calibre4">Memed:</p>

  <p class="calibre4">Ölmek, dedi. Recep Çavuş gözünün önüne geldi. Şu Recep Çavuş, diye sözünü sürdürdü. Onun ne türlü bir adam olduğunu bir türlü anlamadım gitti. Ölürken bile bize iyilik yapmak istedi. Köyün yandığına da seviniyordu. Bu adama bir türlü aklım ermedi. Hem herkesi seviyordu. Hem de herkese düşmandı. Köy yandı, sevindi. Köye iyilik yapsak gene sevinirdi gibime geliyor.</p>

  <p class="calibre4">Cabbarın burnu havadaydı. Havayı kokluyordu. Çam ağaçlarını kokluyordu. Ağzında bir çam çöpü vardı. Geveleyip duruyordu. Bana da öyle geliyor, dedi.</p>

  <p class="calibre4">Memed:</p>

  <p class="calibre4">Yüreğim yerinden kopacak gibi. Bir hoşum. Başım dönüyor. Sevineyim mi, ağlayayım mı bilemiyorum. Arada kaldım. Şu toprak meselesi... Köylü buna ne der, kim bilir!</p>

  <p class="calibre4">Cabbar:</p>

  <p class="calibre4">Kim bilir! dedi.</p>

  <p class="calibre4">Usuldan esen yel, pınar kokuları, yarpuz kokuları getiriyordu. Ümmetin evinin üst başına, ormandan, kayalıklardan yürüyerek geldiklerinde gün aşıyordu.</p>

  <p class="calibre4">Memed:</p>

  <p class="calibre4">Gün batsın da öyle gidelim, Sarı Ümmete.</p>

  <p class="calibre4">Cabbar:</p>

  <p class="calibre4">Öyle gidelim.</p>

  <p class="calibre4">Oturdular. Derin derin soluk aldılar. Tere batmışlardı.</p>

  <p class="calibre4">Gün battı, ortalık karardı. Duman içinde kalmış Çukurovanın üstüne kara bir perde indi. Gökyüzü yıldızlarla örtülüydü. Yıldızlar döşenmiş gibi üst üsteydiler. Doğudaki bir yıldız kümesi kıvılcımlanır gibiydi. Arada bir, bir yıldız akıyordu. Yıldızlar akıp, karşı dağın ardına gidiyorlardı çoğunluk...</p>

  <p class="calibre4">Kalktılar, Sarı Ümmetin evine geldiler.</p>

  <p class="calibre4">Memed, usul bir sesle:</p>

  <p class="calibre4">Ümmet kardaş, hişt! Ümmet kardaş.</p>

  <p class="calibre4">İçerden uzun süre ses gelmedi. Sonra kapı açıldı Ümmet dışarı çıktı. Karanlıktakilerin Memedle Cabbar olduğunu anladı, şaşırdı, korktu. Bir şey söyleyemedi. Ağzında uzun zaman bir şeyler geveleyip durdu.</p>

  <p class="calibre4">Memed:</p>

  <p class="calibre4">Merhaba Ümmet kardaş, ne var, ne yok? diye hatır sordu.</p>

  <p class="calibre4">Ümmet:</p>

  <p class="calibre4">Susss! dedi.</p>

  <p class="calibre4">Memed işi anladı.</p>

  <p class="calibre4">Ümmet kulağına eğildi.</p>

  <p class="calibre4">Düşün arkama, dedi. Düşün arkama da sizi dağa götüreyim. Burası dolu.</p>

  <p class="calibre4">Cabbar:</p>

  <p class="calibre4">Acımızdan öldük Ümmet, dedi.</p>

  <p class="calibre4">Ümmet:</p>

  <p class="calibre4">Az durun öyleyse, dedi. İçeriye girdi. Bir on dakika kaldıktan sonra geri çıktı:</p>

  <p class="calibre4">Haydi yürüyün, gidelim.</p>

  <p class="calibre4">Ümmetin arkasından yürüdüler. Dağın doruğuna doğru kayalıklardan sekerek, ormanın ağaçlarını yordamlayarak, bir, bir buçuk saat yürüdüler. Ümmet bir ağaçlıkta soluk soluğa durdu:</p>

  <p class="calibre4">Bre ocağınız bata, diye başladı. Bu olacak iş mi hiç? Koca bir Çukurova köyünü yakmışsınız! Böyle iş olur mu hiç? Buna Gizik Duran bile cesaret edemezdi. Nasıl yaptınız?</p>

  <p class="calibre4">Cabbar:</p>

  <p class="calibre4">Ne var, ne yok, sen onu söyle hele Ümmet?</p>

  <p class="calibre4">Ümmet bir açıklıkta soluk soluğa durdu.</p>

  <p class="calibre4">Hiç! Ne olsun,dedi. Dokuz on köyün silahlısı, belki bin kişi var. Bir bölük de candarma, iki günden beri dağı taşı sarmışlar, sıçanın deliğine bile bakıyorlar sizi bulmak için. Bir ele geçerseniz bugünlerde bir parçanız bile bulunmaz. Sizi un gibi ufalarlar. Bir koskoca Çukurova köyü!... Görülmüş iş mi bu? Haydi diyelim köyü yaktınız yakmaya...'</p>

  <p class="calibre4">Ümmet burada sustu.</p>

  <p class="calibre4">Memed:</p>

  <p class="calibre4">Yaktık yakmaya?... diye sesi boğularak sordu.</p>

  <p class="calibre4">Ümmet gene sustu.</p>

  <p class="calibre4">Memed, gene sordu:</p>

  <p class="calibre4">Yaktık yakmaya?...</p>

  <p class="calibre4">Ümmet:</p>

  <p class="calibre4">Hiiç, dedi. Yaktınız yakmaya...</p>

  <p class="calibre4">Memed:</p>

  <p class="calibre4">Yaktık yakmaya?...</p>

  <p class="calibre4">Ümmet işin özünü kesin öğrenemediği için, lafı değiştirmeyi daha uygun buldu:</p>

  <p class="calibre4">Yaktınız yakmaya... dedi, durdu. Bir yalan uyduramıyordu. Birden kafasında şimşek gibi çaktı: Bari o dinsizi öldürebildiniz mi?</p>

  <p class="calibre4">Cabbar:</p>

  <p class="calibre4">Hüseyin Ağanın eviyle birlikte, o cayır cayır yandı.</p>

  <p class="calibre4">Ümmet:</p>

  <p class="calibre4">Şurada mağara gibi bir kovuk var. Buraya kimse gelmez. Takipçiler çekilinceye kadar kalacaksınız. Buradan kıpırdamayın. Topal Aliyi sorarsanız, o Değirmenolukta. Yarın size yemek getiririm. Buradan çıkayım demeyin.</p>

  <p class="calibre4">Çukurun başına geldi:</p>

  <p class="calibre4">İşte burası, dedi. Girin içeri. Eğer takipçiler sizi bulurlarsa, aşağı yana, yani Çukurovadan yana kaçayım demeyin. Öldüğünüz gündür. Doruğa doğru çekilin. Doruğu aşınca, etekte Keşiş Çayına yetişirsiniz. Allahaısmarladık.</p>

  <p class="calibre4">Ümmet gittikten sonra onlar da, kovuğun ağzına oturup, yemeklerini çabuk çabuk yediler.</p>

  <p class="calibre4">Cabbar:</p>

  <p class="calibre4">Ben kovuğa girip uyuyacağım, dedi. Eğer dayanamayacak kadar uykun gelirse, beni uyandır.</p>

  <p class="calibre4">Memed karşılık vermedi.</p>

  <p class="calibre4">Memedin kafasında sarı ışıltı akıyor babam akıyordu. Sarı pırıltı, yalp yalp eden ışıltılı kıvrım kıvrım bir ırmak gibi Memedin kafasında mutlu bir çağıltıyla dolanıyordu.</p>

  <p class="calibre4">Herkesin toprağı herkesindir. Abdi Ağa ölse de ölmese de herkesindir. Çakırdikenliği bir ateş almıştır. Ateşler, çakırdikenlikte son hızla koşuyorlardı. Ateşler, yüksek yerden akan suyun hızıyla, çakırdikenliğin düzüne akıyor... Kasırga, bir top ateşi önüne katmış, gecenin karanlığında, düzlüğü dolanıyor. Dikenli düzünde on, on beş gün, bir ay, bu ateş kümesi habire dolanır. Sonra bir gün, bakıyorsun ki, ateş sönmüş, bütün Dikenli düzü kömür karasına kesmiştir.</p>

  <p class="calibre4">Dikenli düzünden türküler geliyor. Her bucaktan bir oynak türkü geliyor. Çiftçiler çiftleri koşmuşlar, bacaklarını ne çakırdikeni dalıyor, ne bir şey... Rahat...</p>

  <p class="calibre4">Mutlak Değirmenoluk köyünde düğün olacaktır. Büyük bir bayram. Durmuş Ali, o töm töm haliyle, bir bacağını ta başının üstüne kadar kaldırıp tek ayağıyla bir acayip oyun oynayacaktır, alem gülecektir. Recep Çavuş duysaydı bu işi sevinirdi. Ne çare ki, şimdi Anavarzanın bükünde yatıyor.</p>

  <p class="calibre4">Derken Memedin içine korkuya benzer bir şeyler girdi. Binden fazla köylü! Bu inanılmaz bir iştir. Binden fazla silahlı köylünün ne işi var bu dağlarda? Bu görülmüş iş değil. Bir köy yanmış. Yanmışsa onların neyine gerek? Bir bölük de candarma! Aldırma. Olursa olsun. Yüreğindeki korku silindi, geçti gitti. Şimdi öyle hissediyor ki, bin beş yüz olsun, iki bin olsun. Olsun oğlu olsun. Korku yok. Üzerinde de üç yüzden fazla kurşun var. Hiçbirisini boşa salmayacağından, yaşamakta olduğundan emin olduğu kadar emin.</p>

  <p class="calibre4">Sabaha kadar az çok bunları düşündü. Hatçe de hiç aklından çıkmıyordu. Onu da düşündü. Mapusaneyi düşündü. Yüreği burkuldu. Bu kadar felaketin bir arada, bir insanın başına nasıl gelebileceğine şaştı. Çok az küfrederdi. Hışımla küfretti.</p>

  <p class="calibre4">Cabbar uyandığında gün kuşluktu. Gözleri güneşte kamaşarak:</p>

  <p class="calibre4">Beni neden uyandırmadın Memed? diye sordu.</p>

  <p class="calibre4">Uykum gelmedi.</p>

  <p class="calibre4">Cabbar:</p>

  <p class="calibre4">Bir lokma ekmek yiyelim. Sen de uyu.</p>

  <p class="calibre4">Memed:</p>

  <p class="calibre4">Olur.</p>

  <p class="calibre4">Cabbar çıkını getirdi açtı. Peynirle taze soğan vardı. Peynirle taze soğanı yufkaya sarıp, dürüm yaptılar. Ağır ağır yemeye başladılar. Yemeklerini yedikten sonra, karşıki kayanın altından bir su akıyordu, ona varıp, ağzı aşağı, yere serilircesine yatıp içtiler.</p>

  <p class="calibre4">Memed:</p>

  <p class="calibre4">Şuraya, güneşe yatayım, dedi.</p>

  <p class="calibre4">Cabbar:</p>

  <p class="calibre4">Yat.</p>

  <p class="calibre4">Memed, başını kor komaz gitti. Bir çocuk gibi. Yüzü bir çocuk masumiyetiyle rahattı. Gün gelip tepeye dikilince uyandı. Terlemişti. Gerindi. Kayanın dibinden kaynayan suda yüzünü yıkadı. Açıldı.</p>

  <p class="calibre4">Cabbar:</p>

  <p class="calibre4">Bu Ümmet, bize bir iş etmesin?</p>

  <p class="calibre4">Memed:</p>

  <p class="calibre4">Bir iş etmesin?</p>

  <p class="calibre4">Cabbar:</p>

  <p class="calibre4">Kim bilir?</p>

  <p class="calibre4">Memed:</p>

  <p class="calibre4">Edemez, edemez ama, biz buradan gidelim. Değirmenoluğu tutalım.</p>

  <p class="calibre4">Cabbar:</p>

  <p class="calibre4">Pusuya düşersek?...</p>

  <p class="calibre4">Memed:</p>

  <p class="calibre4">Eşkıya pusuya düşmez. Eşkıya pusuya düşürür.</p>

  <p class="calibre4">Cabbar:</p>

  <p class="calibre4">Ümmeti bekleyelim.</p>

  <p class="calibre4">Memed:</p>

  <p class="calibre4">Bekleyelim. Haber vermeden olmaz.</p>

  <p class="calibre4">Bir saat sonraydı ki aşağıda, çalılıkların arasından bir çıtırdı duydular. Kendilerini kayaların ardına attılar. Ses gittikçe büyüyordu. Çıtırtı yaklaştı. Çamın arkasından Ümmet çıktı. Onları tam siper görünce gülümsedi. Memed de gülümsedi.</p>

  <p class="calibre4">Ümmet:</p>

  <p class="calibre4">Umudu kestiler, dedi. Dönüyorlar! Ben de onlara dün Anavarzanın düzünde vukuat çıkaran eşkıya, bugün Akarcanın dağını tutamaz dedim.</p>

  <p class="calibre4">Cabbar:</p>

  <p class="calibre4">İyi söylemişsin Ümmet kardaş, dedi.</p>

  <p class="calibre4">Ümmet İnce Memedin elinden tuttu:</p>

  <p class="calibre4">Seni, dedi, canım kadar sevdim kardaş. İyi yaptın. Senin yoluna çoluğum çocuğum, karım, hepsi kurban.</p>

  <p class="calibre4">Cabbar:</p>

  <p class="calibre4">Yaktık. Cayır cayır yaktık, diye övündü.</p>

  <p class="calibre4">Ümmet buna karşılık, hiçbir şey söylemedi.</p>

  <p class="calibre4">Memed:</p>

  <p class="calibre4">Ümmet kardaş, herkesin ektiği toprak, herkesin olursa nasıl olur? diye sordu.</p>

  <p class="calibre4">Ümmet:</p>

  <p class="calibre4">Çok iyi olur, dedi.</p>

  <p class="calibre4">Memed:</p>

  <p class="calibre4">Herkesin çift sürdüğü öküz, kendisinin olursa nasıl olur?</p>

  <p class="calibre4">Ümmet:</p>

  <p class="calibre4">Ondan iyi şey dünyada bulunmaz.</p>

  <p class="calibre4">Memed:</p>

  <p class="calibre4">Çakırdikenliği iyice yaktıktan sonra çift koşulursa nasıl olur Ümmet kardaş?</p>

  <p class="calibre4">Ümmet:</p>

  <p class="calibre4">çok iyi...</p>

  <p class="calibre4">Ümmetin getirdiği ekmek çıkınını Cabbar elinden aldı, beline bağladı.</p>

  <p class="calibre4">Sağlıcakla kal Ümmet, dediler.</p>

  <p class="calibre4">Ümmet:</p>

  <p class="calibre4">Başınız daralırsa bana gelin. Sizi kardaşım gibi korurum. Seni çok sevdim Memed, dedi.</p>

  <p class="calibre4">Memed:</p>

  <p class="calibre4">Sağol.</p>

  <p class="calibre4">Önde yürüyen Memed durdu. Cabbar da onun yanına gelince durdu. Memed, sol eliyle Cabbarın silahı tutan elini sıktı. Göz göze geldi. Durup, öylecene bakıştılar.</p>

  <p class="calibre4">Memed:</p>

  <p class="calibre4">Kardaş, dedi, bir seviniyorum, bir seviniyorum ki şu işe...'</p>

  <p class="calibre4">Cabbar:</p>

  <p class="calibre4">Ben de...</p>

  <p class="calibre4"><br class="calibre2" /></p>
</body>
</html>
