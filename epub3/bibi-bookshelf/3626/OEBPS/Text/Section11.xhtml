<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İnce Memed 1 - Yaşar Kemal</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><br class="calibre2" />
  <br class="calibre2" />
  <br class="calibre2" /></p>

  <h2 class="sigilnotintoc">17</h2>

  <p class="calibre4"><br class="calibre2" />
  <br class="calibre2" /></p>

  <p class="calibre4">Karadut köyü Ceyhan ırmağının kıyısına düşer. Ceyhan ırmağı Karadut köyünün önünde ovaya yayılır, genişler, bir göl gibi büyür, durgun görünür. Buralarda, Ceyhan ırmağı on yılda, on beş yılda yatak değiştirir, sağa sola yalpa vurur. Gittiği yerlerde bolca mil bırakır. O yüzdendir ki buralar, Çukurovanın öteki yerlerinden daha verimlidir. Toprağına paha biçilmez.</p>

  <p class="calibre4">Ali Safa Beyin son ele geçitdiği çiftlik, Karadutla sınır sınıradır. Çiftliğin topraklarının yarıdan çoğu Ermenilerden kalmadır. Gerisi de Karadut köylülerinden zorla, hileyle alınmadır. Karadut köylüleriyle Ali Safa Bey arasındaki anlaşmazlık yıllardır sürer gider. Birbirlerinin izlerine kurşun sıkarlar. Ali Safa Beyin verimli Karadut topraklarına musallat oluşu, hileyle epey toprağı da ele geçirişi uzun bir hikaye, daha doğrusu bir maceradır. Bu iş, Ali Safa Beyin hilekarlığının, ihtirasının ölçüsüz, engel tanımaz olduğunu gösterir. Bir avuç toprak için Ali Safa Beyin nelere kadir olduğunu da anlamış oluruz.</p>

  <p class="calibre4">Sarı Bekir Karadut köyündendi. Köyün tek okuryazar adamıydı da. Kasaba mektebinde okuduğu sıralar, zekasıyla ün salmıştı. Yürekliydi, ataktı, doğruydu. Ağzından yalan namına yalan çıkmamıştı. Uzun boylu, sırım gibiydi. Güleç yüzlü, çocuk gibi saf, temizdi.</p>

  <p class="calibre4">Bekir, Ali Safa Beyin karşısına dikilen bir engeldi. O olmamış olsaydı Ali Safa Bey Karadut köyünün tarlasının tümünü çiftliğine katabilirdi. Önüne dağ gibi dikildi. Kendi tarlasını, köylüsünün tarlasını savundu. Öteki köylülere hiç benzemiyordu. Köylüler onu çok seviyorlar, dediğinden çıkmıyorlardı. Uzun yıllar, Ali Safa Bey ona hiçbir kötülükte bulunamadı. Köylülerle arasındaki davalar sürüp gidiyordu. Köylü bir türlü alt olmuyordu. Vakta ki... Evet vakta ki...</p>

  <p class="calibre4">Çetebaşı Kalaycı Osman, onun amcası oğlu olurdu. İşe yaramazın, serserinin biriydi. Üstelik de Ali Safa Beyin itiydi. Köyde ne olur, ne biterse Ali Safa Beye ulaştırıyordu. Köylü onu hiç sevmiyordu. Zaten çok çok da köyde kalmıyordu Kalaycı. Kalaycılığı da terk eylemiş, Ali Safa Beyin çiftliğine yanaşmıştı. Köylünün hayvanlarını çalıyor, ekinlerine ateş veriyor, her türlü namussuzluğu yapıyordu. Köylünün burasına gelmişti ama, ne yapsınlar, bir yanda Bekir Efendinin hatırı, bir yanda Ali Safa Beyin korkusu... Bir yanda da ite bulaşma sakıncası vardı.</p>

  <p class="calibre4">Bekir Efendinin düğünü oluyordu. Davullar, zurnalar veryansın ediyordu. Köy dönüyordu. Bütün köy halay çekiyor, türkü söylüyordu. Köydeki her ev, bir düğün eviydi. Bekir Efendisi evleniyordu köyün.</p>

  <p class="calibre4">Düğünün son gecesiydi. Düğün evinin önünde üç el silah atıldı. Ortalık karıştı. Bekir Efendi vurulmuştu. Kalaycı vurmuştu. Gelini, eli kınalı kaldı. Kalaycı da karanlığa karışıp soluğu dağlarda aldı. Kalaycının Sarı Bekir Efendiyi vurmasının türlü sebepleri üstünde duruldu. Ne olursa olsun, durup dururken, Kalaycının Bekir Efendiyi tam düğün gecesi vurması şaşılacak bir işti. Bunu hiç kimse beklemiyordu. Köylüler hep bir ağızdan:</p>

  <p class="calibre4">Körolası, Bekir Efendi gibi adama kıyılır mı? diyorlardı. Körolası... Türlü sebepler sayıp döküyorlardı. Kimisi, Ali Safa Bey teşvik etti, para verdi, vurdurdu Bekir Efendiyi, diyordu. Kimisi, kızı seviyordu. Bekir Efendiyle evlenmesini götüremedi de ondan, diyordu. Kimisi, serserinin biridir, aklı öyle esmiştir, çekmiştir silahını vuruvermiştir, sırf Kalaycı, Bekir Efendiyi vurdu desinler diye, diyordu.</p>

  <p class="calibre4">Kimisi de, bunlar Kalaycı Osmanı yakından tanıyanlar, çocukluklarından beri Kalaycı Osman, Bekir Efendiyi çekemiyordu. Kalaycının Ali Safa Beye yardım etmesi bile Bekir Efendinin köylüyü tutması yüzündendi... Bekiri bir türlü çekememişti. Evlenmesi, köylünün de Bekiri bu kadar sevmesi, bu işi ona yaptırdı, diyorlardı. Her neyse, gerçekten Kalaycının Bekir Efendiyi vurması için hiçbir sebep yoktu. Yukardaki düşüncelerin hepsi birden Kalaycı için doğru olabilirdi. Kalaycının tıynetinde sayılanların hepsi de vardı.</p>

  <p class="calibre4">Bundan sonradır ki Kalaycı, Ali Safa Beyin elinde bir korku, yıldırma silahı kesildi. Dağda ne kadar ipten kazıktan kurtulmuş varsa başına topladı. Bir bela, bir afet gibi, Çukurovadaki Ali Safa Beye karşı gelen fıkaraların başına çullandı. Ali Safa Beyin hasımlarının iflahını kuruttu.</p>

  <p class="calibre4">Her şeye karşın, Ali Safa, Bekir Efendi vurulduktan sonra bile Karadut köyünden bir karış toprak alamadı. Kalaycı köye gelemiyordu. Eşkıya değil, her yanı ateş olsa, Karadut köylüsü adam yerine koymuyordu Kalaycıyı. Çekinmiyordu ondan.</p>

  <p class="calibre4">Günlerden beri Çukurova çalkalanıyordu. İnce Memed adı, dilden dile dolaşıyordu. Köy yakan, ocaklar söndüren İnce Memed! İnce Memed, Aktozlu köyü yandıktan sonra dillere destan olmuştu. Aktozlu köyünü görmeye gelenin hesabı yoktu. Aktozlunun kadınları, çocukları birbirlerine, onları görmeye gelen yöre köylülerine İnce Memedi anlatıyorlardı. Dev gibi bir adamdı. Bir kocaman çam kütüğünü ateşleyip eline almış evden eve yakarak dolaşıyordu. Köyün içinde yel gibi dolanıyordu. Yaktığı evlerden birisi sönecek olsa, yetişip ateşi basıyordu. Bir görseydiniz İnce Memedi! Gecenin karanlığında gözlerinden ışıklar saçıyordu. Boyu, bir kavak gibi uzuyor, bir kısalıyordu. Kurşun da geçmiyordu ona. Önüne gelen kurşun sıkıyor kar ettiremiyordu.</p>

  <p class="calibre4">Başka başka köylerde, başka başka biçimlerde, başka başka yorumlarla İnce Memed üstüne hikayeler anlatılıyor babam anlatıltyordu.</p>

  <p class="calibre4">Ali Safa Bey, Muallimin Bağında, her zamanki buluştukları mağarada buluşup, Kalaycıya, İnce Memedi ortadan kaldırma önerisini yapınca, Kalaycı buna çok sevindi. Ama sevincini belli etmedi:</p>

  <p class="calibre4">Bu iş zor iş Ali Safa Bey, dedi. Zor iş. Böyle bir adamla başa çıkılmaz.</p>

  <p class="calibre4">Ali Safa Bey:</p>

  <p class="calibre4">Çukurovada İnce Memed adı dillere destan. Vuracaksan böylesini vur da namın dünyayı alsın. Fırsat bu fırsat! İnce Memedi de ortadan kaldırırsan gayri Çukurova bizim demektir.</p>

  <p class="calibre4">Kalaycı:</p>

  <p class="calibre4">Zor, dedi.</p>

  <p class="calibre4">Ali Safa:</p>

  <p class="calibre4">Korkma, diye omzuna vurdu. Epey de ötekinden çıkacak.</p>

  <p class="calibre4">Kalaycı:</p>

  <p class="calibre4">Zor ama, bir bakalım. Belki bir yolunu buluruz.</p>

  <p class="calibre4">Ali Safa Bey:</p>

  <p class="calibre4">Bulmalısın mutlak. O ne kadar cesur olsa da daha yenidir. Dağların huyunu bilmez: Bir tuzağa düşürürsün, tamam.</p>

  <p class="calibre4">Kalaycı:</p>

  <p class="calibre4">Bakalım, dedi.</p>

  <p class="calibre4">Ali Safa Beyden ayrılıp arkadaşlarına gelince:</p>

  <p class="calibre4">İş çıktı, dedi. Epey de yolu var. Kolay da...</p>

  <p class="calibre4">Arkadaşları Kalaycının gözlerine baktılar.</p>

  <p class="calibre4">Kalaycı:</p>

  <p class="calibre4">İnce Memed derler biri türedi ya, hani Aktozlu köyünü yakan. Onu ortadan kaldıracağız. Yolu açık. Ne kadar istersen o kadar.</p>

  <p class="calibre4">İnce Memedi vurmak Kalaycı çetesi için ekmek yemek, su içmek kadar kolaydı.</p>

  <p class="calibre4">Dağa çıktı çıkalı Kalaycının ortadan kaldırdığı çete üçü buluyordu. Sarı Bekir Efendi de içinde, vurduğu adamların sayısının kırkı geçtiği söyleniyordu.</p>

  <p class="calibre4">Kalaycı Osman kısaboylu, yeşil, yılan yeşili gibi, yahut da çakıra çalan, bir tuhaf soğuk, ölüm gibi donuk gözlü birisiydi. Seyrek sakalları kirpi oku gibi dik dik, sarı yüzüne çakılmıştı. Geniş omuzlarına bakarak, boynu inceydi. Bir de bütün boynu ateşte kızartılmış gibi kıpkırmızıydı. Cepleri sırma işlemeli mavi şalvar giyiyordu. Sağlı sollu bütün bedeni fişeklerle donatılmıştı. Bacaklarında bile fişeklik bağlıydı. Fişeklikler de işlemeliydi. Ta uzaktan par par ediyordu. Sağlı sollu bir sürü sapı sedef tabancalar, kamalar, hançerler... Göğsünde de bir dürbünü vardı. Aynalı dürbün. Başındaki mor fesinin altında sarı kakülleri iki kaşın arasına dökülüyordu.</p>

  <p class="calibre4">Atılgan değildi, cesur da değildi. Hilekardı. Çarpıştığı, takip ettiği hiçbir insanla yüz yüze çarpışmamış her zaman arkadan vurmuştu. Onun yaptığı hilekarlık, kurduğu tuzak akla hayale gelmezdi. Ali Safa Beyin aleti gibi görünüyordu. Gerçekten aletiydi. Bir bakıma da Ali Safa Bey ona aletlik ediyordu. Şimdiye kadar candarmayla ancak bir iki kere karşılaşmıştı. Candarma, onun takibine çıktı mıydı, Ali Safa Beyin kurduğu haberci ağı derhal Kalaycıya yetişiyordu. Kalaycı kışları da Ali Safa Beyin evinde, kendisi için yaptırdığı özel odada mükellef bir hayat sürüyordu. Yalnız odada sıkıldığı zamanlar, dağa çıkıyor, çetesinin başına geçiyordu. Çete de çok rahattı. Kar bastırdığı zaman sarp bir dağ köyüne yerleşiyorlar, gelsin kuzu, gitsin kuzu keyif sürüyorlardı. Bunca serbestlik, bunca rahat hep Ali Safa Beyin yüzündendi. Bu yüzdendir ki Ali Safa Bey, öl desin ölürlerdi.</p>

  <p class="calibre4">Kalaycı sordu:</p>

  <p class="calibre4">İçinizde İnce Memedi tanıyan var mı?</p>

  <p class="calibre4">Horali belini bir ağaca dayayıp gözlerini yummuştu. Doğruldu:</p>

  <p class="calibre4">Ben iyi tanırım, Ağa, dedi. Deli Durdu çetesinde beraberdik.</p>

  <p class="calibre4">Kalaycı:</p>

  <p class="calibre4">Yanıma gel öyleyse Horali! diye çağırdı.</p>

  <p class="calibre4">Horali kalktı geldi. Kalaycı onu iki omzundan tutup salladı:</p>

  <p class="calibre4">De bakalım, nasıl adamdır, bu İnce Memed?</p>

  <p class="calibre4">Horali yutkundu, dudaklarını siler gibi yaptı:</p>

  <p class="calibre4">Şöyle bakarsan hiçbir şeye benzetemezsin. Kısacık, incecik, koca kafalı, büyük gözlü, yirmi yaşında gösteren, hep düşünceli duran bir çocuktur. Onun kurşun attığını görmeyen, bir çatışmada yanında bulunmayan kim olduğunu anlayamaz. Bir nişan atar ki, meteliği vurur.</p>

  <p class="calibre4">Çeteye geldiği gün -Deli Durduyu bilirsin, ne kadar iyi kurşun attığını da bilirsin- İnce Memed, ondan iyi attıydı. Şimdi artık iğnenin deliğinden geçiriyordur. Çok atiktir. Yörük çadırı kavgasında istese Deli Durduyu, hepimizi vururdu. Vurmadı. O böyle adam olmasaydı, Deli Durdu onun hakaretinin altında kalır mıydı? Deli Durdu korkuyordu ondan...</p>

  <p class="calibre4">Kalaycı:</p>

  <p class="calibre4">Amma da övdün Horali, övdün ha övdün. Seni övücü başı mı tuttu İnce Memed?</p>

  <p class="calibre4">Horali:</p>

  <p class="calibre4">Yok, dedi. Anlat, dedin İnce Memedi, ben de bildiğimi gördüğümü anlattım. İşte böyle bir adam İnce Memed.</p>

  <p class="calibre4">Kalaycı toprağa oturdu. Başını iki eli arasına aldı, düşünmeye başladı.</p>

  <p class="calibre4">Bir saat mi, iki saat mi ne geçti, Horaliyi yeniden çağırdı.</p>

  <p class="calibre4">Beni iyi dinle Horali, dedi. İnce Memed sana güvenir mi?</p>

  <p class="calibre4">Horali:</p>

  <p class="calibre4">Güvenmez.</p>

  <p class="calibre4">Kalaycı:</p>

  <p class="calibre4">Niye?</p>

  <p class="calibre4">Deli Durduya karşı koyduğunda, ben Deli Durdudan taraf çıktım.</p>

  <p class="calibre4">Bundan ne çıkar?</p>

  <p class="calibre4">Güvenmez. Zaten o hiç kimseye, babasına bile güvenmez. Yanındaki Cabbara bile güvenmez.</p>

  <p class="calibre4">Kalaycı:</p>

  <p class="calibre4">De sende, dedi, dünkü eşkıyayı başımıza Gizik Duran ettin.</p>

  <p class="calibre4">Horali:</p>

  <p class="calibre4">Bilirim onu.</p>

  <p class="calibre4">Kalaycı:</p>

  <p class="calibre4">Bilmez ol, diye çıkıştı.</p>

  <p class="calibre4">Sinirlendiği zaman burnunu karıştırır, burnundaki kılları çekerdi. Gene öyle yapıyordu.</p>

  <p class="calibre4">Sen demek istiyorsun ki, İnce Memed ne tuzağa düşer, ne vurulur?</p>

  <p class="calibre4">Horali:</p>

  <p class="calibre4">Öyle demek istemedim. Tuzağa düşmez adam olmaz. Ne de olsa İnce Memed, daha acemidir. Tuzağın biçimine bakar.</p>

  <p class="calibre4">Kalaycı:</p>

  <p class="calibre4">Sana güvenirim Horali, dedi. Sen her işin üstesinden gelirsin.</p>

  <p class="calibre4">Senin gibi de tecrübeli eşkıya kalmadı dağlarda. Bunu sana havale edeceğim.</p>

  <p class="calibre4">Horali:</p>

  <p class="calibre4">Et ama Ağa, onlar iki kişi.</p>

  <p class="calibre4">Kalaycı:</p>

  <p class="calibre4">Öteki kim? diye sordu.</p>

  <p class="calibre4">Uzun Cabbar.</p>

  <p class="calibre4">Kalaycı:</p>

  <p class="calibre4">Allah için Uzun Cabbar, temiz çocuk. Babayiğit çocuk.</p>

  <p class="calibre4">Horali:</p>

  <p class="calibre4">Ne gelir elden? O da onunla gidecek.</p>

  <p class="calibre4">Kalaycı:</p>

  <p class="calibre4">Gitsin, dedi.</p>

  <p class="calibre4">Sonra birden:</p>

  <p class="calibre4">Bana bak Horali kardaş, dedi, onun bulunduğu yeri buluruz. Sen gidersin onu bizim çeteye davet edersin. Bu olmazsa başka bir çaresine bakarız.</p>

  <p class="calibre4">Horali:</p>

  <p class="calibre4">Belki davete gelir de bu işi kolayca hallederiz. Belki gelir. Tuzağı muzağı akıl etmez o.</p>

  <p class="calibre4">Kalaycı:</p>

  <p class="calibre4">Tamam mı?</p>

  <p class="calibre4">Horali:</p>

  <p class="calibre4">Tamam.</p>

  <p class="calibre4">Kalaycı:</p>

  <p class="calibre4">Yerini çabuk bulabilir miyiz ola? Belli bir yeri var mı?</p>

  <p class="calibre4">Horali:</p>

  <p class="calibre4">Daha yeni fıkaracık, diye gülümsedi. Nereden yeri olsun! Ama bulması kolay. Ben onu bulurum.</p>

  <p class="calibre4"><br class="calibre2" /></p>
</body>
</html>
