<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İnce Memed 1 - Yaşar Kemal</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><br class="calibre2" />
  <br class="calibre2" />
  <br class="calibre2" /></p>

  <h2 class="sigilnotintoc">32</h2>

  <p class="calibre4"><br class="calibre2" />
  <br class="calibre2" /></p>

  <p class="calibre4">Kayası, ağacı, otu, çiçeği, toprağıyla bütün Alidağını kar örtmüştü. Gökyüzü bile, alabildiğine sütbeyazdı. Sonsuz bir beyazlık. Alidağdan Dikenlidüzüne, oradan Akçadağa, Çiçeklideresine, Çukurovaya kadar uzanıyordu. Bu arada bir leke, bir nokta bile yoktu beyazlığı bozan.</p>

  <p class="calibre4">Uçsuz bucaksız beyazlığa gün vuruyordu. Bazen bir bulut gölgesi bu sonsuz, bu bozulmamış beyazlığı gölgeleyip geçiyordu. Beyazlığa güneş vurunca milyonlarca ipilti göğe doğru sıçrayıp insanın gözünü alıyordu.</p>

  <p class="calibre4">Mağaranın durumu kötüydü. Ne un, ne odun, ne yiyecek kalmıştı. Memedin saçı sakalına karışmıştı. Iraz süzülmüş, kararmıştı. Hatçeyse, karnı burnunda: Gebe. Nerdeyse doğuracak. Iraz, bugün değilse yarın, diyor. Hatçe sararmış, boynu incelmişti. Kara, ışıltılı saçları ot gibi karışık, soluk...</p>

  <p class="calibre4">Asım Çavuş göz açtırmıyor, güzden beri Değirmenoluk köyünün yörelerinde, Alidağın eteklerinde dönüp duruyor.</p>

  <p class="calibre4">Iraz Memedi dışarı çekti.</p>

  <p class="calibre4">Tipi yok bugün oğul, dedi. Ne yapacaksan yapalım. Bu kız doğurdu doğuracak. Bir köye mi ineceğiz, yok burada tedarikini mi yapacağız, ne yapacaksak yapalım.</p>

  <p class="calibre4">Memed küçücük kalmış, sakala gömülmüş yüzünü buruşturarak:</p>

  <p class="calibre4">Bir köye götüremeyiz. Ev ev geziyorlar. Ne yapacaksak burada yapacağız.</p>

  <p class="calibre4">Iraz:</p>

  <p class="calibre4">Hemen, dedi. Çocuk geldi gelecek. Ne yapacaksak yapalım.</p>

  <p class="calibre4">Memed bazı bazı dağdan köye iniyordu. Ama arkasından da kocaman, bir top kara çalı sürüklüyordu.</p>

  <p class="calibre4">İçeri girdiler. Hatçe oturmuş, sırtını mağaranın duvarına vermiş, gözlerini ilerde bir yere dikmiş, kırpmadan bakıyordu. Gözleri donmuş gibi.</p>

  <p class="calibre4">Memed:</p>

  <p class="calibre4">Hatçe, biz Iraz Hatunla köye iniyoruz. Sen tüfeğe kurşunu ver, bekle. Biz geceye geliriz.</p>

  <p class="calibre4">Hatçe:</p>

  <p class="calibre4">Ben yalnız kalamam, dedi.</p>

  <p class="calibre4">Memed:</p>

  <p class="calibre4">Ne yapalım öyleyse Hatçe?</p>

  <p class="calibre4">Ben de gelirim.</p>

  <p class="calibre4">Memed:</p>

  <p class="calibre4">Etme eyleme Hatçe!</p>

  <p class="calibre4">Hatçe:</p>

  <p class="calibre4">Öldüm burada.</p>

  <p class="calibre4">Memed:</p>

  <p class="calibre4">Iraz Hatun da kalsın.</p>

  <p class="calibre4">Hatçe:</p>

  <p class="calibre4">Olmaz.</p>

  <p class="calibre4">Memed:</p>

  <p class="calibre4">Bu ne aksilik?</p>

  <p class="calibre4">İşte böyle.</p>

  <p class="calibre4">Iraz:</p>

  <p class="calibre4">Kal kızım.</p>

  <p class="calibre4">Kalamam.</p>

  <p class="calibre4">Iraz:</p>

  <p class="calibre4">Sen dağa çıktın çıkalı aksileştin.</p>

  <p class="calibre4">Hatçe:</p>

  <p class="calibre4">Öyle.</p>

  <p class="calibre4">Memed:</p>

  <p class="calibre4">Allah belanı versin.</p>

  <p class="calibre4">Sustular. Memed vardı mağaranın taşına oturdu. Yüzünü iki avucu içine alıp kötü kötü düşünmeye başladı. Üstlerinde bir kartal dönüyordu. Kanatlarını germiş...</p>

  <p class="calibre4">Memed öfkeliydi:</p>

  <p class="calibre4">Siz kalın, dedi, mağaradan aşağı inmeye başladı. Deli gibi, koşarak iniyordu.</p>

  <p class="calibre4">Iraz Hatçeye çıkışıyordu:</p>

  <p class="calibre4">Körolası, diyordu, ne istiyorsun oğlandan? Oğlan zaten başı kayısı olmuş. Bir de senin derdin. Candarmalar aman vermez. Bir de senin derdin...'</p>

  <p class="calibre4">Hatçe ağzını açmıyordu.</p>

  <p class="calibre4">Öğle sonu Iraz dışarı çıktı. Çıktı ki, ne görsün! Memedin bir top kara çalısı dışarda durup durur. Delicesine aşağılara, karlı ovaya, avazı çıktığı kadar bağırdı. Memed çoktan gitmişti. Bağırdı bağırdı, Iraz içeri girdi, kendisini yere attı.</p>

  <p class="calibre4">Bir felaket, dedi, bir felaket geliyor: Korkuyorum ki bir felaket geliyor. Çalıyı unutmuş. Tipi de yok ki izini örtsün. Hava dupduru. Tipi de yok. Gidiyim desem, izini kapatayım desem, ben onun geçtiği yerlerden geçemem ki...</p>

  <p class="calibre4">İkinci günün gecesi Memed geri geldi. Renk menk kalmamıştı. Getirdiği yükün altında ezilmişti.</p>

  <p class="calibre4">Çok korktum, dedi. Çalıyı unutmuşum bir aşağı indim ki... Geri dönüp izin üstünden çalı çeksem, karanlık kavuştu kavuşacak... Sizi merak ettim, hemen döndüm. Topal Alinin yakasını candarmalar bir türlü bırakmıyorlar, iz sürdürüyorlarmış, benim izimi. Bundan korkuyorum. Bir iz görürse dayanamaz. Alır getirir. Bana, aman kardaş çalı çek, dedi. Anladım ki dayanamayacak. Korkuyorum. Hele şu zamanda... İş kötü.</p>

  <p class="calibre4">Iraz:</p>

  <p class="calibre4">Bu gavurluğu yapmaz gayri Topal Ali. Korkma canım. Topal senin için canını verir.</p>

  <p class="calibre4">Memed:</p>

  <p class="calibre4">Biliyorum verir ama, gene de iz görürse dayanamaz. Bu Topalı daha ilk günden vurmalıymışım ama...</p>

  <p class="calibre4"><br class="calibre2" /></p>
</body>
</html>
