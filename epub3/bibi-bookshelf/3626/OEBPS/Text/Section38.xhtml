<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İnce Memed 1 - Yaşar Kemal</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><br class="calibre2" />
  <br class="calibre2" />
  <br class="calibre2" /></p>

  <h2 class="sigilnotintoc">8</h2>

  <p class="calibre4"><br class="calibre2" />
  <br class="calibre2" /></p>

  <p class="calibre4">Evler, ağaçlar, kayalar, yıldızlar, ay, toprak ne varsa dünyada, hepsi karanlığın içinde kaybolmuşlar, erimişlerdi. Usuldan usuldan karanlığın üstüne yağmur çiseliyordu. Yağmurla birlikte, hafif de bir yel esiyordu. Yel, soğuk bir yeldi. Arada bir, durup durup köpekler karanlığa havlıyorlardı. Sonra, yalnız bir horoz uzun uzun öttü. Vaktinden önce öten bu horozu sahibi sabahleyin erkenden mutlak kesecektir.</p>

  <p class="calibre4">Uzaktan, dağın ötesindeki yoldan bir çıngırak sesi geliyordu. Bir ara çıngırak sesi kesiliyor, sonra tekrar başlıyordu. Bu, gelen yolcuların yorgunluğuna alamettir.</p>

  <p class="calibre4">Memed, hayli zamandır kocaman dalları şemsiye gibi açılmış dutun yanındaki çitin altına sinmiş bekliyordu. Memed düşünüyordu ki... Hayır, bu durumda Memed, hiçbir şey düşünemez. Memed, yalnız üşüyordu. Memed, bir şeyler duyuyordu düşünmeden. Karanlığa yağmur çiseliyordu usuldan. Karanlık bastığından beridir ki Memed, bu yağmuru yiyordu. İçine geçmişti. Bazı bazı bir titreme alıyor, sonra geçiyordu. Çitin ötesinde bir patırtı duydu, kulak kabarttı. Bu, çitten atlayan bir kediydi. Öyle sandı. Anası düştü aklına bir ara.</p>

  <p class="calibre4">Etini kesmişler gibi bir yerleri ağrıdı. Yüreğinde bir zehir acılığı duydu. Bir sızlama. İşkence edeceklerdi anasına... Çok uzakta bir şimşek çaktı. Karanlıkta erimiş dutun gövdesini, dallarını yaldızladı. Memedin de içinin karanlığından bir ışık yolu geçti. Uzun bir ışık yolu.</p>

  <p class="calibre4">Bu anda bütün köy, atıyla, eşeğiyle, sığırı, keçisi, koyunu, böcekleri, tavukları, kedileri, köpekleriyle uyuyordu. Düşmanlıkların, kinlerin, sevgilerin, korkuların, kaygıların, yiğitliklerin üstünü kalın bir uyku örtmüştü. Düşler çarpışıyordu. Düşler yaşiyordu şu anda.</p>

  <p class="calibre4">Görüş sahası ne kadar dar olursa olsun, insan muhayyilesi geniştir. Değirmenoluk köyünden başka hiçbir yere çıkmamış bir insanın bile geniş bir hayal dünyası mevcuttur. Yıldızların ötelerine kadar uzanabilir. Hiçbir yer bulamazsa Kaf dağının arkasına kadar gider. O da olmazsa, düşlerinde yaşadığı yer başkalaşır. Cennetleşir. Şimdi, şu anda düşler veryansın ediyordur, uykuların altında. Şu fıkara, şu kahırlı Değirmenoluk köyünde, değişmiş dünyalar yaşanıyordur.</p>

  <p class="calibre4">Memed de düş görüyordu. Hem korkuyor, hem düş görüyordu. Kafasında birden, bir şimşek çaktı. Çukurovanın bol güneşi kafasında parçalandı, büyüdü, genişledi, aydınlandı. İçindeki ışık seli durunca Memed endişelendi. Korktu. Ya gelmezse, diye düşündü. Ya gelmezse ne yaparım? Kafasından türlü ihtimaller geçti. Gelmezse, ben bilirim yapacağımı, dedi. Eli tabancasının kabzasına gitti. Tabancası aklına gelince bütün korkuları siliniyor, çaresizliğini unutuveriyordu.</p>

  <p class="calibre4">Tabancasını düşünüyordu ki çok hafif bir ayak sesi duydu. Az önce düşündüklerinden utandı. Gelip başında duran Hatçeydi. Gündüz olsaydı da Hatçe, Memedin yüzüne baksaydı. Önce yüzünün sapsarı kesildiğini, sonra yavaş yavaş kızardığını görür şaşardı. Başka şeylere, belki korkuya yorardı bunu.</p>

  <p class="calibre4">Çok beklettim, diye özür diledi. Anam bir türlü uyumuyordu.</p>

  <p class="calibre4">El ele tutuşup korka, sine uzaklaştılar. Toprağa öyle usturuplu basıyorlardı ki, en küçük bir çıtırdı bile çıkartmıyorlardı. Toprağa basmıyorlardı sanki.</p>

  <p class="calibre4">Köyü çıkıncaya kadar, nefes bile alınadılar dersek, doğrudur. Köyü çıktıktan sonradır ki, korkuları biraz azaldı, kendilerini azıcık serbest hissettiler.</p>

  <p class="calibre4">Hatçenin bohçasını Memed taşıyordu. Hatçe bohçasını, Memed yoruldu diye istedi, öteki vermedi.</p>

  <p class="calibre4">Tam sırasıymış gibi, çiselemekte olan yağmur delicesine bastırdı. Yanlarında, arkalarında, önlerinde şimşekler çakıyordu. Kayalığı geçtikten sonra bir ormana düştüler. Çakan şimşeklerden arada bir orman ışıyor, ortalık gündüz gibi oluyordu. Ağaç gövdelerinden oluk oluk suların aktığı görülüyordu ışıkta. Hatçe hıçkırarak ağlamaya başladı.</p>

  <p class="calibre4">Memed kızdı:</p>

  <p class="calibre4">Tam da ağlayacak sırayı buldun, dedi.</p>

  <p class="calibre4">Ortalık ışıyıncaya kadar, ormanda bir minval üzere yürüdüler.</p>

  <p class="calibre4">Nerede olduklarının farkında değildiler. Yağmursa, hala yağıyordu.</p>

  <p class="calibre4">Hatçe, her adımda yağmura:</p>

  <p class="calibre4">Allahın kahrı gazabına uğra! diye beddua ediyordu.</p>

  <p class="calibre4">Ortalık iyiden iyiye ışıyınca, bir kaya kovuğu buldular sığındılar. Ayakta durmuşlar, ikisi iki yerden tirtir titriyorlardı. Elbiseleri vücutlarına yapışmıştı. Hatçenin saçlarının ucundan hala yağmur altında yürüyormuş gibi sular sızıyordu.</p>

  <p class="calibre4">Memed, dişleri birbirini döverek:</p>

  <p class="calibre4">Kav ıslanmamışsa, bir ateş yakar ısınırız, kurunuruz, dedi.</p>

  <p class="calibre4">Hatçe kıvançla gülümsedi.</p>

  <p class="calibre4">Memed:</p>

  <p class="calibre4">Gülme, dedi. Öyle bir yağmur yedik ki, değil deri kesenin içine, derimizin altına bile geçti.</p>

  <p class="calibre4">Bel kayışına bağlı keseyi elleri titreyerek açmaya uğraşıyordu.</p>

  <p class="calibre4">Bütün umut, kurtuluş buradaydı. Gözleri kesenin içine dikilmişti. Sonra göz göze geldiler gülümsediler. Kesenin içine su işlememişti.</p>

  <p class="calibre4">Memed:</p>

  <p class="calibre4">Bu keseyi kim yapmıştır biliyor musun?</p>

  <p class="calibre4">Hatçe:</p>

  <p class="calibre4">Yok, dedi.</p>

  <p class="calibre4">O, evine kaçtığım Süleyman emmi var ya, o yaptı. O zamandan beri onun yadigarını saklarım.</p>

  <p class="calibre4">Telaşlı telaşlı etrafına bakındı.</p>

  <p class="calibre4">Hiçbir kuru şey yok ki ellerimi kurulayım. Elim değince kav ıslanacak.</p>

  <p class="calibre4">Hatçe:</p>

  <p class="calibre4">Aman tutma kavı yaş ellerinle, dedi.</p>

  <p class="calibre4">Memed:</p>

  <p class="calibre4">Bak nasıl kurularım! diye öğündü.</p>

  <p class="calibre4">Kovuğun arka tarafına doğru gitti. Oraya yağmur işlememişti.</p>

  <p class="calibre4">Toprak, kupkuru tozlanıyordu. Ellerini toprağa soktu, toza beledi. Tozlu ellerini havaya kaldırıp, Hatçeye:</p>

  <p class="calibre4">Oldu mu? dedi.</p>

  <p class="calibre4">Hatçe gülümsedi.</p>

  <p class="calibre4">Memed:</p>

  <p class="calibre4">Git Hatçe, dedi. Git de çalı çırpı topla!</p>

  <p class="calibre4">Hatçe kovuktan dışarı, yağmura fırladı. Biraz sonra, kocaman bir kucak çalıyla geri döndü. Çalılar ıslaktı ya, aslında kurumuşlardı. İnce ince kırdılar, kovuğun orta yerine yığdılar. Memed, kavı çaktı. Çaktı ama, kav yansa bile, tutuşturmaz ki çalıyı. Çalının tutuşması için küçücük de olsa yalım gerek. Ne yapsalar?</p>

  <p class="calibre4">Memed:</p>

  <p class="calibre4">Dur sen burada, dedi. Ben gideyim çıra bulayım.</p>

  <p class="calibre4">Az sonra elinde yağlı bir çırayla döndü. Kocaman, iki ağızlı hançerini çıkardı, çırayı yardı. Kav çırayı da ateşlemez. Ona da yalım gerek. Küçücük bir yalım olsa çıra alışıverir. Bir kibrit olsaydı şimdi... her şey kolaydı ama... Kibrit de almıştı Memed. Ama kibrit ıslanmış, çorba gibi olmuştu.</p>

  <p class="calibre4">Memed:</p>

  <p class="calibre4">Hatçe, dedi, azıcık kuru bez bulamaz mıyız?</p>

  <p class="calibre4">Hatçenin dişleri şakırdıyordu.</p>

  <p class="calibre4">Bohçayı bir açayım bakayım. Belki ortasına su geçmemiştir.</p>

  <p class="calibre4">Dışarda, yağmur veriştiriyordu. Aynen gök delinmiş gibi.</p>

  <p class="calibre4">Hatçe bohçayı açtı. Aradı taradı. Entarilerinin içinde sıkışıp kalmış bir mendil buldu. Bu, Memedin ona ilk hediyesiydi. Kırmızı benekli bir mendildi. Kadınlar köyde böyle mendilleri başlarına bağlarlardı.</p>

  <p class="calibre4">Bu var kuru, diye Memede gösterdi.</p>

  <p class="calibre4">Memed mendili tanıdı.</p>

  <p class="calibre4">O mu var? dedi. Bir hoş olmuştu mendili görünce.</p>

  <p class="calibre4">Hatçe:</p>

  <p class="calibre4">O, dedi.</p>

  <p class="calibre4">Memed, birazcık kızgın:</p>

  <p class="calibre4">Burada donup öleceğimi bilsem; onu gene yakmam.</p>

  <p class="calibre4">Hatçe:</p>

  <p class="calibre4">Belki entarilerde kuru bir parça bulunur.</p>

  <p class="calibre4">Memed:</p>

  <p class="calibre4">Getir hele, dedi.</p>

  <p class="calibre4">Hatçe, bohçayı getirdi.</p>

  <p class="calibre4">Memed, karıştırdı karıştırdı bohçayı:</p>

  <p class="calibre4">Ohhooo, dedi, bunlarda bir kuru parça değil, yüz parça bile bulunur.</p>

  <p class="calibre4">Hatçe:</p>

  <p class="calibre4">Bulunur, dedi. Hepsini yak da çıplak gezelim.</p>

  <p class="calibre4">Memed:</p>

  <p class="calibre4">Bu gidişle öyle olacak.</p>

  <p class="calibre4">Kuruca bir entarinin iç astarını söktü. Çakmağı çaktı. Kavı, bez parçasının içine koydu. Üflemeye başladı. Üfledi babam üfledi. Yorulunca bezi Hatçeye verdi. Bu sırada tam yanlarına bir yıldırım düştü.</p>

  <p class="calibre4">Yer hafiften sarsıldı. Ağaçlar çatırdadı. Hatçe, elindekini yere düşürdü. Memed, eğildi yerden aldı. Avurdunu şişirerek yeniden üflemeye başladı. Avurdu acımıştı. Bezin üstünü küçücük bir alev yalayınca sevindi. Hemen öbür elindeki çırayı tuttu. Çıra cızırdayarak ateş aldı.</p>

  <p class="calibre4">Birkaç tane çırayı birleştirdi. Ortadaki çalı yığınına soktu, etrafını besledi. Yağmur gittikçe şiddetleniyordu. Gökyüzü bir kara dumandı. Boyuna da şimşek çakıyor, yıldırım düşüyordu. Şimşekler bir an için de olsa, dünyayı yaldızlıyorlardı. Her şimşekten sonra, Memedin içi, bir sarı pirinç pırıltısına boğuluyordu.</p>

  <p class="calibre4">Ateş büyüdü. Memed, boyuna üstüne odunlar yığıyordu. Odunların suları çekilince ateş alıyorlardı. Kocaman kocaman yalımlar parlayıp oynaşıyorlardı. Üzerlerindekini çıkardılar, oradaki bir dalın üstüne serdiler. Dalı da ateşin yanına çektiler. Hatçe utanıyordu. Bu sebepten bir türlü iç gömleğini, donunu çıkaramıyordu.</p>

  <p class="calibre4">Memed:</p>

  <p class="calibre4">Çıkar onları, dedi. Çıkar da titremen geçsin.</p>

  <p class="calibre4">Hatçe yalvarırcasına baktı:</p>

  <p class="calibre4">Bunlar da üstümde kurusun, dedi.</p>

  <p class="calibre4">Memed:</p>

  <p class="calibre4">Üstünde kurumaz, diye kızgınlıkla söylendi. Üstünde kuruyuncaya kadar, sen soğuktan ölürsün.</p>

  <p class="calibre4">Hatçe, Memedin kızdığını anlayınca, gömleğini çıkarmaya başladı. Omuzları yuvarlak, esmerdi. Gömleğini çıkarır çıkarmaz çalıya attı, memelerini avuçlarına aldı kapadı. Omuzları titriyordu. Boynu, bir kuğu boynu gibi uzun, hoştu. Küçücük birer saç parçası kulaklarının arkasına doğru kıvrılıyordu. Örgülü kara saçları, arkasına dökülmüş, kuluncunu baştan başa örtmüştü. Memeleri ellerinden, parmaklarının arasından taşıyordu. Sarı, ayva tüylerin yerleri soğuktan kabarcıklanmıştı. Isınınca kabarcıklar kayboldu. Ten dümdüz oldu. Pembeleşti hafiften.</p>

  <p class="calibre4">Memed, gözlerini Hatçeye dikmişti. İçinde, dayanılmaz bir arzu duydu.</p>

  <p class="calibre4">Hatçe!</p>

  <p class="calibre4">Hatçe, bu sesten, bu biçimde söylenişten ürperdi. Ses, her şeyi söylüyordu. Anladı.</p>

  <p class="calibre4">Memed, dedi, şimdi köyde kıyamet kopuyordur. Şimdi bizi fellik fellik arıyorlardır. Bulurlarsa diye korkuyorum.</p>

  <p class="calibre4">Memedin içinde de aynı korku vardı. Belli etmedi:</p>

  <p class="calibre4">Nasıl bulacaklar bu ormanın içinde bizi? Sen de!...</p>

  <p class="calibre4">Hatçe:</p>

  <p class="calibre4">Bilmem, dedi. Bilmem ama, ben korkuyorum.</p>

  <p class="calibre4">Uzun zaman sustular. Yağmur da azıcık yavaşladı gibi. Ateş gittikçe büyüdü. Yandaki kayalar bile ısındı. Taban toprağı da kurudu.</p>

  <p class="calibre4">Hatçe kuruyan gömleğini giydikten sonra donunu çıkardı. Memed, onun taze, dolgun bacaklarını gördü. Çoktan beri, içindeki arzu, dayanılmaz bir hale gelmişti.</p>

  <p class="calibre4">Tekrar, aynı şekilde:</p>

  <p class="calibre4">Hatçe! dedi.</p>

  <p class="calibre4">Hatçe:</p>

  <p class="calibre4">Korkuyorum Memed, dedi.</p>

  <p class="calibre4">Memed, yanına doğru yanaştı, sıkı sıkıya, acıtacak kadar bileğini tuttu. Hatçe öteye öteye gitti. Memed, Hatçeyi bütün gücüyle sardı. Öptü, Hatçe kendini birden bırakıverdi. Memed, onu kayanın dibine doğru sürükledi. Hatçenin kalın dudakları aralık kalmış, gözleri kapanmıştı. Hatçenin eli ayağı tutmuyordu. Usuldan usuldan, Korkuyorum etme Memed, diyordu.</p>

  <p class="calibre4">Büyük ateşin yalımları üzerine doğru uzanıyordu. Yalımlar, kayaları yalıyordu. Neden sonradır ki kendilerine gelebildiler. Memed, Hatçeyi elinden tuttu. Yattığı yerden kaldırmak istedi. Hatçe azıcık doğruldu. Sonra, arkası üstü gene yattı. Korkusu tamamen gitmişti. İçinde bir eziklik, vücudunda yorgunluk kalmıştı. Sonra, kendi kendine kalktı. Bacakları, sırtı, kalçası toprağa belenmişti. Hatçe, kadın olmuştu.</p>

  <p class="calibre4"><br class="calibre2" /></p>
</body>
</html>
