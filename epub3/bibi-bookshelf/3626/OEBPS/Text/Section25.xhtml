<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İnce Memed 1 - Yaşar Kemal</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><br class="calibre2" />
  <br class="calibre2" />
  <br class="calibre2" /></p>

  <h2 class="sigilnotintoc">3</h2>

  <p class="calibre4"><br class="calibre2" />
  <br class="calibre2" /></p>

  <p class="calibre4">Akşam oldu, çiftçilerin hepsi çiftten döndü. İnce Memed gelmedi. Gün battı. İnce Memed gelmedi. Karanlık kavuştu, gene İnce Memed gelmedi.</p>

  <p class="calibre4">Yandaki komşu evden, Zeynep kadın, Memedin anasına seslendi:</p>

  <p class="calibre4">Döne! Döne! Daha Memed gelmedi mi?</p>

  <p class="calibre4">Döne inler gibi:</p>

  <p class="calibre4">Gelmedi bacım. Gelmedi daha Memedim. Ben, ne yapayım şimdi?</p>

  <p class="calibre4">Zeynep belki on seferdir Döneye söylüyordu. Gene tekrar etti:</p>

  <p class="calibre4">Git, dedi, soruver Abdi Ağaya. Belki onlara gelmiştir. Git de soruver bacım. Şu senin de başına gelenler!.. Vay fıkara Döne!</p>

  <p class="calibre4">Döne:</p>

  <p class="calibre4">Bu benim başıma gelenler!.. Benim başıma gelenler!. Memedim köye gelseydi, hiç durmadan bir yerlerde, doğru eve gelirdi. Abdi Ağanın evinde bir lokma durmaz o. Gene de varayım gideyim. Belki...</p>

  <p class="calibre4">Gökyüzünde ay yoktu. Bulutlu olduğu için yıldızlar da gözükmüyordu. Bir karanlık vardı!... Silme karanlık. Döne, Abdi Ağanın evine doğru yola düştü. El yordamıyla yürüyordu. Bir el kadar pencereden azıcık ışık sızıyordu. Işığa vardı. Işığın yanında yüreği gürp gürp, ederek durdu. Bir iki yutkundu. Eli ayağı titriyordu. Dişini sıktı.</p>

  <p class="calibre4">Neden sonradır ki, boğazından bir ses çıkabildi. Ses, ölü bir ses...</p>

  <p class="calibre4">Abdi Ağam! Abdi Ağam! Tabanlarının altını öptüğüm Abdi Ağam! Memedim daha gelmedi. Sizin evde mi ola? Sormaya geldim.</p>

  <p class="calibre4">İçerden kalın, gür bir ses duyuldu:</p>

  <p class="calibre4">Kim o? Ne istiyorsun bu gece vakti hatun?...</p>

  <p class="calibre4">Döne tekrarladı:</p>

  <p class="calibre4">Kurban olduğum Abdi Ağam! Memedim gelmedi eve. Sizde mi ola? Onu sormaya geldim.</p>

  <p class="calibre4">İçerdeki gür ses:</p>

  <p class="calibre4">Allah belanı versin. Sen misin Döne?</p>

  <p class="calibre4">Döne:</p>

  <p class="calibre4">Benim Ağam, dedi.</p>

  <p class="calibre4">Ses:</p>

  <p class="calibre4">Gel içeri. Ne istiyorsun bakalım?</p>

  <p class="calibre4">Döne, ezile büzüle içeri girdi. Abdi Ağa, ocağın başına, bir sedirin üstüne bağdaş kurmuş oturuyordu. Başındaki kadife kasketinin siperi sol kulağının üstünde. Yolda belde, kasabada hep böyledir. Bununla sofuluğunu göstermek ister. Üstüne ipekle işlenmiş, nakışlı bir mintan giymişti. Büyük taneli kehribar tespihini şakırdatıyordu.</p>

  <p class="calibre4">Uzun, keskin yüzlü, küçücük, yeşil mavi karışığı, bir hoş gözlü, pembe yanaklıydı Abdi Ağa.</p>

  <p class="calibre4">Gene ne istiyorsun? Söyle bakalım, diye tekrarladı.</p>

  <p class="calibre4">Döne, ellerini önüne kavuşturmuş, öne doğru biraz eğilmiş, sol elini de sağ elinin içine almış, boyuna sıkıp duruyordu.</p>

  <p class="calibre4">Ağam, dedi, Memedim daha gelmedi çiftten. Sizde mi ola, deyi geldim.</p>

  <p class="calibre4">Abdi Ağa:</p>

  <p class="calibre4">Hah, dedi, ayağa kalktı. Daha gelmedi ha? Vay it oğlu it vay!</p>

  <p class="calibre4">Daha gelmedi ha! Ya öküzlerim?..</p>

  <p class="calibre4">Kapıya hızla, geceliğini savurarak geldi. Dışarı bağırdı:</p>

  <p class="calibre4">Dursun, Osman, Ali nerdesiniz?</p>

  <p class="calibre4">Üç ses, üç yerden:</p>

  <p class="calibre4">Buradayız Ağa, dedi.</p>

  <p class="calibre4">Abdi Ağa:</p>

  <p class="calibre4">Çabuk gelin buraya, dedi.</p>

  <p class="calibre4">Üç kişi karanlıkta koşa koşa geldiler. Bunlardan biri, kırk yaşlarında gösteren Dursundu. Dursun çok iri yarıydı. Ötekilerse on beşer yaşlarında iki çocuktu.</p>

  <p class="calibre4">Ağa:</p>

  <p class="calibre4">Hemen tarlaya gidin, arayın o it oğlu iti. Öküzleri mutlaka bulmalısınız. Bulmadan dönmeyin. Anladınız mı?</p>

  <p class="calibre4">Dursun:</p>

  <p class="calibre4">Biz de onu konuşuyorduk. Noldu aceb Memede? Daha gelmedi, diyorduk. Gider ararız, diye söylendi.</p>

  <p class="calibre4">Birden Döne hıçkırmaya başladı.</p>

  <p class="calibre4">Abdi Ağa tiksintiyle:</p>

  <p class="calibre4">Kes, dedi. Kes! Ne yapacağız bakalım, bu senin it oğlu itiyin elinden? Eğer öküzlere bir şey olmuşsa, onda kemik komaz kırarım. Kemiklerini tüm un ederim.</p>

  <p class="calibre4">Dursun, Ali, Osman karanlığa atıldılar. Döne de arkalarına düştü.</p>

  <p class="calibre4">Dursun, Döneye:</p>

  <p class="calibre4">Bacım, dedi, sen gelme. Biz, bulursak buluruz. Belki sabanın bir tarafını kırmıştır. Belki boyunduruğu kırmıştır. Korkusundan gelemiyordur belki. Sen gelme. Biz bulur getiririz. Dön, bacım Döne!</p>

  <p class="calibre4">Döne:</p>

  <p class="calibre4">Kurbanlarınız olayım, yavrumu bulmadan gelmeyin. Dursun emmisi, yavrum sana emanet. Yavrumu bulmadan gelme. Yavrum sana emanet. Yavrumu bulmadan gelme! Yavrum seni çok severdi Dursun emmisi!</p>

  <p class="calibre4">Kadın, geri evine döndü.</p>

  <p class="calibre4">Üç kişi karanlığa karıştı. Gecede, uzaklaşan ayaklarının sesi duyuluyordu. Alışkın ayaklar, gidecekleri yolu biliyorlardı. Önce ufacık taşlı bir tarlaya düştüler. Sonra, keskin bir kayalığı aştılar. Kayalığın arkasına dinlenmek için oturdular. Üçü de yan yana... Sokulmuşlar. Birbirlerinin üstüne abanmışlar. Böyle uzun zaman sustular. Belalı bir karanlık vardı. Böceklerin ötüşünden başkaca da çıt yoktu. Önce Dursun konuştu. Kimseye değil, geceye söylüyordu.</p>

  <p class="calibre4">Noldu bu çocuğa acep? Nereye gitti?</p>

  <p class="calibre4">Osman:</p>

  <p class="calibre4">Kimbilir ki...</p>

  <p class="calibre4">Ali:</p>

  <p class="calibre4">Memed bana ne diyordu, haberiniz var mı? Ben diyordu, o köye gideceğim. Öldürseler durmam, diyordu.</p>

  <p class="calibre4">Dursun:</p>

  <p class="calibre4">Kaçmasın Memed. Bir delilik yapmasın?</p>

  <p class="calibre4">Ali:</p>

  <p class="calibre4">Kaçtıysa iyi etti, diye dişlerinin arasından ıslık gibi bir laf bıraktı.</p>

  <p class="calibre4">Osman:</p>

  <p class="calibre4">Çok iyi etti.</p>

  <p class="calibre4">Ali:</p>

  <p class="calibre4">Bizimkisi ölümden beter.</p>

  <p class="calibre4">Osman:</p>

  <p class="calibre4">Çukurovaya bir atabilsek kendimizi.</p>

  <p class="calibre4">Dursun:</p>

  <p class="calibre4">Çukurova yakın, dedi. Yüreğir toprağı var. Bizim köy, diye devam etti. Çok çalışırsın ama, kendi kendiyin ağasısın. Ne karışanın olur, ne görüşenin. Tarlalara bir bakarsın bulut çökmüş sanırsın kara toprağa. Öyle pamuk olur işte. Toplarsın. Okkası on kuruştan.</p>

  <p class="calibre4">Bir yazda Abdi Ağanın verdiğinin, yani yılda verdiğinin beş mislini alırsın. Bir şehir var, Adana şehri. Safi sırçadan, tiril tiril yanar gece gündüz. Aynen güneş gibi. Onun içinde gezersin. Evlerin araları, onlar sokak derler adına, cam gibidir. Balı dök yala. Trenler gelir gider. Denizin üstünde bir köy kadar vapurlar yüzer. Dünyanın öteki ucuna gider. O da güneş gibi yanar. Işığa boğulmuştur. Bir bakarsın bir daha gözünü alamazsın. Para dersen sel gibi Çukurovada. Yeter ki sen çalış.</p>

  <p class="calibre4">Osman birdenbire ortaya bir sual attı:</p>

  <p class="calibre4">Dünya ne kadar büyük ola?</p>

  <p class="calibre4">Dursun:</p>

  <p class="calibre4">Çook, dedi.</p>

  <p class="calibre4">Ayağa kalktıklarında Dursun köyünü anlatıyordu hala.</p>

  <p class="calibre4">Kayalıktan sonra da, bir çakırdikenliğe düştüler. Çakırdikeni bacaklarına sarılıyor, bacaklarını dişliyordu.</p>

  <p class="calibre4">Osman:</p>

  <p class="calibre4">Memedin çift sürdüğü tarla buralarda olacak, diye ötelerden seslendi.</p>

  <p class="calibre4">Dursun:</p>

  <p class="calibre4">Buraları ben bilmem. Siz bilirsiniz, diye cevaplandırdı.</p>

  <p class="calibre4">Alinin:</p>

  <p class="calibre4">İşte burası, diyen sesi sağ yandan duyuldu.</p>

  <p class="calibre4">Dursun:</p>

  <p class="calibre4">Burası mı? diye inanmaz inanmaz sordu.</p>

  <p class="calibre4">Ali:</p>

  <p class="calibre4">Tabii burası. Havayı koklasana, sürülmüş toprak kokusu geliyor.</p>

  <p class="calibre4">Dursun durdu. Derin derin havayı içine çekti:</p>

  <p class="calibre4">Öyle, dedi.</p>

  <p class="calibre4">Öndeki Osman seslendi:</p>

  <p class="calibre4">Ayağım sürülmüş toprağa batıyor.</p>

  <p class="calibre4">Ali:</p>

  <p class="calibre4">Benim de...</p>

  <p class="calibre4">Dursun:</p>

  <p class="calibre4">Bekleyin beni. Ben de geleyim.</p>

  <p class="calibre4">Durdular. Dursun arkalarından yetişti.</p>

  <p class="calibre4">Şimdi çift sürdüğü yeri bulmaya çalışalım, dedi Dursun. Ne dersiniz?</p>

  <p class="calibre4">Osman:</p>

  <p class="calibre4">O kolay, dedi. Buluruz.</p>

  <p class="calibre4">Ali:</p>

  <p class="calibre4">Üşüdüm yahu, dedi.</p>

  <p class="calibre4">Dursun:</p>

  <p class="calibre4">Şunu bulalım da sonra, diye yatıştırdı onu.</p>

  <p class="calibre4">Osman bağırdı bu sırada:</p>

  <p class="calibre4">Çektiği evlekler öyle duruyor. Bugün çift sürmemiş.</p>

  <p class="calibre4">Ali de gidip ayağıyla yordamladı. Sürülmüş tarLanın kıyısını birkaç kere de dolaştı.</p>

  <p class="calibre4">Bugün çift sürmemiş Memed, evlekler öyle duruyor.</p>

  <p class="calibre4">Dursun:</p>

  <p class="calibre4">Başına bir iş gelmesin? diye acımış bir sesle sordu. Sesinde biraz da hayret vardı.</p>

  <p class="calibre4">Osman:</p>

  <p class="calibre4">Ona hiçbir şey olmaz. Şeytanın kardeşidir o. Hiçbir şey olmaz ona.</p>

  <p class="calibre4">Ali:</p>

  <p class="calibre4">Dursun emmi, sen bilmez misin onu? Ona bir şey olur mu? diye berkitti.</p>

  <p class="calibre4">Dursun:</p>

  <p class="calibre4">Allah vere de öyle olaydı. Memed çok iyi çocuk. Öksüz.</p>

  <p class="calibre4">Sürülmüş tarlanın ortasında durdular. Osman, çalı çırpı topladı. Aliyle Dursun konuşurlarken o ateşi yaktı. Ateşin başına geçtiler oturdular. Türlü ihtimaller üstünde durdular. Bayılabilirdi. Kuduz kurt gelir kapabilirdi onu. Bir hırsız gelir elinden öküzleri alırdı. Daha ne kadar ihtimal varsa, üzerinde teker teker durdular. Ama, üstünde ısrarla durdukları bir tek ihtimal yoktu. Hepsi de olabilirdi. Bir teki de olmayabilirdi.</p>

  <p class="calibre4">Dursunun yüzüne ateşin yalımı vuruyordu. Kırmızı bakırın rengine çalıyordu yüzü. Yüzünde belli belirsiz, mutlu bir gülümseme vardı.</p>

  <p class="calibre4">Ateş yandı geçti. Ocakta, kedi gözü gibi birkaç köz ışıldadı kaldı. Canları sıkılıyordu. Ali bir türkü söyledi. Dertli bir türküydü bu. Geceye yayıldı:</p>

  <p class="calibre4">Kapıya oturmuş kurar araba</p>

  <p class="calibre4">Bugün efkarlıyım gönlüm haraba</p>

  <p class="calibre4">Kitaplar getir de yeminler edem</p>

  <p class="calibre4">Senden gayrisine demem merhaba.</p>

  <p class="calibre4">Üşüdüler. Osman çalı çırpı topladı, ateşi yeniledi. Dursunla Ali de kalktılar çalı toplamaya gittiler. Büyük bir yığın çalı yığdılar ateşin yanına.</p>

  <p class="calibre4">Osman:</p>

  <p class="calibre4">Eeee ne yapalım şimdi? dedi.</p>

  <p class="calibre4">Dursun:</p>

  <p class="calibre4">Biz şimdi boş dönersek köye, Abdi Ağa kıyameti koparır. İyisi mi burada yatalım. Sabahleyin arar buluruz.</p>

  <p class="calibre4">Ali:</p>

  <p class="calibre4">O Memed hiç bulunmaz gayri. O köye gitti o, neredeyse o köy. Dilinden düşürmüyordu.</p>

  <p class="calibre4">Dursun güldü.</p>

  <p class="calibre4">Ateşi devam ettirmek için Ali nöbetçi oldu, ötekiler kıvrıldılar. Ali gözlerini ateşe dikmiş kalmıştı. Bir ara başını kaldırdı. Gözlerini ateşten aldı. Karanlıklara daldı. Kendi kendine Gitti, dedi.</p>

  <p class="calibre4">Gitsin. İyi yaptı. O sırçadan şehire gitti. Ilık Yüreğir toprağına gitti. Gitsin. İyi yaptı. Varsın gitsin.</p>

  <p class="calibre4">Osman uyanınca nöbeti ona devretti. Bir keseğe başını koyarken:</p>

  <p class="calibre4">Oraya gitti değil mi Osman? Memed, oraya gitti. Dursunun söylediği yere.</p>

  <p class="calibre4">Osman:</p>

  <p class="calibre4">Oraya... dedi.</p>

  <p class="calibre4">Şafağın yeri ışırken üçü de uyandı. Tan yerinde hafif bir kızıllık vardı. Bulutların kenarı sırmalanmıştı. Az sonra kırmızı kenarlı bulutlar beyazlaşmaya başladı. Sonra bir yel esti. Birazcık soğuk ama, çok tatlı. Seher yeliydi. Az sonra ortalığı seçebildiler. Sürülmüş toprağın ötesinde, çakırdikeni günün doğduğu yere kadar uzanıyordu.</p>

  <p class="calibre4">Üçü birden ağır ağır tarlanın ortasından ayağa kalktılar. Sabah ışığı içinde kaldılar. Koyuca gölgeleri günbatıya doğru uzanmıştı. Üçü de kollarını açarak gerindi. Sonra üçü de yere çömelip işedi. Gerine gerine Memedin çift sürdüğü tarlayı dolaştılar.</p>

  <p class="calibre4">Osman:</p>

  <p class="calibre4">Bakın ize, dedi, öküzler sabanla gitmişler. Arkalarında sabanla... Haydi izleyelim.</p>

  <p class="calibre4">İzleye izleye yürüdüler. Bir yerde uzun uzun durdular, konuştular. Burada bir çift öküz yatmıştı. Kocaman izleri bozulmamış, daha kalıp gibi duruyordu. Hem de boyundurukla, arkalarında sabanla yatmışlardı.</p>

  <p class="calibre4">Doğan gün, ortalığı ısıtmaya başladı. Çakırdikenlikten çıktılar, akar suya geldiler. Ali, birden bir çığlık attı. İkisi birden Aliden yana döndüler. Dönünce, boyunlarında boyunduruk; arkalarında saban, tam koşum halinde öküzleri gördüler. Öküzün biri mor, biri kırmızıydı. İki öküzün de kaburgası kaburgasına geçmişti.</p>

  <p class="calibre4">Osmanın yüzü sapsarı kesildi:</p>

  <p class="calibre4">Bir hal var bu çocuğun başında. Memed kaçsaydı, öküzleri böyle koşum halinde koyup gitmezdi. Bir hal var başında.</p>

  <p class="calibre4">Ali:</p>

  <p class="calibre4">Hiçbir hal yok başında. Öküzleri kurnazlığından öyle bıraktı gitti. O köye gitti o.</p>

  <p class="calibre4">Osman kızdı:</p>

  <p class="calibre4">O köy, o köy... Siz de... Neymiş o köy? Deli misin sen?</p>

  <p class="calibre4">Dursun gülümsedi:</p>

  <p class="calibre4">Kavga etmeyin yahu, dedi.</p>

  <p class="calibre4">Öküzleri önlerine kattılar.</p>

  <p class="calibre4">Köye girdikleri zaman gün kuşluktu. Karşıdaki dağdan bile yavaş yavaş sis kalkıyordu.</p>

  <p class="calibre4">Dönenin başına ne kadar çoluk çocuk, kadın, genç, yaşlı varsa toplanmıştı. Yanaşmaların önünde koşulu öküzleri görünce ayağa kalktılar hep birden. Hiç kimse konuşmuyordu. Gözleri öküzlere dikilmişti. Döne bir çığlık attı, öküzlere doğru koştu:</p>

  <p class="calibre4">Yavrumu nettin Dursun emmisi? Yavrum seni çok severdi:</p>

  <p class="calibre4">Dursun:</p>

  <p class="calibre4">İşte, öküzleri böyle koşulu bulduk derede.</p>

  <p class="calibre4">Kadın dövünüyordu:</p>

  <p class="calibre4">Memedim yavrum... Gün görmemiş öksüzüm...</p>

  <p class="calibre4">Dursun:</p>

  <p class="calibre4">Bacı, dedi, ona hiçbir şey olmamıştır. Ben ararım onu. Arar bulurum.</p>

  <p class="calibre4">Döne laf dinlemiyordu. Hem ağlıyor, hem de:</p>

  <p class="calibre4">Gün görmemiş öksüzüm, diyordu boyuna.</p>

  <p class="calibre4">Sonra Döne çırpına çırpına tozların ortasına düştü. Orada kesik kesik inlemeye başladı. Yüzü, gözü, saçları apak toza belenmişti. Sonraları yüzü, göz yaşından çamura kesti.</p>

  <p class="calibre4">Kalabalık öyle donmuş, bir öküzlere, bir Döneye bakıyordu. Kalabalıktan, iki kadın usulca ayrıldı. Geldiler, toprakta belenmekte olan kadını kollarından tuttular kaldırdılar. Döne, yarı baygındı.</p>

  <p class="calibre4">Başı, ölü başı gibi sağ omzuna düşmüştü. Koluna girdiler evine götürdüler. Döne gittikten sonra kalabalık bir karıştı, canlandı. İlkin, kocakarı Cennet konuştu. Ona, at yüzlü Cennet derlerdi.</p>

  <p class="calibre4">Uzun yüzü, kırışık kırışıktı. Boyu çok uzundu. İnce parmakları dal gibiydi. Fıkara Döne, dedi, noldola oğluna?</p>

  <p class="calibre4">Elif atıldı. Köyde şom ağızlılığı ile ün salmıştı. Kısa boyluydu. Ölmese gelirdi Memed, dedi.</p>

  <p class="calibre4">Sonra bu söz boydan boya kalabalığı dolaştı:</p>

  <p class="calibre4">Ölmese gelirdi.</p>

  <p class="calibre4">Ölmese gelirdi.</p>

  <p class="calibre4">Ölmese gelirdi.</p>

  <p class="calibre4">Elif tekrar söz aldı:</p>

  <p class="calibre4">Belki babasının düşmanları öldürmüştür.</p>

  <p class="calibre4">Cennet karı:</p>

  <p class="calibre4">Babasının düşmanları yoktu. İbrahim karıncayı incitmemişti diye cevap verdi.</p>

  <p class="calibre4">Beyaz başörtüler, alacalı bulacalı yazmalar, mor fesler, bakır paralı alınlar kalabalığı dalgalandı:</p>

  <p class="calibre4">İbrahim karıncayı incitmemişti.</p>

  <p class="calibre4">İbrahim karıncayı...</p>

  <p class="calibre4">Karıncayı incitmemişti.</p>

  <p class="calibre4">Sonra ortalık karıştı. Her ağızdan bir ses çıkmaya başladı.</p>

  <p class="calibre4">Vay Memed!</p>

  <p class="calibre4">Vay öksüz!</p>

  <p class="calibre4">Gözün kör olsun gavur dinli.</p>

  <p class="calibre4">Sonra bir teklif dalgalandı kalabalığın üstünde. Kimin söylediği bellisiz.</p>

  <p class="calibre4">Döne kartal dönen yerlere gitsin baksın.</p>

  <p class="calibre4">Leş üstünde kartal döner.</p>

  <p class="calibre4">Nerede kartal dönüyor orada...</p>

  <p class="calibre4">Orada...</p>

  <p class="calibre4">Bütün kalabalık bir anda bunu söyleyen kadına döndü. Bir an sessizlik oldu. Kalabalık, bir an gene dondu. Tekrar canlandı.</p>

  <p class="calibre4">Suyun gözüne düşmüştür.</p>

  <p class="calibre4">Gözüne düşmüştür.</p>

  <p class="calibre4">Gözüne...</p>

  <p class="calibre4">Kalabalık yönünü doğuya döndü. Önce ayakları çıplak çocuklar yürüdüler. Onların ardından ayağı çıplak kadınlar... Önce çakırdikenliğe çocuklar düştü. Ardından kadınlar... Çocukların bacakları ala kan içinde kaldı. Çocuklar, gene koştular. Kadınlarsa, bu önlerine çıkan çakırdikenine beddua ettiler:</p>

  <p class="calibre4">Kökü geçesice...</p>

  <p class="calibre4">Çakırdikenliği çıktıktan sonra, onun ckasından da kayalar göründü. Yorulmuş, ayakları kanamış çocuklar geride kaldılar, kadınlar öne düştüler. Çınara ulaştıklarında yorulmuşlardı. Ulu çınar fışıldıyordu. Birden su gürültüsünü duyunca durakladılar. Bir zaman soluk aldıktan sonra, hep birden suya koşmaya başladılar. Gelen suyun gözüne gözünü dikip baktı. Gelen baktı. Kadınlar, yan yana, üst üste halka oldular. Su, büyük kayanın dibinden köpük saçarak kaynıyordu. Kayanın sol yanında büyücek bir havuz oluyordu su. Kaynayan suyun üstüne üç dört yaprak düşmüştü. Akıp gitmiyor, dolanıp duruyorlardı köpükler arasında.</p>

  <p class="calibre4">Hiç çıt çıkarmadan uzun zaman baktılar.</p>

  <p class="calibre4">Cennet karı:</p>

  <p class="calibre4">Çocuk buraya düşseydi, şimdiye kadar suyun yüzüne bir kere</p>

  <p class="calibre4">olsun çıkardı, dedi.</p>

  <p class="calibre4">Kalabalık, gene karıştı. Başlar dalgalandı:</p>

  <p class="calibre4">Bir kere olsun çıkardı.</p>

  <p class="calibre4">Çıkardı...</p>

  <p class="calibre4">Kalabalık yorgun, bitkin, umutsuz, neşesiz, sallana sallana geri döndü. Bunda çocuklar arkada kalmışlar, oynaya oynaya geliyorlardı. Kalabalık, toplu halde de yürümüyordu. Her biri bir yerde, başı eğik gidiyorlardı.</p>

  <p class="calibre4">Döne, bu günden sonra, ağlaya ağlaya yataklara düştü. Ateşler içinde yandı. Köyün genç kızları da ona yardım ettiler. Döne birkaç gün sonra yataktan kalktı. Gözleri kan çanağına dönmüştü. Alnına da beyaz bir bez bağlamıştı.</p>

  <p class="calibre4">Bir gün köyün içini meraklı bir haber dolaştı:</p>

  <p class="calibre4">Döne yemiyor, içmiyor, suyun gözünün başına oturmuş gözünü kırpmadan suya bakıyor, çıkacak mı diye oğlunun ölüsünü bekliyor.</p>

  <p class="calibre4">Haber doğruydu. Döne her sabah, gün doğmadan kalkıyor, suyun başına gidiyor, gözlerini sudan ayırmadan habire bakıyordu.</p>

  <p class="calibre4">Bu, böyle on gün kadar sürdü. Sonra, Döne bitkin geldi evine kapandı. Şimdi de başka bir şey taktı aklına. Gene her sabah çok erkenden kalkıyor, damın başına çıkıyor, uzak göklere gözünü dikiyor, gökleri araştırıyor. Nerede sönen bir kartal kümesi varsa yaya yapıldak oraya koşuyordu. Bir iğne, bir ipliğe dönmüştü. Bazen kartallar çok uzaklarda, mesela Yağmurtepenin üstünde dönüyorlardı. Orası bir günlük yol çeker. Döne, oraya da gidiyordu.</p>

  <p class="calibre4">Bir gece Dönenin kapısı dövüldü. Bir ses:</p>

  <p class="calibre4">Döne bacı aç! Ben Dursunum, dedi.</p>

  <p class="calibre4">Döne umutla, korkuyla kapıyı açtı.</p>

  <p class="calibre4">Gel Dursun kardaş! Memedim seni çok severdi, dedi.</p>

  <p class="calibre4">Dursun, Dönenin serdiği döşeğe ağır, temkinli oturduktan sonra:</p>

  <p class="calibre4">Bana bak bacı, dedi. Benim yüreğim öyle hükmediyor ki oğlun ölmedi. Bana öyle geliyor ki başını aldı gitti bir yere. Ben, onu bulurum.</p>

  <p class="calibre4">Döne, Dursunun yanına çöküverdi:</p>

  <p class="calibre4">De, dedi. Dursun kardaş. Bir bildiğin mi var?</p>

  <p class="calibre4">Dursun:</p>

  <p class="calibre4">Bildiğim yok ya bacı, yüreğim öyle hükmeyliyor.</p>

  <p class="calibre4">Döne:</p>

  <p class="calibre4">Dillerine kurban olayım kardaş senin, diye yalvardı.</p>

  <p class="calibre4">Dursun:</p>

  <p class="calibre4">Ben onu ararım. Arar bulurum. Sana şu kadarlığını söyleyim ki oğlun ölmedi. Memed ölmedi.</p>

  <p class="calibre4">Döne onu uğurlarken:</p>

  <p class="calibre4">Bir umudum sende kaldı kardaş. Ah oğlumun bir sağlık haberini alsam... Dünyada hiç başka bir şey istemem. Sen bilirsin Dursun Ağam. Dillerine kurban olduğum. Sen bilirsin, dedi.</p>
</body>
</html>
