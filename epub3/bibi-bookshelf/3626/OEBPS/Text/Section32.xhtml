<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İnce Memed 1 - Yaşar Kemal</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><br class="calibre2" />
  <br class="calibre2" />
  <br class="calibre2" /></p>

  <h2 class="sigilnotintoc">36</h2>

  <p class="calibre4"><br class="calibre2" />
  <br class="calibre2" /></p>

  <p class="calibre4">Topal Ali:</p>

  <p class="calibre4">Duydun mu. İnce Memed, dedi.</p>

  <p class="calibre4">Memed gözleri apaydınlık güldü.</p>

  <p class="calibre4">Yoook.</p>

  <p class="calibre4">Ne yok? Sen de...</p>

  <p class="calibre4">Vallahi yok.</p>

  <p class="calibre4">Ali:</p>

  <p class="calibre4">Dur öyleyse...</p>

  <p class="calibre4">Söyle.</p>

  <p class="calibre4">Demedim miydi sana Çiçeklideresinde Koca Osmanı? Ali Saip Bey Ankaradan gelmiş, büyük bayramda af çıkacakmış. Bunun üstüne Koca Osman köylüyü toplamış başına, böyle böyle demiş. İnce Memed bizim şahinimiz. Gelsin köye yerleşsin. Köylüler, başımız üstünde yeri var demişler. Sana yüz dönümlük bir tarla satın almışlar.</p>

  <p class="calibre4">Koca Osman kendisi seçmiş. Bir de ev yapıyorlar. Koca Osman dedi ki Ali Saip Bey yalan söylemez. Aman kendisini iyi korusun. Böyle söyle dedi. Af haberini ben ulaştıracağım şahinime dedi. Eeee, işler nasıl?</p>

  <p class="calibre4">Memed:</p>

  <p class="calibre4">Şu yüzbaşıdan dur durak yok. Öteki eşkıyaları bırakmış, kanlı katilleri, hep benim peşimde. Belki on kezdir çarpışıyoruz. Ne olursa olsun bir daha karşılaşırsam vuracağım.</p>

  <p class="calibre4">Topal:</p>

  <p class="calibre4">Af var, boş ver, dedi.</p>

  <p class="calibre4">Memed:</p>

  <p class="calibre4">Çok geliyor üstüme. Vuracağım.</p>

  <p class="calibre4">Etme. Bekle az daha. Oyala.</p>

  <p class="calibre4">Topal gitti.</p>

  <p class="calibre4">Affı duydu duyalı Hatçenin gözüne uyku girmiyordu, sevinçten. Alayarın kan gibi kırmızı toprağı vardır. Hani çok kırmızı bir karpuzu ortadan yarar, güneşe korsun. İşte öyle kırmızı.</p>

  <p class="calibre4">Üç günden beri Alayarın kırmızı topraklarına sığınmışlardı. Yüzbaşı Faruk başlarında alıcı kuş gibi dönüyordu ya, gene de mutluydular. Hatçe, Iraz türküler söylüyorlardı. Oğullarının adı Memed kalmıştı. Memed tombul tombul büyümüştü. Bugünlerde de en güzel ninniyi dinledi. Hatçe Memedini havaya atıp atıp tutuyordu.</p>

  <p class="calibre4">Iraz teyze, diyordu, bak hele şu Allahın işine. Biz otuz dönüm diyorduk. Allah bize yüz dönüm verdi. Bir de ev üstelik:</p>

  <p class="calibre4">Öyle şakalar, öyle çocukluklar, öyle aptallıklar yapıyordu ki, on iki yaşında kız çocuğu yapmaz.</p>

  <p class="calibre4">Memede ikide birde:</p>

  <p class="calibre4">Aman Memed, diyordu, af çıkıyor. Evimiz, tarlamız var. Neden yüzün gülmüyor? Gülsene azıcık.</p>

  <p class="calibre4">Memed buna acı acı gülümsüyordu.</p>

  <p class="calibre4">Gün doğmadan Alayarda Yüzbaşı Faruk tarafından sarıldılar.</p>

  <p class="calibre4">Yüzbaşı:</p>

  <p class="calibre4">İnce Memed, ben Asım Çavuş değilim. Hizaya gel, diye bağırıyordu. Memed karşılık vermiyordu. Candarmanın elinden nasıl kurtulunur, öğrenmişti. Aldırmıyordu bu yüzden.</p>

  <p class="calibre4">Oyalama kurşunları sıkıyordu. Gece olsun, aralarından süzülüp çıkacaklardı. Iraz en namlı eşkıyadan daha atik, daha nişancı, daha yürekliydi. Tek başına üç gün bu candarmaları oyalayabilirdi. Yüzbaşı Faruk deli divane oluyordu. Bir tek adam, bir tek kaçlın! Üstelik de çocuk!</p>

  <p class="calibre4">İnce Memed, kurtulamazsın elimden.</p>

  <p class="calibre4">İnce Memed niyeti arıtmıştı. Yüzbaşıyı öldürmeye sıkıyordu. Onun için ta içlerine sokulmuştu. Böyle bir ihtiyatsızlığı ilk kez yapıyordu.</p>

  <p class="calibre4">Arkadan:</p>

  <p class="calibre4">Yandım, diye Hatçenin sesi geldi. Memed olduğu yerde donakaldı, ama geri dönmedi. Yüzbaşının bulunduğu yeri ateş çemberine aldı. Bunu da içi götürmedi, oraya bomba üstüne bomba attı. Hışımla geriye döndü, geldi Hatçenin yanına. Hatçe upuzun uzanmış cansızdı. Çocuk da yanındaydı. Hatçe güler gibi yatıyordu.</p>

  <p class="calibre4">Memed deliye dönmüştü, makinaeli gibi taratıyor, habire el bombalarını savuruyordu. Iraz da bir taraftan.</p>

  <p class="calibre4">Yüzbaşı yara içinde kaldı. Candarmalar dayanamadılar. Iraz Hatçenin ölüsüne kapanmış ağlıyordu. Yüzü hapishaneye ilk geldiği günkü gibi olmuştu.</p>

  <p class="calibre4">Memed tüfeğini kucağına çekip oturmuş, başını eğmiş ağlıyordu. Iraz ölüden başını kaldırdı. Göğe baktı. Ta yücelerden bir katar turna geçiyordu.</p>

  <p class="calibre4">Hatçenin kanı, Alayarın kırmızı toprağına karışmıştı. Sonra çocuk bir ağlama tutturdu. Memed, çocuğu kucağına aldı. Bağrına bastırdı. Avutmak için dolanarak ninni söylemeye başladı. Şu köye haber verelim de, dedi Iraz, gömsünler Hatçeyi.</p>

  <p class="calibre4">Iraz haber vermeye gitti. Memed, kucağında çocuk, yüz etleri korkunçlaşmış, gerilmiş, ölüye gözlerini dikmiş, taş gibi kıpırtısız kaldı.</p>

  <p class="calibre4">Haberi alan köylüler, kadın erkek, çoluk çocuk ölünün yanına geldiler.</p>

  <p class="calibre4">Vaaay, dediler, vaaay İnce Memedin talihsiz Hatçesi.</p>

  <p class="calibre4">Memed muhtarı çağırdı. Eline para verdi:</p>

  <p class="calibre4">Şanlı şöhretli defnedin Hatçemi, dedi. Hatçeye uzun uzun baktı. Hatçe gülümsüyordu. Çocuğu kucağına aldı.</p>

  <p class="calibre4">Yürü Iraz teyze, dedi.</p>

  <p class="calibre4">Iraz arkada, o önde dağa yukarı çıktılar.</p>

  <p class="calibre4">Dorukta bir mağara buldular. Kapısının taşına oturdular. Yandaki ağaçlardan yapraklar dökülüyordu. Bir kuş ötüyordu. Karşıki kayadan bir top ak güvercin kalktı. Bir kertenkele bir kütüğün üstüne çıktı. Bu sırada Memedin kucağında uyumuş kalmış çocuk uyandı.</p>

  <p class="calibre4">Sonra da bastı çığlığı...</p>

  <p class="calibre4">Iraz geldi. Memedin sırça parmağından tuttu, gözlerinin içine baktı:</p>

  <p class="calibre4">Kardaş! dedi. Kardaş! Sana bir şey diyeceğim İnce Memedim.</p>

  <p class="calibre4">Memed kımıldamadan bekliyordu.</p>

  <p class="calibre4">Kardaş, şu çocuğu ver bana da başımı alıp Antep köylüklerine gideyim. Ölecek bu dağlarda. Açlıktan ölecek... Rızamın kanından vaçgeçtim. Rızamın yerine işte bu! Ver de gideyim. Büyütüyüm sabiyi.</p>

  <p class="calibre4">Memed kucağındaki çocuğu ağır ağır uzattı. Iraz aldı, bağrında sıktı.</p>

  <p class="calibre4">Rızam! dedi. Benim Rızam.</p>

  <p class="calibre4">Bir eliyle de üstündeki fişeklikleri soyuyordu. Soydu. Hepsini bir yere yığdı.</p>

  <p class="calibre4">Sağlıcakla kal İnce Memed, dedi.</p>

  <p class="calibre4">Memed vardı Irazı kolundan tuttu. Çocuk ağlamasını kesmişti. Uzun uzun çocuğun yüzüne gözlerini dikti baktı:</p>

  <p class="calibre4">Uğurola.</p>

  <p class="calibre4"><br class="calibre2" /></p>
</body>
</html>
