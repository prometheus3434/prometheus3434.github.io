<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İnce Memed 1 - Yaşar Kemal</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><br class="calibre2" />
  <br class="calibre2" />
  <br class="calibre2" /></p>

  <h2 class="sigilnotintoc">9</h2>

  <p class="calibre4"><br class="calibre2" />
  <br class="calibre2" /></p>

  <p class="calibre4">Ana, şafaktan önce kalktı. Hatçenin yatağına baktı. Yatağın içi doluydu. Hiç şüphelenmedi. Sabah olup da Hatçe her zamanki vaktinde yataktan kalkmayınca yüreğine tıp etti. Korkusu doğruydu.</p>

  <p class="calibre4">Yorganı açınca yıldırımla vurulmuşa döndü. Hatçe, bir yastığı yorganın altına uzunlamasına koymuş, onun yerine yastık yatıyordu yorganın altında. Bu, Hatçenin geceden kaçtığını gösteriyordu. Bu yastık oyununu da çabuk haberlenmesinler diye yapmıştı.</p>

  <p class="calibre4">Yorgan kadının elinde kalakalmıştı. Ancak, kocası kendisine seslenincedir ki kendine geldi. Yorganı elinden bıraktı. Toros köylerinde töre yerine geçmiştir. Kızı kaçan, atı, öküzü, horozu çalınan evinin kapısına çıkar, bütün köye, çekemeyenlere, gözleri kaldırmayanlara basar küfürü. Saatlerce durur durur küfreder.</p>

  <p class="calibre4">Köylü hiçbir cevap vermez ona, aldırmaz. Küfredenin bir zaman sonra hırsı iner, ondan sonradır ki, ciddi ciddi olayın üstüne konuşulur.</p>

  <p class="calibre4">Kocasına:</p>

  <p class="calibre4">Kız gitmiş, dedi. Şimdi nişliyelim?</p>

  <p class="calibre4">Koca aşikar bir sevinç çığlığı attı:</p>

  <p class="calibre4">Çok şükür Allahıma, dedi. Çok şükür. Hiç gönlüm yoktu,</p>

  <p class="calibre4">Abdi Ağanın kel yiğenine vermeye kızı. Çaresizlik belimi büküyordu. Çok şükür...</p>

  <p class="calibre4">Kadın:</p>

  <p class="calibre4">Sus, dedi. Sus! Bir duyan olmasın, Abdi Ağa, kızı biz kaçırttık sanır da derimizi yüzer.</p>

  <p class="calibre4">Sonra ana, töre olduğu üzere, evin kapısına çıktı usul usul dövünmeye baktı. Dövünmek hiç de gelmiyordu içinden. Kimseye küfredemiyordu. Bağıramıyordu da. Sallanıyordu boyuna. Yalancıktan:</p>

  <p class="calibre4">Vay benim başıma gelenler!... Kızım! Kızım! Sürüm sürüm sürünesin inşallah. Namusumu iki paralık ettin kızım! Kahrol! Kızım! İki gözün önüne aksın kızım!</p>

  <p class="calibre4">Kocası, çok sert:</p>

  <p class="calibre4">Gel içeri, dedi. İyi yaptı kız. Gönlünün istediği ile kaçtı ya.</p>

  <p class="calibre4">Nolursa olsun. Hiç sesini çıkarma avrat! Bağırma. Git, Abdi Ağaya söyle durumu. Kıza da beddua etme! Gel içeri.</p>

  <p class="calibre4">Kadın, kocasının dediğini tuttu. Başına, kara bir yazma bağladı. Doğru, Abdi Ağaya gitti.</p>

  <p class="calibre4">Abdi Ağa, kadını görünce:</p>

  <p class="calibre4">Oooo, nerelerdesin bacım? Hiç uğramaz oldun Ağayın evine.</p>

  <p class="calibre4">Otur şöyle yanımdan.</p>

  <p class="calibre4">Kadın, oturdu ağlamaya başladı. Kadını böyle ağlar, başında kara yazma görünce, Abdi Ağanın da yüreğine tıp etti.</p>

  <p class="calibre4">Telaşla:</p>

  <p class="calibre4">Ne var bacı? diye sordu.</p>

  <p class="calibre4">Kadın, başını yere eğmiş boyuna ağlıyordu. Cevap vermedi.</p>

  <p class="calibre4">Abdi Ağa:</p>

  <p class="calibre4">Söyle! diye bağırdı. Allahın belası söyle!</p>

  <p class="calibre4">Durdu düşündü:</p>

  <p class="calibre4">Söyle gelinime bir şey mi oldu?</p>

  <p class="calibre4">Kadın:</p>

  <p class="calibre4">Ağam... dedi.</p>

  <p class="calibre4">Ağa:</p>

  <p class="calibre4">Söyle, dedi.</p>

  <p class="calibre4">Kadın yeniden:</p>

  <p class="calibre4">Ağam! Ağam! dedi sustu. Hıçkırıklar sözünü kesiyordu.</p>

  <p class="calibre4">Ağa:</p>

  <p class="calibre4">Kadın, dedi, Allah senin belanı versin. Çatlatma adamı.</p>

  <p class="calibre4">Kadın, gözlerini kuruladı:</p>

  <p class="calibre4">Kaçmış, dedi. Yatağına yastık yatırmış, ilk akşamdan kaçmış.</p>

  <p class="calibre4">Abdi Ağa gürledi:</p>

  <p class="calibre4">Vay! dedi, vay! Bu da mı gelecekti başıma? Abdinin gelini bir yanaşmayla kaçacaktı, öyle mi?</p>

  <p class="calibre4">Sonra, kadına döndü şiddetli bir tekme attı.</p>

  <p class="calibre4">Bu köyü tepeden tırnağa yakarım. Ateşe vurur yakarım.</p>

  <p class="calibre4">Durdu, bir an düşündü. Kadının kolundan tuttu kulağına eğildi:</p>

  <p class="calibre4">Dönenin öksüzü mü kaçırmış? diye sordu.</p>

  <p class="calibre4">Kadın, gözyaşlarını yazmasıyla silerken, başıyla evet işareti yaptı.</p>

  <p class="calibre4">Abdi Ağa yerinde duramıyordu. Adamlarını çağırdı. Bütün köylüleri çağırdı. Bu onun köydeki itibarı için büyük bir darbe olmuştu. Bunun altından kalkmalıydı. Görsün, diyordu. Görsün o ekmeksiz, ipsiz. Ben, ona ne yapacağım görsün! Parça bölük ederim. Parça da bölük. Meseleyi az zamanda bütün köy duydu. Bütün köy, düğün bayram yapıyordu. Karısı, genci, çocuğu, kızı hep bir ağızdan sevinç çığlıkları atıyorlardı. Ama, Abdi Ağadan gizli. Abdi Ağanın, onun adamlarının yanında köylü, onlardan daha üzgün görünüyordu. Fısıltayla konuşuyorlardı.</p>

  <p class="calibre4">Yağmur durmadan yağıyordu. Köylüler yağmurun altına dökülmüşler, birbirlerine sokulmuşlar konuşuyorlardı. Öbek öbek toplanmışlar. Yağmur altında evden eve gidip gelmeler, yağmur altında büzülerek, ağız ağıza konuşanlar... Suya batmış gibi sırılsıklam her biri...</p>

  <p class="calibre4">Derken alay-ı vala ile öteki köyün insanları, başta nişanlı olmak üzere sökün ettiler. Her birinin elinde bir av tüfeği vardı. Nişanlı ateş saçıyordu. Avuru zavuru köyü tutmuştu. Yakarım da yıkarım... Doğru Memedlerin evine gitti. Döne, bu sırada, evinin içinde oturmuş, dünyadan habersizmiş gibi duruyordu. Nişanlı aynı hızla kapıda attan indi, içeri girdi. Kadını saçlarından yakaladı. Sürüye sürüye Abdi Ağanın kapısına kadar getirdi. Kadını Abdi Ağa da gördü. Kendini tutamadı. Geldi çizmelerinin ökçeleriyle çiğnemeye başladı. Dönenin ağzından çıt çıkmıyordu. Her bir yanı çamura batmıştı. Gözleri bile çamurdan görünmüyordu. Abdi Ağa, kadını bıraktıktan sora, bu sefer de nişanlı çiğnemeye başladı. Bırakıyor, avluda bıyıklarını geveleyerek dolaşıyor, tekrar kadına gelip çiğnemeye başlıyordu. Kadının ağzından sızan kanlar, çamura karışıyor, aşağılara kadar, kırmızı bir şerit olaraktan uzayıp gidiyordu.</p>

  <p class="calibre4">Abdi Ağa, tepeden tırnağa sinir kesilmişti. Konuşmadan avluda dolanıp duruyordu. Kimseyi de gördüğü yoktu. Yöredekiler dolanıp duran Abdi Ağaya dikmişler gözlerini, ne söyleyecek diye bakınıp duruyorlardı. Önemli bir karar vereceği zaman, sakalının bir parçasını şahadetparmağına dolar çekerdi. Şimdi de çek babam çek ediyordu. Gelip ortada durunca, ses soluk kesildi, herkes ona bakmaya başladı.</p>

  <p class="calibre4">Parmağına doladığı sakalını bıraktı, sıvazlamaya başladı:</p>

  <p class="calibre4">Beni dinleyin, dedi. Şimdi onlar bu yakınlardadır. Ya kayalıkta, ya ormanlıktadır. Arayacağız. Yalnız bu kadar kalabalıkta olmaz. On kişi kadar. Bulunca öldürmeyecek, eğer ben yoksam orada, bana getireceksiniz. Onun hesabını ben göreceğim. Abdi Ağanın gelini nasıl kaçırılırmış, ona ben öğreteceğim.</p>

  <p class="calibre4">Abdi Ağa, lafını bitirince, öteki köylü Rüstem atıldı. Kel kafalı, çiçek bozuğu yüzlü, koca burunlu biriydi:</p>

  <p class="calibre4">Ben söyleyim de, beni dinle ağam, dedi. Dün akşamdan beri yağmur çiseliyordu değil mi?</p>

  <p class="calibre4">Birkaçı birden:</p>

  <p class="calibre4">Öyle, dedi.</p>

  <p class="calibre4">Rüstem sordu:</p>

  <p class="calibre4">Çamurda iz kalır değil mi?</p>

  <p class="calibre4">Kalır, dediler.</p>

  <p class="calibre4">Kalmasa bile... İsterse kalmasın. Belki de kayalıklardan gitmişlerdir. İz izlemeliyiz. Yakındadırlar. Mutlaka bulacağız. İz...</p>

  <p class="calibre4">Abdi Ağa:</p>

  <p class="calibre4">Üç kişi de kasaba yoluna gitsin. Duydum ki, kasabaya kaçmış...</p>

  <p class="calibre4">Sonra döndü, Rüsteme sordu:</p>

  <p class="calibre4">Kim izleyecek izi?</p>

  <p class="calibre4">Topal Ali var.</p>

  <p class="calibre4">Birkaç ses:</p>

  <p class="calibre4">Topal Ali, eğer gönlü isterse, yağmur olmasın isterse, kuru toprağı, kayayı, kuşu bile izler, dedi.</p>

  <p class="calibre4">Rüstem:</p>

  <p class="calibre4">Kuşu bile izler. Yeter ki kanadının bir yanı azıcık toprağa değsin. Uçan kuşu bile izler.</p>

  <p class="calibre4">Abdi Ağa:</p>

  <p class="calibre4">Hemen getirin neredeyse, Topal Ali, diye emir verdi.</p>

  <p class="calibre4">Topal Ali burada, dediler.</p>

  <p class="calibre4">Topal, bir ayağını ta arkadan sürüyerek, sektire sektire Ağanın karşısına geldi dikildi:</p>

  <p class="calibre4">Ağam, dedi, korkma onun için. Hiç kalbine keder getirme.</p>

  <p class="calibre4">Eğer İnce Memed toprağa bastıysa, ben onu bulurum. Kuş olup uçmadıysa ben onu bulurum. Yüreğine hiç gam, keder getirme...</p>

  <p class="calibre4">Topal Alinin köylüleri de boyuna Aliyi, öteki köylülere, Ağaya övüp duruyorlar.</p>

  <p class="calibre4">Bu Topal Ali bizim köyde ne kadar hırsızlık olduysa buldu.</p>

  <p class="calibre4">On beş yıldır bizim köyden iğne bile çalınmadı.</p>

  <p class="calibre4">Topal Alinin yüzünden...</p>

  <p class="calibre4">Topal Aliynen geyik avına gitmeli...</p>

  <p class="calibre4">Taşların, kayaların üstünde hiç iz görünür mü? Topal Ali kayalardan iz süre süre geyiğin otladığı yere kadar götürür.</p>

  <p class="calibre4">Topal Ali demişler buna Ağam!</p>

  <p class="calibre4">Bu yanlarda sansar kalmadı.</p>

  <p class="calibre4">Topal Alinin yüzünden.</p>

  <p class="calibre4">İnce Memed çocuğu göğe çekilmişse de bulur.</p>

  <p class="calibre4">Hiçbir kalabalığa girmeyen, köyün içine bile binde bir çıkan Hösük de gelmişti Ağanın evinin önüne. Hani Pancar Hösük var ya, işte o. Hösük Topal Aliyi eskiden beri tanırdı. Topal Aliyle, yıllardan beri bir tarlada, yan yana çift sürerlerdi. Topalın ne yaman bir izci olduğunu bilirdi. Zaten bu yanlarda bilmeyen yoktu. Abdi Ağa da duymuştu ününü Topalın. Köylülerin onu bu kadar övmeleri tanıtmak için değil, övünmek içindi.</p>

  <p class="calibre4">Hösük baktı ki Topal, Memedin izini sürmeyi üstüne aldı. Topal, Memed neredeyse, hangi yolda beldeyse, mağarada kovuktaysa eliyle koymuş gibi bulacaktı. Nasıl etse de şöyle çaktırmadan Topalla bir konuşabilse. Topal onu kırmazdı. Bunca yıl birlikte tuz ekmek yemişlerdi. Topal hayran, köylülerin Ağaya kendisini övmelerini dinliyordu.</p>

  <p class="calibre4">Onlar Topalı övdükçe, Topal da: Evelallah sayende Ağam.. diye kabarıyordu.</p>

  <p class="calibre4">Yiğit adam desinler, iyi adam desinler, Topal gibi adam yok şu köyler içinde desinler. Topal Alinin umurunda değildir. Oralı bile olmaz. Yalnız, Topal gibi izci bulunmaz, dediler miydi kıvancına sınır olmazdı.</p>

  <p class="calibre4">Topala işi düşenler, bir iki gün önce, Topalın kulağının duyacağı yerlerde, Topal gibi izci var mı bu dünyada! Böyle izci!... Adana toprağını bir bir gez bulunmaz. Analar bir tek izci doğurmuş, o da Topal Ali, diye konuşurlar, konuşmalarını Alinin duyduğunu anlayınca, ona başvururlardı. Bundan sonra Topal Aliden istedikleri neyse alırlardı. Böyle bir adamın işini Ali, ölür gene yapardı.</p>

  <p class="calibre4">Topal, kalabalıktan ayrılıp izin başını bulmak üzere Hatçelerin evine giderken Hösük arkasından yetişti:</p>

  <p class="calibre4">Dur hele Ali, dedi. Sana bir çift sözüm var.</p>

  <p class="calibre4">Ali:</p>

  <p class="calibre4">Oooo Hösük kardaş! diye boynuna sarıldı. Hösük kardaş seni bir göresim geldi ki sorma gitsin. Bugünlerde ziyaretine gelecektim. Ya Hösük kardaş. Ne var, ne yok Hösük kardaş? Şu işi bitireyim de bu gece sende kalırım Hösük kardaş: Buluyum şu oğlanı... Şimdicik bulurum. Ne var insan bulmada?...</p>

  <p class="calibre4">Hösük:</p>

  <p class="calibre4">Şöyle arkamdan gel! Kimse görmesin konuştuğumuzu. Ağa, benden şüphe eder.</p>

  <p class="calibre4">Topal Ali merakla Hösüğün arkasına düştü. Demin azıcık durmuş olan yağmur iri tanelerle tekrar düşmeye başladı.</p>

  <p class="calibre4">Ağanın evinin önünde Topal Aliye at hazırlıyorlardı. Atla iz sürülür mü? Topal Ali gözü kapalı bile sürer böyle izi. Hösük, bir damın karartısına vardı sindi. Yanına gelen Aliye kırgın:</p>

  <p class="calibre4">Bre kardaşım, gel otur yanıma şöyle. Bre Ali, nasıl edip de teslim edicen fıkarayı Abdiye. Sen bunu nasıl yaparsın? dedi. Kıyma İnce Memede! Kıyma öksüze! Kıyma İbrahimin bir oğluna! İbrahim gibi iyi adam var mıydı? Seni de çok severdi. Mezarında kemikleri sızlar sonra. Bilirim. Hemen şimdi elinle koymuş gibi bulursun. Abdi ona çok kötülük eder. Kötülüğü sen etmiş olursun ona. Sana bir şey söyleyim mi Ali? Sen bunların yolunu şaşırt bugün. Memed, bugünü de geçirirse kurtulur. Çocukluğunda Memed, Kesme köyündeki Süleymanın evine kaçmıştı. Herkes öldü sandıydı onu. Altı ay mı, bir yıl mı sonra ne, ben gördüm de anasına ben haber verdim sağlığını. Yaa öyle olduydu o zaman. Herkes öldü biliyordu oğlanı. Başını sokar bir yere. Gel kardaş şaşırt bunları. Kim bilir fıkaracıklar şimdi bu yağmurda yaşta nereye sokuldular? Bu kıyamette neredeler acep şimdi? Titreşiyorlardır şimdi. Ha Ali! Bana bir şey söyle Ali. Vazgeç bu işten.</p>

  <p class="calibre4">Hösük konuştukça Topal renkten renge giriyordu. Halbuki az önce iz sürecek, kocaman bir köyün önünde iz sürecek, kaçanları bulacak diye ne kadar seviniyordu. Hösük konuştukça, o ağzını açmıyor, toprağa bakıyordu. O sustukça, Hösük acı acı söylüyordu:</p>

  <p class="calibre4">Ya kardaşım Ali, fıkaracıklar şimdi sokulmuşlardır birbirlerine, titriyorlardır bir ağacın altında. Üstlerinden, yağmur değil bu, bir ırmak akıyordur şimdi. Bir ırmak durmadan akıyor. Ali kardaş! Korkuyorlar şimdi fıkaracıklar. Adamın yüreği parçalanır hallerine! Şu yağmurun da ettiğine bak! Durmuyor etmiyor. Şunların haline acısa da dursa, dursa Ali kardaş! Bir kuş parlasa korkuyorlar... Bir sıçan kaçsa, bir kertenkele tırmansa ağaca... Yürekleri göğüslerine sığmıyor şimdi. Ha geldiler, ha gelecekler diye. Bunlar sevdalılar Ali! Karasevdalılara kötülük eden onmaz. Eli kurur. Kupkuru bir ağaç gibi suyu çekiliverir. Eli kurur. Şaşırt yollarını Ali. Kurtar karasevdalıları. Cennetten sana bir köşk hazırdır. Hemencecik hazırlarlar köşkü. De Ali! De bana söz ver!</p>

  <p class="calibre4">Hösük, Alinin gözlerinin içine, gözlerini dikti baktı. Bunu yapmazsan olmaz mı, der gibi baktı. Öteki ağzını açıp tek mi çift mi demedi. Hösük, Alinin elini tutup tekrar başladı:</p>

  <p class="calibre4">Bak sana deyim ki Ali! Bunlar daha çocukluktan sevişirler. Kız, Memedi bir gün görmese yemek yiyemez, gözlerine uyku girmez, hüngür hüngür ağlar. Onları Allah nişanlamış, haberin var mı Ali? Allah! Bu Memed, Kesme köyüne kaçtı da, hani ben haber verdiydim anasına, kız o gelinceye kadar hasta yattı. Deliye döndü. Bu böyle kardaşım Ali. Bu, böyle işte! Gerisini sen düşün Alim. Sonra, tuttular kızı, verdiler Abdinin kel yiğenine. Onlar da kaçtılar. Gerisini sen düşün. Bir kuş, bir çalıya sığınır. O çalı da, o kuşu saklar. Memed sana sığındı Ali. Sebep olma. Sen bu işi yaparsan Abdi sana dost olur ama, bir koca köy sana düşman kesilir. Abdi dost olsun da diyeceksin. Öyle değil Alim! İş öyle değil. Sen bilirsin Alim. Benim sana diyeceğim bu kadar.</p>

  <p class="calibre4">Omuzları düşmüş, yorgun yüzü kederden değişmiş olarak Ali, Hösüğe hiçbir şey demeden ayağa kalktı. Hösük arkasından:</p>

  <p class="calibre4">Bir köy sana düşman kesilir, dedi.</p>

  <p class="calibre4">Sonra, arkasından yetişip, kulağına:</p>

  <p class="calibre4">Karasevdalıları ayıranın onduğunu duydun mu hiç? Aralarına kara çalı olma sevdalıların. Yuva bozanın yuvası bozulur Ali! Bir köy bayram etti Ali, sevdalılar kavuştu diye. Çürük bir ağaca dönersin. Bir köy sana düşman kesilir. Bak, oğlanın anasını ne hale getirdiler. Çamurların içinde yatıyor daha! Belki de... Düşün Ali!</p>

  <p class="calibre4">Bu sırada, at hazırlanmıştı. Aliyi çağırdılar. Bir delikanlı hürmetlice atı tutmuş onu bekliyordu. Atın terkisinde de uzun tüylü, kara bir yamçı bağlıydı. Yağmur siyim siyim yağıyordu.</p>

  <p class="calibre4">Bütün köylü, çoluk çocuk dışarda. Bütün gözler Topalın üstünde. Topal, yüzlerce çift gözün ağırlığını, deliciliğini üstünde duyuyordu. Topal bacağına o ezeli ağrısı gene girdi. Ağrı dayanılır gibi değil. Ne zaman bir müşkül içinde kalmışsa o ağrı gelmiş; her zaman topal bacağına yapışmıştır. Dayanılır gibi değil.</p>

  <p class="calibre4">Cümle köy, taşı toprağı, insanı, hayvanıyla Topala içinden beddualar ediyordu. Hatçelerin evinin önündeki dut ağacının altında iki iz yan yanaydı. İzi sürdü. Önce Hatçelerin evini dört beş sefer dolandı. Köyün bütün çocukları arkasındaydı. Sonra gelişigüzel köyün içine daldı. Bir zaman köyün içinde dolandı durdu.</p>

  <p class="calibre4">Hösüğün yanında, iki üç köylü duruyor:</p>

  <p class="calibre4">Topala ne söyledin? diye soruyorlardı.</p>

  <p class="calibre4">O övünerek:</p>

  <p class="calibre4">Söyledim söyleyeceğimi. Topal beni kırmaz sanırsam.</p>

  <p class="calibre4">Köyün içinde başıboş dolandığını görünce sevindi. Topal, köyün içinde dolaşır da iz mi arardı? Başından aldı mıydı, sonuna kadar götürürdü izi. Çorap söküğü... Topalın böyle dolaşmasında hayırlı bir iş vardı.</p>

  <p class="calibre4">Laf ağızdan ağıza dolaştı:</p>

  <p class="calibre4">Topalın böyle dolaşmasında hayırlı bir iş var.</p>

  <p class="calibre4">Kim söyledi?</p>

  <p class="calibre4">Hösük söyledi.</p>

  <p class="calibre4">Pancar.</p>

  <p class="calibre4">Hösük:</p>

  <p class="calibre4">Topal köyün içinde dolanıp duruyor. Allah bilir ya, yüreği acıdı sevdalılara. Onların yollarını şaşırtacak. De görüyüm seni Topal!</p>

  <p class="calibre4">Kel Ali:</p>

  <p class="calibre4">Ben o Topalı bilirim, diyordu. Topal babasının izini bile sürer. Bulunca asacaklarını bilse bile babasını, gene sürer izini.</p>

  <p class="calibre4">Yeter ki ona sürecek iz olsun. Dayanamaz. Topal, iyi adam, hoş adam, sevdalılara da yüreği parçalanıyor ya, iz sürmemek elinden gelmez. İz sürmeye gelince hiçbir şey geçemez önüne onun. Kendisini öldüreceklerini bilse bile, ötesinde ölümünü görecek bile olsa, bir iz ver önüne, sürer götürür.</p>

  <p class="calibre4">Hösük:</p>

  <p class="calibre4">Peki Kel Ali, dedi, belki on kere evi dolaştı. Çoktan beri de köyün içinde dolanıp duruyor, iz sürüyor, diyelim, Memed kızı aldı da kapı kapı dolaşmadı ya. Kız kaçıran adam, arkasına bile bakmaz. Topal Aliyse iz şaşıracak adam değil. Hele bu yağmurda... Ben ona dedim ki... Ali! dedim... Bir daha bakma yüzüme...</p>

  <p class="calibre4">Kel Ali bu lafları düşündü. Yüzünde bir umut, bir sevinç belli oldu:</p>

  <p class="calibre4">Allah vere de huyu değişmiş ola Topalın. Dönüp durduğuna bakılınca köyün içinde, huyu değişmiş... De, Topal Ali, göreyim seni!</p>

  <p class="calibre4">Topal Ali gitti geldi, gitti geldi. Kapıların önünde attan inip, toprağı iyice araştırdı. Taşlara baktı. Bir iz bulabilmek için ne yapılmak gerekiyorsa, hepsini yapıyordu. Yalnız asıl izin bulunduğu yere bir türlü yaklaşamıyordu. Korkuyordu. Biliyordu ki izi bir daha görürse dayanamayacak alıp götürecekti. İz izler gibi yaparak köyün dışına çıktı. İçinden, dolduruvermek atı, başını alıp kaçmak geliyordu. Doludizgin!... Ormanlığa gözünü dikti uzun uzun baktı. İzin yönü doğru ormanın içine gidiyordu. Sevişen iki insanı görür gibi oldu. Kafasında her şey altüst oldu.</p>

  <p class="calibre4">Yağmur usul usul çiseliyordu. Atının başını tekrar Hatçelerin evine doğru çevirdi. Geldi, Hatçelerin evinin önündeki dut ağacının yanındaki çitin üstünde durdu.</p>

  <p class="calibre4">Yerde upuzun bir çarık izi yatıyordu. Kendi kendine: Çarık daha yeni dikilmiş, dedi. Tüyleri uzun. Bu, olsa olsa kışın ölmüş bir tosun derisi olabilir. Gözünün önüne yeniden ormanda sevişenler geldi. Usul usul çiseleyen yağmurun altında. Her bir yerini bir merak ateşi sardı. Yakıyordu.</p>

  <p class="calibre4">Dalmış gitmişken, köylülerden biri yaklaştı:</p>

  <p class="calibre4">Ne o Ali? dedi. Burada uyuyup kalacaksın. Abdi Ağa, sabırsızlanıyor. Ne dolanıp duruyor köyün içinde? diyor. Diyor ki, bu kadar övdüğünüz Topal Alinin sürdüğü iz bu mu?</p>

  <p class="calibre4">Bunlar böyle konuşurlarken, Abdi Ağa doludizgin sürdüğü atının başını tam yanlarında çekti:</p>

  <p class="calibre4">Ne o? dedi. İzci başı ne o? Maşallah izci başı, sen ne iz sürermişsin! Sabahtan beri tapusunu çıkaracakmışsın gibi köyün içini dolandın durdun. Şimdi de bu çitin dibinde uyuyacaksın.</p>

  <p class="calibre4">Topal Alinin gözleri karardı. Abdi Ağaya hızla atının başını çevirdi:</p>

  <p class="calibre4">Ağa, dedi, sor köylülere bakalım, yeni çarık giymiş mi? Bu çarık kışın ölen bir tosunun derisi mi?</p>

  <p class="calibre4">Ağa, köylülere döndü:</p>

  <p class="calibre4">Doğru mu? diye sordu.</p>

  <p class="calibre4">Bir köylü:</p>

  <p class="calibre4">Doğru, dedi. Kışın İsmailin tosunu öldüydü. Değirmenci İsmail var ya, işte onun, bir giyimlik de Memed aldıydı ondan.</p>

  <p class="calibre4">Ağa, Topal Aliye:</p>

  <p class="calibre4">Doğruymuş... De göster hünerini Ali! dedi.</p>

  <p class="calibre4">Ali, boynunu içine çekti. Altındaki atı kırbaçladı. Abdi Ağayla yedi sekiz atlı da onun arkasından köyün dışına çıktılar. Kayalara gelince Ali atın başını çekti. Ötekiler de çektiler. İz kayalara gidiyordu. Ali, gerçekten şaşırdı bu işe. İzlerin yönü ormandaydı oysaki... Kayadaki izleri araştırdı.</p>

  <p class="calibre4">Kayadan gitmişler. İnin atlardan da kayadan sürelim izleri, dedi.</p>

  <p class="calibre4">Atları birisine teslim ettiler. Alinin ardına takıldılar. Kayaların arasında azıcık bir toprak parçası gördüler. Toprak parçasında üç tane sarı çiçek açmıştı. Toprak parçası kapkara, ışıl ışıldı. Sarı çiçekler parlıyorlardı. Sarı çiçeğin birisi yan yatmıştı. Ali, onu arkadakilere gösterdi:</p>

  <p class="calibre4">Biliyor musunuz, bu neden yatmış da ötekiler dimdik duruyor? Dün akşam, yahut gece yarısı üstüne birisi basmış. Çarığın yan tarafı, bakın şuraya bir iz bırakmış.</p>

  <p class="calibre4">Sonra Ali kayalıkta döndü dolaştı. Abdi Ağa, arkasını hiç bırakmıyordu. Sivri bir kayanın dibine gelince:</p>

  <p class="calibre4">İşte buradan dönmüşler, dedi.</p>

  <p class="calibre4">Yeniden atların yanına geldiler.</p>

  <p class="calibre4">Artık, ormana doğru izler apaşikardı. Ötekiler bile izleri gözleyebiliyorlardı. Ormanın kıyısına gelince Ali durdu. Yüzü sapsarı, kül gibi oldu, sonra da morardı. İzler ormanlıktaki kayalığa doğru yön değiştirmişti. Bu, bir kör yürüyüşüydü. Nereye gideceklerini bilmeyenlerin yürüyüşü... İz bir zaman doğru gidiyor, gidiyor, dönüp başka yöne vuruyor, yeniden dönüyordu. Ali, izin böyle döne döne, böyle birkaç kere aynı yere geldiğini gördü, acıdı. İçinden: Şu Abdiyi alıp, ormanın aşağısına götüreyim, kurtulsun fıkaracıklar, geçti.</p>

  <p class="calibre4">Bir ağacın kökünün dibinde yeşil bir ot bitmişti. Ot, terütaze, köke doğru yaslanmıştı. Otun yarısı ezilmişti. Onun arkasında da bir ağaç kıymığı toprağa gömülmüştü.</p>

  <p class="calibre4">Yağmur yeniden şiddetlenmeye başladı. Topal Ali terkideki yamçıyı sırtına aldı. Ötekiler susuyorlardı.</p>

  <p class="calibre4">Abdi Ağa:</p>

  <p class="calibre4">Vakit geçiyor Ali, dedi. Gene izi mi yitirdin?</p>

  <p class="calibre4">Yok, dedi. Yürüyün. Atı ormana sürdü.</p>

  <p class="calibre4">Bu sefer izi, gerçekten yitirdi. Abdiye döndü:</p>

  <p class="calibre4">İzin ucunu kaçırdım, dedi.</p>

  <p class="calibre4">Abdi Ağa:</p>

  <p class="calibre4">Senin hünerin bu muydu? Bu muydu Topal Ali? diye söylendi. Nişanlı en arkada. Elinde çıplak bir tabanca... Kabzayı sıkıyor.</p>

  <p class="calibre4">Ali, Abdi Ağanın sözüne içerledi:</p>

  <p class="calibre4">Şimdi çıkarırım izi, dedi. Bunlar yakınlarda olmalıdırlar. Burada fırtınaya tutulmuşlar. Çok dönmüşler buralarda. Onun için izi şaşırdım.</p>

  <p class="calibre4">Epeyce aradıktan sonra izi gene doğrulttu. Orman üst üste, sıktı. Atlar gidemeyecek bir hal aldı. Atları bıraktılar, yollarına yaya devam ettiler.</p>

  <p class="calibre4">Ali:</p>

  <p class="calibre4">İşte buradan bir dal kırmışlar, dedi.</p>

  <p class="calibre4">Sonra heyecanlandı:</p>

  <p class="calibre4">Yaklaştık... Buradan da bir kucak çalı almışlar. Kuru çalı. İz, kayalığa doğru gidiyor.</p>

  <p class="calibre4">Topal Aliyle Abdi Ağadan başka hepsi sırılsıklam olmuşlardı.</p>

  <p class="calibre4">Abdi, nişanlıya döndü:</p>

  <p class="calibre4">Sen neden yamçını almadın? diye sordu.</p>

  <p class="calibre4">Öteki cevap verecek halde değildi. Elindeki tabancası düşecekmiş gibi titriyordu. Topal Ali kayalığa doğru koşmaya başladı. Heyecandan tıkanıyordu. Arkasından ötekiler de koştular.</p>

  <p class="calibre4">Ali:</p>

  <p class="calibre4">Buldum, dedi. Şu koca kayalığın altındalar. Yavaş olun.</p>

  <p class="calibre4">Abdi Ağa gerilerden bağırıyordu:</p>

  <p class="calibre4">Oradalar mı? Bir şey söylesene Ali!</p>

  <p class="calibre4">Aliden ses seda çıkmıyordu. Soluk soluğa Abdi de geldi. Alinin durduğu yerde durup bakmaya başladı. Geriye kalanlar da geldiler, sıralandılar.</p>

  <p class="calibre4">Ali söze başladı:</p>

  <p class="calibre4">Burada, dedi, ateş yakmışlar. Şu çalının üstünde, elbiselerini serip kurutmuşlar. Ateşi kibritle değil, kavla yakmışlar...</p>

  <p class="calibre4">Kovuğun arka tarafına, kuru topraklı yere gitti. Toprağa eğildi. Uzun zaman araştırdı. Toprakta, kızın geniş, sert kalçalarının izini seçebildi. Kalçaların biraz üstünde omuz küreklerinin yeri belli oluyordu.</p>

  <p class="calibre4">Gelin, gelin! diye arkadakileri çağırdı. Gelin de bakın.</p>

  <p class="calibre4">Hepsi hep birden eğildiler, toprağa baktılar. Abdi Ağa, ne var gibisine Topal Alinin yüzüne baktı.</p>

  <p class="calibre4">Ali:</p>

  <p class="calibre4">Olacak olmuş, dedi.</p>

  <p class="calibre4">Abdi Ağa, anladı ama gene sordu:</p>

  <p class="calibre4">Yani ne olmuş? dedi.</p>

  <p class="calibre4">Ali:</p>

  <p class="calibre4">Bak Ağa, şurası kızın kalçalarının yeri. Şurası da kürek kemiklerinin... Şurası da başının geldiği yer. Şu çizgilere bak. Buraya şaçları yayılmıştır... Yani Ağam, atı alan...</p>

  <p class="calibre4">Abdi Ağanın yüzü değişti. Bir zaman öyle sustu kaldı. Sonra yavaş yavaş canlandı:</p>

  <p class="calibre4">Nereye gittiler onlar şimdi sana göre?</p>

  <p class="calibre4">Ali:</p>

  <p class="calibre4">Çok yakındalar. Şimdi buluruz.</p>

  <p class="calibre4">Günse battı batacak.</p>

  <p class="calibre4">Abdi Ağa:</p>

  <p class="calibre4">Karanlığa kalmayalım Ali.</p>

  <p class="calibre4">Ali:</p>

  <p class="calibre4">Onlar buradan ayrılalı olsa olsa iki saat olmuştur. İki saatte bu ormanda ne kadar yol yürünür? Üstelik bunların karnı da aç! Isındıkları yerde hiç ekmek kırıntısı yok. Yiyecekleri olsa yerlerdi.</p>

  <p class="calibre4">Nişanlı büzülmüş. Her bir yanından sular sızıyor. Dişleri de birbirini dövüyor.</p>

  <p class="calibre4">Bir ateş yakıp da ısınalım, dedi. Üşümekten öldük.</p>

  <p class="calibre4">Ötekiler de:</p>

  <p class="calibre4">Üşümekten öldük, dediler.</p>

  <p class="calibre4">Abdi Ağa kızdı:</p>

  <p class="calibre4">Biz onları arayacağız. Siz kalın da ısının, dedi. Avrat yürekli adamlar.</p>

  <p class="calibre4">Aliyle birlikte ormana daldılar. Abdi Ağa, tabancasını çekti.</p>

  <p class="calibre4">Nişanlı, Abdi Ağanın kızdığını görünce, ateş yakmaktan vazgeçerek arkasına düştü.</p>

  <p class="calibre4">Yavaş yavaş karanlık basıyordu. Ali, tam izin üstündeydi. İz, öylesine belliydi ki, karanlıkta bile sürebilirdi. Artık kapandaydılar. Neredeyse ele geçeceklerdi. İzler, gittikçe tazeleşiyordu. Bir çalının ardında, bir çıtırdı duydular. Kulak kabarttılar. Karanlık yavaş yavaş basıyordu.</p>

  <p class="calibre4">Abdi:</p>

  <p class="calibre4">Çalıyı çevirin, diye emir verdi.</p>

  <p class="calibre4">Ali:</p>

  <p class="calibre4">Burdalar; dedi.</p>

  <p class="calibre4">Birden bir kadın çığlığı duydular.</p>

  <p class="calibre4">Abdi bağırdı:</p>

  <p class="calibre4">Memedi öldürmeyeceksiniz. Tutup bana getireceksiniz. Onu, ben elimle... Ona ne yapılacaksa, ben elimle yapacağım. Tüyüne dokunmayacaksınız Memedin.</p>

  <p class="calibre4">Memed çalının arkasına sinmişti. Eli, tabancasının kabzasındaydı. Tabanca şalvarın sağ cebindeydi. Hiçbir şeyden, hiç kimseden korkmuyordu.</p>

  <p class="calibre4">Hatçeye:</p>

  <p class="calibre4">Korkma! dedi. Seni onlara vermem.</p>

  <p class="calibre4">Çalının içinden ayağa kalktı. Korka korka kendisine doğru ilerleyenlere:</p>

  <p class="calibre4">Teslim, dedi. Teslim oldum.</p>

  <p class="calibre4">Abdi:</p>

  <p class="calibre4">Durun, dedi. Şu itin yanına ben varayım.</p>

  <p class="calibre4">Ötekiler geri geri çekildiler. Abdiyle nişanlı öne düştü. Memed yalnız bir karartı olarak gözüküyordu.</p>

  <p class="calibre4">Topal, biraz önce izi sürüp getirdiğinde bir sevinmişti ki... Şimdi bu durumu görünce müthiş bir kedere gömüldü. Her zaman böyle olurdu zaten. Oraya, bir kütüğün üstüne oturdu kaldı. Başını elleri arasına aldı. Kendi kendine söyleniyordu, Ben, bu işi yapmayacağım. Bir daha yapmayacağım. Vay Memed!</p>

  <p class="calibre4">Abdi Ağa:</p>

  <p class="calibre4">Ulan nankör, dedi. Ulan ekmeksiz. Bunu mu yapacaktın bana? Seni, dedi, alıp götüreceğim köye... Gerisini sen düşün...</p>

  <p class="calibre4">Tam bu an, çıt, diye bir tetiğin düşmesi duyuldu: Ama patlamadı. Abdi arkasını dönüp hışımlı:</p>

  <p class="calibre4">Ulan, dedi, size demedim mi, ona hiçbir şey yapılmayacak...</p>

  <p class="calibre4">Memed hiç kımıldamıyordu. Heyecanlanmıyor, korkmuyordu. Taş gibi, öylecene durmuş bekliyordu. Bu sırada şalvarının sağ cebindeki eli biraz oynadı. Tabancayı yavaş yavaş tabaka çıkarır gibi heyecansız, dışarı çıkardı. Abdi Ağaya doğrulttu. Sanki hiçbir şey olmuyordu. Öyle dingindi. İki el ateş etti.</p>

  <p class="calibre4">Abdi Ağa:</p>

  <p class="calibre4">Yandım anam, diyerek yere düşerken, tabancayı nişanlıya çevirdi. Üç el de ona sıktı. O da yandım, diyerek yere düştü.</p>

  <p class="calibre4">Tabancasını cebine soktu. Aynı soğukkanlılıkla:</p>

  <p class="calibre4">Hatçe burada. Kılına dokunursanız, size yapacağımı bilirim.</p>

  <p class="calibre4">Hatçeye de:</p>

  <p class="calibre4">Sen şimdilik eve dön. Ben seni sonra, gelir alırım. Başımızı alır, bilinmeyen bir yere gideriz. Sen doğru eve git. Bunlar sana dokunamazlar.</p>

  <p class="calibre4">Memede ateş etmeye başladılar. Buna, Memed de şaşırdı. Oysaki Memed, oradan çoktan uzaklaşmıştı. Karanlığa sıkıyorlardı kurşunu. Gece yarısına doğru ormandan çıktı. Usul usul yağmur çiseliyordu daha.&nbsp;</p>

  <p class="calibre4"><br class="calibre2" /></p>
</body>
</html>
