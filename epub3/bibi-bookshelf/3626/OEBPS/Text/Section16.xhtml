<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İnce Memed 1 - Yaşar Kemal</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><br class="calibre2" />
  <br class="calibre2" />
  <br class="calibre2" /></p>

  <h2 class="sigilnotintoc">21</h2>

  <p class="calibre4"><br class="calibre2" />
  <br class="calibre2" /></p>

  <p class="calibre4">Çiçeklideresinin tepesine doğru incecik bir çiğirden çıkıyorlardı. Sabahtan beridir ki Koca Osman boyuna Topal Aliye soruyordu:</p>

  <p class="calibre4">Şahinim nasıl bir adam?</p>

  <p class="calibre4">Her soruşunda da Topal Ali anlatıyordu:</p>

  <p class="calibre4">Kocaman ala gözleri var. Saçları diken diken. Yüzü acı. Çenesi ince, rengi yanık, boyu orta, kurşunu iğnenin deliğinden geçirir, atik, yiğit. Korkmaz. Öleceğini bile bile yürür.</p>

  <p class="calibre4">Koca Osman:</p>

  <p class="calibre4">Yaa? diyor, sonra da düşüncelere dalıyordu.</p>

  <p class="calibre4">Peki, dedi, Koca Osman, şahinim bu dağın tepesinde mi saklanır her zaman?</p>

  <p class="calibre4">Topal Ali:</p>

  <p class="calibre4">Yok, dedi. Bu yıl burada kalacak herhalde. Kasabaya yakındır</p>

  <p class="calibre4">Çiçeklideresi...</p>

  <p class="calibre4">Koca Osman:</p>

  <p class="calibre4">Yaaa?</p>

  <p class="calibre4">Topal Ali:</p>

  <p class="calibre4">Hani Hatçe hapiste. Şahitler döndüler ya, hükümet gene bırakmadı Hatçeyi.</p>

  <p class="calibre4">Koca Osman:</p>

  <p class="calibre4">Vay şahinim!</p>

  <p class="calibre4">Topal Ali:</p>

  <p class="calibre4">Öyle oldu işte.</p>

  <p class="calibre4">Sonra yemyeşil bir alana geldiler. Alanı kırpılmış gibi kısacık otlar sarmıştı. Gökte güz bulutları kaynıyordu. Aklı karalı bulutlar.</p>

  <p class="calibre4">Koca Osman:</p>

  <p class="calibre4">Şahinime daha ne kadar var?</p>

  <p class="calibre4">Topal Ali, bir yamacı gösterdi. Yamaç kayalık, ormanlıktı.</p>

  <p class="calibre4">İşte, orada:</p>

  <p class="calibre4">Koca Osman:</p>

  <p class="calibre4">Dünya gözüyle şahinimi görüyüm de...</p>

  <p class="calibre4">Topal Ali:</p>

  <p class="calibre4">Gör, dedi.</p>

  <p class="calibre4">Akşama doğruydu ki, ormanı yararak, bir yer damına geldiler.</p>

  <p class="calibre4">Topal Ali ay ıslığını çaldı. Cabbar, damın üstünde göründü.</p>

  <p class="calibre4">Topal Ali:</p>

  <p class="calibre4">Cabbar! diye bağırdı.</p>

  <p class="calibre4">Cabbar içeriye seslendi:</p>

  <p class="calibre4">Memed kardaş, bak kim geliyor!</p>

  <p class="calibre4">Memed de damın üstüne çıktı.</p>

  <p class="calibre4">Ohhooo!... Ali Ağa! Hoş geldin!</p>

  <p class="calibre4">Kucaklaştılar.</p>

  <p class="calibre4">Ali:</p>

  <p class="calibre4">Kusuruma kalma Memedim, dedi. Seni çok aradım. Verecek haberlerim vardı. Yetiştiremedim. Kalaycının pususundan iyi ki kurtuldunuz. Demek o kahpe dölü Horali!.. Hiç ummazdım ondan. Onu bostan bekçiliğinden bilirdim.</p>

  <p class="calibre4">Bunlar böyle konuşurlarken Koca Osman arkada öyle dikilmiş, yüzünde bir gülümseme, duruyordu. Atı arkasındaydı. Her zamanki gibi sağ ayağını karnına çekmişti. Atın tüyleri domur domur olmuştu. Islanmıştı.</p>

  <p class="calibre4">Memed usuldan Topala sordu:</p>

  <p class="calibre4">Bu da kim?</p>

  <p class="calibre4">Topal:</p>

  <p class="calibre4">Ta aşağıdan, Vayvay köyünden olurmuş... Sana şahinim deyip durur.</p>

  <p class="calibre4">İnce Memed, ona doğru ağır ağır yürüdü, yanına vardı, elini uzattı:</p>

  <p class="calibre4">Hoş geldin emmi!</p>

  <p class="calibre4">Koca Osman:</p>

  <p class="calibre4">Hoş bulduk yavru. Yoksa şahinim sen misin?</p>

  <p class="calibre4">İnce Memed.</p>

  <p class="calibre4">Memed hafiften utanarak gülümsedi:</p>

  <p class="calibre4">Benim.</p>

  <p class="calibre4">Koca Osman hızla, kendinden beklenilmeyecek bir çeviklikle Memedin boynuna sarılıp öpmeye başladı. İnce Memed, şahinim! Hem öpüyor, hem ağlıyordu.</p>

  <p class="calibre4">Cabbar geldi, ihtiyarı Memedden ayırdı. İhtiyar oracığa bir taşın üstüne oturdu, yüzünü elleri arasına aldı. İnce Memed, benim şahinim! Cabbar yeniden geldi, onu oradan kaldırdı, içeri götürdü. İçeriye boydan boya ayı postları serilmişti. Duvarlarda fişeklikler, bombalar, mavzerler asılıydı.</p>

  <p class="calibre4">Oturduktan sonra yaşlı kişi duruyor duruyor:</p>

  <p class="calibre4">İnanamıyorum yavrum. Gözlerime inanamıyorum. Gerçekten şahinim sen misin?</p>

  <p class="calibre4">Memed her söyleyişinde kızarıyor, bozarıyordu:</p>

  <p class="calibre4">Gerçekten sen misin?</p>

  <p class="calibre4">Memed:</p>

  <p class="calibre4">Kusura bakma emmi. Dağbaşı: Kahve yok, dedi.</p>

  <p class="calibre4">Koca Osman:</p>

  <p class="calibre4">Şahinimin canı sağ olsun.</p>

  <p class="calibre4">Memed, biraz dolmuş, yanaklarına hafif bir kızıllık gelmişti. Kara bıyıkları uzamıştı. İncecikti. Yüzü daha sertleşmiş, her dakika dövüşe hazır, atıldı atılacak bir hal almıştı. Daha yanmış, kararmış, kavrulmuştu. Boyu da eskisinden daha uzun görünüyordu.</p>

  <p class="calibre4">Topal Ali:</p>

  <p class="calibre4">Ben görmeyeli... dedi.</p>

  <p class="calibre4">Cabbar:</p>

  <p class="calibre4">Allah Çiçeklideresi köyünün yokluğunu vermesin. Besleyip duruyorlar bizi. Memed, Çiçeklideresinin hem ağası, hem hakimi, hem hükümeti. Çiçeklidereliler hükümete gitmiyorlar gayri. Her işi Memed görüyor. Memed de bir adil ki... Sen görmeyeli işler böyle işte.</p>

  <p class="calibre4">Topal gülümsedi:</p>

  <p class="calibre4">İyi ki Kalaycıdan kurtuldunuz. Ben her şeyi öğrendim Abdinin Ali Safa Beye gidip ayağına düştüğünü, Ali Safa Beyin seni öldürtmek için Kalaycıyı kasabaya çağırışını, her şeyi öğrendim. Sana geldim ki, sen ortalarda yoksun. Vay, dedim, kendi kendime, vaaay dedim, Kalaycı yedi Memedimi. Düştüm yollara. Akkalede duydum ki, Kalaycıyla karşılaşmışsın, sen Kalaycıyı yaralamışsın. Daha iki kişilerini de vurmuşsun. Şapkamı havaya atıp döndüm geldim köye. Bekle babam bekle! Bir ay sonra Çiçeklideresinden aldım haberini. Göde Duran söyledi onu da...</p>

  <p class="calibre4">Koca Osman:</p>

  <p class="calibre4">Şahinim, dedi, ben Vayvay köylülerinin elçisiyim. Kalaycı, Ali Safanın iti. Bizde adam koymadı vurmadık. Ali Safa tarlalarımızı alır. Biz hakkımızı ararsak Kalaycıya vurdurur. Duyduk ki...</p>

  <p class="calibre4">Memed, Topal Aliye:</p>

  <p class="calibre4">Demek, bunlar hep Abdi Ağanın başının altından çıkıyor? Öyle ha? Bilmiştim böyle olduğunu zaten.</p>

  <p class="calibre4">Koca Osman sabırsız:</p>

  <p class="calibre4">Duyduk ki şahinim, sen o gavuru yaralamışsın. Keşke vuraydın, öldüreydin kafiri. Ah keşke...</p>

  <p class="calibre4">Memed, son derece durgun, telaşsız:</p>

  <p class="calibre4">Dün bir haber geldi. Aldığı yaradan iflah olmamış, birkaç gün önce cehennemi boylamış.</p>

  <p class="calibre4">Koca Osman yerinden kalkıp, Memedin üstüne atıldı, ellerini öpmeye başladı:</p>

  <p class="calibre4">Doğru mu bu? Doğru mu, şahinim! Tarlalarımız bizim olacak gayri. Tarlalar bizim... Doğru mu, şahinim?</p>

  <p class="calibre4">Memed:</p>

  <p class="calibre4">Doğru, dedi. Ben de nasıl oldu da Kalaycıyı öldürmedi, o kurşun diyordum. Nişan alıp da sıkmıştım.</p>

  <p class="calibre4">Koca Osman:</p>

  <p class="calibre4">Allah ne muradın varsa versin. Amin... dedi.</p>

  <p class="calibre4">Sonra gitti, heybesini açtı. İçinden büyücek bir çıkın çıkardı. Memede verdi:</p>

  <p class="calibre4">Bunu köylü gönderdi, şahinim. Çok şükür yarabbi! Bana müsaade. Ben yola düşeyim. Müjde vereyim köylüye... Düğün bayram yapsınlar.</p>

  <p class="calibre4">O hızla çıktı, ağaçta bağlı atını çözdü. Üstüne bindi. Kapıya geldi.</p>

  <p class="calibre4">Sağlıcakla kal, şahinim. Şu haberi bir an önce yetiştireyim de... Seni arar Osman emmin sonra. Eyvallah, şahinim!</p>

  <p class="calibre4">Atı üzengiledi.</p>

  <p class="calibre4">Memed, azıcık şaşırdı Koca Osmana.</p>

  <p class="calibre4">Acayip, dedi.</p>

  <p class="calibre4">Cabbar:</p>

  <p class="calibre4">Acayip.</p>

  <p class="calibre4">Topal:</p>

  <p class="calibre4">Bre çocuklar, merak ettim. Nerden buldunuz bu Çiçeklideresini Allah aşkına?</p>

  <p class="calibre4">Memed gülümsedi:</p>

  <p class="calibre4">Buluruz.</p>

  <p class="calibre4">Cabbar:</p>

  <p class="calibre4">Buluruz.</p>

  <p class="calibre4">Topal:</p>

  <p class="calibre4">Bizim köy nere? Burası nere?</p>

  <p class="calibre4">Cabbar:</p>

  <p class="calibre4">Burası bura, dedi.</p>

  <p class="calibre4">Topal:</p>

  <p class="calibre4">Söyleyin, nasıl düştünüz buraya?</p>

  <p class="calibre4">Memed duvarı gösterdi. Gösterdiği yerde bir saz asılıydı.</p>

  <p class="calibre4">Topal:</p>

  <p class="calibre4">Eeee? dedi, bundan ne çıkar?</p>

  <p class="calibre4">Cabbar:</p>

  <p class="calibre4">Türlü türlü ses çıkar.</p>

  <p class="calibre4">Topal:</p>

  <p class="calibre4">Adama öykünme Cabbar! diye çıkıştı.</p>

  <p class="calibre4">Memed:</p>

  <p class="calibre4">Ali Ağa, dedi. Bu sazın sahibi Sefil Alidir. Aşık Sefil Ali. Mazgaçta karşılaştık. Bir kayanın üstüne oturmuş saz çalıyordu. Tüfeğini de bir yanına yatırmış. Bize karıştı. Çoktan beri eşkıyaymış.</p>

  <p class="calibre4">Topal:</p>

  <p class="calibre4">Elde de neler var!</p>

  <p class="calibre4">Cabbar:</p>

  <p class="calibre4">Sefil Ali iyi aşık amma! Herifte bir ses var. Deme gitsin.</p>

  <p class="calibre4">Topal:</p>

  <p class="calibre4">Anladık. Sefil Ali eşkıya... İyi de aşık... Burası neden?</p>

  <p class="calibre4">Memed:</p>

  <p class="calibre4">Burası da Sefil Alinin köyü. Sefil Alinin dayıları da bu köyün en yiğit adamları. Anladın mı?</p>

  <p class="calibre4">Topal:</p>

  <p class="calibre4">Anladım, dedi.</p>

  <p class="calibre4">Cabbar:</p>

  <p class="calibre4">Neredeyse gelir Sefil Ali. Şimdi tepenin sivrisindedir. Türkü yakıyor. Kim bilir ne üstüne? Dağdan gelir gelmez, soluk soluğa sazı çeker kucağına yumulur üstüne. İşte böyle bizimkisi. Düğün şenlik.</p>

  <p class="calibre4">Memede döndü:</p>

  <p class="calibre4">Bre Memed, dedi, şu aksakalın getirdiği çıkını aç da, ne kadar para göndermiş bize Vayvaylar görelim.</p>

  <p class="calibre4">Memed:</p>

  <p class="calibre4">Görelim.</p>

  <p class="calibre4">Ağır ağır çıkını açtı. Paralar deste desteydi.</p>

  <p class="calibre4">Cabbar:</p>

  <p class="calibre4">Hepsi para mı?</p>

  <p class="calibre4">Memed:</p>

  <p class="calibre4">Hepsi...</p>

  <p class="calibre4">Cabbar:</p>

  <p class="calibre4">Zengin olduk, dedi.</p>

  <p class="calibre4">Memed:</p>

  <p class="calibre4">Öyle.</p>

  <p class="calibre4">Cabbar:</p>

  <p class="calibre4">Yaşa bre ihtiyar!</p>

  <p class="calibre4">Topal:</p>

  <p class="calibre4">Bununla kalsa iyi, dedi. Bak göreceksin. O ihtiyar sizin yakanızı bırakmaz. İki aya bir, köylüden toplar toplar getirir size. Yaman bir adam o.</p>

  <p class="calibre4">Memed:</p>

  <p class="calibre4">Bağrı yanmış adamın. Kim bilir ne kadar zulmetti onlara Ali Safa, Kalaycı.</p>

  <p class="calibre4">Topal:</p>

  <p class="calibre4">Siz paradan yana korkmayın. Arkanızda dağ gibi bir Vay vay köyü var.</p>

  <p class="calibre4">Cabbar:</p>

  <p class="calibre4">Dağ gibi, dedi.</p>

  <p class="calibre4">Topal:</p>

  <p class="calibre4">Sen Koca Osmanın hoşuna gittin. Kalaycı o kadar zulüm bile &nbsp;yapmasaydı, gene getirirdi parayı... Bunlar böyledir. Sana şahinim dedi bir kere. Git evine çocuğunu al, kes, öldür gözünün önünde, sana hiçbir şey söylemez. Bunlar böyledir.</p>

  <p class="calibre4">Cabbar:</p>

  <p class="calibre4">Bu gidişle kıyamete dek eşkıyalık yap. Burnun kanamaz.</p>

  <p class="calibre4">Topal:</p>

  <p class="calibre4">Öyle deme Cabbar, dedi. Ali Safa Bey boş durur mu? Kalaycı onun canıydı. Siz canını elinden aldınız. Bunu size koymaz.</p>

  <p class="calibre4">Memed:</p>

  <p class="calibre4">Koymamaya çalışır.</p>

  <p class="calibre4">Cabbar:</p>

  <p class="calibre4">Elinden gelirse...</p>

  <p class="calibre4">Memed:</p>

  <p class="calibre4">Siktir et bre Cabbar kardaş, dedi. Sefil Alinin dediği gibi...</p>

  <p class="calibre4">Hangi günü gördük akşam olmamış.</p>

  <p class="calibre4">Bu sırada tüfeğini çaprazlama boynuna takmış, sallanarak Sefil Ali içeri girdi. Doğru saza gitti. Duvardan aldı. Olduğu yere oturup saza düzen vermeye başladı. Birden bir türkü tutturdu. Kalın gür bir sesi vardı. Ses, Sefil Aliden çıkmıyor gibiydi. Türkü bin yıl öteden geliyor... Uzaktan dağlardan, Çukurovadan, denizden geliyor. Denizin tuzu, çamın sakızı, yarpuzun kokusu bulaşmış. Öyle bir türkü. Gel benim derdime, diyor, bir derman eyle. Alemler derdine derman olansın.</p>

  <p class="calibre4">Bir an duruyor, bu sefer saz büyüyor. Saz tekrar ediyor: Derman olansın. Sonra gene başlıyor Sefil Ali:</p>

  <p class="calibre4">Her nere baktıysam yarimi gördüm.</p>

  <p class="calibre4">Elleri duruyor. Sazın üstüne yumulmuştur. Uyumuş kalmış gibi. Birden başını kaldırıyor. Eli sazın üstünde uçuyor.</p>

  <p class="calibre4"><br class="calibre2" /></p>

  <p class="calibre3"><i class="calibre5">Dağlar taşlar uçan kuşlar.</i></p>

  <p class="calibre3"><i class="calibre5">Bir fırtına gibi çalıyor, söylüyor.</i></p>

  <p class="calibre3"><i class="calibre5">Adımı dersen de Sefil Aliyim</i></p>

  <p class="calibre3"><i class="calibre5">Bir gün akıllıysam yüz gün deliyim</i></p>

  <p class="calibre3"><i class="calibre5">Üstü köpüklenmiş bahar seliyim</i></p>

  <p class="calibre3"><i class="calibre5">Başı pare karlı dağdan gelirim</i></p>

  <p class="calibre4"><br class="calibre2" /></p>

  <p class="calibre4">diyor, susuyor.</p>

  <p class="calibre4">Sefil Ali olduğu yerde küçülmüş, tükenmiştir. Olduğu yerde, öylecene bir taş gibi kalakalmıştır. Donmuştur.</p>

  <p class="calibre4">Sazını usuldan, bir yana koydu.</p>

  <p class="calibre4">Memed de donmuş kalmıştı. Bir ara gözüne o çelik pırıltı gene geldi kondu. Sonra kafasında bir top sarı ışık gene söndü, kıvılcımlandı. Bol ışıklı Çukurova düzü dalgalandı. Topal Aliye usuldan sokuldu:</p>

  <p class="calibre4">Ali ağam!... dedi.</p>

  <p class="calibre4">Ali:</p>

  <p class="calibre4">Ne? diye sordu.</p>

  <p class="calibre4">Memed ona dışarı çık diye bir işaret yaptı. Topal ayağa kalkıp kapıya yürüdü. Arkasından Memed de kalktı. Onlar dışarı çıktıktan sonra, Cabbar Sefil Aliye yaklaştı, dürttü. Sefil Ali kendine geldi:</p>

  <p class="calibre4">Bak, Ali, dedi Cabbar. Bana bak...</p>

  <p class="calibre4">Ali:</p>

  <p class="calibre4">Noldu?</p>

  <p class="calibre4">Cabbar:</p>

  <p class="calibre4">Topalı dışarı götürdü Memed. Anladın mı?</p>

  <p class="calibre4">Ali güldü:</p>

  <p class="calibre4">Anladım.</p>

  <p class="calibre4">Cabbar:</p>

  <p class="calibre4">Bu adam delirmiş. Aklı başından gitmiş bunun. Şimdi Topala ne söylüyordur biliyor musun? Ondan kasabaya gitmelerini istiyordur. Başka ne olacak? Her önüne gelene söylüyor. Bütün Çiçeklideresi köyüne yayılmış. Köylünün ağzında: Memed, Hatçemi dünya gözüyle bir daha görüyüm diyormuş. Allah o zaman canımı alsın, gidip mapusanede göreceğim, kasaba ateş olsa gene içine gireceğim, diyormuş. Köylünün dilinde hep bu!</p>

  <p class="calibre4">Cabbar:</p>

  <p class="calibre4">Bu adam kanına susamış. Ben önüne geçmeye çalışıyorum, bana da kötü kötü, sanki düşmanıymışım gibi bakıyor.</p>

  <p class="calibre4">Sefil Ali:</p>

  <p class="calibre4">Bırak sarhoşu yıkılana kadar gitsin.</p>

  <p class="calibre4">Cabbar:</p>

  <p class="calibre4">Bırak sarhoşu ama, Memed yiğit adam, iyi adam. Bu dağlar Memed gibisini görmemiştir. Bir daha göremez de. Nur parçası adam. Evliya...</p>

  <p class="calibre4">Poyraz savuruyordu dışarda. Deli Poyraz... Neredeyse kar yağacak. Dağların üstünden bir turna katarı geçti az önce. Kış geldi demektir. Havada kış kokusu...</p>

  <p class="calibre4">Çamın dalları poyrazda dökülüyordu. Memed, Topalı çamın yanında tutup dibine doğru çekti.</p>

  <p class="calibre4">Otur şuraya.</p>

  <p class="calibre4">Topal, Memedin yüzüne bakınca hayretler içinde kaldı. Dudakları titriyordu. Merakla bekledi.</p>

  <p class="calibre4">Memed geldi yanına çöktü.</p>

  <p class="calibre4">Ali Ağam, diye başladı, sen akıllı bir adamsın. Bütün bu başımıza gelenler senin yüzünden. Sen de biliyorsun bunları. Ama anladımki bunda senin suçun yok. Sen iyi adamsın.</p>

  <p class="calibre4">Topal Ali:</p>

  <p class="calibre4">Aman Memedim... dedi.</p>

  <p class="calibre4">Memed:</p>

  <p class="calibre4">Amanı mamanı yok Ali Ağa.</p>

  <p class="calibre4">Topal Ali:</p>

  <p class="calibre4">De bakalım öyleyse...</p>

  <p class="calibre4">Memed, bir an durdu düşündü. Yüzü gerildi. Büyük bir acı içinde kıvranır gibiydi:</p>

  <p class="calibre4">Ben, dedi. Hatçeyi görmeye gideceğim yarın.</p>

  <p class="calibre4">Topal şaşkına döndü:</p>

  <p class="calibre4">Nasıl, nasıl? diye söylendi.</p>

  <p class="calibre4">Memed, tok, sert bir sesle:</p>

  <p class="calibre4">Ben yarın Hatçeyi görmeye gideceğim.</p>

  <p class="calibre4">Topal:</p>

  <p class="calibre4">Eeee?</p>

  <p class="calibre4">Memed:</p>

  <p class="calibre4">Eeeesi mesi yok. Gideceğim.</p>

  <p class="calibre4">Topal elini çenesine verip duraksadı. Epeyi düşündükten sonradır ki:</p>

  <p class="calibre4">Zor, dedi içini çekerek. Çok zor. Düpedüz ölüm demektir.</p>

  <p class="calibre4">Ölümü alnıma aldım, dedi Memed, yüzü kırışarak, yüzü büyük bir acıyla gerilerek. Ölümü alnıma aldım! Şurada tam yüreğimin ortasında bir yangın var. Oyuyorlar gibi yüreğimi. Gitmeliyim. Dayanamam gayri. Yarın şafaktan kalkıp yollara düşeceğim. Ben kasabaya...</p>

  <p class="calibre4">Topal sözünü kesti:</p>

  <p class="calibre4">Ya seni yakalarlarsa? Bütün umudum, bir köyün umudu sende.</p>

  <p class="calibre4">Memed, köy lafını duyunca kapkara kesildi.</p>

  <p class="calibre4">Bir köyün bütün umudu mu? Bir köyün... Hangi köyün?</p>

  <p class="calibre4">Toprağa hışımla kocaman bir tükrük attı.</p>

  <p class="calibre4">Topal Ali çok dingin:</p>

  <p class="calibre4">Celallenme kardaşım. İçi beni, dışı eli yakar. Sen köylüye gücenme. Korkularından ağayı tutar görünüyorlar. Yoksa yürekleri seninle bile... Bütün köyün, beş köyün umudu sende...</p>

  <p class="calibre4">Memed:</p>

  <p class="calibre4">Ben gideceğim, dedi, kestirdi attı. Topalın yanından kalktı.</p>

  <p class="calibre4">Dağa yukarı sarhoş gibi sallanarak yürüdü. Poyraz kokuyordu, kuru çam kokuyordu dağlar.</p>

  <p class="calibre4">Topal, serseme dönmüş yerinden kalktı ve içeriye geldi.</p>

  <p class="calibre4">Cabbar merakla heyecanla Topala sordu:</p>

  <p class="calibre4">Ne dedi sana Memed? Söyle Ali kardaş!</p>

  <p class="calibre4">Ali:</p>

  <p class="calibre4">Yarın şafaktan önce kasabaya gidiyor.</p>

  <p class="calibre4">Cabbar:</p>

  <p class="calibre4">Bu adam delirmiş, diye bağırdı. Bağlamalı onu. Tutacaklar öldürecekler onu. Bağlamalı. Şimdi nereye gitti o?</p>

  <p class="calibre4">Topal Ali:</p>

  <p class="calibre4">Dağa doğru yürüdü gitti. Sallanıyordu...</p>

  <p class="calibre4">Cabbar arkasından dağa doğru koştu. Poyraz, ormanın ağaçlarının dallarını kırıyordu. Kar yağacak gibi bir koku vardı havada. Bulutlar kararmış, kaynaşıyordu gökte. Birden ortalık karardı. İri taneli; sıcak damlalar düşmeye başladı.</p>

  <p class="calibre4">Memedi ulu dalları yolunmuş bir çamın altında, çürümüş bir kütüğe oturmuş buldu. Yanına sokuldu. Dalgındı. Onun yanına geldiğinin farkında bile olmadı. Usuldan yanına oturdu:</p>

  <p class="calibre4">Kardaş, dedi, etme! Herkese de söyledin. Çiçeklideresi köyünde duymayan kalmamış. Kasabada da duyulmuştur. Yakalarlar seni. Etme bunu!</p>

  <p class="calibre4">Memed başını kaldırdı, dik dik yüzüne baktı:</p>

  <p class="calibre4">Doğrusun. Haklısın Cabbar. Ama gel bana sor. İçerime sor. Yüreğimi iki el tutmuş sık babam sık ediyor. Edemem. Hatçeyi görmeden edemem. Görmezsem ölürüm. Öyle öleceğime, böyle ölüyüm...</p>

  <p class="calibre4">Sen bana son bir kardaşlık yapar mısın?</p>

  <p class="calibre4">Cabbar:</p>

  <p class="calibre4">Senin için yapmayacağım iş yok Memed! Birbirimize kardaş dedik. Can dedik.</p>

  <p class="calibre4">Öyleyse bana eski püskü bir elbise... Senden istediğim bu.</p>

  <p class="calibre4">Cabbar sustu, başı önüne düştü.</p>

  <p class="calibre4"><br class="calibre2" /></p>
</body>
</html>
