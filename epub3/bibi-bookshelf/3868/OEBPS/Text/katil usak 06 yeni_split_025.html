<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>katil usak 06 yeni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="right" id="calibre_toc_22">Perti Heyvenleri</h1>

  <p class="normal"><span>Ertesi sabah kahvaltıydı, tıraştı, çıktım, ofise gittim. Öyle midir, böyle midir, şu, şu yüzden mi bunu yaptı acaba türünden yumağın içinden uç bulup çıkarma derdinde bir yandan kamera kayıtlarında izlemediğim kısımları izler, öte yandan çayımı yudumlarken cep telefonum çaldı. Hafızaya kayıtlı numaralardan değildi. Açtım.</span></p>

  <p class="normal"><span>“Alo, Vedat Bey?”</span></p>

  <p class="normal"><span>“Evet?”</span></p>

  <p class="normal"><span>“Tayyar ben…”</span></p>

  <p class="normal"><span>“Tayyar?”</span></p>

  <p class="normal"><span>“Abdullah komiserin yardımcısı…”</span></p>

  <p class="normal"><span>“Ha, affedersin, dalmışım… Hayırdır?”</span></p>

  <p class="normal"><span>“Televizyonu izliyor musun?”</span></p>

  <p class="normal"><span>“Yok, neden?”</span></p>

  <p class="normal"><span>“Aç istersen.”</span></p>

  <p class="normal"><span>“Bir dakika,” dedim, internetten de yayın yapan haber kanallarından birini açmaya koyuldum. “Ne oldu?”</span></p>

  <p class="normal"><span>“Sacit Korkmaz bulundu,” dedi Tayyar. “Amirim sana haber vermemi istedi.”</span></p>

  <p class="normal"><span>“Kendisi nerede peki?”</span></p>

  <p class="normal"><span>“Meşgul.”</span></p>

  <p class="normal"><span>Nihayet görüntü geldi. Genelkurmay Başkanı, artık nasıl oluyorsa ki bu nasılla oluyorsa kısmını güzel imgelemlerinize bırakıyorum, iktidara karşı düzenlenen feci komplolara dair belgeleri neredeyse düzenli haftalık yayına girecek ölçüde durup dinlenmeden ‘ortaya çıkaran’ gazetelerden birinde önceki hafta yayınlanan ve ordu mensubu birilerinin imzasını taşıyan planların sahteliğinden ve demokrasinin bekçisi Türk Silahlı Kuvvetleri’ni halkın gözünde küçültme çabalarının boşa çıkacağından bahsediyordu. Alttaysa, ekranın üçte birini kaplayan kırmızı bandın üstünde yanıp sönen beyaz ve büyük harfler, FLAŞ: KANLI PERTİ SANIĞI ÖLÜ BULUNDU diyordu. Bu tür acil, ‘flaş’ haberlerde sıkça rastlandığı üzere altyazı aceleye gelmiş, vatandaşın arena seyircisi duygularını körüklemeye yönelik ‘kanlı’ sıfatı elbette kalmış ama baskın, parti, partiyse perti olmuştu. İyiydi gene; nelerini görüyorduk, kendi attıkları başlıkları unutmaları ve tek satırda tek harfi yanlış yazmaları ciddi başarı sayılabilirdi.</span></p>

  <p class="normal"><span>“Vay vay,” dedim. “Nerede?”</span></p>

  <p class="normal"><span>“Riva taraflarında. Ormanlık arazide, köylüler bulmuş.”</span></p>

  <p class="normal"><span>“Şoförü?”</span></p>

  <p class="normal"><span>“O da yanındaymış.”</span></p>
</body>
</html>
