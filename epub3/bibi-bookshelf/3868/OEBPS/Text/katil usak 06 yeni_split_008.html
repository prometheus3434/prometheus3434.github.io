<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>katil usak 06 yeni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="right" id="calibre_toc_5">Abidin, Olmuş mu, Bakar mısınız?</h1>

  <p class="normal"><span>“Ne bu?” dedi Nilgün, gözlerini kocaman açarak.</span></p>

  <p class="normal"><span>“Neye benziyor?” dedim.</span></p>

  <p class="normal"><span>“Saçmalıyorsun artık. Ver şunu!”</span></p>

  <p class="normal"><span>Baktı sırıtmaya devam ediyorum, bir hışım uzanıp elime doğru davrandı. Derhal elimi ve elimdeki bardağı diğer yana çektim. Ani hareketimle birkaç damla, çarpışan buzların arasından sıçrayıp halıya doğru inişe geçti. Aynı anda, anlık hamleler konusunda gayet antrenmansız sekreterimin atılması boşa gitti, dengesini yitirdi ve hareketini üzerime kapaklanarak bitirdi. Pozisyonun zaten her daim ekvatorun aşağısına çalışan aklıma neler getireceğini hemen fark ederek panikle üzerimden kalkmaya çabalarken gülmeye başladım.</span></p>

  <p class="normal"><span>Doğrulur doğrulmaz kıpkırmızı bir suratla, “Şunu verecek misin, vermeyecek misin?” dedi.</span></p>

  <p class="normal"><span>“Vermezsem ne olacak?” dedim, üzerine en kart zampara havamla sol kaşımı kaldırıp kafamı hafifçe yana eğerek bir, “Efendim?” ekledim ve bir öncekinden daha pis sırıttım.</span></p>

  <p class="normal"><span>Nilgün, dişlerini ve yumruklarını sıktı, ‘Ya sabır’ türünden derin bir nefes alıp, “Patron,” dedi. “Sabahın köründe… Miden–”</span></p>

  <p class="normal"><span>En uyuz ifademle kaşlarımı kaldırarak lafını kestim: “Vedat</span> <span class="ideitalik">Bey</span><span>.”</span></p>

  <p class="normal"><span>Görüntüyü burada dondurup bir parantez açayım. Dedim ya, artık kendini bana denk mi görüyor, daha mı samimi buluyor –gerçi ev dışındayken annemin yapamadığı müdahaleleri yapmasından illa bir yakınlık kurduğu anlaşılmayacak şey değildi ya, gene de tam emin olamıyordum– Nilgün, bana hep ‘Patron’, Tefo’yaysa ‘Tefo Bey’ derdi ve hâlâ öyle der. Aynı şekilde, benimle konuşurken ikinci tekil şahsı kullanmayı uygun görür. Tahmin edeceğiniz üzere, Tefo’ya karşı daima sizli bizlidir. Hemen ekleyeyim, bu tavrı, işe girmesinin üzerinden daha bir ay bile geçmeden başlamıştır ve saklamaya gerek yok, arada sıkıcı gelse bile, anaç davranışları, ilgisi falan, hoşuma gider. İyi kızdır Nilgün. Hiçbir şey değilse bile, içi dışı birdir; sadıktır, samimidir...</span></p>

  <p class="normal"><span>Tekrar play düğmesine basınca, bana hitap şeklini değiştirmesi üzerine önceki gün söylediklerimi unutmadığımı görüp kafasını salladı ve ellerini ‘E, iyi, ne yapalım?’ gibisinden iki yana açıp az önceki ‘Bey’ vurgumun aynını kullanarak, “Kendini</span><span class="ideitalik">zi</span> <span>bitirmeni</span><span class="ideitalik">zi</span> <span>izleyecek değilim, Vedat</span> <span class="ideitalik">Bey</span><span>,” dedi.</span></p>

  <p class="normal"><span>Altı çizili italiklere gülmemi saklamadan, “İyi ya, izleme,” dedim. Üzerine, gözlerimi gözlerinden kaçırmadan, kahvaltı niyetine koyduğum viskiden kallavi bir yudum daha yuvarladım. Karamelli alkol önüne çıkanı yakarak aşağı inerken gülmem geçmişti.</span></p>

  <p class="normal"><span>Nilgün’ün öfkeli bakışlarına acıma eklendiğinde karşımda dikilmesinin ilk otuz saniyesi bitmişti. İkincinin ortalarında kafasını salladı, içini çekti ve dönüp odayı terk etti.</span></p>

  <p class="normal"><span>Haklıydı. Berbattım. Tefo gitmişti ve dağılmıştım.</span></p>

  <p class="normal"><span>Can dostum, arkadaşım, kardeşim, karafatmam, elmamın yarısı, falan ve filanım; onca yakınlığı nasıl tarif ederseniz ona denk gelen şahıs, öylece çekip gitmişti.</span></p>

  <p class="normal"><span>Yarımdım artık. Kitaplarda okur, çok denk gelirse ah-vah derdim ama anlamazdım pek; yarım kalmak diye bir şey varmış sahiden. İşin fenası, giden yarı, kalan yarının bütün saçmalıklarını katlanılır kılan, beni bir arada tutan, durduk yerde romantizmi abartmamak için vesaire, vesaire yapan diye geçiştireceğim, yarıydı. Ve kalan yarı, üç gündür türlü bahane uydurup eve gitmiyor, sokaklarda, sahilde, işte, artık ayakları onu nereye götürüyorsa orada amaçsızca dolaşıyor, yorulunca büroya gelip içmeye başlıyor, sonunda ya masa başında ya da gerekir diye aldığımız üçlüde feneri söndürüyor ve izleyen günü, hem de alıştığının tersine erkenden kalkarak ve kendine edebileceği akla yakın tüm eziyetleri edip üstüne Nilgün’ü durduk yerde fırçalayarak geçiriyordu.</span></p>

  <p class="normal"><span>Demin anlattığım sahne ise, Nilgün’ün karar verip bardağı elimden almak için hamlesi ve hamlesinin boşa gidip üzerime kapaklanması hariç, üçüncü kez yaşanıyordu. İlkinde üzülmüş, ikincisinde endişelenmeye başlamış ve bu sabahkinde kızmıştı artık. Haklıydı tabii. Leş gibiydim; hassasiyetten nasibini almamış burnum bile kokumun farkındaydı. Sakalım her türlü müşteriyi kaçıracak kadar uzamış, eve uğramadığım için üç gündür değiştirmediğim gömlek iyice buruşmuştu. Annem meseleyi Nezih amcadan duyunca ilk günkü iş bahanemi yememeye karar vermiş, üstüne muhtemelen Nilgün’den ilgili raporu almış, endişeleniyordu. Telefonda ‘İyiyim, merak etmeyin,’ gibisinden geveleyip savmaya çalıştığım için utandığım babamsa tahminen anneme ‘Kazık kadar adam, bırak ne halt yerse yesin,’ deyip içinden, gayet iyi biliyordum, bir an önce toparlanarak eve dönmemi diliyordu.</span></p>

  <p class="normal"><span>İşin fenası, bu kazık kadar adamlık dalgası yüzünden, ne annemle babam ne de Nezih amca vah vah diye başlayan teselli cümlelerini kuruyordu. Sadece Nilgün üzüntüme ortak gibiydi; onu da, az önce söylediğim gibi, paylayıp duruyordum.</span></p>

  <p class="normal"><span>Velhasıl, demin romantizmi abartmayayım dedim ama başka türlü tarif edemiyorum şimdi: Özü, başımı yaslayıp ağlayacağım –ağlamayı burada gayet soyut anlamıyla kullanıyorum, sert erkek havamı söndürmeyin hemen. Ya da söndürün, nedir?– bir omuza muhtaçtım işte.</span></p>

  <p class="normal"><span>O ara, nasıl denir, görüştüğüm, ne bileyim, asıldığım veya bana asılan biri de yoktu. Gönül ilişkilerini kastediyorum. Yineleyeyim, ayıp değil ya, sadece Nilgün vardı. Fırçalarımı metanetle sindirip duruyordu ama sonuçta, öyle denir diye söylüyorum, babamın oğlu değildi. Ne halin varsa gör, ben gidiyorum diyeceği bir an gelecekti mutlaka.</span></p>

  <p class="normal"><span>Pisliğim sırf temizliği boş vermemden de değildi: Arada, arada dediğim geçen üç gün içinde, Tefo birkaç kere aramaya kalkmış, her seferinde çağrısını reddetmiştim. Sonradan Nilgün’le konuşmuştu, duymuştum. Oturduğum yerden sekreterime bağırarak hiç bağlamaya yeltenmemesini, o hainle, o korkak tavuk kılıklı herifle görüşmek istemediğimi söylemiştim. Bilmiyorum, herhalde arada arayıp durum raporu veriyordu Nilgün; umurumda değildi, ne halt ederlerse etsinlerdi.</span></p>

  <p class="normal"><span>Çevrem, çevrem dediğim ailem, Nezih amcalar, Nilgün, hatta her sabah gelip yağlı poğaçalarıma dadanmayı huy edinmiş pek neşeli avukat komşumuz Seyfo bile sanki sözleşmişler gibi üzerime gelmiyor, konuyu açmıyordu. Herhalde bir şekilde toparlanacağımı düşünüyorlardı.</span></p>

  <p class="normal"><span>Ayaküstü atıştırma türünden sağlığa zararlılar dışında fazla bir şey yemeden ve bolca içerek sokaklarda dolanıp durmalarımın getirdiği halsizlik ve mide kaynamalarının üstüne bir de zamanı iyice şaşan mevsimler hesabı yağmur ve soğuk, ortalarını süren Mayıs’a aldırmadan birden bastırmıştı. Feneri söndürüp yatmaya geldiğim ofisimizin bulunduğu iş hanında geceleri –ve tabii yaz hepten yaklaştığı için– kalorifer çalıştırılmadığından üşütmüştüm. Burnum akıyor, aksırıp duruyor ve gene tahmin edeceğiniz üzere, Nilgün’ün ‘Hiç değilse’ yollu dayayıp durduğu vitamin haplarını elimin tersiyle itiyordum.</span></p>

  <p class="normal"><span>Nedir, üşütmek dahil hiçbiri umurumda değildi. Bir yandan, artık orta yaş sularında kulaç atan, iş güç sahibi, hatta dışarıdan bakan için oturaklı denebilecek biri sıfatıyla kapıldığım panik ve umutsuzluğun yakışık almadığını düşünüyor, diğer yandan, ‘Peki, şimdi ne yapacağım?’ diyordum.</span></p>

  <p class="normal"><span>Tek başınaydım artık. Nezih amcanın işe pek uğramadığını, davalarda varlığını danışman türünden ve ancak gerektiğinde belli ettiğini düşünürsek geriye sadece ben kalıyordum. Tabii Nilgün’ü unutmuyorum ama onu takip işlerinde kullanamazdım. İstesem yapamayacağımdan veya istesem yapmayacağından değil, onca tersleme ve odunluğuma rağmen kadir bildiğimden kıyamazdım.</span></p>

  <p class="normal"><span>Tek başına ne yapabilirdim peki? Tamam, Necmi ve tayfası, bizimle henüz resmen, resmen dediğim sigortalı, bordrolu falan, çalışmıyorlardı ama Tefo’nun gidişinden sonra fırsatı bulup niyetlerini bildirmişlerdi. Henüz yanıt vermemiştim fakat sonuçta istediğim an elimin altında olacaklardı, kabul. Ayrıca, yeni gelişen mesleğimizde, tıpkı konuşma özürlü ve alıngan karateci dostumuz Hasan gibi tek tabanca çalışan bir sürü tip vardı ve hepsi, öyle ya da böyle işlerini yürütüyorlardı.</span></p>

  <p class="normal"><span>Ama eminim, hiçbiri benim gibi, benim türümden eksikli değildi.</span></p>

  <p class="normal"><span>Bencilce, biliyorum. Tefo’nun neden endişe ettiğini, kızmam vesaire bir yana, yavaştan anlıyordum ve endişesindeki haklılığın farkındaydım. Ama herkesin derdi, bir yerden sonra tabii, kendine, değil mi? Tamam, işe başlarken kendimce çakallık edip Tefo’yu yanıma katmasaydım zaten tek başıma çalışacaktım; Nezih amca teklifini doğrudan bana yapmıştı çünkü. Bir şekilde inanmasa yapmazdı diyordum ve nedir, kör topal, tek başıma çalışabilirim türünden avunmaya çalışıyordum. Ama Tefo’nun aklı, iyi yüreği, dostluğu ve falanı ve filanı bir yana, bu işe onunla başlamıştım ve ‘Nezih Dağdelen ve Ort. Özel Araştırma Ltd.Şti.’nin ‘Ort.’ kısmı tek kişilik bir tanımlama değildi.</span></p>

  <p class="normal"><span>Fiziksel kısmı hariç, her anlamda yarım kalmıştım yani.</span></p>

  <p class="normal"><span>Ah, sonunda illa toparlanacak, yelkenleri suya indirecektim. Telefona uzatıp uzatıp geri çektiğim elim sonunda gerekeni yapacak, o sabahın öncesindeki hariç, diğer iki gecede evlerinin bulunduğu sokağı ergen âşıklar misali bana defalarca adımlatan ayaklarım sonunda Tefo’nun kapısına yönelecekti. Kapıyı açtığında sırıtıp birbirimize sarılacağımızı, karşılıklı özür dileyip üzerine özürlerin gereksizliğini geveleyeceğimizi ve ardından yaşanacakları da gayet iyi biliyordum.</span></p>

  <p class="normal"><span>Ama sağ omzumdan bir ses, her halta maydanozluk edip Tefo derdini anlatırken yardımıma koşmayan iki zibididen bahsediyorum, ‘İyi de, güzelim,’ diyordu bir eliyle, hani maçlarda hakeme itiraz eden İtalyan futbolcular iki elle yapar ya, o meram anlatma hareketini tek eliyle yaparak. ‘Böyle yaptığın anda Tefo’nun, Kapalıçarşı’daki kuyumcu dükkânına dönme kararını ve yalnızlığı kabullendiğini resmen ilan edersin. Tefo da, ne kadar isterse istesin bir daha geri dönemez o zaman. Bırak, düşünsün biraz. Zaman ver; kıymetini anlasın, burnu sürtsün.’ Ona, vallahi haklısın dediğimdeyse bu sefer öte yandaki, senatoda</span> <span class="ideitalik">Agrippa</span><span>’nın konuşmasına müdahale eden</span> <span class="ideitalik">Augustus</span> <span>misali söz istemek için el kaldırmaya bile gerek duymadan, ‘Bu denli bencil davranmamalısın,’ itirazında bulunuyordu. ‘O artık yeni bir hayata başlıyor; baba olacak ve sorumlulukları, öncelikleri, amaçları, hayal edemeyeceğin şekilde değişecek. Bilmediğin bir konu, kabul ama her şeyden öte, Tefo’ya sevgin için bunu yapmalı, kendi yoluna gitmelisin.’</span></p>

  <p class="normal"><span>İşin fenası, ikisine de ‘De gedin oradan,’ yapıp kendi bildiğimi okuyacak cesareti kaybetmiştim. Kafam yanıyor gibiydi ve bu yangını ancak ofis duvarlarının soğuğuyla midemde yaratabileceğim viski yanığının telafi edebileceği türünden salakça bir fikre kapılmıştım. Hayır, efendim. Rakı olmazdı. Bira da. Rakı, her ne kadar arada gece vakti leblebiyle götürdüğüm vaki ise de esasen sofrasında, adabıyla ve huzur için, neşe için, sohbet için içilirdi. Birayıysa anca serinlemek için içerdim ve hava zaten soğuktu. Ayrıca derdim on dakikada bir çişe gitmek değildi. Acı lazımdı bana. Sevmediğimle sökmeliydim her şeyi. Düşmana sarılmalıydım. Düşmanlardan şarap sabahları feci susatıyor, cin midemi kaldırıyor, votka tatsız geliyordu. Diğerleriyle hiç işim yoktu zaten. Oysa filmlerin pek havalı içkisi viski öyle değildi; her yutuşumda yüzümü buruşturuyor ama sonuçta içebiliyordum. Ve yediğim ıvır zıvırla birleşip hem canımı yakıyor hem de, artık alışmamışlıktan mıdır, çabuk güzelleştiriyor, unutuş diyarına bileti fazla nazlanmadan kesiyordu. Ve artık bildiğiniz üzere, üç gündür ısrarla biletimi alıyor, küfrederek anımsama gezegenine dönene kadar viskiyle öpüşüyor, ayılır ayılmaz unutuş biletine tekrar sarılmaya çalışıyordum. Her şey değişmese gidişat alkolizme miydi, bilmiyorum.</span></p>

  <p class="normal"><span>Neyse, efendim, ben öyle bir elimde ‘Bugüne dek beni sevmedin ya, ben de önce mideni, sonra aklını alacağım,’ diyen viski, diğerinde ‘Ciğerler benim!’ diye sırıtan sigaramla gece kim bilir hangi saatte sızıp hâlâ kalkmadığım baba masa arkası koltuğumda yayılmış, bir yandan koltukta sızmadan mütevellit bel ağrımı, diğer yandan yaşadığım rezilliği düşünürken Nilgün’ün içeriden, yani ofisin iş hanının koridoruna açılan kapısını dekorasyonuna katmış ve bekleme odası olmaya anca özenebilen antreden gelen sesini duydum. Fısır fısır konuşuyordu. ‘Kesin,’ dedim, ‘rapor veriyor. Yarım saate kalmaz, ya annem gelir, ya Nezih amca – üç günlük çöküşüm birilerine yeter dedirtmiştir artık.’</span></p>

  <p class="normal"><span>Biraz daha dikkat kesileyim dedim, hani söylediğini duyar, annemin veya Nezih amcanın ne türde bir vahameti kurarak koşturacaklarını kestirir, ona göre tedbirimi alır, iyi niyetle gelene en şımarığından havamı basarım hesabı…</span></p>

  <p class="normal"><span>Lakin kulağı daha sadece ‘Bekliyoruz efendim, iyi günler’i duyabilecek kadar kabartmışken seninki telefonu kapadı ve birkaç saniye geçmeden, çıkarken kapamadığı kapıda göründü.</span></p>

  <p class="normal"><span>“Patron,” dedi, hâlâ kızgın mı, yoksa yufka yüreğine teslim mi kestiremediğim bir vurguyla. “Toparlansa</span><span class="ideitalik">nız</span> <span>iyi olacak.” Ben daha bir şey diyemeden, eliyle ‘Dur’ işareti yaptı. “Hiç ukalalık etme</span><span class="ideitalik">yin</span><span>; kendin</span><span class="ideitalik">iz</span><span>e ne yaptığınız</span> <span class="ideitalik">hiç umurumda</span> <span>değil. Benim derdim, maaşım. Ve maaşımı ödeyebilmek için, birazdan gelecek müşteriye iyi görünmelisin</span><span class="ideitalik">iz</span><span>.”</span></p>
</body>
</html>
