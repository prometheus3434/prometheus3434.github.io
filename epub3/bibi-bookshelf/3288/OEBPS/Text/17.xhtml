<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
  <h5>15<br/>

  <i>Dünya ve Toprak</i></h5>

 <p class="n">İnsan ile hayvan, dünya ile çevre arasındaki ilişki Heidegger’e göre, sanat eserinde bulunan dünya ile toprak arasındaki mahrem çatışmayı (<i>Streit)</i> çağrıştırır. Her ikisinde de, hem açıklığı hem de kapalılığı saran aynı paradigma var gibi görünmektedir. Sanat eserinde de (dünya ve toprak karşıtlığında), gizlilik ile gizsizlik, açıklık ile kapalılık arasında yer alan bir diyalektik söz konusudur. Heidegger bu diyalektikten <i>Der Ursprung der Kunstzwerkes</i> [Sanat Yapıtının Kökeni] adlı makalesinde, 1929-1930 yıllarında verdiği derste söz ettiğiyle hemen hemen aynı şekilde bahseder: “Taşın dünyası yoktur. Bitki ve hayvanların da, aynı şekilde, dünyaları yoktur; onlar havada asılı durdukları bir çevrenin, üzerine perde inmiş izdihamına aittirler. Köylü kadının ise bir dünyası vardır çünkü o var olanın açıklığında bulunur.” (Heidegger 1950, 30). Şayet eserde dünya, açığı temsil ediyorsa, toprak da “aslen kendi içine kapanana” (<i>age,</i> 32) işaret eder. “Toprak sadece her türlü açıklık karşısında geri çekilen ve sürekli olarak kendini kapalı tutan, aslen Kapanamaz olarak korunduğu ve kollandığı yerde belirir.” <i>(age)</i> Sanat eserinde, bu Kapanamazlık olduğu gibi gün ışığına çıkar. “Eser, toprağın kendisini bir dünyanın açıklığına getirir ve onu orada muhafaza eder.” <i>(age,</i> 31) “Toprak üretmek; toprağı kendi-içine-kapanan olarak açığa getirmek anlamına gelir.” <i>(age,</i> 32)</p>

  <p>Dünya ve toprak, açıklık ve kapalılık -asli bir çatışmada karşıt olmakla birlikte- asla ayrılabilir değildir: “Toprak, kapananın hiçliğine doğru sürekli yüzeye çıkar ve böylelikle kurtulur. Dünya ve toprak aslen birbirinden farklıdır, ama asla birbirinden ayrı değildir. Dünya toprağa dayanır ve toprak dünya üzerinden doğar.” (Heidegger 1950, 33-34)</p>

  <p>Dünya ile toprak arasındaki bu bitişmez karşıtlığın Heidegger tarafından, net bir siyasi tınının seçilir gibi olduğu bir biçimde yazılmış olması hiç de hayret verici değildir:</p>

<p class="ara">Dünya ile toprak arasındaki karşılıklı karşıtlık bir çatışmadır (<i>Streit</i>). Çatışmayı anlaşmazlık ya da kavga ile karıştırır, onu sadece düzensizlik ya da yıkım olarak görürsek çatışmanın özünü kolaylıkla yanlış anlarız. Asli çatışmada, çatışmadaki taraflar kendi özlerini bildirirler <i>(Selbstbehauptung).</i> Ama kendi özlerinin bildirimi asla rastlantısal bir durumda kaskatı kalmak değildir; kendi varlığının kaynağında gizli olan özgünlükte kendinden vazgeçmedir ... Çatışma ne kadar yoğun bir şekilde ortaya çıkar ve belirirse, çatışmadaki taraflar da sadece birbirine ait olmanın mahremiyetine o denli katılıkla verirler kendilerini. Toprak, kapanmasındaki özgür kalmış izdihamda toprak olarak belirmeliyse şayet, dünyanın açıklığından vazgeçemez. Öte yandan dünya da, hükmeden genişlik ve asli her tarihî kaderin yolu olarak kararlı bir şey üzerine temellenmeli ise şayet, topraktan kopamaz.</p>

<p class="n">Hakikati belirleyen gizlilik ile gizsizlik arasındaki diyalektiğin Heidegger için siyasi bir paradigma (hatta, daha doğrusu, önde gelen siyasi paradigma) olduğu tartışma götürmez. Parmenides ile ilgili derste, <i>pólis</i><a id="dn17-1" href="../Text/dn.xhtml#d17-1">[1]</a> <i>Verborgenheit-Unverborgeheit</i> arasındaki çatışma aracılığıyla tanımlanır:</p>

<p class="ara"><i>Pólis</i> varlığın gizsizliğinden toplanmış alanın kendisidir. Ama kelimenin kendisinin söylediği gibi <i> alē’ theia</i> çatışmak bir varlığa sahipse ve bu çatışma hali aykırılığa ve unutmaya yönelik karşıtlık ilişkisinde kendini gösteriyorsa, o halde insanın asli alanı anlamında <i>pólis</i>te, gizsizlik ve varlığa yönelik her türlü uç karşıtlık, —ve bununla birlikte her öz-süzlük—yani karşıt-özün çok biçimliliğinde varlık-olmayan hükmetmelidir. (Heidegger 1993,133)</p>

<p class="n">Gizlilik ile gizsizlik arasındaki çatışma anlamında hakikatin ontolojik paradigması, Heidegger’de, en başından beri siyasi bir paradigmadır. İnsan aslen bir kapalılığa açıklıkta gerçekleştiği için, <i>pólis</i> ve siyaset gibi bir şey mümkün olabilmektedir.</p>

  <p>Şimdiye dek üzerinde durduğumuz 1929-1930 derslerindeki yorumu izleyerek kapalı olana, toprağa ve <i>lễthē</i>ye “hayvan” ve “sadece yaşayan” isimlerini verdiğimiz takdirde, gizsizlik ile gizlilik arasında baştan beri mevcut olan politik çatışma, aynı zamanda ve aynı ölçüde insanın insanlığı ile hayvanlığının çatışması da olacaktır. Hayvan, insanın koruduğu ve böylelikle gün ışığına getirdiği Kapanamazlıktır. Ancak bu noktada her şey karmaşık bir hal alır. Çünkü <i>humanitas</i>’ın asli özelliği, hayvanın kapalılığına açık kalmak ise, dünyanın açığa götürdüğü tam da ve sadece içine kapanan olarak toprak ise, o zaman Heidegger’in metafiziğe ve metafiziğe bağlı bilimlere yaptığı insanı <i>“humanitas</i> yönünde değil de, <i>animalitas</i>’ından yola çıkarak” (Heidegger 1967, 277) değerlendirdikleri eleştirisini ne şekilde anlamamız gerekir? Şayet insanlık sadece hayvanlığın asılı tutulmasından elde edilmişse ve hayvanlığın kapalılığına açık kalması gerekiyorsa, Heidegger’in “insanda var olan özü” yakalama denemesi, <i>animalitas</i>’ın metafizik önceliğinden ne şekilde kaçar?</p>
</body>
</html>