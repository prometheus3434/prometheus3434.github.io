<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
<h5>4<br/>
<i>Mysterium disiunctionis</i> <a id="dn06-1" href="../Text/dn.xhtml#d06-1"><sup>[1]</sup></a></h5>

<p class="n">Kültürümüzde “yaşam” kavramına ilişkin jeneolojik (soybilimsel) araştırmaya koyulacak bir kişinin bulunacağı birincil ve en öğretici gözlemlerden biri bu kavramın asla yaşam şeklinde tanımlanmadığıdır. Lâkin böylesine belirsiz kalan şey; felsefe, dinbilim, siyaset ve ancak daha sonra, tıp ve biyoloji gibi görünüşte öylesine uzak alanlarda kendisine belirleyici stratejik bir işlev yükleyen bir dizi kesinti ve karşıtlık tarafından yeri geldiğinde eklemlenir ve bölünür. Diğer bir deyişle kültürümüzde her şey, sanki yaşam, <i>belirlenemeyen ama tam da belirlenemediği için durmaksızın eklemlenip bölünmesi gereken bir şey</i>mişçesine gelişir.</p>

  <p>Batı felsefesi tarihinde, yaşam kavramına yönelik bu stratejik parçalara ayırışın dayandığı önemli bir zaman koordinatı vardır. Bu; Aristoteles’in, <i>De anima</i> eserinde, birçok şekilde söylenen “yaşamak” terimi arasından en genel ve ayrılabilir olanını diğerlerinden soyutladığı andır:</p>

  <p class="ara">Hayvan cansız olandan yaşam aracılığıyla ayırt edilir. Ama yaşamak pek çok şekilde söylenir ve düşünce, duyum, yerine göre hareket ve dinlenme, beslenme hareketi, tahrip ve büyüme durumlarından birinin bile var olması halinde, bir şeyin yaşadığını söyleriz. Ve bu nedenledir ki bütün bitki türleri de bize yaşıyor olarak gözükür. Zira bitkilerin, karşıt yönlerde büyümelerini ve tahriplerini sağlayan bir ilkeye ve yetiye sahip oldukları açıktır ... Bu ilke, diğerlerinden ayrılabilir, ama diğerleri ölümlü varlıklarda bu ilkeden ayrılamaz. Bu, bitkilerde gayet açıktır: Bitkilerde ruhun başka bir yetisi yoktur. O halde canlılar bu ilke aracılığıyla yaşama sahiptirler ... Bitkilerin de sahip oldukları ruhun bu kısmını beslenme gücü (<i>threptikón)</i> olarak adlandıralım. (Aristoteles, 413a, 20 - 413b,8)</p>

 <p class="n">Aristoteles’in yaşamın ne olduğuna dair hiçbir tanım vermediğini fark etmek önemlidir: O, yaşamı önce besin işlevini soyutlayarak parçalara ayırmak ve sonra, yeniden bir dizi ayrı ve birbirleriyle ilişkili (besin, duyum, düşünce) beceri ya da yetilere eklemlemekle yetiniyor. Burada Aristoteles’in düşüncesinin stratejik eğiliminin temelini oluşturan ilkenin iş başında olduğunu görüyoruz. Bu eğilim; “nedir?”e ilişkin her soruyu “bir şey ne aracılığıyla <i>(dia ti)</i> başka bir şeye ait olur?” şeklinde yeniden biçimlendirmekten ibarettir. Belli bir varlığa neden canlı dendiğini sormak, yaşamanın bu varlığa ait oluşunu sağlayan temeli aramak demektir. Bir diğer deyişle, yaşamanın söylendiği çeşitli şekillerden birinin diğerlerinden ayrılması ve yaşamın belli bir varlığa atfedilebilmesini sağlayan ilke olarak derinlere inmesi gerekir. Başka bir anlatımla, tam da ayrılmış ve bölünmüş olan şey (bu durumda besin yaşamı), -bir nevi <i>divide et impera</i><a id="dn06-2" href="../Text/dn.xhtml#d06-2">[2]</a> ile- bir dizi işlevsel beceri ve karşıtlılığın sıra düzenli eklemlenmesi şeklinde yaşam birliğinin kurulmasını sağlayan şeydir.</p>

  <p>Besin yaşamının soyutlanması (ki buna eski yorumculardan beri bitkisel adı verilmiştir), Batı bilimi için her açıdan temel anlam teşkil eden bir olay olmuştur. Zira yüzyıllar sonra Bichat, <i>Recherches physiologiques sur la vie et la mort</i> eserinde dış dünyayla olan ilişkisi tarafından tanımlanan “hayvan yaşamı”nı “sindirme ve dışkılamanın olağan ardıllığından” ibaret olan “organik yaşam”dan (Bichat, 61) ayırdığında; üstün hayvanların yaşamının diğerlerinden koptuğu karanlık arka planı çizen, gene Aristoteles’in belirlediği besin yaşamı olacaktır. Bichat’ya göre, her üstün canlıda iki “hayvan” bir arada yaşıyor gibidir: Tabiri caizse kör ve bilinç yoksunu (kan dolaşımı, solunum, sindirme, dışkılama vb) bir dizi işlevin yinelenişinden ibaret bir yaşamı olan -ve Bichat’nın “organik” olarak tanımladığı- <i>animal existant au-dedans</i><a id="dn06-3" href="../Text/dn.xhtml#d06-3">[3]</a> ile dış dünyayla olan ilişkisi aracılığıyla tanımlanan bir yaşama sahip -ve Bichat’ya göre “hayvan” adını almaya layık olan sadece budur- <i>animal vivant au-dehors.</i><a id="dn06-4" href="../Text/dn.xhtml#d06-4">[4]</a> Bu iki hayvan insanda bir arada yaşar, ama birbiriyle örtüşmez: İçteki-hayvanın organik yaşamı hayvan yaşamından önce, ceninde başlar ve yaşlılıkla can çekişme sırasında, dıştaki-hayvanın ölümüne karşın hayatta kalır.</p>

  <p>Bitkisel yaşamın işlevleri ile ilişkiye yönelik yaşamın işlevleri arasındaki bu ayrımın modern tıp dünyasında edindiği stratejik önemi anımsatmaya bile gerek yoktur. Kaldı ki modern cerrahinin ve anestezinin başarısı, tam da Bichat’nın iki hayvanını ayırma ve aynı zamanda, eklemleme olanağına dayanır. Ve Foucault’nun göstermiş olduğu gibi, 17. yüzyıldan itibaren temel görevleri arasına halkın yaşamıyla ilgilenmeyi dahil edip böylelikle siyasetini biyogüce (yaşam-gücüne) dönüştüren modern devlet, bu yeni çağrısını; öncelikle, bitkisel yaşam kavramını aşama aşama genelleştirerek ve ona yeni bir tanım getirerek (bugün bu durum, ulusun biyolojik mirasına denk gelir) gerçekleştirecektir. Ve bugün hâlâ, klinik ölüm ölçütlerinin yasal tanımına yönelik tartışmalarda yapılan, bir bedenin canlı sayılıp sayılamayacağına ya da son organ nakli macerasına terk edilip edilmemesi gerektiğine dair karar veren -beyinsel her türlü etkinlikten ve deyim yerindeyse, her özneden kopmuş- bu çıplak hayat üzerine bir başka tanımdır.</p>

  <p>O halde, bitkisel ile ilişkisel, organik ile hayvansal, hayvani ile insani yaşam arasındaki ayırım öncelikle hareket halindeki bir sınır misali canlı insanın içinden geçer ve bu son mahrem kesinti olmaksızın, olasılıkla neyin insani, neyin insani olmadığına dair karar vermek bile mümkün olmaz. İnsanı diğer canlılardan ayrı koymak ve insanla diğer canlıların arasındaki ilişkilerin karmaşık -ve hep de kurucu olmayan- yasasını düzenlemek; sadece insanın içinde hayvan yaşamı gibi bir şeyin ayrımı yapıldığı için, sadece insanın hayvanla olan yakınlığı ve uzaklığı öncelikle en mahrem ve yakın olan üzerinden ölçüldüğü ve tanındığı için olasıdır.</p>

  <p>Ancak şayet bu doğruysa, insani olan ile hayvani olan arasındaki kesinti şayet insanın içinden geçiyorsa, o zaman insan -ve “insanlık”- meselesinin kendisini yeni bir şekilde ele almak gerekir. Bizim kültürümüzde, insan hep beden ile ruhun, bir canlı ile bir <i>logos</i>’un, doğal (ya da hayvani) bir öğe ile doğaüstü, sosyal ya da ilahi bir öğenin eklemi ve birleşimi olarak düşünülmüştür. Oysa insanı bu iki öğeyle bağlantısının kopmasından geriye kalan şey şeklinde düşünmeyi öğrenmeliyiz ve birleşmenin metafizik gizini değil, ayrımın pratik ve siyasi yönünü araştırmalıyız. Şayet insan daima ardı arkası kesilmeyen bölünme ve kesinti yeri -ve aynı zamanda ürünü- ise, insan nedir? Bu ayrımlar üzerine çalışmak, -insanda- insanın insan-olmayandan ve hayvanın insani-olandan ne şekilde ayrıldığını sorgulamak; sözgelimi değer ve insan hakları adını alan büyük meselelerle ilgili belli bir tarafta yer almaktan daha acildir. Belki, tanrısal olanla kurulan ilişkilerin en aydınlık kısmı da, bir şekilde bizi hayvandan ayıran -daha karanlık olan- kısma bağlıdır.</p>
</body>
</html>