<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
  <h5>16<br/>

  <i>Hayvanlaşma</i></h5>

<p class="ithaf">İnsanlar, içlerinden bazılarının kendi benzerlerini yetiştirdiği hayvanlardır.</p>

<p class="ithaf">Peter Sloterdijk</p>

<p class="bosluk2"></p>

<p class="n">Heidegger, pólis’in -gizlilik ile gizsizlik ve insanın <i>animalitas</i>’ı ile <i>humanitas</i>’ı arasındaki çatışmanın hükmettiği <i>pólos</i>’ta<a id="dn18-1" href="../Text/dn.xhtml#d18-1">[1]</a> - hâlâ gerçekleştirilebilir olduğuna, -o riskli yere tutunarak- bazı insanlar için -bir halk için- kendi tarihi kaderini tayin etmenin mümkün olduğuna iyi niyetle inanan son filozoftu belki de. Bir diğer deyişle o, antropolojik makinenin her defasında insan ile hayvanın, açık olan ile açık-olmayanın arasındaki çatışmaya karar vererek ve onu yeniden kurarak, bir halk için hâlâ bir tarih ve kader çizebileceğine -hiç olmazsa belli bir dereceye kadar ve şüphe ve çelişkiye de yer vererek- inanan son kişi olmuştur. Belli bir noktada kendi hatasını fark etmiş olması, varlığa ilişkin tarihî bir göndermeye yanıt verecek herhangi bir kararın hiçbir yerde bulunamayacağını anlamış olması olasıdır. Daha 1934-1935 yıllarında, <i>“Dasein</i>’ın tarihselliğinin temel duygusal rengi”ni uyandırmaya çalıştığı Hölderlin üzerine dersinde, o “bir halkın tarihsel varoluşunun büyük sarsıntı <i>(Erschütterung,</i> hayvanın perdeliliğe tabi kalışına işaret eden kavramın aynısı) ihtimalinin yittiğini” söylemiştir. “Artık tapınak, imge ve gelenekler bir halkın tarihsel çağrısını, o halkı yeni bir göreve mecbur etmek üzere üstlenmeye muktedir değildir.” (Heidegger 1980,99) Tarih sonrası, tamamına ermiş metafiziğin kapısındaydı artık.</p>

  <p>Hemen hemen yetmiş yıllık bir zamanın ardından bugün, insanlar için üstlenecek ya da insanlara verilebilecek tarihî görevlerin olmadığı kesin kötü niyet sahibi olmayan herkes için gayet açıktır. Avrupalı ulus-devletlerin tarihsel görevler üstlenmeye muktedir olmadığı ve halkların kendilerinin yok olmaya adandıkları, bir şekilde, Birinci Dünya Savaşı’nın sonundan bile belliydi. 20. yüzyılın büyük totaliter deneyimlerine, sadece 19. yüzyıl ulus-devletlerinin son büyük görevlerinin devamı olarak milliyetçilik ve emperyalizm şeklinde bakarsak, bu totaliter deneyimlerin doğasını bütünüyle yanlış anlarız. Ortadaki mevzu, şimdi, bambaşka ve daha vahimdir; çünkü söz konusu olan, halkların suni var oluşunu, yani son aşamada, onların çıplak hayatını bir görev olarak üstlenmektir. Bu açıdan bakılınca 20. yüzyıl totaliter yönetimleri, gerçekten de, Hegel ve Kojève’in tarihin sonuna ilişkin öne sürdükleri fikrin diğer yüzünü teşkil eder: İnsan artık kendi tarihî <i>telos</i>’una<a id="dn18-2" href="../Text/dn.xhtml#d18-2">[2]</a> ulaşmıştır ve yeniden hayvan olmuş bir insanlık için geriye, <i>oikonomía</i>’nın kayıtsız şartsız düzenlenmesi ya da biyolojik hayatın en üst politik (daha doğrusu, politik olmayan) görev olarak üstlenilmesi vasıtasıyla toplumların depolitize edilmelerinden başka bir şey kalmaz.</p>

  <p>İçinde bulunduğumuz zamanın bu çıkmazdan çıkmamış olması olasıdır. Etrafımızda ve aramızda, emekleyerek ve olmadık tahrifler pahasına her yerde bir miras ve bir görev, <i>görev şeklinde miras</i> arayan özden yoksun ve kimliksiz, -tabiri caizse, kendi özsüzlük ve verimsizliklerine teslim edilmiş- insan ve halklar görmüyor muyuz yoksa? Günümüzde ekonominin zaferi adına (ulusal ya da uluslararası pólis teşkilatı işlemlerine indirgenmiş olan) bütün tarihî görevlerin sadece azledilmesi bile, çok zaman, doğal yaşamın kendisi ve refahı insanlığın son tarihî göreviymiş gibi -tabii burada bir “görev”den söz etmenin bir anlamı olduğu kabul edildiği takdirde- bir vurgu edinir.</p>

  <p>Gerek Hegel ve Kojève’in gerekse Heidegger’in bakış açısına göre halkların tarihsel-siyasi kaderini tetikte tutan şiir, din, felsefe gibi geleneksel tarihî kuvvetler, artık uzun zamandır kültürel etkinliklere ve kişisel deneyimlere dönüştürülmüş, haliyle de her türlü tarihsel etkilerini yitirmişlerdir. Bu tutulma karşısında, henüz belli bir ölçüde ciddiyetini korur gibi görünen tek görev; biyolojik hayatın, diğer bir deyişle insanın hayvanlığının kendisinin üstlenilmesi ve “topyekûn işletimi”dir. Genom, global ekonomi ve insani ideolojiler; tarih sonrası insanlığın kendi fizyolojisini politik olmayan ve son tebliğ olarak üstlenir göründüğü bu sürecin dayanışma halindeki üç yüzüdür aslında.</p>

  <p>Her defasında insana ve hayvana dair karar vererek <i>humanitas</i> üretmiş olan antropolojik makine anlamında, kendi hayvanlığının topyekûn işletim tebliğini üzerine almış insanlığın, hâlâ insani olup olmadığını söylemek kolay değildir ve artık insani ya da hayvani olarak tanımlanamayan bir hayata ilişkin refahın, tatminkâr olarak hissedilip hissedilemeyeceği de açık değildir. Elbette Heidegger’in bakış açısına göre, böylesi bir insanlık hayvanın perdeliliğine açık kalma haline sahip değildir artık; o, bunu yapmaktan ziyade her alanda açık olmayanı açmaya ve güvence altına almaya çalışır ve böylelikle, kendi açıklığına kapanır, kendi <i>humanitas</i>’ını unutur ve olmayı kendi özel uyaranı haline getirir. Hayvanın topyekûn olarak insanlaşması, insanın topyekûn olarak hayvanlaşmasına denk gelir.</p>
</body>
</html>