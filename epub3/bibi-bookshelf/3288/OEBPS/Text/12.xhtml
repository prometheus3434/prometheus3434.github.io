<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
  <h5>10<br/>

  <i>Umwelt</i></h5>

<p class="ithaf">Hiçbir hayvan, bir nesneyle o nesne olarak ilişkiye giremez.</p>

<p class="ithaf">Jakob von Uexküll</p>

<p class="bosluk2"></p>

<p class="n">Günümüzde 20. yüzyılın en büyük hayvanbilimcilerinden ve ekolojinin kurucularından biri sayılan Baron Jakob von Uexküll’ün Birinci Dünya Savaşı nedeniyle servetini yitirmiş olması büyük şans olmuştur. Tabii bundan evvel de, serbest araştırmacı olarak önce Heilderberg’de sonra da Napoli’deki Zooloji İstasyonu’nda fizyoloji ve omurgasızların sinir sistemi üzerine yaptığı araştırmalarla bilimsel alanda hatırı sayılır bir nam edinmişti. Ama aile servetini yitirdikten sonra, (her ne kadar Capri’de, 1944’te vefat edeceği ve 1926’da Walter Benjamin’in birkaç aylığına ikamet edeceği bir villası kalsa da) güney güneşini bırakmak ve Institut für Umweltforschung’u<a id="dn12-1" href="../Text/dn.xhtml#d12-1">[1]</a> kurup meşhur olacağı Hamburg Üniversitesi’ne girmek zorunda kalmıştı.</p>

  <p>Uexküll’ün hayvanların yaşadıkları çevre ile ilgili olarak yaptığı araştırmalar, gerek kuantum fiziğinde, gerekse postmodern sanatta güncelliğini korumaktadır. Kuantum fiziği ve postmodern sanat gibi, onun çalışmaları da hayata ilişkin bilimlerde her türlü insan merkezci bakış açısının terk edilmesini ve doğa imgesinin insan ölçütünden radikal bir biçimde arındırılmasını ifade etmektedir (Uexküll’ün çalışmalarının, insanı yaşayandan ayırmak için en büyük çabayı sarfetmiş 20. yüzyıl filozofunu -Heidegger’i- ve hayvanı kesinlikle antropomorf olarak düşünmemeye çalışmış olan bir diğer filozofu -Gilles Deleuz’ü- çok etkilemiş olması şaşırtıcı gelmemelidir). Klasik bilimin hiyerarşik bir düzen gereğince basit yapı gösteren canlılardan karmaşık organizmalara dek bütün canlı türlerini içeren tek bir dünya gördüğü yerde Uexküll; sonsuz bir çeşitlilik gösteren, her biri mükemmel ve devasa bir müzik partisyonundaki gibi birbirine bağlı, bununla birlikte aralarında iletişimsiz ve karşılıklı olarak birbirini dışlayan, merkezinde aşina olduğumuz küçük canlıları ve aynı zamanda <i>Echinus esculentus,</i><a id="dn12-2" href="../Text/dn.xhtml#d12-2">[2]</a> <i>Amoeba terricola</i>,<a id="dn12-3" href="../Text/dn.xhtml#d12-3">[3]</a> <i>Rhizostoma pultno</i>,<a id="dn12-4" href="../Text/dn.xhtml#d12-4">[4]</a> <i>Sipunculus</i>,<a id="dn12-5" href="../Text/dn.xhtml#d12-5">[5]</a> <i>Anemonia sulcata</i>,<a id="dn12-6" href="../Text/dn.xhtml#d12-6">[6]</a> <i>Ixodes ricinus</i><a id="dn12-7" href="../Text/dn.xhtml#d12-7">[7]</a> vb isimli uzak geçmişe uzanan canlıların bulunduğu algı dünyalarını görmüştür. Uexküll denizkestanesi, amip, denizanası, deniz-solucanı, denizlalesi, kene ve çok sevdiği daha başka minnacık organizmaların yaşadığı çevreyle ilgili çalışmalarını “bilinemeyecek dünyalarda gezintiler” olarak adlandırmıştır, çünkü bu canlıların çevreyle olan işlevsel birliği, üstün olarak adlandırılan insanınkinden ve hayvanlarınkinden çok uzak duruyor gibi görünmektedir.</p>

  <p>Uexküll, sık sık, belli bir hayvan öznenin, bulunduğu çevredeki şeylerle kurduğu ilişkinin, bizim insani dünyamıza bağlı nesnelerle kurduğumuz ilişkiyle aynı zaman ve mekânda gerçekleştiğini düşündüğümüzü belirtir. Bu yanılsama, bütün canlıların bulunduğu tek bir dünya olduğu kanısına dayanmaktadır. Uexküll ise, bu şekilde tek bir dünyanın ve bütün canlılar için tek bir zaman ve mekânın olmadığını göstermiştir. Güneşli bir günde yanımızda uçuştuğunu gördüğümüz arı, yusufçuk böceği ya da sinek bizim onları gözlemlediğimiz şekilde hareket etmemektedirler ve bizimle -ya da kendi aralarında- aynı zaman ve mekânı paylaşmazlar.</p>

  <p>Uexküll, bizim canlı bir varlığın hareket ettiğini gördüğümüz nesnel mekân olan <i>Umgebung</i>’u, hayvanı ilgilendiren ve az ya da çok kapsamlı bir dizi öğeden oluşan, kendisinin “anlam taşıyıcı” (<i>Bedeutungsträger)</i> ya da “iz taşıyıcı” (<i>Merkmalträger</i>) olarak adlandırdığı <i>Umwelt</i>’i, çevreleyen-dünyayı birbirinden özenle ayırmakla başlamıştır işe. <i>Umgebung,</i> aslında, Uexküll’ün özel hiçbir ayrıcalık yüklemediği ve gözlemlediğimiz bakış açısına göre değişebilecek, bizim kendi Umwelt’imizdir. Nesnel olarak belirlenmiş bir çevre anlamında bir orman yoktur: Orman-koruma-görevlisi-için-bir-orman vardır, avcı-için-bir-orman vardır, bitkibilim-alanında-çalışan-için-bir-orman vardır, gezgin-için-bir-orman vardır, doğa-dostu-için-bir-orman vardır, oduncu-için-bir-orman vardır ve son olarak, Kırmızı Başlıklı Kız’ın içinde kaybolduğu bir masal ormanı vardır. Anlam taşıyıcı olarak kabul edilen bir kır çiçeğinin sapı gibi en ufak bir detay bile, durumdan duruma, örneğin dekoltesine yerleştirmek için bir demet çiçek toplamak isteyen genç kızın çevresinden ya da besleneceği çiçeğin çanak yapraklarına ulaşmasını sağlayacak mükemmel bir güzergâh olması bakımından karıncanın çevresinden ya da bitki özünü taşıyan kanalı delip kendi zarının akışkan kısımlarını oluşturmak için onu pompa olarak kullanacak olan ağustosböceği larvasının çevresinden ve son olarak, beslenmek için sapı yutacak ve çiğneyecek ineğin çevresinden bakılmasına göre farklı bir çevrenin farklı bir öğesi haline gelecektir.</p>

  <p>Her çevre, aslen insanın çevresi olan <i>Umgebung</i>’un içinden seçilerek alınan bir dizi öğe ya da “iz”lerden çıkan, kendi içinde kapalı bir birimdir. Bir hayvanı inceleyen araştırmacının ilk görevi, o hayvanın çevresini oluşturan anlam taşıyıcılarını tanımaktır. Ancak bu anlam taşıyıcıları, nesnel ve yapay şekilde tecrit edilmiş değildir; onlar, hayvanın izi algılamasıyla (<i>Merkorgan)</i> ve ize karşı tepkimekle görevli alıcı organlarıyla <i>(Wirkorgan</i>) sıkı bir işlevsel -ya da Uexküll’ün tabiriyle, müzikal- birlik taşır. Her şey dış anlam taşıyıcı ile hayvanın bedenindeki alıcı aynı müzik partisyonunun iki öğesini oluşturuyormuşçasına, hani neredeyse “doğanın çaldığı anlamlandırmanın zamanüstü ve mekândışı senfoni klavyesinin” iki notasıymışlarcasına ve birbirine böylesine içten bağlı iki öğenin nasıl böylesine heterojen olduklarını açıklayamadan gerçekleşir.</p>

  <p>İşte böyle bir perspektiften, örümcek ağını düşünelim. Örümcek sinek namına hiçbir şey bilmediği gibi, bir terzinin müşterisine elbise dikmeden önce yaptığı gibi ölçü de alamaz. Bununla birlikte o, ağının kanalcık boyutlarını sineğin beden ölçülerine göre alır ve tellerin direncini uçan sineğin bedeninin çarpma kuvvetine tıpatıp denk gelecek şekilde ayarlar. Ayrıca, dik teller dairesel tellere göre daha dayanıklıdır çünkü yapışkan bir sıvıyla kaplı olan dairesel teller sineği hapsetmek ve uçmasını engellemek için yeteri kadar esnek olmalıdır. Dik teller, daha pürüzsüz ve kuru bir özelliğe sahiptir, çünkü örümcek onlardan, avının üstüne atlamak ve avını, kurduğu görünmez tuzağa kesin olarak hapsetmek üzere kestirme bir yol olarak faydalanır. En şaşırtıcı olan da, ağ tellerinin tam olarak sineğin görme kapasitene göre olmasıdır, sinek telleri görmez ve dolayısıyla farkına varmadan ölüme uçar. Sineğin ve örümceğin algı dünyaları arasında kesinlikle bağlantı olmamasına karşın birbirlerine karşı öyle uyumludurlar ki, sineğin orijinal imgesi ya da arketipi olarak da adlandırılabilecek orijinal partisyonunun, örümceğin partisyonuna karşı örümceğin ördüğü ağı “sineklik” olarak niteleyecek şekilde davrandığı söylenebilir. Örümceğin, sineğin <i>Umwelt</i>’ini hiçbir şekilde görememesine karşın (Uexküll, önemli bir yer edinecek olan, “hiçbir hayvanın bir nesneyle o nesne olarak ilişkiye giremeyeceği” ve sadece kendi anlam taşıyıcıları ile ilişkiye girebileceği ilkesini belirtmiştir), ağ bu karşılıklı körlük halinin çelişkili uyumunu işaret eder.</p>

  <p>Ekolojinin kurucusunun araştırmaları; Paul Vidal de la Blache’ın toplumlar ile bulundukları çevre arasındaki ilişkilere ilişkin yaptığı çalışmayı <i>(Tableau de la géographie de la France </i>1903’te yazılmıştır) ve Friedrich Ratzel’in 20. yüzyılın insan coğrafyasında derin bir devrim gerçekleştirecek, <i>Lebensraum</i>’da toplumların “yaşam alanları” ile ilgili çalışmasını <i>(Politische Geographie</i> 1897’de yazılmıştır) birkaç yıl arayla izlemiştir. Ve <i>Sein und Zeit’ın</i> temel insani yapı olarak dünya-içinde-varolmaya (<i>in-der-Welt-sein)</i> ilişkin anasavının, bir şekilde, bu sorunlu alanın tamamına verilmiş ve yüzyılın başında, yaşayan ile onu çevreleyen-dünya arasındaki geleneksel ilişkiyi temelden değiştirecek bir yanıt olarak okunabileceği ihtimali yok sayılamaz. Bilindiği gibi Ratzel’in öne sürdüğü, temel bir özellik olarak her halkın kendi yaşam alanına içten bağlı olduğu savı, Nazizmin jeopolitikası üzerinde hatırı sayılır bir etkide bulunmuştur. Bu yakınlık dikkat çekici bir olay aracılığıyla Uexküll’ün entelektüel yaşamında iz bırakmıştır. Böylesine kendi halinde görünen bu bilim adamı 1928’de, Nazizm’den beş yıl önce, günümüzde Nazizmin uygulayıcılarından biri sayılan Housten Chamberlain’in <i>Grundlagen des neunzehnten jahrhunderts</i>’ine önsöz yazmıştır.</p>
</body>
</html>