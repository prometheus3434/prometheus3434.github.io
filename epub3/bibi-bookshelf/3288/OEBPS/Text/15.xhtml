<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
  <h5>13<br/>

  <i>Açıklık</i></h5>

<p class="ithaf">Açıklığı tarlakuşu dahi görmez.</p>

<p class="ithaf">Martin Heidegger</p>

<p class="bosluk2"></p>

<p class="n">Dersteki can alıcı noktalardan biri “açıklık” kavramının, olmanın ve dünyanın isimlerinden biri, hatta olmanın ve dünyanın <i>kat’exochên</i><a id="dn15-1" href="../Text/dn.xhtml#d15-1">[1]</a> ismi olarak tanımlanmış olmasıdır. Heidegger, on yılı aşkın bir zamanın ardından, dünya savaşı sırasında bu kavrama yeniden eğilmiştir ve kavramın soyağacını ana hatlarıyla ortaya koymuştur. Buna göre, kavramın <i>Duino Ağıtları</i>’nın sekizincisine dayandığı, bir anlamda kesindi; ama olma anlamını üstlenmesiyle (“her varlığın özgürlüğe kavuştuğu açıklık ... olmanın kendisidir” Heidegger 1993, 224) Rilke’ye ait bu terim, Heidegger’in her şekilde altını çizmeye çalıştığı temel bir tersine çevrilmeye maruz kalmıştır. Nitekim sekizinci ağıtta, açıklığı “bütün gözleriyle” gören hayvandır <i>{die Kreatur</i>) ve hayvan, gözleri “tersine çevrilmiş” ve etrafına “tuzak gibi” konumlandırılmış olan insana kesinlikle zıttır. İnsanın gözlerinin önünde sürekli dünya vardır ve insan daima ve sadece “karşıda” <i>(gegenüber)</i> bulunmaktadır ve dışarının “salt uzayına” girmez asla; hayvan ise, “...sız olmadan hiçbir yerde”, açıklıkta hareket eder. Heidegger’in ele aldığı mesele, tam da insanla hayvan arasındaki bu hiyerarşik ilişkinin tersine dönmesidir. Heidegger, öncelikle, açıklığın, felsefenin <i>alethễia</i> ya, yani olmanın gizliliği-gizsizliğine verdiği isim olarak düşünülmesi halinde, tersine dönmenin tam bir tersine dönme olamayacağını yazar; çünkü Rilke’nin ifade ettiği açıklıkla Heidegger’in düşünce dünyasına yeniden kazandırmak istediği açıklık fikrinin ortak hiçbir paydası yoktur. “Rilke’nin sözünü ettiği açıklık, perdesi kaldırılmış anlamında bir açıklık değildir. Rilke <i>alethễia</i>’ya dair ne bir şey bilir ne de sezer; aynen Nietzsche gibi, o da bunu ne bilir ne de sezer.” (Heidegger 1993, 231) Nietzsche’de olduğu gibi Rilke’de de “19. yüzyıl biyolojizminin ve psikanalizin temelinde yatan” olmanın unutuluşu söz konusudur ve bunun en uç sonucu “hayvanın korkunç bir şekilde antropomorf kılınması... ve buna denk bir şekilde, insanın hayvanlaşmasıdır, <i>(age,</i> 226) Varlığın perdesinin kalkışını ifade eden açıklığı ancak insan, daha doğrusu sadece özgün düşüncenin asli bakışı görebilir. Hayvan ise bunun aksine bu açıklığı asla görmez.</p>

<p class="ara">Ama tam da bu yüzden, tam da böyle olduğu için kapalıda bile hareket edemez ve perdeli olana işaret edemez. Hayvan perdesi kalkmışlık ile perdelilik arasındaki çatışmanın asli bağlamından dışlanmıştır ve hayvanlarla bitkilerin dillerinin olmaması bunun bir göstergesidir, <i>(age,</i> 237)</p>

<p class="n">İşte Heidegger bu noktada 1929-1930 yılları arasında tuttuğu dersin odak noktası olan, hayvanın çevresi ile insan dünyası arasındaki fark sorununu açıkça gündeme getirir:</p>

<p class="ara">Nitekim hayvan besin bulduğu çevre, avlandığı alan ve benzerlerinin bulunduğu grupla ilişki içindedir ve onun bu ilişkisi; taşın, üzerinde bulunduğu toprak ile olan ilişkisinden temelden farklıdır. Bitkinin ve hayvanın yaşam alanlarında canlının, güdülendiği hareket itkisi doğrultusunda tipik hareket edişini görürüz; bir diğer deyişle canlının, uyarılabilirlik ortamında aralanmaya uyarıldığını ve uyarılmasıyla birlikte, hareket ettiği ortama başka bir şey kattığına şahit oluruz. Ama bitkinin ya da hayvanın hiçbir hareket itkisi ve hiçbir uyarılabilirliği, yaşayanı; uyarılmış olanın uyarıcıyı olduğu gibi bırakma, hele hele uyarıcıyı, uyarmadan önceki haline ya da uyarma olmaksızın bırakma cinsinden bir özgürlüğe götüremez asla. Bitki ve hayvanlar kendilerinin dışında kalan bir şeye bağlıdırlar ve ne dışarıyı ne de içeriyi “görürler”, bir diğer deyişle, kendi perdelerinin kalkışını olmanın özgürlüğünde görmezler asla. Uçağın güneşe doğru coşkuyla yükselemeyeceği gibi taş da güneşe coşkuyla yükselemez, ne de bir tarlakuşu gibi hareket edebilir. Ve doğrusu şu ki, açıklığı tarlakuşu da görmez. (Heidegger 1993,237-38)</p>

<p class="n">Tarlakuşu (bu kuş, bizim şiir geleneğimizde -Bernart de Ventadorn’un <i>lauzeta</i>’sını anımsayalım- en saf aşk atılımının sembolüdür) açığı görmez çünkü o, güneşe en çok teslim olup da ona doğru atılım yaptığı noktada, güneşe kör kalır, bir var olan olarak onun perdesini asla kaldıramaz ne de bir şekilde, onun örtüklüğüne, perdeli oluşuna işaret eder (Uexküll’ün kenesinin, uyaran ile olan ilişkisini hatırlayalım). Ve tam da Rilke’nin şiirinde “canlının sırrı ile tarihsel olanın sırrı arasındaki temel sınır” <i>(age,</i> 239) nedeniyle, o ne denenir ne de konu edilir; şiirsel söz burada “tarihi oluşturmaya muktedir bir karar”ın öte yanında kalır, hayvanı ondan bir nevi “üstün insan” <i>(age)</i> yapmak üzere insandan da daha yukarıda konumlandıran şiirsel söz sürekli olarak “hayvanın sınırsızca ve temelsizce insan biçimine büründürülmesi” riskine maruz kalır.</p>

  <p>Dolayısıyla, sorun şayet hayvanla insan arasındaki sınırın -yani aralarındaki ayrılığın ve yakınlığın- saptanmasıysa, 1929-1930 dersinde ortaya konduğu gibi, hayvan ortamının çelişkili ontolojik konumunu belirlemenin zamanı gelmiş demektir belki de. Hayvan, aynı zamanda, hem açık olan hem de açık olmayandır - daha doğrusu, ne biri ne de diğeridir: Bir <i>perdesi-kalkmazlıktaki açıktır</i> ve bu; onun bir yandan duyulmamış bir ateşlilikle yerini değiştirmesine ve uyaranın da tutulmasına neden olur; diğer yandan ise, kendisini böylesine yenik düşmüş ve içe alınmış halde tutan şeyin perdesini bir varlık olarak hiçbir biçimde kaldırmaz. Heidegger burada, bilmenin -daha doğrusu, bilmemenin- mistik çelişkilerini çağrıştıran iki zıt kutup arasında gidip gelmekte gibidir. Tutulma, bir yandan her türlü insan bilgisinden daha yoğun ve sürükleyici bir açıklık; öte yandan ise kendi uyaranının perdesini kaldırmaya muktedir olmadığından tümden bir bulanıklığa kapanmışlıktır. Hayvanın tutulması ve dünyanın açıklığı negatif teoloji ile pozitif teoloji arasındaki ilişkiye benzer bir ilişki içinde gibidir. Bu ilişki, mistiğin ruhun karanlık gecesi deneyimiyle<a id="dn15-2" href="../Text/dn.xhtml#d15-2">[2]</a> rasyonel bilginin aydınlığını, açıklığını hem ayıran hem de birbirine bağlayan gizli işbirliği kadar belirsizdir hem de. Ve belki de bu ilişkiye yönelik sessiz ve ironik bir atıf nedeniyle Heidegger belli bir noktada hayvanın tutulmasını <i>uino mystica’</i>nın<a id="dn15-3" href="../Text/dn.xhtml#d15-3">[3]</a> en eski simgelerinden biri olan, gecekelebeği ile anlatmak ihtiyacını hissetmiştir. Gecekelebeği, kendisini çeken aleve teslim olur, bununla birlikte alev, onun için ısrarla ve sonuna dek bir bilinmez olarak kalır. Bu simge bir şekilde yersiz ve uygunsuz kalır, çünkü hayvanbilimcilere göre, gecekelebeği öncelikle tam da uyaranın açık-olmayışına, ona tutulmuş halde kalışına karşı kördür. Mistik bilgi esasen bilmemenin ve perdeliliğin deneyimiyken; hayvan açık olmayana yönelemez, perdesi kalkmışlık ile perdelilik arasındaki çatışmanın temel bağlamı tarafından dışlanmış halde bırakılır.</p>

  <p>Bununla birlikte hayvanın dünya yoksunluğu, derste, zaman zaman tersine döner ve kıyaslanamaz bir zenginliğe dönüşür ve hayvanın dünya yoksunluğu meselesi, insan dünyasının hayvan dünyasına yersiz bir izdüşümü olarak gündeme getirilir:</p>

<p class="ara">Meselenin zorluğu, sorgulayışımız sırasında, bu yoksunluk ve hayvanın kendine özgü kuşatma meselesini hayvanın yöneldiği şeyi sanki bir varlıkmış gibi, ilişkiyi de hayvan için bildik bir ontolojik ilişkiymiş gibi yorumlamak durumunda kalmamızda yatar. Durumun böyle olmayışı, varsayıma <i>hayatın özünün sadece yıkıcı bir gözlem yoluyla açık olduğu</i> sonucunu dayatır ve bu; hayatın, insan olmak nazarında daha az değerli ya da alt seviyede olduğu anlamına gelmez. Hayat belki de insan dünyasının hiç de tanımadığı ölçüde açık olma zenginliğine sahip bir alandır. (Heidegger 1983,371-72)</p>

<p class="n">Ama sonra, tam da varsayım tamamen bir kenara bırakılacak gibi görünürken ve hayvanın çevresi ile insan dünyası kökten bir heterojenlikle birbirlerinden uzaklaşacakmış gibi dururken Heidegger, Pavlus’un yaratılışın kurtuluşa yönelik bekleyişinin anlatıldığı <i>Romalılar’a Mektup</i> 8, 19’daki meşhur pasaja atıfta bulunarak aynı varsayımı yeniden öne sürer. Öyle ki, hayvanın dünya yoksunluğu artık “hayvanlığın içinde yer alan bir sorun” olarak yansıtılır:</p>

<p class="ara">Dünyanın özüne dair özgün ve apaçık metafizik anlayışın bizi dünyası olmayışı, “-sız yapmak, -dan mahrum kalmak” şeklinde anlamak ve hayvanı kendine özgü halinde yoksun-bir-varlık olarak görmek durumunda bırakma ihtimaline açık olmamız gerekir o halde. Biyolojinin bu tür şeyleri tanımaması metafizik aleyhinde hiçbir şey kanıtlamaz. Bundan belki de sadece şairlerin zaman zaman konuşuyor olması, metafiziğin gözden kaçıramayacağı bir konudur. Pavlus’un <i>apokaradokia têsktiseôs</i>’unu,<a id="dn15-4" href="../Text/dn.xhtml#d15-4">[4]</a> yaradılışın ve bütün canlıların, yolları Ezra kitabı<a id="dn15-5" href="../Text/dn.xhtml#d15-5">[5]</a> 4,7-12’de yazılı olduğu gibi sıkıntı, hüzün ve acıdan geçen bu özlem dolu bekleyişine dair bir şeyler anlamak için Hıristiyan imanına da ihtiyaç yoktur aslında. Diğer yandan, <i>hayvanın dünya yoksunluğunu hayvanlığın içinde yer alan bir sorun</i> olarak ele almak için kötümserliğe de ihtiyaç yoktur. Hayvanın uyaranına karşı açık oluşuyla, hayvan kendi tutulmasında elbette kendisine ne bir varlık ne de bir varlık olmayan olarak açımlanacak, ama uyaran olarak kendisini özsel bir sarsılmaya <i>(wesenhafte Erschütterung)</i> sevk eden bir başkada konumlanır. (Heidegger 1983,395-96)</p>

<p class="n">Pavlus mektubunda, <i>apokaradokia</i>’da<a id="dn15-6" href="../Text/dn.xhtml#d15-6">[6]</a> Mesih aracılığıyla kurtuluş umudu bağlamıyla aniden mahluğu insana yaklaştırır; Heidegger’de aynı şekilde, insanla hayvan, açıklıkla açık olmayış arasında derste belirlemiş olduğu uzaklığı hayvanın perdesi-kalkmamışlıkta deneyimlediği özsel sarsılma öğesi aracılığıyla etkili biçimde azaltır. Hayvanın bir şekilde kendisinin açık olmayışını hissetmesini sağlayan dünya yoksunluğunun stratejik bir işlevi vardır; bu işlev hayvanın özü anlamında tutulmanın “bir şekilde insanın özünden ayrılmasını sağlayan uygun sahne arkası” <i>(,age,</i> 408) beklentisini, hayvan çevresiyle açıklık arasında geçidi temin etmedir.</p>

  <p>Heidegger bu noktada dersin ilk kısmını kapsayan kaygıya ilişkin incelemesini yeniden gündeme getirebilir ve hayvanın tutulmasını “derin sıkıntı” <i>(tiefe Langeweile</i>) olarak adlandırmış olduğu temel <i>Stimmung</i>’u<a id="dn15-7" href="../Text/dn.xhtml#d15-7">[7]</a> beklenmedik bir şekilde vurgulayabilir:</p>

<p class="ara">Bu temel ruh halinin ve bu halin içinde saklı olan her şeyin ana hatlarının tutulma nazarında hayvanlığın özü olarak belirttiklerimiz gereğince belirlenmesi ve birbirinden ayrılması gerektiği gün ışığına çıkacaktır. Ana hatları belirlememiz, bizim için can alıcı bir önem teşkil edecektir, çünkü tam da hayvanlığın özü, tutulma; derin sıkıntının temel öğesi olarak ele alıp varlığın tümünün içinde büyülenmiş-zincirlenmiş olmak <i>(gebannt sein)</i> şeklinde adlandırdıklarımızla ilk bakışta aşırı bir yakınlık içinde gibi görünmektedir. Doğal olarak bu temel iki yapının aşırı yakınlığının yanıltıcı olmaktan ibaret olduğu ve aralarında hiçbir aracının kapatamayacağı bir uçurum olduğu gün ışığına çıkacaktır. Ama o zaman iki varsayım arasındaki kıyasın tamamı da, dünyanın özü de aniden çok açık görünecektir bize. (Heidegger 1983,409)</p>

<p class="n">Burada tutulma, hayvanın <i>Dasein</i> gibi bir dünyaya açılmadığı, bununla birlikte hayvanı her zerresinden sarsan bir teşhir aracılığıyla estetik olarak kendi dışına doğru geren bir nevi temel <i>Stimmung</i> olarak gösterilmektedir. Ve insan dünyasını anlamak, ancak bu <i>perdesi kalkmayan teşhire</i> yönelik “aşırı yakınlık” deneyimiyle -yanıltıcı olsa da- mümkündür. Daha sonra çıkarım yoluyla -“yıkıcı bir gözlem” aracılığıyla- hayvana ulaşmak için varsayılmış olanlar, olmak ve insan dünyası değildir belki de; doğru olan belki de ve özellikle bunun tam tersidir, yani insan dünyasının açıklığına (ki bu açıklık, perdesi kalkmışlıkla perdelilik arasındaki temel çatışmaya yönelik açıklıktır aynı zamanda ve özellikle) sadece hayvanın açık-olmayan dünyasına yönelik bir işlemle ulaşılabilir. Ve insanın dünyadaki açıklığı ile hayvanın uyarana yönelik açıklığının bir an için birbirine değermiş gibi durduğu bu işlemin yeri sıkıntıdır.</p>
</body>
</html>