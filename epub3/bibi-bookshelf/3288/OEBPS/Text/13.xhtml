<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>
<body>
  <h5>11<br/>

<i>Kene</i></h5>

<p class="ithaf">Hayvanın hafızası vardır, ama hiçbir hatırası yoktur.</p>

<p class="ithaf">Heymann Steinthal</p>

<p class="bosluk2"></p>

<p class="n">Uexküll’ün kitapları insan dünyasının bir kesitinin kirpi, arı, sinek ya da köpeğin gözüyle nasıl görünebileceğinin tahayyül edilmesini sağlamaya çalışan resimler içerir zaman zaman. Bir anda kendisine en aşina olan yerleri insani olmayan gözlerle görmek durumunda kalan okurda yarattığı şaşkınlık nedeniyle bu deneme faydalıdır. Ama bu şaşkınlığın doruk noktasına ulaşması, hiç kuşkusuz <i>Ubu roi</i> ve <i>Monsieur Teste</i> ile beraber okunacak, modern antihümanizmin en iyi örneklerinden biri olan Uexküll’ün <i>Ixodes ricinus’</i>un, daha yaygın adıyla kenenin çevresiyle ilgili yaptığı betimlemeyle gerçekleşmiştir.</p>

  <p>Başlangıç kısmı pastoral şiir tınısı taşımaktadır:</p>

<p class="ara">Ormanlardan, çalılıktan köpeğiyle birlikte sıklıkla geçen kırsal sakini, insan ya da hayvan kurbanının üstüne atlamak ve kurbanının kanını emmek üzere bir daim üstünde avını bekleyen miniminnacık hayvanı illa ki tanır... O, yumurtadan çıktığında, henüz tam olarak oluşmamıştır: Bir çift bacağı ve cinsel organı eksiktir daha. Ama gene de, çimlere yerleşip kertenkele gibi soğuk kanlı hayvanlara hücum edebilecek durumdadır. Çeşitli değişim aşamalarından geçtikten sonra, eksik olan organları tamamlanır ve böylelikle sıcak kanlı hayvanları avlamaya yönelebilir. Dişi olanı döllendikten sonra, sekiz ayağıyla, bir dalın en ucuna kadar tırmanır ki yoldan geçen küçük memelilerin üstüne doğru yükseklikten atlayabilsin ya da daha büyük hayvanların geçerken kendisine değmesini sağlasın. (Uexküll, 85-86)</p>

<p class="n">Uexküll’ün bize verdiği bilgiler doğrultusunda, kır çiçeklerinin mis kokuları ve renkleriyle, böceklerle ve arı vızıltıları, kuş cıvıltılarıyla sarılı, güneşli güzel bir yaz gününde dalında duran keneyi hayal edelim. Ama pastoral şiirimiz daha şimdiden bitti çünkü kene, bütün bu saydıklarımızdan hiçbirini algılamaz.</p>

<p class="ara">Bu hayvanın gözleri yoktur ve pusu yerini, derisinin ışığa olan duyarlılığı sayesinde bulabilir ancak. Bu sokak haydutu, tamamen kör ve dilsizdir ve avının yaklaştığını sadece koku duyusu aracılığıyla algılar. Bütün memelilerin sebum foliküllerinden yayılan butirik asidin kokusu, kenenin yerini terk edip avına doğru atlamasına yönelik bir işaret görevi görür. Talih kenenin yüzüne gülerse kene sıcak bir şeyin üstüne düşer (o bunu, ısıya duyarlı bir organı sayesinde algılar) ve bu, amacına ulaştığı, sıcak kanlı bir hayvan bulduğu anlamına gelir; mümkün mertebe tüysüz bir yer bulmak ve başına dek hayvanın derisine girmek üzere artık sadece dokunma duyusuna ihtiyacı kalır. İşte şimdi sıcak kanı ağır ağır emebilir, <i>(age,</i> 86-87)</p>

<p class="n">Bu noktada, kenenin kan tadından zevk almasını ya da hiç olmazsa kan tadını algılamasına yarayan bir duyuya sahip olmasını bekleriz. Oysa durum böyle değildir. Uexküll, her nevi sıvıyla doldurulmuş suni zarlarla laboratuvarda yaptığı deneylerin sonucunda kenenin kesinlikle tat duyusuna sahip olmadığını bildirmiştir bize. Kene doğru ısıdaki, yani memelilerin kan ısısına denk gelen 37 derecedeki her sıvıyı kana kana içine çeker. Ve kenenin kan ziyafeti her halükârda kendi cenaze törenidir de aynı zamanda, çünkü kanı emdikten sonra kenenin, yere düşüp de yumurtalarını bırakmaktan ve ölmekten başka yapacak bir şeyi kalmaz.</p>

  <p>Kene örneği bize bütün hayvanlara has çevrenin genel yapısını açıkça gösterir. Örneğini verdiğimiz durumda <i>Umwelt</i> üç tane anlam taşıyıcısına ya da <i>Merkmalträger</i>’e indirgenir. Bunlar:</p>

  <p>1) Bütün memelilerin terinde bulunan butirik asidin kokusu; 2) Memelilerin kan ısısına denk gelen 37 derecelik ısı; 3) Genellikle tüylü ve kan damarlarına sahip memelilere has deri tipidir. Ama kene, bu üç öğeye öyle yoğun ve tutkulu bir ilişkiyle ve ani bir biçimde bağlıdır ki, görünüşte çok daha zengin duran ve insanı kendi dünyasına bağlayan ilişkilerde bile belki de böylesine kuvvetli bir bağa rastlayamayız. Kene bu ilişki<i>dir</i> ve bu ilişki için ve bu ilişkide yaşar ancak.</p>

  <p>Bununla birlikte tam da bu aşamada, Uexküll bir kenenin Rostock’taki laboratuvarda on sekiz yıl hiç beslenmeden, bir diğer deyişle kendi çevresinden tamamen soyutlanmış olarak tutulmuş olduğunu bildirir bize. Bu çok özel olay hakkında bize hiçbir açıklama vermez, kenenin bu “bekleme dönemi” boyunca “bizim geceleyin yaşadığımıza benzer bir nevi uyku halinde” bulunmuş olduğunu varsaymakla yetinir. Bundan “Yaşayan bir özne olmaksızın zaman varolamaz” (Uexküll, 98) sonucunu çıkarır. Ama bu on sekiz yıl süren arada keneye ve dünyasına ne olmuştur? Çevresiyle ilişkisine tamamen bağlı olarak yaşayan bir varlığın, bundan tamamen yoksun kalarak hayatta kalması nasıl mümkün olabilir? Zamansız ve dünyasız “bekleme”den söz etmenin ne gibi bir anlamı olabilir?</p>
</body>
</html>