<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
  <h5>14<br/>

  <i>Derin Sıkıntı</i></h5>

  <p class="ithaf">Sıkıntı, mutluluk arzusunun saf halde bırakılmış halidir.</p>

  <p class="ithaf">Giacomo Leopardi</p>

<p class="bosluk2"></p>

<p class="n">Sıkıntı konusu 18. paragrafta başlar ve 39. paragrafa dek sürer (yaklaşık yüz seksen sayfa) ve Heidegger’in bir <i>Stimmung</i>’a ayırdığı en geniş çözümlemedir bu (<i>Sein und Zeit</i>’ta kaygıya sekiz sayfa ayırmıştır). Soruna bir ruh halinin genel olarak nasıl anlaşılması gerektiğiyle ilgili bir giriş yaptıktan sonra -ve yani, var olanın her defasında amade, mevcut olması ve dolayısıyla, kendimizde ve başkalarında gördüğümüz asli hal oluşu ortaya konduktan sonra-, Heidegger çözümlemesine sıkıntının aşama aşama yoğunlaşıp, kendisinin “derin sıkıntı” (<i>tiefe Langeweile</i>) olarak tanımladığı hale gelişini içeren üç biçim ya da derecelendirmeyle sürdürür. Bu üç biçim Heidegger’e göre sıkıntının özünü belirleyen iki özellikte ya da “yapı anlarında” (<i>Struktur-momente)</i> birleşir. Bunlardan ilki <i>Leergelassenheit,</i> boş-bırakılmış-olma, boşluğa terk oluştur. Heidegger meseleye kendisine sıkıntı deneyiminin bir nevi <i>locus classicus’</i>u<a id="dn16-1" href="../Text/dn.xhtml#d16-1">[1]</a> şeklinde görünen halin tasviriyle başlar.</p>

<p class="ara">Gözden uzak, ikinci sınıf sıradan bir tren istasyonundayız mesela. İlk trenin gelmesine daha dört saat var. İstasyon civarında ilgi çekici hiçbir şey yok. Doğru, sırt çantamızda bir kitap var... Onu mu okumalı? Hayır. Bir sorun, bir konu hakkında mı düşünmeli? Bu da olmadı. Tren saatlerine bakar ya da istasyonun bilmediğimiz yerlere olan uzaklığının yazılı olduğu listeyi inceleriz. Saate bakarız - aradan sadece on beş dakika geçmiştir. Dışarı, anayola çıkarız. Sırf iş olsun diye bir aşağı bir yukarı yürürüz. Faydası yok. Anayoldaki ağaçları saymaya koyuluruz, saate bakarız yeniden: Son bakışımızdan bu yana sadece beş dakika geçmiştir. Aşağı yukarı gitmekten bıkar, bir taşın üstüne otururuz, kuma her çeşit şekli çizeriz ve bir anda kendimizi yeniden saate bakarken buluveririz: Aradan yarım saat geçmiş... (Heidegger 1983,140)</p>

<p class="n">Kendimizi meşgul etmeye çalıştığımız boş zaman uğraşıları, sıkıntının temel deneyimi olarak boş-bırakılmış-olmaya tanıklık eder. Genelde, sürekli olarak bir şeylerle meşgul, bir şeylere kapılmışken -Heidegger, bunu hayvanın kendi çevresiyle olan ilişkisini tanımlayan terimlerle açıklar: “Şeyler tarafından içe alınmış (<i>hingenommen</i>), hatta onlarda yitmiş, çoğu zaman da onlar tarafından tutulmuş (<i>benommen)</i> haldeyizdir” (<i>age,</i> 153), - sıkıntıda kendimizi aniden boşluğa terk edilmiş halde buluveririz. Fakat bu boşlukta, şeyler bize sadece “alınmış ve hiçleşmiş” <i>(age,</i> 154) gelmez; onlar mevcutturlar, ama “bize sunacak hiçbir şeyleri yoktur”, bizi tamamen kayıtsız bırakırlar, ancak onlardan kurtulamayız, çünkü <i>bizi sıkana mıhlanmış ve teslim edilmişizdir: </i>“Bir şeyden sıkılarak, biz sıkıcı olan tarafından sabit halde sıkıca (<i>festgehalten</i>) rapt ediliriz, onun gitmesine izin vermeyiz <i>(wir lassen es selbst noch nicht los)</i> ya da bir nedenle, ona mecburuzdur ve onun tarafından engellenmişizdir.” <i>(age,</i> 138)</p>

  <p>Ve sıkıntının temel bir <i>Stimmung</i> olarak <i>Dasein</i>’in kurucu öğesi olarak belirmesi tam da bu noktada olur. Sıkıntıya göre, <i>Sein und Zeit’</i>ta geçen kaygı sadece bir tür yanıt ya da tepkili bir ele alınış gibi durur. Zira kayıtsızlıkta,</p>

<p class="ara">var olan kendi bütünlüğünle kaybolmaz, aksine kendini tam da kayıtsızlığında gösterir. Burada boşluk var olanı saran kayıtsızlıktan ibarettir ... Bu, oluşun, var olanın bütünlüğünün karşısına sıkıntı tarafından konumlanmış olduğu anlamına gelir, öyle ki bu sıkıntı biçiminde bizi kuşatan var olan bize yapma ya da yaptırma imkânı tanımaz. O, bu ihtimale ilişkin olarak kendi bütünlüğünde (<i>es versagt sich im Ganzen)</i> kendini reddeder. Bütünlük içinde bir arada bulunan var olanın tam ortasında bulunan ve kendini ona -artık bu bütünlük içinde kendisini reddetmiş olan bu varolana- doğru ileten bir Dasein’a ulaşmak için kendilerini reddederler, ki Dasein’ın olduğu şey olabilmesi için tam da bu iletme hareketinde bulunması zorunludur. Dasein böylelikle bütünlüğünde reddeden var olana iletilmiş halde bulur kendini. (<i>as Dasein findet sich so ausgeliefert an das sich im Gamzen versagende Seiende</i>) (Heidegger 1983,208-10)</p>

<p class="n">Sıkıntının ilk temel ânı olarak bu “kendisini reddeden var olana iletme”de, bu var olanın kurucu yapısı -Dasein’ı- ortaya çıkar. <i>Dasein</i> sıkıntıda, kendini bütünlüğünde redddeden var olana mıhlanabilir, çünkü o, yapısal olarak “kendi oluşuna boyun eğmiştir (<i>überanwortet)”,</i> baktığı dünyaya “fırlatılmış” ve “yitmiş”tir. Ama tam da bu nedenle sıkıntı, <i>Dasein</i> ile hayvan arasındaki beklenmedik yakınlığı gün ışığına çıkarır. “<i>Dasein”, sıkılarak, kendisine verilmeyen bir şeye iletilmiştir (ausgeliefert), tıpkı hayvanın tutulma sırasında bir açımlanmamışa tabi oluşu gibi (hinausgesetzt).</i></p>

  <p>Derin sıkıntı tarafından boş bırakılmış olmakta, hayvana kendisine açımlanmayan bir “başka”da teşhir ve içe alınmış oluşundan gelen “özsel sarsılma”nın yankısına benzer bir şey titreşir. Bu nedenle sıkılan insan -sadece görünüşten ibaret olsa da- hayvanın tutulmasına “uç bir yakınlık”ta bulunur. Her ikisi de, kendilerine en has hareketle, <i>bir kapalılığa açıktırlar</i> ve kararlılıkla tümden karşı çıkan bir şeye iletilmişlerdir (ve şayet <i>Stimmung</i> gibi bir şeyi her düşünürün karakteristik özelliğiyle özdeşleştirmek meşru ise; tam da bu karşı çıkılan şeye iletilme, Heidegger düşüncesinin kendine has duygu rengini gözler önüne serer belki de).</p>

  <p>Derin sıkıntının ikinci “yapı ânı”na ilişkin çözümleme, onun gerek hayvan tutulması ile olan yakınlığını, gerekse sıkıntının ona göre attığı diğer adımı açıklığa kavuşturur. Bu ikinci yapı ânı (ilkine, boş-bırakılmaya sıkı sıkıya bağlıdır) asılı-tutulmaktır <i>(Hingehaltenheit</i>). Nitekim bir ilk anda, var olanın bütünlüğünde kendini reddetmesi <i>Dasein’</i>ın yapabileceğinin ya da deneyimleyebileceğinin, yani <i>Dasein’</i>ın ihtimallerinin bir şekilde çıkarım yoluyla gösterimidir. Bu ihtimaller şimdi mutlak kayıtsızlık halinde, hem mevcut hem de kesinlikle erişilemez durumda karşısında durmaktadır:</p>

<p class="ara">Reddediş, olmanın bu ihtimallerinden söz eder. Söz etmek de değil aslında, onun üzerine bir tartışma başlatmaz; reddederek ona işaret eder ve reddedişinde onları bilinir kılar... var olan bütünlüğünde kayıtsız olmuştur. Ama bu kadarla da kalmaz: Bunun yanı sıra başka bir şey de gösterir kendini, Dasein’ın sahip olabileceği, ama tam da bu sıkılmakta atıl yatma (<i>brachliegende)</i> ve kullanılmamışlık nedeniyle bizi bırakıp giden ihtimaller yüzeye çıkar. Her halükârda reddedişte bir başka atıf bulunduğunu görürürüz. Bu atıf, atıl yatan ihtimallerin habercisidir. (Heidegger 1983,212)</p>

<p class="n">“Atıl yatmak” şeklinde çevirdiğimiz <i>Brachliegen</i> fiili tarım dili kökenlidir. <i>Brache</i> nadası, yani ertesi sene ekilmek üzere işlenmemiş tarlayı imler. <i>Brachliegen:</i> nadasa bırakmak yani atıl, işlenmemiş bırakmak demektir. Bu sayede, derin sıkıntının ikinci yapı ânı olarak asılı-tutulmanın anlamı da ortaya çıkar. Asılı tutulanlar, atıl yatanlar şimdi <i>Dasein’</i>ın özel ihtimalleridir, <i>Dasein</i>’ın bunu ya da şunu yapabilmesidir. Ama bu somut ihtimallerin etkisiz hale gelmeleri, ilk olarak, genelde, saf ihtimali - ya da Heidegger’in tabiriyle, “asli imkânı” (<i>die ursprüngliche Ermöglichung)</i> mümkün kılanı <i>(das Ermöglichende)</i> aşikâr kılar:</p>

<p class="ara">Bütünlüğünde kendini reddeden var olanda, olmanın kendisi yani kendi ola-bilmesinde yer alan, olmanın ihtimaliyle ilgili olan vardır. Ama bir ihtimali ihtimal olarak ilgilendiren, <i>onu mümkün kılandır,</i> yani bir mümkün olarak ona ihtimali lütfedendir. Bu uç ve öncelikli olan şey, olmanın bütün ihtimallerini ihtimal olarak mümkün kılan şey, olmanın ola-bilmesini, ihtimallerini getiren bu şey; ihtimalinde kendini reddeden var olandadır. Ama bu; bütünlüğünde kendini reddeden var olanın bana dair ihtimallerin herhangi birini duyurmadığım, ihtimallere dair hiçbir şey anlatmadığını gösterir. Bilakis reddedişin habercisi olarak o bir <i>çağrıdır</i> (<i>Ausrufen</i>); bende, olmayı gerçekten mümkün kıldığı şeydir. Reddedişe eşlik eden bu ihtimallerin ihtimal olarak bu çağrısı, olmanın rastgele ya da değişebilir ihtimallerini imlemek <i>(Hinweisen)</i> değildir; <i>mümkün kılanı</i> saf ve sade, karıştırılmaz biçimde çağırmaktır. Mümkün kılan olmanın asli bütün ihtimallerini taşır ve yönlendirir. Buna karşın bu ihtimallerle ilgili olarak görünüşte hiçbir içeriğe sahip değilizdir, bu nedenle var olan şeyleri imlediğimiz ve tanımladığımız şekilde onların ne olduklarını söyleyemeyiz ... Olmayı ihtimallerinde gerçekten mümkün kılan bu haberci imleme, bu asli mümkün kılmanın yegâne ucu yönünde gerekli bir mecbur olmadır <i>(Hinzwingen)...</i> Bütünlüğünde kendini reddeden var olan tarafından bırakılmış olmak, olmanın olmak olarak imkânının doruk noktasında mecbur-tutulmaya aittir aynı zamanda. (Heidegger 1983,215-216)</p>

<p class="n">Derin sıkıntının ikinci temel özelliği olarak asılı-tutuluyor olma, o halde özel bütün somut ihtimallerin asılı tutulmasında ve alınmasında asli imkânın (yani saf gücün) perdesinin kalkması deneyiminden başka bir şey değildir.</p>

  <p>İhtimalin atıl yatmasında (<i>Brachliegen</i>’de) ilk olarak bu şekilde beliren, <i>yetinin kökeninin kendisidir</i> - ve böylece, <i>Dasein’</i>in, yani ola-bilme biçiminde var olan varlığın da yetisinin kökenidir. Ama bu yeti ya da asli imkân -tam da bu nedenle- “-mama yetisi” biçimine sahiptir, çünkü sadece bir <i>yapamamadan,</i> tek tek özel ihtimallerin atıl yatmasından yola çıkar.</p>

  <p>Böylelikle derin sıkıntı ile hayvanın sıkıntısı arasındaki yakınlık -ve aynı zamanda uzaklık- nihayet gün ışığına çıkar. Hayvan, tutulması sırasında uyaranı ile ani ilişki içindeydi, onda teşhir olmuş ve tutulmuş haldeydi, öyle ki kendini asla bu şekilde açımlayamazdı. Hayvanın yapamadığı şey, tam da özel uyaranların çemberiyle olan ilişkisini asılı tutmak ve atıl kılmaktır. Hayvanın çevresi onda salt bir ihtimalin ortaya çıkamayacağı bir şekilde yapılanmıştır. O halde derin sıkıntı, dünya yoksunluğundan dünyaya, hayvan çevresinden insan dünyasına geçişin gerçekleştiği metafizik işlemci olarak belirir: Derin sıkıntıda söz konusu olan, genetik antropolojinin kendisi, yaşayan insanın <i>Dasein</i> oluşudur. Ancak bu geçiş, yaşayan insanın (ya da Heidegger’in derste de yazmış olduğu gibi, insanın <i>Dasein </i>denen yükü yüklenmiş olması) <i>Dasein-oluşu,</i> hayvanın çevresinin sınırlarının ötesine geçerek ve onunla ilişkiye girmeden elde edilmiş, daha geniş ve aydınlık, bir başka alan açmaz: Aksine, o, sadece hayvanın uyaran ile olan ilişkisinin asılı tutulması ve atıllaşması aracılığıyla açıktır. Uyaranın bu asılı tutuluşunda, bu atıl-yatışında <i>(brachliegend</i>, nadasa bırakılışta) hayvanın tutulması ve onun bir açımlanmamışta teşhir oluşu ilk olarak oldukları gibi anlaşılabilir. Açık olan, olmadaki-özgür, hayvan çevresinin ne açık-ne de kapalı olanına karşı radikal anlamda başka bir şeyin adını etmez: Onlar perdesi kalkmamış olanın perdeli olarak belirmesidir, tarlakuşunun-açık olanı-görmeyişinin asılı tutulması ve yakalanmasıdır. İnsan dünyasının ve <i>Lichtung</i>’unun merkezine yerleşmiş cevher, hayvanın tutulmasından başka bir şey değildir; “var olanın olmasının” hayreti yaşayanın bir açımlanmamışlıkta teşhir edilişinden kaynaklanan “özsel sarsılmanın” kavrayışından başka bir şey değildir. Bu anlamda <i>Lichtung</i> [açık alan] gerçekten de, <i>lucus a non lucendo’</i>dur.<a id="dn16-2" href="../Text/dn.xhtml#d16-2">[2]</a> Onda mevcut olan açıklık, aslen bir kapalılığa açıklıktır ve açıklıkta bakan sadece bir içine kapanma, sadece bir görme-me görür.</p>

  <p>Parmenides dersi sırasında <i>lễthē’</i>nin gizsizliğe göre önceliği üzerinde Heidegger birkaç kez ısrarla durur. Gizin (<i>Verborgenheit)</i> gizsizliğe (<i>Unverborgenheit</i>)<a id="dn16-3" href="../Text/dn.xhtml#d16-3">[3]</a> göre kökeni ise o kadar gölgede kalır ki o, bir şekilde, gizsizliğin gizli kökeni olarak tanımlanabilir: “Öncelikle, gizsizlik sözcüğünde giz olarak bir şeye yönlendiriliriz. Gizsizlikte neyin önce gizli olduğu, kimin gizlendiği ve gizin nasıl gerçekleştiği, gizin nerede, ne zaman ve kime verildiği, bütün bunlar belirsiz kalır.” (Heidegger 1993,19) “Gizin olduğu yerde, bir gizsizlik gerçekleşmiş olmalı ya da gerçekleşmelidir... Ama Yunanlıların gizsizlikte her defasında gizi dile getirerek ne düşündükleri, kesinlikle açık değildir.” <i>(age,</i> 22) Burada genel hatlarını belirlemeye çalıştıklarımızın ışığında, gizsizliğin bu sırrının <i>alễtheia</i>’ya hükmeden <i>lễthē’</i>nin -hakikate en baştan beri dahil olan hakikat-olmayanın-; perdeliliğin de hayvanın açık olmayışı anlamında çözülmesi gerekir. İnsan dünyasını belirleyen perdesi kalkış ile perdeliliğin, gizsizlik ile gizliliğin arasındaki çözülemez mücadele, insanla hayvan arasındaki iç mücadeledir.</p>

  <p>Bu nedenle 1929 yılının temmuz ayında -ve dolayısıyla, <i>Grundbegriffe der Metaphysik</i> dersinin hazırlığıyla aynı zamanda- vermiş olduğu <i>Was ist Metaphysik?</i> konferansının ana konusu varlık ile hiçlik arasındaki ortak kökendir. “Dasein: Hiçlikte asılı tutulma durumu <i>(Hineingehaltenheit,</i> sıkıntının temel özelliğini anlatırken kullandığı sözcüğün hemen hemen aynısı) (Heidegger 1967, 12) anlamına gelir.” İnsani <i>Dasein</i> sadece hiçlikte asılı olarak var olana tutunabilir (<i>verhalten</i>, derste insanın dünyayla olan ilişkisini, hayvanın <i>sichbenehmen</i>’ine karşıt olarak tanımlayan kavram). Kaygının <i>Stimmung’</i>u -sıkıntının sözünün edilmediği- konferansta sadece “hiçliğin aydınlık gecesi” <i>(age, </i>11) aracılığıyla gerçekleşen asli açıklığın edinimi olarak belirir. Ama olmanın kendisinde hiçleştiren (<i>nichtet</i>) bu olumsuzluk nereden gelmektedir? Eşzamanlı olan ders ve konferans arasında bir kıyas yapmak, bu soruya verilebilecek olası bazı yanıtlar önerir bize.</p>

  <p>Varlık en başından beri hiçlik tarafından geçilmiştir, <i>Lichtung</i> ortak köken itibariyle <i>Nichtung’dur</i> da aynı zamanda; çünkü dünya, insana sadece kesinti ve yaşayanın kendi uyaranıyla olan ilişkisinin hiçleşmesi aracılığıyla açılmıştır. Elbette ki, yaşayan varlığı bilmediği gibi, hiçliği de bilmemektedir; ama varlığın “hiçliğin aydınlık gecesinde” belirmesinin tek nedeni, insanın derin sıkıntı deneyimi sırasında bir yaşayan olarak çevreyle olan ilişkisini asılı tutma riskine girmiş olmasıdır. <i>Lễthē </i>-konferansta yapılan girişe göre, <i>Das Wesende</i> gibi açıkta hükmeden, engelleri kaldıran ve düşünülmeden kalarak olmayı veren- hayvanın çevresinin perdeliliğinden başka bir şey değildir ve onu hatırlamak kaçınılmaz olarak bunu da, bir dünyanın aralanmadan önceki ânının tutulmasını hatırlamak da demektir. Engelleri kaldıran ve aynı zamanda varlıkta hiçleştiren, hayvanın uyaranının “ne var oluşundan ne var olmayışından” gelir. <i>Dasein</i> sıkılmayı öğrenmiş bir hayvandır sadece, kendi tutulmasından ve kendi tutulmasına uyandırılmıştır. Yaşayanın kendi tutulmasına yönelik bu uyanışı, açık-olmayana yönelik bu kaygılı ve kararlı açılışı insani olandır.</p>

  <p>1929’da Heidegger dersini hazırlarken kenenin dünyasını bilemezdi, çünkü bu bilgi, atıfta bulunduğu metinlerde henüz yoktu. Uexküll kenenin dünyasına ancak 1934’te, <i>Streifzüge durch Ummelten von Tieren und Menschen</i> kitabında yer vermiştir. Heidegger kenenin dünyasını bilme imkânına sahip olsaydı, on sekiz yıl Rostock laboratuvarında mutlak uyaran yokluğunda hayatta kalmış olan kene ile ilgili olarak kendini sorgulardı herhalde. Hayvan -insanın onu laboratuvarda tutmasına benzer özel şartlarda- gerçekten de çevresiyle olan ani ilişkisini asılı tutabilir ve bunu yapmasıyla hayvan olmayı bırakmaz, ne de insan olur. Rostock laboratuvarındaki kene, ne Uexküll’ün ne de Heidegger’in yüzleşmeye hazır oldukları, “sadece yaşayan” gizini saklıyordur belki de.</p>
</body>
</html>