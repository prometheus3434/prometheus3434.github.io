<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
<h5>7<br/>
<i>Sınıflandırmalar</i></h5>

  <p class="ithaf">Cartesius certe non vidit simios.<a id="dn09-1" href="../Text/dn.xhtml#d09-1"><sup>[1]</sup></a></p>

  <p class="ithaf">Carl Linnaeus</p>

<p class="bosluk2"></p>

<p class="n">Modern sınıflandırma biliminin kurucusu Linnaeus’un maymunlara zaafı vardı. Çalışmak için Amsterdam’da bulunduğu sıralarda maymunları yakından görmüş olması muhtemeldir, bu şehir o sıralar egzotik hayvan ticaretinde önemli bir merkezdi. Daha sonra İsveç’e dönmüş ve kraliyet başhekimi olmuş olan Linnaeus, Uppsala’da, içlerinde en çok sevdiğinin Diana adlı makak türünden bir maymun olduğu rivayet edilen, çeşitli türlere mensup maymunlar barındıran küçük bir hayvanat bahçesi kurmuştur. Diğer hayvanlar gibi maymunların da ruhtan yoksun oldukları için insandan ayırt edilmesi onun dinbilimcilere kolaylıkla bırakabileceği bir argüman değildi. <i>Systema naturae</i>’ye düştüğü bir notla hayvanları <i>automata mechanica</i><a id="dn09-2" href="../Text/dn.xhtml#d09-2">[2]</a> anlayışıyla tanımlayan kartezyen teoriyle hesaplaşır ve bu görüş karşısındaki rahatsızlığını “kuşku yok ki, Descartes hayatı boyunca hiç maymun görmemiş” ifadesiyle ortaya koyar. <i>Menniskans Cousiner</i> / İnsanın Kuzenleri başlığını taşıyan daha sonraki bir yazısında doğa bilimleri bakımından antropomorf<a id="dn09-3" href="../Text/dn.xhtml#d09-3">[3]</a> maymunlarla insan arasındaki ayrımı tam olarak saptamanın ne denli zor olduğunu anlatır. Ahlaki ve dinî bakımdan insanı hayvandan ayıran net farkın ayırdına varmıyor değildi elbette:</p>

<p class="ara">İnsan Yaradan’ın muhteşem bir zihinle yüceltmeye layık gördüğü ve daha asil bir varoluş bahşederek gözdesi kılmak istediği hayvandır; Tanrı, insanı kurtarmak için biricik oğlunu bile dünyaya göndermiştir. (Linnaeus 1955,4)</p>

<p class="n">Ama bütün bunlar, diye sözlerini noktalıyordu Linnaeus,</p>

<p class="ara">başka bir alana aittir; kendi laboratuvarımda ben, ayakkabıcının ayak modeliyle yaptığı gibi yapmalı ve maymunların köpek dişleriyle diğer dişleri arasında boşluk olmasından başka, maymunlarla insan arasında bir ayrım bulamayan bir doğabilimci olarak ele almalıyım insanı ve bedenini, <i>(age)</i></p>

<p class="n"><i>Systema naturae</i>’de <i>Antropomorpha</i> sınıfına (1758’deki 10. baskıdan sonra <i>Primates</i> adını alacaktır) <i>Simia,</i><a id="dn09-4" href="../Text/dn.xhtml#d09-4">[4]</a> <i>Letnur</i><a id="dn09-5" href="../Text/dn.xhtml#d09-5">[5]</a> ve <i>Vespertilio</i>’nun<a id="dn09-6" href="../Text/dn.xhtml#d09-6">[6]</a> yanına <i>Homo</i><a id="dn09-7" href="../Text/dn.xhtml#d09-7">[7]</a> olarak yazması kimsede şaşkınlık yaratmamalıydı. Öte yandan, onun bu davranışının yol açtığı polemiğe karşın, bu türden bir yaklaşım zaten bir anlamda mevcuttu. Daha 1693’te John Ray, dört ayaklılar arasında “insana benzer olanları”, <i>Anthropomorpha</i> grubunu saptamıştı. <i>Ancien régime’</i>de<a id="dn09-8" href="../Text/dn.xhtml#d09-8">[8]</a> insani olana ilişkin sınırlar genel olarak, 19. yüzyılda insan bilimlerinin gelişiminden sonra alacağından çok daha belirsiz ve değişken bir özellik göstermekteydi. İnsani olana ilişkin en belirgin işaret halini alan dil, 18. yüzyıla dek düzen ve sınıflamaları atlamıştır çünkü o sıralar kuşların da konuştuğundan şüphe edilmektedir. John Locke gibi güvenilirliği şüphe götürmeyen bir şahıs, Nassau Prensi’nin söyleşide bulunabilen ve bazı sorulara “akıllı bir varlık gibi” yanıt verebilen papağanına ilişkin hikâyeyi hemen hemen kesin bir şey olarak iletmiştir. İnsanla diğer türler arasındaki fiziksel sınır da, kesin özelliklerin belirlenemediği ayrımsız alanlarda yer almaktaydı. Peter Artedi’nin yazmış olduğu <i>Ichthiologia</i> (1738) gibi bilimsel bir eser bile denizkızlarını foklar ve denizaslanlarının yanında saymış ve Linnaeus’un kendisi dahi, <i>Pan Europaeus</i> eserinde -Danimarkalı anatomi bilgini Caspar Bartholin’in <i>Homo marinus</i><a id="dn09-9" href="../Text/dn.xhtml#d09-9">[9]</a> olarak adlandırdığı- denizkızını insan ve maymunla birlikte sınıflandırmıştı. Öte yandan, antropomorfik maymunlarla ilkel birtakım halklar arasındaki sınır da net olmaktan tamamen uzaktı. 1641 yılında Doktor Nicolas Tulp tarafından yapılmış olan ilk orangutan tanımı bu <i>Homo sylvestris’</i>in (Malay kökenli <i>orang-utan</i> tabiriyle aynı anlama gelir) insani özelliklerinin altını çizer; maymunla insan arasındaki fiziksel farkın karşılaştırmalı anatomi üzerinden ilk kez temellendirilmesi Edward Tyson’un <i>Orang-Outang, sive Homo Sylvestris, or, the Anatomy of a Pygmie</i> (1699) adlı çalışmasıyla gerçekleşecektir. Bu eser her ne kadar primatoloji açısından önemli bir yer teşkil etse de, Tyson’un (48 özellikle insandan, 34 özellikle ise maymundan ayrılan) “pigme” olarak adlandırdığı canlı, ona göre, maymunla insan arasında yer alan bir nevi “ara hayvan”dır ve melekle simetrik bir karşı-uzaklıkta yer almaktadır.</p>

<p class="ara">Anatomisini vermiş olduğum hayvan -diye yazar Tyson Lord Falconer’e olan ithafında- insanlığa en yakın olanıdır ve hayvani olan ile rasyonel olan arasındaki bağı kuruyor gibi görünmektedir, tıpkı bilgi ve bilgelik yönünden bizi aşan ve bize en yakın olan o göksel varlığa Zat-ı âlinin ve sınıfına mensup kişilerin yaklaşmaları gibi.</p>

<p class="n">Ve insani olana ilişkin sınırların hâlâ nasıl da sadece gerçek hayvanlar tarafından değil de, mitolojik yaratıklar tarafından da tehdit edildiklerini görmek için çalışmanın başlığının tamamına bir göz atmak yeterlidir: <i>Orang-Outang, sive Homo Sylvestris, or, the Anatomy of a Pygme Compared with that of a Monkey, an Ape, and a Man, to which is Added, a Philological Essay Concerning the Pygmies, the Cynocephali, the Satyrs and Sphinges of the Ancients: Wherein it Will Appear that They are Either Apes or Monkeys, and not Men, as Formerly Pretended.</i></p>

  <p>Aslında Linnaeus’un dehası; insanı primatların arasına yerleştirmesindeki kararlılığından ziyade, cins isim olan <i>Homo</i> nun yanına -diğer türler için yaptığından farklı olarak- eski felsefi deyim: <i>nosce te ipsum’</i>dan<a id="dn09-10" href="../Text/dn.xhtml#d09-10">[10]</a> başka özel hiçbir isim kullanmama ironisinden ileri gelir. Onuncu basımda Homo’nun tam adı <i>Homo sapiens</i><a id="dn09-11" href="../Text/dn.xhtml#d09-11">[11]</a> olduğunda bile, <i>Homo’</i>ya eklenen bu yeni sıfatın bir betimleme niteliğinde olmadığı; sadece, <i>Homo</i> teriminin yanında yerini muhafaza eden o eski deyimin bir versiyonu şeklinde olduğu aşikârdır. Sınıflandırmada özel bir ayrım ifade eden bir veri olmayıp, bir emir olan bu istisnai durum üzerine düşünülmeye değerdir.</p>

  <p><i>Systema</i>’nın başındaki <i>Introitus’</i>ta yer alan çözümleme, Linnaeus’un kendi sloganına verdiği anlam konusunda şüpheye yer bırakmaz: Kendini bil<i>ebilme</i> dışında, insanın kendine has, özel hiçbir kimliği yoktur. Ama insani olanı bir <i>nota characteristica</i><a id="dn09-12" href="../Text/dn.xhtml#d09-12">[12]</a> aracılığıyla değil de, kendini bilme aracılığıyla tanımlamak; kendini insan olarak bilecek olanın insan olduğu, <i>insanın insan olmak için kendini insani olarak bilmesi gereken hayvan olduğu</i> anlamına gelmektedir. Zira Linnaeus, doğuş ânında, doğanın insanı “çıplak toprağa çıplak olarak” fırlattığını, insanın kendisine öğretilmediği takdirde tanıma, konuşma, yürüme, beslenme yetisinden yoksun olduğunu yazmıştır. (<i>Nudus in nuda terra... cui scire nichil sine doctrina; non fari, non ingredi, non vesci, non aliud naturae sponte</i>.) O ancak insanın üstüne yükseldiği takdirde kendisi olur (<i>o quam contempta res est homo, nisi supra humana se erexerit: </i>Linnaeus 1735,6).</p>

  <p>Linnaeus, <i>Systema</i>’da insanın maymun imgesinde yaratıldığı izleniminin verildiğini söyleyerek kendisine karşı çıkan eleştirmen Johann Georg Gmelin’e yazdığı mektuba kendi düsturunun anlamını da iliştirmiştir: “Bununla birlikte, insan kendini bilir. Belki de bu sözleri çıkarmam gerek. Ama sizden ve bütün dünyadan bana maymunla insan arasında, doğal tarihle uygunluk içinde bulunan türsel bir ayrım göstermenizi rica ediyorum. Şahsen ben böyle bir ayrım tanımıyorum.” (Gmelin, 55) Bir diğer eleştirmen Theodor Klein’a yanıt vermek üzere Linnaeus’un aldığı notlar, <i>Homo sapiens</i> formülünde bulunan üstü kapalı ironiyi nereye dek sürdürmeye hazır olduğunu göstermektedir: Klein gibi, <i>Systema’</i>nın insana vermiş olduğu yerde kendini bulamayan kişiler, kendilerine <i>nosce te ipsum</i>’u uygulamalıdırlar: Zira kendilerini insan olarak bilememiş olmalarından dolayı, bu kişiler kendilerini maymunların arasında saymışlardır.</p>

  <p>O halde <i>Homo sapiens</i> ne bir töz ne de tam olarak tanımlanmış bir türdür: O daha ziyade, insani olana dair bilgi üreten bir araç ya da makinedir. Dönemin anlayışına göre, antropojenik (insan kökenli) (ya da Furio Jesi’nin tabirini kullanarak antropolojik diyebiliriz buna) makine, insanın bakınca zaten hepten beri deforme olan kendi imgesini maymun çizgileriyle gördüğü bir dizi aynadan oluşan optik bir makinedir. <i>Homo</i>; insan olmak için, kendini insan olmayanda bilmesi gereken, yapı itibariyle “antropomorf” bir hayvandır (bir diğer deyişle, Linnaeus’un <i>Systema</i>’nın onuncu baskısına dek sürekli olarak kullandığı tabirle “insana benzeri’dir).</p>

  <p>Ortaçağ ikonografisinde maymun, elinde günahkâr insanın kendini <i>simia dei</i><a id="dn09-13" href="../Text/dn.xhtml#d09-13">[13]</a> şeklinde görmesi gereken bir ayna taşır. Linnaeus’un optik makinesinde, kendini maymunda görmeyi reddeden, maymun olmaktadır: Pascal’den alıntı yapacak olursak, <i>qui fait l’homme, fait le singe,</i><a id="dn09-14" href="../Text/dn.xhtml#d09-14">[14]</a> Bu nedenle <i>Systema</i>’nın giriş kısmının sonunda, <i>Homo’</i>yu sadece kendisini olmamada tanıdığı takdirde hayvan olan olarak tanımlamış olan Linnaeus, eleştirmen kisvesi altındaki maymunların kendisini alaya almak için omuzlarına çıkmasına tahammül etmek durumunda kalır: <i>ideoque ringentium Satyrorum cachinnos, meisque humeris insilientium cercopithecorum exsuitationes sustinui</i><a id="dn09-15" href="../Text/dn.xhtml#d09-15">[15]</a>.</p>
</body>
</html>