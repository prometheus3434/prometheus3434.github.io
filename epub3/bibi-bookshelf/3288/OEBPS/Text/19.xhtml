<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
  <h5>17<br/>

  <i>Genetik Antropoloji</i></h5>

<p class="n">Batı felsefesinin antropolojik makinesine dair yaptığımız okumadan elde ettiğimiz geçici sonuçları sav şeklinde ortaya koymaya çalışalım:</p>

<p class="bosluk1"></p>

  <p>1)    Genetik antropoloji, insani olan ile hayvani olan arasındaki kesinti ve eklemlemeden ortaya çıkan sonuçtur. Bu kesinti öncelikle insanın içinden geçer.</p>

  <p>2)    Ontoloji (varlık felsefesi) ya da bir diğer adıyla ilk felsefe, kendi halinde bir akademik disiplin değildir; genetik antropolojinin, yaşayanın insan olmasının gerçekleştiği, her açıdan temel olan işlemin adıdır. Metafizik en başından beri bu stratejiyi izlemiştir: O, insanlık tarihi doğrultusunda hayvani <i>phýsis</i>’in<a id="dn19-1" href="../Text/dn.xhtml#d19-1">[1]</a> aşılmasını sağlayan ve bu hali koruyan <i>metá’</i>yla<a id="dn19-2" href="../Text/dn.xhtml#d19-2">[2]</a> ilgilenmiştir. Bu aşılma bir kere ve daimi olarak gerçekleşmiş bir olay değildir; sürekli olarak her defasında her bireyde insani olanı ve hayvani olanı, doğayı ve tarihi, yaşamı ve ölümü etkileyen bir oluşumdur.</p>

  <p>3)    Ancak varlık, dünya ve açıklık, çevre ve hayvandan ayrı değildir: Onlar, yaşayanın uyaranıyla ilişkisinin kesintiye uğramasından ve yakalanmasından başka bir şey değildir. Açıklık, açık-olmayan hayvanın idrakından başka bir şey değildir. İnsan kendi hayvanlığına asılı tutulur ve bu şekilde, hayatın yakalanmış ve istisnai bir alan olduğu “özgür ve boş” bir alan açar.</p>

  <p>4)    Dünya insana tam da hayvani yaşamın asılı tutulması ve yakalanması aracılığıyla açıldığı için, varlık hep hiçlikten geçmiş, <i>Lichtung</i> hep <i>Nichtung</i> olagelmiştir.</p>

  <p>5)    Kültürümüzde her türlü çatışmaya hükmeden ve belirleyici olan siyasi çatışma, insanın hayvanlığı ile insanlığı arasındaki çatışmadır. Yani Batı siyaseti müşterek köken itibariyle biyopolitiktir.</p>

  <p>6)    Antropolojik makine, insanın tarihî oluşunun motoru olmuşsa şayet, felsefenin sonu ve varlığın devirsel istikametlerinin tamamına ermesi, makinenin bugün boşa döndüğünü gösterir.</p>

  <p>Bu noktada Heidegger’in bakış açısına göre karşımıza iki olası senaryo çıkmaktadır: a) tarih sonrası insan artık kendi hayvanlığını bir kapanamaz olarak korumaz, ona hükmetmeye ve teknik aracılığıyla onu üstlenmeye çalışır; b) varlığın çobanı olan insan; saklı kalmayan ne de hâkimiyet nesnesi haline getirilen, ama salt teslimiyet şeklinde düşünülen kendi gizliliğini, kendi hayvanlığını sahiplenir.</p>
</body>
</html>