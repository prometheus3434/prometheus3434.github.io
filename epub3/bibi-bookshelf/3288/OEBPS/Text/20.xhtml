<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
  <h5>18<br/>

<i>Arasında</i></h5>

<p class="ithaf">Cinselliğin minicik sırrı karşısında dünyanın bütün muammaları gözümüze küçücük gelir.</p>

<p class="ithaf">Michel Foucault</p>

<p class="bosluk2"></p>

<p class="n">Benjamin’in bazı metinleri insanla doğa ve doğayla tarih arasındaki ilişkiye dair, antropolojik makinenin tamamen oyun dışı gibi durduğu, oldukça farklı bir anlayış öne sürmektedir. Bu metinlerden ilki 9 Aralık 1923’te “kurtulmuş gece” üzerine Rang’a yazmış olduğu mektuptur. Burada gecenin ve kapalılığın (<i>Verschlossenheit)</i> diyarı olarak doğa, ifşa (<i>Offenbarung</i>) alanı olarak görülen tarihe karşıttır. Doğanın kapalı alanına Benjamin, -hayret verici bir şekilde- fikirleri ve sanat eserlerini de katar. Hatta bu sözünü ettiklerimiz:</p>

 <p class="ara">Gün beklemeyen ve dolayısıyla yargı gününü de beklemeyen bir doğanın modelleri, ne tarihte ne de insan yerleşiminde yer alan doğa modelleri: kurtulmuş gece (die gerettete Nacht) (Benjamin 1996,393)</p>

<p class="n">olarak tanımlanmıştır.</p>

  <p>Pavlos’un <i>apokaradokía tēs ktíseõs</i> ile ilgili olarak kurduğu doğa ile kurtuluş, mahluk ile kurtuluşa ermiş insanlık bağı burada koparılmıştır. Yıldızlar gibi “sadece doğanın gecesinde parlayan” fikirler, mahlukların yaşamını; açımlamak için değil, insan diline açmak için değil, onu kendi kapalılığına ve kendi dilsizliğine geri götürmek için toplamaktadır. Doğa ile kurtuluş arasındaki ayrışma çok eski bir gnostik motiftir - ve Jakob Taubes’in Benjamin’i gnostik Markion’un yanına konumlandırmasının nedeni de budur. Ama, Benjamin’de ayrışma, Markion’un fikirlerinin aksi istikametinde konumlanan özel bir strateji izlemektedir. Gnostiklerin çoğu gibi Markion da kötü Demiurgos’un<a id="dn20-1" href="../Text/dn.xhtml#d20-1">[1]</a> eseri olarak gördüğü doğaya yönelttiği değersizlik ve olumsuz yargı üzerinden ilerliyordu, burada ise doğayı <i>beatitudo</i><a id="dn20-2" href="../Text/dn.xhtml#d20-2">[2]</a> arketipi olarak varsayan daha öte bir değerlendirme bulunmaktadır. “Kurtulmuş gece” kendisine iade edilmiş bu doğanın ismidir ve Benjamin’e ait başka bir alıntıya göre, bu doğanın ritmi kutlu mutluluktur. Burada söz konusu olan kurtuluş kaybedilmiş ve yeniden bulunması gereken, unutulmuş ve hatırlanması gereken bir şeye ilişkin değildir: Kurtuluş bunlardan ziyade, kaybedilmiş ve unutulmuşla -yani, kurtarılamazla ilgilidir. Kurtulmuş gece bir kurtarılamazla ilişkidir. İşte bu nedenle -“belli ölçüde” doğa da olan- insan, birbirinden ayrı iki gerilimden, iki farklı kurtuluştan geçen bir alan olarak belirir:</p>

<p class="ara">Ölümsüzlüğe sevk eden tinsel <i>restitutio in integrum</i>’a<a id="dn20-3" href="../Text/dn.xhtml#d20-3">[3]</a> günbatımının sonsuzluğuna götüren dünyevi olan denk gelir ve sonsuzca ve sadece mekânda değil, zamanda da ve bütünüyle öteye geçen bu dünyeviliğin ritmi, Mesih’e ilişkin doğanın ritmi, mutluluğun kendisidir. (Benjamin 1980a,172)</p>

<p class="n">Bu benzersiz yüksek ilahiyatta, insan; mahluk yaşamının ve tinsel yaşamın, yaratılışın ve kurtuluşun, doğanın ve tarihin sürekli olarak açık seçik görüldüğü, birbirinden ayrıldığı, ama bununla birlikte gizlice kendi kurtuluşları için el birliği ettiği kalburdur.</p>

  <p><i>Einbahnstrasse</i>’nin sonunda yer alan ve <i>Zum Planetarum</i> adındaki metinde Benjamin kadim insanın evrenle mest olmuşluktan ibaret ilişkisine göre, modern insanın doğayla olan ilişkisini belirlemeye çalışmıştır. Bu ilişkinin alanı, modern insan için, tekniktir. Ama bu, elbette genelde anlaşıldığı anlamda, insanın doğa üzerindeki hâkimiyeti için var edilmiş teknik anlamında değildir:</p>

<p class="ara">Emperyalistler her tür tekniğin anlamının doğa hâkimiyeti olduğunu öğretiyor. Ama eğitimin anlamının çocukların yetişkinler tarafından hâkimiyet altına alınması olduğunu belirten kamçılı bir eğitmene kim kulak asmak ister? Eğitim öncelikle nesiller arası ilişkinin gerektirdiği düzen değil midir yoksa? Ve bu şayet böyleyse ve ille hâkimiyetten söz edilmek isteniyorsa, söz konusu olan çocukların değil de, o ilişkinin hâkimiyeti olmamalı mıdır? Teknik için de aynı şey geçerlidir: Doğanın hâkimiyeti değil, doğa ile insanlık arasındaki ilişkinin hâkimiyeti. İnsanların tür olarak binyıllardır kendi evrimlerinin sonuna ulaştıkları doğrudur; ama tür olarak insanlık daha yeni başlamıştır. (Benjamin 1980b,68)</p>

 <p class="n">“Doğa ile insanlık arasındaki ilişkinin hâkimiyeti” ne anlama gelir? Ne insanın doğaya, ne de doğanın insana hükmetmesi demektir bu. Ve ikisinin diyalektik sentezini temsil edecek bir üst düzlemde aşılmaması da demektir. Benjamin’in “durakalma diyalektiği” modeline göre, burada belirleyici olan sadece “ara”, iki kavramın arasındaki neredeyse oyun ve aralıktır, karşılaşma-madaki ani düzenlerdir. Antropolojik makine, insani olanı; insani olmayanı asılı tutulma ve yakalama aracılığıyla üretmek için doğayla insanı eklemlemez artık. Makine, tabiri caizse, durmuştur, “durakalma halinde”dir ve iki kavramın karşılıklı olarak askıya alınmasında, doğa ile insanlığın arasına belki de isimlendiremediğimiz bir şey, artık ne hayvan ne de insan olan bir şey girer ve hükmettiği ilişkiye, kurtulmuş geceye tutunur.</p>

  <p>Benjamin aynı kitabın birkaç sayfa öncesinde, en yüklü aforizmalarından birinde, sadece kendi gizini yitirme pahasına doğayla olan ilişkisinden bağını koparmış olan bu hayatın belirsiz imgesini anar. İnsanı hayata bağlayan bu gizli bağı kesen -çözen değil- tümüyle doğaya ait gibi görünen, oysa doğayı her açıdan aşan bir şey: cinsel tatmindir. Şehvetin uç macerasında, tabiri caizse bir doğa-olmayanı tanımak için sırrından kurtulan bir yaşamın çelişkili görüntüsünde Benjamin, yeni bir insaniyetsizliğe dair hiyeroglife benzer bir şeyler saptar:</p>

<p class="ara">Cinsel tatmin; erkeği cinsellikte değil de, cinsel tatminde var olan sırrından arındırır, ama belki de sadece bunda, cinsel tatmindeki sır çözülmez, kesilir. Bu, erkeği hayata bağlayan prangayla kıyaslanabilir. Kadın prangaları koparır, erkek ölüme özgür hale gelir, çünkü hayatı sırrını kaybetmiştir. Böylelikle erkek yeniden doğuşa ulaşır ve nasıl sevgili onu annenin çekim alanından kurtardıysa, aynı şekilde, hatta tamı tamına, onu toprak anadan koparır, doğanın sırrının ördüğü o göbek bağını kesmekle görevli ebedir kadın. (Benjamin 1980b,62)</p>
</body>
</html>