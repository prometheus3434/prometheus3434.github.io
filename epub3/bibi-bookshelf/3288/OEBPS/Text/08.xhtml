<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
<h5>6<br/>
<i>Cognitio experimentalis</i><a id="dn08-1" href="../Text/dn.xhtml#d08-1"><sup>[1]</sup></a></h5>

  <p class="n">O halde artık doğru kişilerin, Ambrosiana minyatüründeki hayvan başlı tasvirini bu denli esrarlı kılan nedenlerle ilgili geçici birtakım varsayımlar yürütebiliriz. Tarihin Mesih’le gelecek sonu ya da kurtuluşun tanrısal <i>oikinomia</i>’sının tamamına ermesi sorunsalları, kültürümüz için böylesi belirleyici olan hayvani ile insani arasındaki farkın silinmesi tehlikesine yol açan kritik bir eşik belirlemektedir. Yani insanla hayvanın ilişkisi; tarihi araştırmaların kaçınılmaz olarak tarih ötesi kesitle yüzleşmesini gerekli kılan temel bir alan saptamaktadır ve bu alana, varlık felsefesini dahil etmeden girmek mümkün değildir. Hani neredeyse insani ile hayvani olan arasındaki sınırı belirlemek, filozofların ve dinbilimcilerin, bilim adamlarının ve siyasetçilerin tartıştıkları konulardan biri değilmiş gibidir. Bu sınırı belirlemek, sadece “insan” gibi bir şeye karar verilebilecek ve “insan” gibi bir şeyin üretilebileceği temel bir metafizik-siyasi işlemdir sanki. Hayvani yaşamla insani yaşamın birbiriyle mükemmelen örtüşmesi durumunda, insan da hayvan da -ve belki de tanrısal olan da- düşünülebilir olmaktan çıkar. Bu nedenle tarih sonrasına varış, kaçınılmaz olarak, bu sınırın belirlenmiş olduğu tarih öncesi eşiğin yeniden gündeme getirilmesini şart koşar. Cennet, söz konusu Eden’i hükümsüz kılar.</p>

  <p><i>Summa</i>’nın <i>Utrum Adam in statu innocentiae animalibus dominaretur</i><a id="dn08-2" href="../Text/dn.xhtml#d08-2">[2]</a> adlı gayet manidar başlıklı bir pasajda, Tommaso insanla hayvan arasındaki ilişkide yer alan “bilişsel deney”i dile getirir ve bir an için meselenin özüne yaklaşmış görünür.</p>

<p class="ara">Masumiyet halinde -diye yazar— insanlar hayvanlara bedensel bir gereksinimden dolayı ihtiyaç duymuyordu. Örtünmek için hayvanlara gereksinimleri yoktu, çünkü başıboş hiçbir şehvet itkisine sahip olmadıkları için çıplaklıklarından utanmıyorlardı; beslenmek için hayvanlara gereksinimleri yoktu, çünkü besinlerini Eden bahçesinden ediniyorlardı; bedenlerinin gücü sayesinde, hayvanlara ulaşım aracı olarak da ihtiyaç duymuyorlardı. Ama yine de doğalarından deneysel bilgi edinebilmek için hayvanlara gereksinim duyuyorlardı (<i>Indigebant tamen eisad experimemtalem cognitionem sumendam de naturis eorum).</i> Ve bu; Tanrı’nın Âdem’in karşısına, doğalarını belirten bir isim vermesi için hayvanları çıkarmasından anlaşılır. (Aquino’lu Tommaso, 1963,193)</p>

<p class="n">Anlamaya çalışmamız gereken bu <i>cognitio experimantalis</i>’teki can alıcı noktadır. Belki, sadece dinbilim ve felsefe değil, siyaset, etik ve hukuk da insanla hayvan arasındaki ayrımda gerili ve havada asılıdır. Bu ayrımda söz konusu olan bilişsel deney son aşamada insan doğası -daha doğrusu, üretim ve bu doğanın tanımı- ile ilgilidir, <i>de hominis natura</i> deneyidir. Ayrım ortadan kaybolduğunda ve iki terim birbirinin üzerine yıkıldığında -bugün durum buymuş gibi görünmektedir- olmak ile hiçlik, meşru ile gayrimeşru, ilahi ile şeytani olan da yiter ve onun yerine, isimlerinden bile yoksun olduğumuzu düşündürten bir şeyler belirir. Belki de toplama ve imha kampları da bu türden bir deneydir; sonunda ayrım olanağının kendisini yıkımına bulaştırmış, insani olanla insanlık dışı olan arasında karar vermeye dair korkunç ve uç bir deneme...</p>
</body>
</html>