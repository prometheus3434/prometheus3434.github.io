<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>
<body>
  <h5>20<br/>

 <i>Varlığın Dışında</i></h5>

<p class="ithaf">Ezoterizm (içrekçilik) şu anlama gelir: tanımama koşulunun eklemi.</p>

<p class="ithaf">Furio Jesi</p>

<p class="bosluk2"></p>

<p class="n">Bataille’ın <i>Documents</i>’te kopyasını çıkardığı hayvan başı resimlerinin kaynağının dayandığı gnostik Basilides; Mısır’da, MS 2. yüzyılın ortalarına doğru İnciller’in yirmi kitap kadar tutan tefsirini yapmıştır. Onun çizdiği kurtuluş dramında, varolmayan Tanrı başlangıçta evrene üçlü bir tohum ya da zürriyet yayar; bunlardan sonuncusu, cismi maddenin “büyük yığın”ına “bir düşük gibi” takılı kalır ve en sonunda, kökeni olan ilahi varolmayışa geri dönmesi gerekecektir. Buraya dek Basilides’in kozmolojisini, kozmik karışımın ve ayrılığın büyük gnostik dramından ayırt eden herhangi bir şey yoktur. Basilides’in tartışılmaz özgünlüğü, kökenine geri dönmek üzere ilahi ya da tinsel bütün öğelerin terk ettiği maddenin durumu ve doğal yaşam sorununa ilk olarak eğilmesinde yatar. Ve Basilides bunu Pavlus’un <i>Romalılar’a Mektup</i>’unda kurtuluş bekleyişinde ağlayan ve doğum sancıları çeken doğadan söz eden pasajı dâhiyane bir şekilde tefsir ederek yapar:</p>

<p class="ara">Ne zaman ki bütün zürriyet yükseğe ulaşmış ve tinin sınırının üstüne çıkmış olacak, o zaman bütün âlem merhamet bulacak. Zira bütün âlem şimdiye dek ah edip sıkıntı çekiyor ve Tanrı’nın evlatlarının ifşasını bekliyor, öyle ki zürriyetin bütün insanları buradan yükseğe doğru yol alsın. Bu gerçekleştiğinde Tanrı bütün dünyanın üzerine büyük cehaleti <i>(megálē ágnoia</i>) serecek ki, her mahluk kendi doğal durumunda <i>(katá phýsin</i>) kalsın ve kimse kendi doğasına aykırı bir şey istemesin. Böylelikle burada bulunan ruhlar, doğaları gereği ancak bu alanda ölümsüz kalmaya, bu alandakinden üstün ya da daha iyi hiçbir şey tanımamaya mahkûm olacaktır; aşağıda kalan kısımlarda dünyaüstü gerçeklere dair ne bir haber ne bir bilgi olacaktır, aşağıdaki ruhlar imkânsız şeyler arzulayıp dağlarda kuzularla beraber otlamak isteyen balık misali sancı duymasınlar diye; Zira bu arzu onların felaketi olurdu. (Simonetti,72)</p>

<p class="n">Kurtarılamaz ve her türlü tinsel öğe tarafından tamamen terk edilmiş -ve, bunun yanı sıra “büyük cehalet” etkisiyle mükemmelen mesut olan- bu doğal hayat fikrinde Basilides, Bataille’ı bir hayli rahatsız eden insanın tarih sonunda yeniden bulunmuş hayvanlığının bir nevi karşı-olgusal görkemli imgesini düşünmüştür. Burada karanlık ve ışık, madde ve tin, -antropolojik makinede ayrışmalarından insani olanın üretildiği- hayvan yaşamı ve logos daimi olarak ayrılmış durumdadır. Ama bu, içine girilemez bir sırra kapanmak için değil, daha ziyade en hakiki doğalarını özgürlüğe kavuşturmak için böyledir. Bir eleştirmen, Jarry’ye ilişkin olarak, onun eserlerinin okuma anahtarlarından birinin “insanın; varoluşu sırasında birbirine sıkı sıkıya örülmüş farklı doğaları birbirinden ayırmayı becermesi halinde, kendi içinde yer alan yaşamın derin anlamını bağımsız kılmaya nail olacağına dair Ortaçağ biliminden miras edinilmiş itikat” (Massat, 12) olabileceğini söylemiştir. Doğanın (ve özellikle de insan doğasının) bu sonsuz, kurtarılamaz hayatta kalışının “kurtulmuş gece”sinde parlayan -yeni ya da en kadim- yaşamın <i>logos</i>’tan ve kendi tarihinden kesin olarak kopuşu, kuşkusuz düşünülmesi kolay bir şey değildir. Bu yaşam artık insani değildir, çünkü ussal her öğeyi, hayvani yaşamına hükmetmeye dair her planı unutmuş durumdadır; ve eğer hayvaniliği, dünyadaki yoksunluğu ve ifşa ile kurtuluşun karanlık bekleyişi tarafından belirlenmişse, ona hayvani de denemez. O kuşkusuz bilme ve hükmetme aracı olarak sahiplenme anlamında, “açığı görmez”; ama sadece kendi tutulmasına da kapalı kalmaz. Üzerine inmiş olan <i>ágnoia,</i> tanıma-ma; kendi perdeliliğiyle her türlü ilişkisinin kaybını gerektirmez. Bu yaşam, daha ziyade, bir tanıma-ma alanı olarak kendi doğasıyla (<i>ménei... katá phýsin)</i> huzur içinde ilişkide kalır.</p>

  <p>Kökenbilimciler Latincedeki <i>ignoscere</i> fiilinin karşısında hep şaşkın kalmışlardır. Bu fiil <i>ignosco</i> olarak açıklanabilecek gibi durur, ama <i>ignosco</i> “bilmemek” değil de “bağışlamak” anlamına gelir aslında. Tanınmayan bir alanı -daha doğrusu, bir <i>“ignoscenza”</i> alanını- ayrıştırmak, bu anlamda sadece olmayı bırakmak değil, olmanın dışında bırakmak, kurtarılmaz kılmak anlamına da gelir. Tiziano’nun resmettiği sevgililerin, birbirlerinin sır yoksunluğunu karşılıklı olarak bağışlamaları gibi, kurtulmuş gecede de, -ne açık ne de perdesi kalkabilir olan- yaşam, aynı şekilde, kendi gizilliğiyle huzur içinde ilişkide kalır: Onu, varlığın dışında olmaya bırakır.</p>

  <p>Heidegger’in yorumuna göre, hayvan kendi uyaranına ne bir var olan ne de bir var olmayan olarak yönelebilir; çünkü uyaran, sadece insan söz konusu olduğunda, ilk olarak, olduğu gibi olmaya bırakılmıştır ve sadece insanla, varlık gibi bir şey olabilir ve bir var olan erişilir ve görünür hale gelebilir. Heidegger’in ontolojisinin en yüksek kategorisi işte bu nedenle, olmaya bırakmak olarak açıklanır. Tasarıda insan kendini olanaklı olan için özgür kılar ve kendini olanaklı olana teslim ederek, dünyayı ve var olanları oldukları gibi olmaya bırakır. Bununla birlikte şayet, yaptığımız okuma doğru ise, şayet insan, sadece, sıkıntı deneyiminde, hayvanla uyaranı arasındaki ilişkiyi askıya alabildiği ve etkisiz hale getirebildiği için bir dünyayı açabilir ve bir olanaklıyı özgürleştirebilirse, şayet açıklığın merkezinde hayvanın perdesi kalkmazlığı varsa, bu noktada şu soruyu sormamız gerekir: Peki ama bu ilişkiye ne olur? İnsan; asılı tutuluşunda dünyanın kendisini açık tuttuğu hayvanı, olmaya nasıl bırakabilir?</p>

  <p>Hayvan ne var olanı ne de var olmayanı, ne açığı ne kapalıyı tanır; o varlığın dışında, her açığın daha dışında bir dışlıkta ve her kapalılığın içinden daha içtedir. Hayvanı olmaya bırakmak o halde: onu <i>varlığın dışında bırakmak</i> anlamına gelecektir. Burada söz konusu olan tanıma-ma - ya da <i>“ignosecnza”</i> - alanı, tanımanın olduğu gibi tanımamanın da, perdelemenin de perdesini kaldırmanın da, varlığın da hiçliğin de ötesindedir. Ama olmanın böylesine dışında olmaya bırakılan, dışarıda olmaya bırakılması nedeniyle reddedilmiş ya da unutulmuş değildir, var olmayan da değildir. O varlıkla var olanlar arasındaki farkın ötesine geçmiş bir varolandır, bir gerçektir.</p>

  <p>Bununla birlikte burada söz konusu olan yeni yaratılana dair artık insani ve hayvani olmayanın sınırlarını çizmek değildir; bunu yapmak, onu diğeri kadar mitolojik olma tehlikesi altında bırakır. Bizim kültürümüzde -görmüş olduğumuz gibi- insan, hep hayvani olanla insani olanın ayrımı ve aynı zamanda eklemi olarak görülmüştür ve bu işlemin iki kavramından biri can alıcı meseleydi üstelik. İnsan anlayışımıza hükmeden makineyi işlem dışı bırakmak, yeni -daha etkili ya da daha özgün- eklemlemeler aramaktan ziyade, merkezdeki boşluğu, -insanda- insanı ve hayvanı ayıran kesintiyi göstermek, askıya almanın askıya alınması, hayvan kadar insanın da <i>shabbat</i>’i<a id="dn22-1" href="../Text/dn.xhtml#d22-1">[1]</a> olan bu boşlukta kendini riske atmak anlamına gelecektir.</p>

  <p>Ve şayet bir gün, artık klasikleşmiş bir imge gereğince, insan bilimlerinin tarihimizin dalgakıranı üzerine şekillendirdikleri “kum sureti” kesin olarak silinecek olursa, onun yerine beliren yeniden bulunmuş bir insanlığın ya da yeniden bulunmuş bir hayvanlığın yeni bir <i>mandýlion’</i>u<a id="dn22-2" href="../Text/dn.xhtml#d22-2">[2]</a> ya da “Veronica”sı<a id="dn22-3" href="../Text/dn.xhtml#d22-3">[3]</a> olmayacaktır artık. Ambrosiana’daki hayvan başlı doğru kişiler, insan-hayvan ilişkisinin yeni bir halinden ziyade, gerek birini gerekse diğerini varlığın dışında, kurtarılamaz oluşlarında kurtulmuş olarak olmaya bırakan “büyük cehalet” imgesini temsil etmektedir. Belki de, yaşayanların, tarihsel bir görev üstlenmeden ve antropolojik makineyi çalıştırmadan Mesihsel şölende doğru kişilerin sofrasında yer almalarının bir yolu hâlâ vardır. İnsani olanın üretildiği <i>mysterium coniunctionis</i>’un<a id="dn22-4" href="../Text/dn.xhtml#d22-4">[4]</a> çözülmesi, bir kez daha, ayrımın pratik-politik sırrının hiç duyulmamış derinliğine inilmesinden geçer belki de.</p>
</body>
</html>