<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>erkegi yonetme sanati</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_11">XI<br class="chapter"/>
  ERKEKLER, HANGİ KADINI<br class="chapter"/>
  DAHA ÇOK SEVER?</h1>

  <p class="sagitalik">“Erkekler, mutlu görünen kadının yanında mutlu olur ve onu mutlu etmeye çalışırlar.”</p>

  <p class="normal">&nbsp;</p>

  <p class="normal">Güzellik, dişilik, çocuklarının annesi olma ve benzeri kadınsı özellikler, kadına birinci planda tutulacağı garantisini vermez.</p>

  <p class="normal">Erkek, ister evlenmeden önce, ister evlilik süresince olsun, bir kadını sevmesi ve ona saygı duyması için dişilik, annelik hatta güzelliğin üstünde farklı özellikler görmek ister.</p>

  <p class="normal">Bunları bilmeyenler nişanlılık, sözlülük ve arkadaşlık döneminde erkeklerin soğumalarına ya da evlendikten sonra bile uzaklaşıp gitmelerine bir anlam veremezler.</p>

  <p class="normal">İşini iyi yapmak, temizlik, lezzetli yemekler, giyim-kuşam, bakımlı olmak gibi özellikler elbette önemli, ancak aradaki bağların kuvvetlenmesini sağlayacak başka şeyler de gerekli.</p>

  <p class="normal">Duygular, düşünceler ve davranışlar genel olarak insani ilişkileri belirleyen üç temel unsurdur. Ancak evlilikte, birlikteliğin kalitesine ve süresine etki eden daha çok ‘davranışlar’ olmaktadır. Yaklaştıran ya da soğutup uzaklaştıran davranışlar.!</p>

  <p class="normal">Bilinmesi istediğimiz şey; kadındaki hangi davranışların erkeği kadına daha çok yaklaştırdığıdır.</p>

  <p class="normal">Yani “erkekler hangi kadını daha çok severler?”</p>

  <h2 class="solbaslik" id="calibre_toc_30">Erkekte Kadına Karşı Sevgiyi ve Bağlılığı Artıracak Davranışlar</h2>

  <p class="normal2">I. Erkek kendisini “sahiplenmeyen kadını” daha çok sever</p>

  <p class="normal">Kadınlar yakınlık duydukları erkeği sahiplenmeye çok isteklidir. Ancak, kadının yapısı ve imkanları “sahiplenme” duygusunu gerçekleştirmeye yetmez. Bu, aynı zamanda da erkeğin tolore edemeyeceği bir durumdur.</p>

  <p class="normal">Kadının gücünü zorlayan, erkeğin de tahammülüne uygun olmayan “sahiplenme”, eşler arasında zıtlaşmanın sebebi olur.</p>

  <p class="normal">Erkekte, kadına karşı “sahiplik” duygusu, onu korumaya, himaye etmeye yarar. Kadının kendisini güvende hissetmesine sebep olur.</p>

  <p class="normal">Erkekte kadına karşı sahiplik duygusuna karşılık, kadında da erkeğe karşı “sahiplik duygusu” gelişmişse burada çatışma kaçınılmazdır.</p>

  <p class="normal">Bu duygunun kadında gelişmesi, çoğu zaman takatinin üzerinde bir enerji harcamasına sebep olur ve onu yorgun düşürür. Erkek ise “sahiplenilmeye karşı” direnç gösterir.</p>

  <p class="normal">Kadın “sahiplik duygusu”ndan korunabilirse hem boşuna çaba harcayıp bitkin görünmeyecek, hem de erkekte ona karşı bir direnç oluşmayacak. Bu da, erkeğin eşine karşı daha rahat ve sevecen davranması sonucunu getirecektir.</p>

  <p class="normal2">II. Erkek, kendini “rahat bırakan kadını” daha çok sever</p>

  <p class="normal">Kadınların isteği bir erkeğin gönlünde taht kurmak ve kurduğu tahtın başkası tarafından işgal edilmesini önlemekse, bu, erkeği sıkacak ve onda özgürlüğünün kısıtlandığı hissini uyandıracak davranışlardan uzak durmayı gerektirir.</p>

  <p class="normal">Bu bakımdan eşi tarafından sevilmek isteyen kadın onu rahat bırakmayı başarabilmelidir.</p>

  <p class="normal2">III. Erkek “mutlu görünen kadını” sever</p>

  <p class="normal">Çoğu erkek mutlu olmadan, mutlu etmesini bilemez. Kadın, oturup mutlu edilmeyi beklerse hata eder.</p>

  <p class="normal">O, önce mutlu görünecek, sonra mutlu olacaktır. Erkek, mutlu görünen kadını daha çok sever. Sevince de onun için fedakarlık yapar. Çünkü, ancak mutlu olan erkek “verici” olacaktır.</p>

  <p class="normal2">IV. Erkek, “takdir eden kadını” sever</p>

  <p class="normal">İnsan psikolojisi, kendisini takdir eden kişiye yakınlık duymaya meyillidir. Bu insani bir ihtiyaçtır ve mutlu eder. Kişi, beğenen, onaylayan, takdir eden kimseye değer verir. Ona yakınlık duyar, gerektiğinde savunur.</p>

  <p class="normal">Eşler için de, bu böyledir.</p>

  <p class="normal">Takdir edilen erkek de, takdir edilen kadın da hoş duygular yaşar ve bu “hoş”luğun karşılığını vermeye çalışır.</p>

  <p class="normal">Eğer bir kişilik bozukluğu ve psikolojik bir problem söz konusu değilse, eşi tarafından takdir edilen erkek, ona daha çok değer verir. Onun için bir şeyler yapma ihtiyacını daha fazla hissetmeye başlar.</p>

  <p class="normal">Herkes, kimin gözünde iyi bir konumu olduğunu görürse, bunu kim ona, “söz ve davranışları ile” hissettirirse, başkalarına oranla, onu daha çok sever ve sahip çıkar. Kaybetmek de istemez.</p>

  <p class="normal2">V. Pohpohlayan kadını daha çok sever</p>

  <p class="normal">Erkekler kendilerini ispat etme ihtiyacını, kadınlardan daha fazla hissederler.</p>

  <p class="normal">“Pohpohlanmak” bir anlamda bu duyguyu tatmin eder.</p>

  <p class="normal">Her insan pohpohlanmaktan hoşlanabilir, ama kadınların genellikle üstünlük kurmak gibi bir iddiası olmadığı için, onları dolduruşa getirmek, erkekleri uçurduğu kadar uçurmaz.</p>

  <p class="normal">İyi yönlerini takdir etmeyi alışkanlık haline getirmenin yanında, biraz daha ileri gidilerek, iyi yönde teşvik etmek için de, “pohpohlamak” erkek üzerinde etkin bir yöntem olabilir.</p>

  <p class="normal">Bu, onu sadece teşvik etmez, aynı zamanda pohpohlayan kişiye karşı da sıcak duygular içine sokar. Yani, erkek “pohpohlayan kadını” daha çok sever.</p>

  <p class="normal2">VI. Erkek kendini “Beyaz Atlı Prens” gibi gören kadını sever</p>

  <p class="normal">Erkek kendisine hayran olduğunu gördüğü kadına bayılır. Hayranlığı gördükçe de kendisini “beyaz atlı prens” gibi hisseder. Ona daha çok değer verir ve sevgisi artar.</p>

  <h2 class="solbaslik" id="calibre_toc_31">Sonuç</h2>

  <p class="normal">Yukarıdan beri sıraladığımız altı madde de eşiniz tarafından daha çok sevilmenizi sağlayacak. Bu demektir ki, siz de ondan, maddi ve duygusal olarak almak istediğinizi daha kolay alacaksınız.</p>

  <p class="normal">Ama bunun için tek şart lazım; eşiniz “normal” biri olmalı.</p>

  <p class="normal">Eğer, bütün bunlara rağmen, evli olduğunuz erkeğin kişiliği problemli ise, sağlıklı bir ruh hali yoksa, ne yaparsanız yapın çok bir şey fark etmez. Onu daha iyi hale getirmeyi başaramayabilirsiniz!</p>

  <p class="normal">O zaman kendinize şöyle bir soru sorunuz;</p>

  <p class="normal">Onun “yok olması” ile, hali hazır varlığı yani, “yok gibi” olması arasında, sizin için bir fark var mı?</p>

  <p class="normal">Eğer, “fark yok!’ diyorsanız ve biraz da cesaretiniz varsa, sizin için beklemek sadece zaman kaybıdır!</p>

  <p class="ortayazi">* * *</p>

  <p class="normal">“Geliyor, kapıyı çalıyor, açıyorum. Yüzüme bakmıyor. Selam yok!</p>

  <p class="normal">Mont’unu rasgele atar, lavaboya geçer. Ciddidir, hemen hemen hiç konuşmaz. Yemeğini yer. TV’nin başına geçer. Sigarasını içer, maç izler, film seyreder.</p>

  <p class="normal">Çocukların yüzüne bakmaz. Hiç ilgilenmez. Gider yatar.</p>

  <p class="normal">Sabah kalkar, saçı başı dağınıktır. Kendisine hiç bakmaz.</p>

  <p class="normal">Söylediği tek doğru şey; ‘aslında ben evlenecek adam değildim!’ sözüdür. Arkasından ekler; ‘fazla üzerime gelme!’</p>

  <p class="normal">İyi de benim günahım ne, ben şimdi ne yapmalıyım?</p>
</body>
</html>
