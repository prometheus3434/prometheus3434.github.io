<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>erkegi yonetme sanati</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_7">VII<br class="chapter"/>
  MUTLULUK İÇİN (Bazı Şeylerden)<br class="chapter"/>
  UZAK OLMAK</h1>

  <p class="sagitalik">“Erkekler muhtaç görünen kadınlara yardım duygusu ile yaklaşır, eşlerini ise aciz görmekten nefret ederler.”</p>

  <p class="normal">&nbsp;</p>

  <p class="normal">“Mutluluk” için bazı şeyleri bilmek yetmez. Şartlar iyi olsa da, insanı olumsuzluğa götüren şeylerden uzak durmayı da başarabilmek gerekir.</p>

  <p class="normal">“Evlilikte mutluluk” için uzak durulması gereken şeyler nelerdir?</p>

  <p class="normal2">I. Gereksiz konulara ve işlere karışmaktan uzak olmak</p>

  <p class="normal">Kadınlar evlendiklerinde kendilerini yuvanın sahibi olarak görürler. Bunun için her konuyla ilgilenme ihtiyacı duyabilirler.</p>

  <p class="normal">Bazen, eşinin ailesi ve yakınları tarafından tam anlamıyla kabul görmediğini hissetmesi ile her işe karışmak ve fikir serdetmek durumunda kalabilir. Bu ise yanlış anlamalara ve sıkıntılı değerlendirmelere yol açabilir.</p>

  <p class="normal">Özellikle evliliğin ilk zamanlarında temkinli olmakta ve daha çok gözlemci konumunda bulunmakta yarar vardır. Gerekli gereksiz her işe karışmak ve söz söylemek sonraki yıllara da yansıyacak şekilde sizi üzüntülere yol açabilir.</p>

  <p class="normal2">II. Kaybetme korkusundan uzak</p>

  <p class="normal">Eşlerini tarafından terk edilme ya da gözden düşme anlamında “kaybetme korkusu” yeni evli bayanlarda sık rastlanan bir durumdur.</p>

  <p class="normal">Evlendikten sonra, hatta evlenmeden önce ilgi duyduğu birini kaybetme korkusu.!. Bu korku bazen ölümle bağlantılı olarak görülebileceği gibi, erkeğin ilgisinin azalması ya da ayrılma endişesi tarzında da ortaya çıkabilir.</p>

  <p class="normal2">III. Terk edilme endişesinden uzak</p>

  <p class="normal">Lezzetleri ortadan kaldıran önemli bir duygu da gelecek endişesidir. İnsanlar gelecek kaygısı ile, içinde bulundukları güzellikleri göremez. Özellikle kadınlar evlilikte birtakım sorumlulukların da etkisi ile gelecek endişesine kendilerini kolay kaptırırlar.</p>

  <p class="normal">“Ya beni sevmezse!”</p>

  <p class="normal">“Gözden düşersem..!”</p>

  <p class="normal">“Başkasına ilgi duyarsa!” gibi “eş”le ilgili kaygıların yanında,</p>

  <p class="normal">“Ya şöyle olmazsa, ya durumumuz kötüye giderse!” tarzında düşünceler de gelecek endişesi oluşturur.</p>

  <p class="normal">Halbuki geleceğe yönelik kuşku taşımak, bir anlamda kendi kendinin falcılığını yapmak demektir ki, herhangi bir mantığı yoktur. Hiçbir falcı kendi falına bakmaz, çünkü, yaptığı şeyin saçma olduğunu bilir.</p>

  <p class="normal">Halbuki, sürekli kuşku duymak, gereksiz yere sorgulayıcı davranışlar sergilemeye sebeptir olur ki, işte o zaman korktuğunuz başınıza gelebilir. Çünkü, kimse sürekli tedirgin olan birinin yanında huzurlu olamaz.</p>

  <p class="normal">Bu nedenle, kuşku duygusunun bizatihi kendisinin zararlı olacağı bilinmelidir.</p>

  <p class="normal">Aslında, “gözden düşeceksem, beni sevmeyecek biri için niye göz yaşı dökeyim ki!” Demek gerekir.</p>

  <p class="normal">Bir kadın için en aşağılayıcı durum, kendisini istemeyen bir erkeğin yanında zorla, ısrarla kalmaya çalışmaktır. Bitecekse bitecektir. Önemli olan, “her şeye rağmen birlikte olmak” değil, onurlu bir birlik yaşamaktır.</p>

  <p class="normal2">IV. Aldıklarını azımsamaktan uzak</p>

  <p class="normal">İnsanlar birbirinden “teşekkür” duymaktan hoşlanırlar. Eşler de böyledir. Aldığımız şey az da olsa, bundan dolayı memnuniyet belirtmek karşı tarafı vermeye teşvik eder. Tersi ise kişiyi verdiğine pişman eder, hasis davranmasına sebep olur. Verdikleri karşısında teşekkür görmeyen birinin vermeye şevki kalmaz.</p>

  <p class="normal">Cimrilik eğilimi karşısında kadınların tepkili tutumları cimriliği daha da artırmaya sebep olabilir.</p>

  <p class="normal">Sürekli sitemle karşılanan ve verdikleri azımsanan bir erkeğin daha fazla vermesini beklemek hayaldir.</p>

  <p class="normal">“Vermeye mecbursun!” tarzı çıkışlar ise, daha da gönülsüz eder. Hatta inatlaştırır.</p>

  <p class="normal">Halbuki erkekler kendilerine teşekkür edilmesinden hoşlanırlar. Hele teşekkür eden bir kadınsa! Buna kadınca davranışlar da eklendiğinde erkeğin verdiklerini gözü görmez olur.</p>

  <p class="normal2">V. Aciz görünmekten uzak</p>

  <p class="normal">Erkekler çevrelerindeki aciz kadınlara karşı “yardım etme” duygusu hissederler. Ancak eşlerinin aciz görünmesinden hiç hoşlanmazlar.</p>

  <p class="normal">Güçsüz görünmek, evli kadının aleyhine sonuçlar ortaya çıkarır.</p>

  <p class="normal">Bunun yerine, gerektiğinde kendi kendine yetebilecek bir görüntü vermek, duyulacak saygıyı artırdığı gibi, değerli görülmeyi de sağlayabilir.</p>

  <p class="normal">Bunun için, sürekli şikayet eden, kendi kendine bir iş görmesi mümkün olamayan, her işte gerekli gereksiz kocasına müracaat eden kadın görüntüsünden kaçınmak, mutluluğa yakın bir kadın olmak için şarttır.</p>

  <p class="normal2">VI. Somurtmaktan uzak</p>

  <p class="normal">Suratsızlık herkeste kötü! Somurtkan kadın cazip gelmez.</p>

  <p class="normal">Evlilik ortamında mutluluk ciddiyetle değil, gerektiğinde şakalarla, oyunlarla, esprilerle gelir.</p>

  <p class="normal">Mutluluk rahatlamayı gerektirir. Ciddiyet, somurtma, rahatlamaya uygun düşmez.</p>

  <p class="normal">Ailede otoriteyi temsil eden baba olduğundan, kadının şakacı olmaması için bir sebep yoktur. Bu, erkeğin gereksiz ciddiyetini de yumuşatır.</p>

  <p class="normal">Kamera yerleştirseniz insanların yüzde kaçının katılarak güldüğünü görebilirsiniz ki! Yuvada hakim hava nasılsa orada yaşayan ve yetişen insanların da psikolojisi o yönde gelişir.</p>

  <p class="normal">Aile bireyleri arasında sıcak duygular hakim olduğu ölçüde mutluluk gelir. Bunda da öncelikle kadınlar etkili olabilir.</p>

  <p class="normal2">VII. Eşinizi, kendinizi ve Yaratıcıyı suçlamaktan uzak</p>

  <p class="normal">Problemler karşısında birilerini suçlamak çözüm değildir. Ne kendinizi, ne eşinizi..!</p>

  <p class="normal">Bu sadece mutsuzluk hissini artırır. Kişi kendini suçlayarak depresyona girer. Eşinizi ve çocuklarını suçlayınca da herkes perişan olur.</p>

  <p class="normal">Şansını, talihini suçlu görmek ise akıllı bir yol değildir.</p>

  <p class="normal">Eğer kendinizi şanssız biri olarak görüyorsanız, işinizi asla şansa bırakmamalısınız! Yapmanız gerekeni doğru yerde ve doğru zamanda yapmaya gayret ederseniz problem kalmayabilir.</p>

  <p class="normal">Yaratıcıya sitem edip, küsmek ise şeytanın oyununa gelmektir.</p>

  <p class="normal">Suçlamanın şiddeti oranında çözümler elden gider, çözümsüzlük ortaya çıkar.</p>

  <p class="normal">Mutluluk; barışık olmaktadır.</p>

  <p class="normal">Barışık olmak ise dost olmayı gerektirir. Kendinizle, çevrenizle ve inandığınız Yüce Kudret ile!</p>

  <p class="normal2">VIII. “Boşanma” ve “intihar” lafı etmekten uzak durmak</p>

  <p class="normal">Boşanma ve intihar..! Bu iki kelimeyi kadınlar çok sık kullanırlar. Her ne kadar erkekler bu tür söylemleri fazla ciddiye almaz görünseler de, asla duymak istemezler.</p>

  <p class="normal">En ufak bir tartışmada “Kendimi öldüreceğim!, İntihar edeceğim!” yada “Anlaşamıyoruz! Bu böyle gitmez. Ayrılalım!” tarzındaki sözler, erkekte yanlış bir tercih yaptığı düşüncesini uyandırabilir.</p>

  <p class="ortayazi">* * *</p>

  <p class="normal1">“Nasip Değilmiş.!”</p>

  <p class="normal">“11 aylık evli, 7 aylık hamile iken eşim dumandan boğuldu. İtfaiyeci idi. Yangın söndürme esnasında dumandan zehirlendi. Hastaneye yetiştiremediler.</p>

  <p class="normal">Çok dürüst biriydi. Bizim için didiniyordu. Heyecanla çocuğumuzun doğmasını bekliyordu. Nasip değilmiş; göremedi.</p>

  <p class="normal">Akşam yorgun argın eve geldiğinde; ‘Gel! Gel de bebeğimi biraz seveyim. O da babasını özlemiştir!’ der, affedersiniz, karnımı okşamak isterdi.</p>

  <p class="normal">Çok seviyordum. Hep böyle olacak sanıyordum.</p>

  <p class="normal">Günlerce, aylarca bunun bir rüya olmasını o kadar istedim ki! Hep bir kabus olmasını temenni ettim. Bir sabah uyanacak, bütün bunların bir rüya olduğunu ve eşimin yanımda yattığını görecektim. Ama ne çare!</p>

  <p class="normal">Taktir işte! Na’palım. Demek ki bu kadarmış.</p>

  <p class="normal">Böyle diyebilmem için iki yıl uzun geçti. Şu ağlamalarımdan kurtulamadım bir türlü!</p>

  <p class="normal">Şimdi küçük kızımla baş başayız. Sıkıntılarımız çok, ailemin durumu iyi değil. Eşimin tarafında da bize sahip çıkacak kimse yok.</p>

  <p class="normal">Bu zamana kadar düğün takılarımı bozdurarak idare ettim. Artık onlar da suyunu çekti. Yavrum biraz daha büyüse, çalışırım diye düşünüyorum.</p>

  <p class="normal">Kimseye yük olmak istemem. Rabbim bir kapı açar diye ümit ediyorum.</p>

  <p class="normal">Ortalık kötü, derdimi açamıyorum.</p>

  <p class="normal">Rabbim güç veriyor da..Bir şu durup dururken ağlamalarım, bir de uykusuzluğum olmasa..!”</p>
</body>
</html>
