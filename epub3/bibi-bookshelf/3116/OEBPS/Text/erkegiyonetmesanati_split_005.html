<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>erkegi yonetme sanati</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_4">IV<br class="chapter"/>
  KADININ KENDİNİ<br class="chapter"/>
  MUTSUZ ETMESİ</h1>

  <p class="normal">Toplumsal tavrımız evlilikten yana.! Evlenmeyeni adeta dışlayan bir anlayışımız var.</p>

  <p class="normal">“Evlilik” ile “mutluluk” özdeş gibi görünüyor!</p>

  <p class="normal">Ayrıca şu bir gerçek ki, çoğu evli kimse de, evlilikleri sebebi ile mutsuz ve şikayetçi.</p>

  <p class="normal">Durumdan bu derece şikayet ediliyor olmasının iki anlamı olabilir:</p>

  <p class="normal">Ya bu ülkenin insanları evliliğe uygun değil,</p>

  <p class="normal">Ya da “evlilik kurumu” onların beklentilerine cevap verecek bir şey olamaz.</p>

  <p class="normal">Eğer, bu işte bir “mutsuzluk” varsa, “başarı” yok demektir.</p>

  <p class="normal">Problem, öncelikle kimin kiminle evlendiğine ve nasıl davrandığına bağlı olmaktan çok, evliliğe bakış tarzı ile ilgili. Sonra da, şikayetçi olan kişinin bizatihi kendisi ile ilgili olsa gerektir.</p>

  <p class="normal">Mutsuzluktan şikayet eden kadınların çoğu ise eşini suçlamaya meyilli. Sebep olarak onu görürler.</p>

  <p class="normal">Mutsuzluğun erkekten kaynaklanan sebepleri elbette göz ardı edilemez. Erkeğe yönelip sebepleri ilgili bahse bırakıp, burada, kadının evlilik içindeki olumsuz davranış ve düşünceleri üzerinde yoğunlaşmaya çalışacağız.</p>

  <p class="normal">Böylece, belki, kadını mutluluğa ulaştıracak ip uçlarını daha kolay bulabiliriz.!</p>

  <h2 class="solbaslik" id="calibre_toc_27">Kadın Kendini Nasıl Mutsuz Eder?</h2>

  <p class="normal">Erkeğiyle daha çok mutlu olmak isterken, yaptığı yanlışlıklarla mutsuzluğunu kendi elleriyle hazırlayan bayanlar hiç de az değildir.</p>

  <p class="normal">Kadının bir anlamda kendi kendini mutsuz eden bu düşünce ve davranışlarını şöylece sıralamak mümkün;</p>

  <p class="normal2">I. Erkeğin hayatını kontrol altında tutmaya çalışmak</p>

  <p class="normal">Kadınlar genellikle evli oldukları erkeği kontrolleri altında tutmaya çalışırlar. Buna mecbur oldukları, hatta başarılı bir evliliğin böyle olması gerektiği kanaati yaygındır.</p>

  <p class="normal">Böyleleri sürekli olarak erkeği “denetleme”, “sorgulama” ve “yargılama” tarzında davranış içindedirler.</p>

  <p class="normal">Elbette, bunun kendileri için yorucu ve huzursuzluk verici, erkek için ise, itici ve soğutucu olacağını önceden kestiremezler. Kadının buna ne gücü ne de imkanları yeter. Güç yettiremeyeceği bir şey için, takatinin üzerinde gayret göstermenin doğal sonucu ise yıpranmadır.</p>

  <p class="normal">Halbuki, başarılı bir evlilik için erkeğin kontrol altında tutulması ve sürekli denetlenmesi gerekmez. Onu rahat bırakmamak, öncelikle güvensizliği getirir. İşe güvensizlikle başlamak ise oyunu baştan kaybetmektir.</p>

  <p class="normal">O kendisine güvenmediğinizi anlamayacak mıdır? Bundan rahatsızlık duymaz mı? Kendisi sizden yana rahat olmayan birinden size rahatlık, mutluluk yansıyabilir mi?</p>

  <p class="normal">Mutlu olmak için erkeği kontrol etmek yerine, ona güvenildiği hissini vermek mutluluğa daha çok kapı aralayacaktır.</p>

  <p class="normal2">II. Erkeği (ruhuyla, bedeniyle, duyguları ile) satın aldığını zannetmek</p>

  <p class="normal">Kadınlar, evlendikleri erkek üzerinde “sahiplik” duygusu geliştirirler. Bazıları bunu o kadar ileri götürür ki, ruhuyla, bedeniyle, duyguları ile erkeği satın almış gibi davranırlar. Bedeni ile, malı mülkü ile, tüm duyguları ve hatta ruhuyla kendisinin sahiplenildiğini gören erkeğin huzursuz olmaması nasıl mümkün olsun ki!</p>

  <p class="normal">Bu derece sahiplik yerine, onu kendisi için ve kendisini de onun için hayatı kolaylaştırma vasıtası olarak görmeyi başarmalı. Bu anlayış, evlilikte sağlıklı iletişimi kuracak temel kural olarak bilinmelidir.</p>

  <p class="ortayazi">* * *</p>

  <p class="normal">“Bıktım doktor bey! Bu kadın bıktırdı beni! Sanki hiç işimiz yok, sabahtan akşama kadar nerede ne yaptığımızı bildirmek zorunda imişiz gibi bir tavır içinde. Hep kendisine telefon etmemi istiyor. Hem de günde birkaç kez!</p>

  <p class="normal">Nasıl olabilir ki? Hem ne anlamı var?!</p>

  <p class="normal">‘Yanımda olmasan da beni düşüneceksin’ diyor sanki. Davranışları o anlama geliyor. Bir gün telefon açmasam, ‘bugün niye beni hiç aramadın?’ diye hesap soruyor.</p>

  <p class="normal">Böyle bir şey olabilir mi?</p>

  <p class="normal">Eve geliyorum bir karış surat. O gün aramadım ya! Bu nasıl mantık? Anlayamıyorum. Bu iş sıkıyor artık!”</p>

  <p class="normal2">III. Erkeği ailesi ile eşi arasında tercih yapmaya zorlamak</p>

  <p class="normal">Oğlunu evlendiren bir anne, oğlunun evliliği ile yakından ilgilenmek ister. Onun gözünde gelin tecrübesiz olduğundan, ona yol göstermek lazımdır. Kendisi de bir zamanlar yeni gelindi; tecrübesizdi. Şimdi ise aradan yıllar geçmiş ve tecrübe sahibi olmuştur. Gençlere yol göstermesi gerekir.</p>

  <p class="normal">Bu psikoloji içinde olan kaynanalar gelinlerinin kendilerini dinlemesini, dediklerini yapmasını arzu ederler.</p>

  <p class="normal">Halbuki yeni evlenen kızlar işlerine karışılmamasını, kocaları ile yalnız bırakılmalarını arzu ederler. Özellikle kocalarının anneleri tarafından yönlendirilmesinden rahatsız olurlar.</p>

  <p class="normal">Bu durumda kaynana ile gelin arasında oluşan sürtüşmeler, huzursuzluklar, çatışmalar erkeği çok rahatsız eder.</p>

  <p class="normal">Hiçbir erkek eşi ile annesi arasında tercih yapmaya zorlanmak istemez.</p>

  <p class="normal">Kaynana ise, geri çekilmeyi oğlunu elkızının tecrübesizliğine bırakmayı kolay kabullenemez.</p>

  <p class="normal">Bayanlar, evliliklerinin ilk yıllarında kaynana ile didişmekten kendilerini alıkoyabilirlerse evliliğin selameti açısından büyük bir engel aşılmış olacaktır.</p>

  <p class="normal">Evlilikteki başarıyı, kaynanaya karşı verilecek savaşta görmemeli. Bu savaşın asla zaferle bitmeyeceğini bilmek gerekir. Kayınvalideye karşı verilecek savaşta üstün gelinse de bunda evlilik için bir hayır yoktur.</p>

  <p class="normal">Erkeğe, annesi ile geçinemeyen bir hanım görüntüsü vermek yerine, kaynana ile “uyumlu bir eş” imajının avantajı çok daha büyük olur. Bu, erkek için mutluluk verici olduğu gibi, kadına da eşinden ve eşinin ailesinden yana iyilikler sağlayacak bir yöntemdir.</p>

  <p class="normal">Aksi halde, genç evli erkek, annesi ile geçinemeyen, kavga eden hanımının karşısında, “eş bulunur, ama ana bulunmaz” diye düşünebilir.</p>

  <p class="normal">Siz, oğlunu evlendirmiş bir anne olsaydınız, sizinle geçinemeyen bir gelin karşısında ne düşürdünüz? Ve de oğlunuzun nasıl bir tavır sergilemesini isterdiniz?!</p>

  <p class="normal2">IV. Eşi ile dost olamamak</p>

  <p class="normal">Evlilikte mutlu olmak sadece “eş” olmakla olmaz. Evlenmiş olmanın yeterli olmayacağını bilmek gerekir.</p>

  <p class="normal">Eşinizle “arkadaş” olmanız gerekir. İnsani ilişkiler içinde en uzun süren, en çok aranan ve değer verilen “arkadaş”ça olan ilişkilerdir. Evlilik birlikteliği de “dostluk-arkadaşlık” formatında sürdürülebilirse tatlıdır. Aksi halde, mutluluk beklerken acı bile verebilir. Burada genellikle kadınlar “neden ben?” diye akıllarından geçirebilirler. Yani, “neden ben arkadaş gibi davranmak zorundayım” diyebilirler.</p>

  <p class="normal">Aslında böyle bir sorunun akla gelmesi iki açıdan yanlıştır.</p>

  <p class="normal">Bir; bu bir zorlama değildir. “Arkadaş olmak” fedakarlık değil, daha çok kazançlı olmak için gereklidir.</p>

  <p class="normal">İkincisi; değil eşinizle, hiç kimseyle kendinizi zorlayarak arkadaş olamazsınız. Eşinizle arkadaş olmak içinizden gelmiyorsa, işiniz zor demektir.</p>

  <p class="normal">Bir kadının, kocasıyla birlikteliğinin “arkadaşlık” derecesini anlayabilmesi için, “arkadaş olan biri nasıl davranır?” diyerek, davranışlarını gözden geçirmelidir.</p>

  <p class="normal">İyi bir dost, arkadaş olduğu kimseye;</p>

  <p class="normal">Anlayış gösterir,</p>

  <p class="normal">İnsaflı olur,</p>

  <p class="normal">Beğenir,</p>

  <p class="normal">Onaylar,</p>

  <p class="normal">Sever,</p>

  <p class="normal">Taktir eder.</p>

  <p class="normal">Kırmamaya özen gösterir.</p>

  <p class="normal">Hep hataları araştırmaz,</p>

  <p class="normal">Teselli eder, moral verir,</p>

  <p class="normal">Her zaman bir şeyler almaya çalışır gibi davranmaz.</p>

  <p class="normal">Bu, bir anlamda eşinizle barışık olmak, onu kabullenmektir.</p>

  <p class="normal">Kişiliğiniz “barışçı” bir kişilik ise, bunu başaramamanız için bir sebep yoktur. Barışık bir ruh haline sahip olmak, önce kendi kendinizle barışık olmanızı gerekir. Kendini kabullenememiş; bahtsız, şanssız biri olduğunu düşünen biri iseniz, boşuna uğraşmayın. Siz ne arkadaş olabilir, ne de arkadaş bulabilirsiniz!</p>

  <p class="normal">Kendi kendisi ile barışık olmayan kişi, kendine karşı haşin, insafsız ve anlayışsız demektir, yani kendini sevmiyordur.</p>

  <p class="normal">Kendini anlamayan ve kabullenemeyenden, başkasını anlaması da beklenemez!</p>

  <p class="normal2">V. Evliliğin bir ömür ya da ebedi süreceğini sanmak</p>

  <p class="normal">Mademki, hiçbir şey edebi değil, ilişkiler de ebedi olamaz. Evlenen bir kadın, bu evliliğin sonsuza dek süreceği gibi bir kanaat içinde olmaya meyilli görünür.</p>

  <p class="normal">Bu psikoloji, en ufak bir aksama karşısında tehlike çanlarının çalmasına neden olur.</p>

  <p class="normal">Eğer bir süre için, yani belki ölümüne kadar, belki, daha önce bitecek bir süre için size bir imkan olarak tanınan birlikteliği, sonsuza dek kopmayacakmış gibi görürseniz, bu hem yanlış olur, hem de sizi yorar.</p>

  <p class="normal">O zaman istifade etmeyi değil, sahiplenmeyi ön plana çıkardınız demektir. Sahiplendiğinizi koruyacaksınız, bunun için efor harcayacak ve yorulacaksınız. O size bir ikram gibi gelmeyecek. Tadında bir evliliğiniz olmayacak. Sahiplenmeye eşlik eden “mülkiyet ve kıskançlık” duyguları ruhunuzu tutsak edecek. Ve belki, siz korumaya çalışırken başkaları “istifade” edecek.</p>

  <p class="normal">Halbuki, kimse kimseye ebedi olarak ait olmaz. Hatta, belki hiçbir zaman ait değildir. Erkek kadından, kadın erkekten bir süre için istifade etmektedir. Zaten evlilik karşılıklı yararlanmak için değil midir?!</p>

  <p class="normal">Çok sevdiğiniz bir dostunuzun size ait olmadığı gibi!</p>

  <p class="normal">Ayrıca, evlenmiş olmakla, kendisini erkeğin “azat kabul etmez” kölesi gibi de göstermemeli.</p>

  <p class="normal2">VI. “Yeterlilik” hesabı yapmadan, evliliğini başkalarınki ile kıyaslamak</p>

  <p class="normal">Evliliği, kendi şartlarına göre değerlendirilmeli iken, başkalarınki ile kıyaslamaya kalkışmak yanlıştır.</p>

  <p class="normal">Kıyaslama içine girmek, kendine isabet edeni “yeterli görmeme” gibi bir ruh halini ifade eder. Böyle olunca, daha aşağıda olanlar görülmez. Hep daha yukarda olanlara bakılır.</p>

  <p class="normal">Kıyaslamak, ister istemez, arkasından yarışmayı da getirir. Bunun sonu yoktur. Sürekli yarışmak, üstelik bu yarışı kendi imkanları ile değil de, “eş”i de olsa, bir başkasından isabet edenle yapılmak hiç mantıklı olamaz.</p>

  <p class="normal">Kadın kıyaslamada kendini geride görürse, erkeğe sitem eder. Bu da erkeği gönülsüz etmeye yeter.</p>

  <p class="normal">Kıyaslamanın girdabına kapılmadan bir hesap yapmak ve şu soruyu sormak gerekir;</p>

  <p class="normal">“Evliliğim, bu haliyle bana yeter mi?”</p>

  <p class="normal">Erkeğin sağladığı ya da sağlayabildiği kadarıyla eldeki imkanlar yeterli mi, değil mi? Daha doğrusu, sizin için kafi mi? Önemi olan budur.!</p>

  <p class="normal">Değer yargılarınız ve hayat görüşünüzle birlikte, ihtiyaç ve beklentilerinizi göz önünde bulundurarak; “Elimdeki bu! Erkeğimin sağlayabildiği veya bana layık gördüğü bunlar! Ben bunlarla yetinmeli miyim?” diye sorduğunuzda; “Eh na’palım, yeter herhalde!” diyorsanız mesele yok.</p>

  <p class="normal">Yok, eğer “Bunlarla yetinemem; asla olmaz! Ben çok daha fazlasına layığım.” diyorsanız.. Kendi çalışmanızla veya bir başkasıyla daha fazlasına ve iyisine erişeceğiniz kanaatinde iseniz, durmayın!</p>

  <p class="normal">“Ben bunlar için bir adamın derdini çekmem; böyle evlilik olmaz olsun!” diyen ve hep başkalarına bakıp mutsuz olan birine denebilecek tek şey vardır: “Öyleyse ne bekliyorsunuz?”</p>

  <p class="ortayazi">* * *</p>

  <p class="normal">“Beni sürekli arkadaşlarının kocaları ile, ya da akrabaları ile kıyaslar.</p>

  <p class="normal">Önceleri anlatmaya çalışıyordum. ‘İleride olur’ diyordum.</p>

  <p class="normal">‘Bak, boş durmuyorum, çalışıyorum; ama herkesin şartları farklı. Kimseye muhtaç değiliz, yetmez mi?’</p>

  <p class="normal">Bu sözlerim onu daha çok sinirlendirir oldu.</p>

  <p class="normal">Bıktım artık. Bu konularda ağzını açtığında ya susturmaya çalışıyorum ya da çekip gidiyorum. Kaç kere vurup kırmak geldi içimden, sabrettim.</p>

  <p class="normal">Arada bir; ‘Ayrılalım!’ diyor ama, ciddi olduğunu sanmıyorum. Ciddi olduğunu bilsem, ‘Tamam! Gidelim mahkemeye!’ diyeceğim ama, bir de küçük çocuk var! Asıl kolumu kanadımı kıran o!</p>

  <p class="normal">Ben, ‘bunun için mi onu kendime eş, çocuğuma anne seçtim’ diye düşünüyorum. O kadar sıkılıyorum ki.! Kendimi tanıyamaz oldum.”</p>

  <p class="normal2">V. Erkeğin dünyasından uzak durmak</p>

  <p class="normal">Erkekle yatağa girmek değil, hayatına girmek önemlidir. Eşi olmak yetmez, erkeğin hayatına girmek için onunla dost olmak gerek. Bunun için de zevklerini, hazlarını, alışkanlıklarını bilmeli ve ona göre davranmalı. Damak tadını hesaba katmadan yapacağınız yemeği tek başınıza yemek zorunda kalabileceğinizi bilmeniz gerekir.</p>

  <p class="normal">Evlilik bir ömür sürecekse onu güzelleştirmek gerek. Birkaç ay kirada oturup çıkacağınız bir evle, size ait ve ömrümüzü geçirmeyi düşündüğünüz evi aynı şekilde döşemezsiniz. Kendi evinizi daha bir gönlünüze göre döşersiniz. Evliliğinizi de zevkli bir hale getirecek olan öncelikle siz olmalısınız.</p>

  <p class="ortayazi">* * *</p>

  <p class="normal">“Eşim, babası ve üvey annesi ile her pazar bağ evine giderler. Ben, öyle tarladan, bağdan, bahçeden hoşlanmam. Sevmediğim için, gitmek içimden gelmiyor. Eşim de ailesi ile gidiyor. Eve gelince de yorgundur. Yemeğini yer, biraz tv seyreder, sonra da yatar uyur. Benimle bir şey paylaşmaz. Çok sıkılıyorum. Evde yalnız kalınca mutsuz oluyorum. İçimden bir şey yapmak gelmiyor. Artık annem bile beni dinlemek istemiyor. O da şikayetlerimden bıktı. Evliliğimden bir tat almıyorum.”</p>
</body>
</html>
