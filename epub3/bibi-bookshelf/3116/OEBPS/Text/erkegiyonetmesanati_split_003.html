<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>erkegi yonetme sanati</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_2">II<br class="chapter"/>
  TEMEL İHTİYAÇLAR<br class="chapter"/>
  Açısından<br class="chapter"/>
  EVLİLİK ve MUTLULUK</h1>

  <p class="sagitalik">“Eşinizle ‘arkadaş’ değilseniz, evliyken ‘eş’sizsiniz demektir.”</p>

  <p class="normal">&nbsp;</p>

  <p class="normal">İnsan organizmasının ruhsal ve edensel bütünlüğü için sürekli maddi ve ruhsal beslenmeye ihtiyacı vardır.</p>

  <p class="normal">Bu ihtiyaçlar, önemine göre az ya da çok, sürekli kendini hissettirir. Bunlardan ilk sırada açlık ve susuzluk gibi fizyolojik ihtiyaçlar, sonra da emniyet ihtiyacı ve diğerleri gelir.</p>

  <p class="normal">Bir ihtiyaç tatmin edildikten sonra, diğerleri güdü kaynağı olmaya başlar ve önemi ölçüsünde davranışlarımızı yönlendirir.</p>

  <p class="normal">Karşı cinse olan birlikteliğin bu ihtiyaçlar açısından yerini bilmek, evliliğin hayatımızdaki önemi kavramamızı kolaylaştıracaktır.</p>

  <p class="normal">Şimdi bu temel ihtiyaçlar açısından konuya bakalım.</p>

  <h2 class="solbaslik" id="calibre_toc_20">A) Fizyolojik İhtiyaçlar İçinde Evlilik</h2>

  <p class="normal">Hayatta kalabilmek için ilk olarak fizyolojik ihtiyaçlarımızın karşılanması gerekir. Canlılığın devamı için gerekli olan besinler maddeleri, su ve mineraller yeterli miktarda alınamaz ise hayatiyet devam edemez.</p>

  <p class="normal">“Kandaki (ve vücuttaki) tuz, şeker, protein, yağ, mineraller ve oksijen miktarını; asit-baz dengesine, sıcaklık derecesine ve bazı özel faktörlere bağlı olarak karşılama şeklinde özetle ifade edebileceğimiz bu ihtiyaçların tatmini, hayatın idamesi için zorunludur.</p>

  <p class="normal">Acıktığımızda ve açlık süresi uzadığı zaman organizmamız bu güdüleri tatmin etmek için her şeyi bir tarafa bırakıp gıda sağlamaya çalışır.</p>

  <p class="normal">Bunun hemen yanında, doğrudan doğruya hayatın idamesiyle ilgili olmayan cinsel ihtiyaç ve annelik-babalık ihtiyacı da bulunur.” (93) Prof.İ.Alev Arık, Motivasyon ve Heyecana Giriş, Çantay Kitapevi, İst. 1996, s.52</p>

  <p class="normal">Görüldüğü gibi, yeme içme gibi ihtiyaçların yanı sıra, cinsiyetle ilgili ihtiyaçlar da fizyolojik ihtiyaçlar içinde yer alıyor.</p>

  <p class="normal">Karşı cinsle birlikteliğin, hormonal ve fizyolojik açıdan beden üzerindeki etkileri o kadar önemlidir ki; bu tatmindeki yetersizlikler, birçok hastalığın ortaya çıkmasına sebep olabileceği gibi, pek çok hastalıkta da kötüye gidişi hızlandırır.</p>

  <p class="normal">Aynı şekilde, duygusal doyum, hastalıkların iyileşmesine de yardımcı olabiliyor.</p>

  <p class="normal">Yapılan bazı çalışmalar konunun önemini açıkça ortaya koymuştur.</p>

  <p class="normal">“Eşini kaybetmiş 55 ve daha yukarı yaşta kimseler arasında yapılan bir araştırmada, 6 ay içinde meydana gelen ölümlerin, böyle bir problemi olmayan aynı yaş dilimi içindeki insanlara kıyasla %40 daha fazla olduğu bulunmuş. Bu ölümlerin en başta gelen sebebi de, eşini kaybeden kimselerde, tahmin edilebileceği gibi kalple ilgili rahatsızlıklardır.</p>

  <p class="normal">Avusturyalı Bartop’un bir araştırmasında ise, eşlerini kaybetmiş erkek ve kadınlarda, 8 hafta sonra bedenin bağışıklık cevabının son derece azalmış olduğu ortaya konmuştur.”(29)</p>

  <p class="normal">(29) Acar Baltaş, Psikolog Dr.Acar Baltaş, Psikolog Dr.Zuhal Baltaş s.30 Stres ve Başa Çıkma Yolları Remzi Kitabevi İst.1990, s.79</p>

  <p class="normal">Ancak sağlıklı bir ilişki için günahkarlık ve suçluluk duygularının oluşmayacağı tarzda bir birliktelik gerekir.</p>

  <p class="normal">Genel ahlak ve değer yargılarının reddettiği şekilde bir tatmine yönelmek ise kişinin sinir sistemi ve psikolojisini tahrip eder.</p>

  <p class="normal">Bunu William James; “Günahlarınızı Allah affedebilir, fakat sinir sisteminiz asla affetmez” sözüyle dile getiriyor.( ) Dale Carnegie, age, s.54</p>

  <h2 class="solbaslik" id="calibre_toc_21">B) Emniyet İhtiyacı İçinde Evlilik</h2>

  <p class="normal">Yeme, içme, beslenme gibi “Fizyolojik ihtiyaç”tan sonra önde gelen temel ihtiyaçlardan biri de “emniyet ihtiyacı”dır.</p>

  <p class="normal">“Emniyet”, yani her türlü korkudan uzak ve esenlikte olma ihtiyacı.</p>

  <p class="normal">“Tehlikelerden uzak olma ihtiyacı ile istikrarlı (kararlı, dengeli) hayat.. Bağlanma-dayanma-korunma, korkusuz, kaygısız ve kaostan (karışıklıktan) uzak yaşama ihtiyacı, yapılanmış-düzenli-kurallı-ilkeli-kanunlu-sınırların belirli olduğu bir ortam ihtiyacı, kudretli bir koruyucuya sahip olma ihtiyacı...” (94) Prof.İ.Alev Arık, age, s.57</p>

  <p class="normal">Evlilik, kadınlar için sadece cinsellik ve doğurganlıkla ilgili değil, aynı zamanda “güven” içinde yaşamayı da sağlayacak ortamı oluşturduğu için, neredeyse, mutluluk duygusunun vazgeçilmezi olarak görülür.</p>

  <p class="normal">Güven ortamı, erkekler için de ihtiyaç olmasına rağmen, duygusallıkları ve fiziki açıdan nispeten güçsüzlüğü olmaları hasebiyle, kadınlar için daha da önemlidir. Evlilikle birlikte, bir erkeğin himayesine sığınma, bir anlamda bu ihtiyaca hitap eder.</p>

  <p class="normal">Belki biraz da bunun için, kadınlar, erkeklere göre belli bir yaşa kadar evlenememiş olmayı ve evlenme ihtimalinin kalmayışını dert eder, endişeye kapılırlar.</p>

  <p class="normal">Erkeğin yanında ve evlilik çatısı altında kendilerini “güven” içinde hissettikleri için, onların başka taraflara yönelmeleri tehlike olarak algılanır. Ve tepkiyle karşılanır.</p>

  <p class="normal">Boşanmaya kolay kolay cesaret edememelerinin başka sebepleri yanında bu duygunun da büyük rolü olsa gerektir.</p>

  <h2 class="solbaslik" id="calibre_toc_22">C) Değer ve Saygı İhtiyacı</h2>

  <p class="normal">İnsanın temel ihtiyaçları arasında yer alan diğer bir ihtiyaç türü de “değer ve saygı” ihtiyacıdır.</p>

  <p class="normal">Bu ihtiyaç, birbirine bağlı iki alt gruba ayrılabilir.</p>

  <p class="normal">Birincisi; güç, başarı, yeterlilik, hüner ve ustalık sahibi olma gibi, insanların önem verdiği, güvendiği biri olma.</p>

  <p class="normal">İkincisi; şeref, şöhret, ün, mevki ve yetki sahibi olma; övülme, tanınma, takdir edilme, saygı görme ihtiyaçlarıdır.</p>

  <p class="normal">“Bu ihtiyacının tatmini, bireyin kendine güvenmesini (özgüvenini), kendini değerli-güçlü-yeterli ve bu dünyada faydalı bir kişi olarak hissetmesini sağlayacaktır..</p>

  <p class="normal">Nevrotik hastalıklar üzerinde yapılan araştırmalar öz değer-özsaygı eksikliğinin insanları nasıl aciz bir duruma soktuğunu göstermektedir. Bu ihtiyaçların engellenmesi, kişide kendini küçük ve yetersiz görme, zayıflık, acizlik duygularının doğmasına sebep olacak. Gittikçe kökleşen bir cesaretsizliği ya da (ruhsal hastalıklar içinde önemli bir grubu teşkil eden) nörotik hastalıklara eğilimi artıracaktır.” (98) Prof.İ.Alev Arık, age, s.58</p>

  <p class="normal">Yaratıcı’nın, insanı eşrefi mahlukat (şerefli bir varlık) olarak vasfetmesi ve ona yaratılıştan değer vermesi ile başkalarına kulluk yapmaması konusundaki uyarıları, “değer ve saygı” ihtiyacının manevi temellerini oluşturur.</p>

  <p class="normal">Bu temel değer, kişinin kendi kendisini değersiz duruma düşürmesine de, başkalarının onu köleleştirmesine de engel teşkil eder.</p>

  <p class="normal">“Değerli olduğunu bilme ve saygı görme” ihtiyacı açısından da, evlilik büyük önem arz eder.</p>

  <p class="normal">Karşılıklı iki kişinin birbirini “eş” olarak tercih ve kabul etmiş olması, aynı zamanda değer ihtiyacının tatmine yardımcı olur.</p>

  <p class="normal">Ancak bu değerin süreklilik arz etmesi, karşılıklı saygının sarsılmamasına bağlıdır. Ancak, kadınların, değer ve saygı görme ihtiyacını bütünüyle eşlerine yöneltmeleri potansiyel bir tehlike arz eder.</p>

  <p class="normal">Evlilikleri ne kadar iyi olsa da, bir kadının kendini değerli bulması sadece kocasının ya da bir “erkeğin gözündeki değer” ile sınırlı görmemeli. Bu, tek başına değer ihtiyacını karşılamaya yetmez.</p>

  <p class="normal">Kadının, kocadan bağımsız olarak da kendini değerli görebilmesi gerekir. Bunun için, ona değer katacak başka yetenekleri geliştirmeli.</p>

  <p class="normal">“Olursa iyi olur, ama olmaması hayatın sonu değildir” diye düşünmek için kendine güvenini sağlayacak özellikleri olmalı.</p>

  <h2 class="solbaslik" id="calibre_toc_23">D) “Bilme ve Anlama” İhtiyacı Açısından Evlilik</h2>

  <p class="normal">“Bilme ve anlama” ihtiyacı da insanın temel ihtiyaçlarından sayılmaktadır.</p>

  <p class="normal">“İçinde yaşanılan dünyayı, bu dünyada olup bitenleri bilme, anlama, çözümleme ve ilişkileri öğrenme, bütün bunların sonucunda elde edilenleri sistemli bilgi yapıları haline sokma, insanın bu dünyada emniyet içinde yaşaması ve kendini gerçekleştirmesi için şarttır..</p>

  <p class="normal">Merak ve buna bağlı araştırma-yoklama-kurcalama- davranışları, insanlarda bebeklik ve çocukluk çağlarından itibaren ortaya çıkar. Bebekler ve çocuklar merak etmeyi sonradan öğrenmemiş, doğuştan getirmişlerdir.” (100) Prof.İ.Alev Arık, age, s.78</p>

  <p class="normal">Evlilik, taraflar için hayatı kolaylaştıran ve bu manada sözleşmeli bir birliktelik değil de, diğerinin hayatını gasp etme şeklinde olursa, o zaman özellikle fizik gücü elinde bulunduran erkeğin, eşini baskı altında tutması ve onun bilme ve anlama arzusunun engellenmesi sonucu ortaya çıkar. Bu taktirde evlilik mutluluğa değil, mutsuzluğa götüren bir seyir takip edebilir.</p>

  <p class="normal">Bazı erkekler, kendilerinin ne işler yaptığını eşlerinin öğrenmesini istemezler. Kadınlar da kocaları ile ilgili şeyleri başkalarından duyarlar.</p>

  <p class="normal">Ayrıca başkalarının düşüncelerine önem veren erkeğin, kendi eşini “bilmez” ve “anlamaz” olarak görmesi sıkıntılar doğurur.</p>

  <p class="normal">Bilme ihtiyacının yeterince karşılanmaması, kişilerde, “iyi-candan-dürüst-içten olabileceklerine ve sevebileceklerine inanmama; güvensizlik, hastalıklı bir şüphecilik, ümitsizlik, direnme, dayanma gücünü kaybetme gibi hallerin ortaya çıkmasına sebep olabilir.</p>

  <p class="normal">“Bu ise, zihinsel sağlığı, ruhsal dengeyi bozar. Bilişsel ihtiyaçların karşılanması ise, kendini aşma yeteneğini, insan potansiyellerinin gelişmesini sağlar. Önlenmesi ise patolojinin (can sıkıntısı bunalımından tutun, hayattan zevk almamaya, insanın kendisinden nefret etmeye başlamasına, bedensel işlev bozukluklarına, zihnin durgunlaşmasına, zihinsel faaliyetlerin bozulmasına ve depresyona kadar birçok anormalliğin) kaynağı olduğu bütün kültürlerde görülen olgulardır.” (100) Prof.İ.Alev Arık, age, s.78</p>

  <p class="normal">&nbsp;</p>

  <p class="normal2">“KENDİNİ GERÇEKLEŞTİRME”</p>

  <p class="normal2">İhtiyacı Açısından “EVLİLİK”</p>

  <p class="normal">İnsanoğlu için çok önemli temel bir ihtiyaç da “Kendini Gerçekleştirme İhtiyacı”dır.</p>

  <p class="normal">Evlilikle birlikte “kendini gerçekleştirme ihtiyacı” şu şekilde etkilenir;</p>

  <p class="normal1">a) Yetenek ve Becerilerle “Kendini Gerçekleştirme”</p>

  <p class="normal">Hayata gelirken akıl ve zekanın yanında başka birtakım yeteneklere de sahip olan insan, bu yeteneklerini geliştirmek ve gerçekleştirmek ihtiyacındadır. Yeteneklerin uygulama alanı bulması insanın “kendini gerçekleştirmesi” diye ifade edilir.</p>

  <p class="normal">Bunlar annelik, babalıktan güzel sanatlara, spora, el becerilerine; güzel sesten, ressamlığa, hafızlıktan matematik yeteneğine kadar uzanan her türlü ruhi, kalbi ve akli özellikleri kapsar. Çünkü yetenekler, kendilerinde bulunduğu kişilere o yönde birtakım etkinliklerde bulunma, kendini gösterme ihtiyacı duyurur.</p>

  <p class="normal">İnsanın kendisi ile barışık ve huzurlu olmasının bir şartı da budur. Yaratılıştan getirdiği donanımına uygun bir hayatı yaşamak tatmin duygusu için vazgeçilmezdir.</p>

  <p class="normal">Yeteneklerine göre bu ihtiyaç birinde sporcu olma, bir diğerinde ressam, yönetici, tiyatro sanatçısı, mucit v.s olma, cinsiyetle ilgili olarak ideal bir anne, baba olma arzusu şeklinde ortaya çıkar.</p>

  <p class="normal">Her insanın, yeteneklerine uygun eğitim ve öğretimi, alması da, “kendini gerçekleştirme ihtiyacının yeterli seviyede karşılanmasını temin için gereklidir. Yetenekler körü körüne uygulanamaz, ona uygun bilgi ve eğitim gerekir.</p>

  <p class="normal">Evlilik, kişilerin birbirini gereksiz kısıtlamalara mecbur bırakmamalı, yoksa, bir yaparken başka taraftan yıkım olur.</p>

  <p class="normal">İdeal evliliklerde eşlerlerin birlikteliğe halel getirmemek kaydıyla, yeteneklerinin gelişmesi ve uygulama alanı bulmasına destek olmaları beklenir. Bu, evliliği daha anlamlı ve çekici hale getirir.</p>

  <p class="normal1">b) Neslin Devamı İhtiyacında Evlilik</p>

  <p class="normal">“Kendini gerçekleştirme” arzusu çerçevesinde “çocuk sahibi olmak” da önemli bir yer tutar. Başka bir ifade ile bu, “neslin devamı” ihtiyacının karşılanmasıdır ve önemlidir. Öyle ki, pek çok insan bütün hayatını çocukları için yaşadığı şuuruyla büyük fedakarlıklar gösterir. Yemez yedirir, giymez giydirir. Hatta yeri gelince, kendi hayatını onlar için feda etmekten bile çekinmez; gözünü kırpmadan hayatını tehlikeye atar.</p>

  <p class="normal">Neslin devamı, aynı zamanda hayatın önemli hazlarından biridir de. Evlilik ise neslin devamı için en ideal ortamdır.</p>

  <p class="normal1">c) “Sevme ve Sevilme İhtiyacı” Açısından Evlilik</p>

  <p class="normal">“Kendini gerçekleştirme” bağlamında insanı mutlu kılacak bir önemli ihtiyaç da “sevme ve sevilme” ihtiyacıdır. İnsan hem sevmek, hem de sevilmek ihtiyacındadır.</p>

  <p class="normal">Canlı ve cansız her şeyi..</p>

  <p class="normal">Yaratan Kudret’ten, onun sevgili kıldıklarına, eşinden çocuklarından aynı ortamı paylaştığı kişilere kadar!</p>

  <p class="normal">Hatta Yaratıcısından dolayı yaratılmışları..</p>

  <p class="normal">Bir çiçekten ormanlara, bir karıncadan nice nice canlılara, bir atomdan yıldız topluluklarına kadar.. Sevgiyle, merhametle, hayranlıkla tüm varlıkları sevmek ve severek, kainatla bütünleşmek..</p>

  <p class="normal">İşte bu sevgi halkasının önemli bir halkası da karşı cinsle ilgili olanıdır. Karşı cins ve onunla birlikte oluşan tüm akrabalık bağlarına..! Hayatı dopdolu ve sevgi haleleri içinde yaşamak!</p>

  <p class="normal">En Yüce Kudret’e sevgiyle ulaşmak.. Sevgiyle var olmanın en üst mertebesinde “kendini gerçekleştirmek” mutluluğun doruk noktası!</p>
</body>
</html>
