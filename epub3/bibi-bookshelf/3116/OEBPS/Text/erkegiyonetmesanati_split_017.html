<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>erkegi yonetme sanati</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_16">XVI<br class="chapter"/>
  ERKEĞİ YÖNETMEK İÇİN<br class="chapter"/>
  KAÇINILMASI GEREKEN<br class="chapter"/>
  DAVRANIŞLAR</h1>

  <p class="sagitalik">“Erkeğin cebine giden yol gönlünden geçer! Önce göze, sonra gönle hitap etmeli ki, cebine doğru yol alınabilsin.!”</p>

  <p class="normal">&nbsp;</p>

  <p class="normal">Erkek üzerinde etkili olmak ve onu yönetmek için sadece dişilik yetmez. Bunun için kadınca bir sanat gerekir. Başarılı olmak istiyorsanız bu sanatı iyi öğrenmelisiniz!</p>

  <p class="normal">Çoğu erkek kadın karşısında oldukça zayıftır. Bu zayıflıkları ya da bir anlamda zaafları ile onlar kadınları tarafından yönetilmeye o kadar yatkındır ki, şöyle desek yanlış olmaz;</p>

  <p class="normal">“Erkekler dünyayı idare eder, kadınlar da onları!”</p>

  <p class="normal">Tarihte de bunu doğrulayacak sayısız örnekler bulmak mümkün.</p>

  <p class="normal">Erkek üzerinde etkili olmak ve onu yönetmek için bazı şeyleri uygulamanın yanında öncelikle kaçınılması gereken şeyler vardır.</p>

  <p class="normal">Erkeğin karşısında kaçınılması ya da uzak durulması gereken hususların, sadece kadının erkek üzerindeki etkinliğini artırmak için değil, aynı zamanda kadının kendi huzuru için de şart olduğunu bilmek gerekir.</p>

  <p class="normal">Erkeği Yönetmek</p>

  <p class="normal">“Yönetmek” bir anlamda “yönlendirmek”tir. Kadının erkekten beklentilerini gerçekleştirmesi ve eşinden gönlünce istifade edebilmesi onun üzerinde etki sahibi olabilmesine bağlıdır.</p>

  <p class="normal">Çoğu kadının, erkek karşısında bulunmak istediği konum da bu değil midir: “Erkeği üzerinde etkili olmak!”</p>

  <p class="normal">İşte bunu yapabilmek için, erkeğe tesir etmenin, yani bir anlamda onu yönetmenin püf noktaları iyi bilinmeli.</p>

  <p class="normal">Konuyu iki başlık altında ele almak gerek;</p>

  <p class="madde">I. Erkeği yönetmekte “kaçınılması gereken davranışlar”</p>

  <p class="madde">II. Erkeği yönetmek için “yapılması gerekenler”</p>

  <h2 class="solbaslik" id="calibre_toc_32">Erkeği Yönetmenin Püf Noktaları</h2>

  <p class="normal2">I. Onu değiştirmeye kalkışmayın</p>

  <p class="normal">O sizinle evlenmeden önce başka bir dünyanın adamıydı. Aynen sizin gibi!</p>

  <p class="normal">Evlilik sadece iki kişinin birlikteliği değil! Elbette birlikte yaşanılan yer ve zamanın sorumlulukları var.</p>

  <p class="normal">Erkekler ilk zamanlarda bu sorumlulukların pek de farkında olmayabilirler. “Yuvayı yapan dişi kuştur!” diye boşuna söylenmemiş. Sorumluluk duygusu olan ya da bu duyguyu daha çok duyan kişi doğal olarak pek çok şeyi hayat arkadaşından fazla dert edecektir.</p>

  <p class="normal">Bu sebeple de erkek, kadının gözüne oldukça “sorumsuz” görünür. Halbuki, bu durum “sorumsuzluk”tan çok, evlilik olayına henüz intibak edemediğindendir. Bunun için zamana ihtiyacı vardır.</p>

  <p class="normal">Eğer siz ona zaman tanımaz da, hemen değişmesini isterseniz, direnecektir. Sabırlı olmak gerek! Eğer o, “kişilikli biri” ise ve evliliği taşıyacak karakterdeyse yavaş yavaş kıvama gelecektir.</p>

  <p class="normal">Böyle bir yeteneği ve arzusu yoksa tüm uğraşılar boşunadır.</p>

  <p class="normal">Ona, bir an evvel değişmek zorun imiş gibi davranırsanız, sizin onu beğenmediğiniz hissine kapılır ki, artık onu etkileme, yani yönetme şansınız azalır.</p>

  <p class="normal2">II. Eleştirmeyin! “Gözünden gönlüne, gönlünden cebine giden yolu takip edin!”</p>

  <p class="normal">Dünyanın en güzel kızı da olsanız, sürekli bir şeylerden şikayet edip duruyorsanız erkeğin gözünde cazibeniz kalmaz. Sizinle birliktelik ona sıkıntı vermeye başlar.</p>

  <p class="normal">Dişiliği örten ve erkek açısından sıkıntı verici bir durumdur bu! Sadece çocuklara bakan ve de hizmet eden biri durumuna düşmek istemiyorsanız şikayeti, sitemi ve tartışmayı unutmalısınız. Amaç bir şeylere varmaksa bu yollarla olmaz! Olur gibi görünse de tadı kalmaz.</p>

  <p class="normal">Tarih boyunca eleştiren, tartışan bir kadının amacına ulaştığı görülmemiştir.</p>

  <p class="normal">Maksat bir şeyler elde etmekse, bu erkeğin üzerindeki olumlu etkilerinizle mümkün olacaktır. Tartışma ve eleştiri ise, hemen her zaman en itici davranışlardır.</p>

  <p class="normal">Bu yollarla onu etkileyemezsiniz.</p>

  <p class="normal">Erkeğin cebine giden yol gönlünden geçer! “Gözünden gönlüne, gönlünden cebine!” En etkin yol budur!</p>

  <p class="normal2">III. Onun karşısında kendinizi savunmayın</p>

  <p class="normal">Erkekler, yakınlık duydukları kadınlarla ilgili olarak “sahiplik” duygusu geliştirirler. Bu duygu “eş” olarak benimsedikleri kadına karşı zirveye çıkmıştır. Artık o kadın, onundur, ona “ait”tir.</p>

  <p class="normal">Kendisine ait ve oldukça önemli (değerli, kıymetli) olarak gördüğü herhangi bir şey ile kendi arasında görmek istediği sadece “bütünleşme”dir.</p>

  <p class="normal">Erkek, kendisine ters gelen tüm tavırları, “bütünlük” hissini tehdit edici bir durum olarak algılar.</p>

  <p class="normal">Bu psikoloji ile, karlısındaki kişinin haklı çıktığını görmeye tahammül edemez ve uzaklaşmak ister.</p>

  <p class="normal">Siz, sizden ruhen ya da bedenen uzak birisi üzerinde nasıl etkin olabilirsiniz ki?!</p>

  <p class="normal2">IV. Erkeğinizi, size karşı kendini savunmak zorunda bırakmayın</p>

  <p class="normal">Onun karşısında kendinizi savunmanız ne kadar yanlışsa, onun da sizin karşınızda kendisini savunmak zorunda kalması o kadar kötü bir durumdur.</p>

  <p class="normal">Bir erkeğin hemen hemen hiç beceremediği şey, eşine ya da bir kadına karşı kendini savunmaktır. Bu, erkeklerin kadına ve evliliğe bakışına da ters düşer.</p>

  <p class="normal">“Size ait” birine ya da bir şeye karşı kendinizi savunacaksınız! Mantıksal açıdan çok ters bir iş!</p>

  <p class="normal">Onları böyle bir konumda bırakmamalı; çünkü, bunu beceremediklerini görünce bocalarlar. Ezilir büzülürler ya da bastırmaya çalışır, azar, bağırıp çağırıp çekip giderler. Bu ise sizin hiç istemeyeceğiniz bir şeydir.</p>

  <p class="normal">Etkili olmak isteyen bir kadın, onu kendini savunmak gibi zor bir durumda bırakmaz. Bu nedenle de hesap sormaz. O, karşısındakinin hesabını öğrenmeye çalışmaktan çok kendi hesabını yapmasının mantıklı olacağını bilir.</p>

  <p class="normal2">V. Etkili olmak için az konuşup çok dinlemek gerek!</p>

  <p class="normal">Çoğu zaman konuşmaktansa dinlemek avantajdır.</p>

  <p class="normal">Erkek, bir şeyler anlatmaya başladığında, yaptıklarının ya da yapmak istediklerinin doğruluğunu veya yanlışlığını öğrenmek için anlatmaz. Onun istediği onaylanmaktır.</p>

  <p class="normal">Abuk sabuk ta konuşsa onu dinlemeniz sizin için büyük avantaj olacaktır.</p>

  <p class="normal">Başkalarının kolay kolay göstermeyeceği sabrı göstermeniz, onda mutluluk hissi uyandıracaktır.</p>

  <p class="normal">Eğer, üzerinde konuştukları, yapılacak işlerle ilgili ise, belki sadece; “Şunu da düşündün mü?” “Şöyle de olabilir mi acaba?” denebilir.</p>

  <p class="normal">Yanında mutlu olduğu birini bulmuş olmak ne büyük bir şanstır.</p>

  <p class="normal">İtiraz etmez, dinler, takdir eder; gerekirse teselli eder, moral verirseniz sizden iyisi yoktur.</p>

  <p class="normal2">VI. Annesi ya da ailesinin fertleri ile savaşmayı kabul etmeyin</p>

  <p class="normal">Kaynana ile ters düşmek gibi bir olumsuzluk kadının kocası üzerindeki etkisini azaltır. Kocaya annesini kesmek kesinlikle yanlış olur. Eşi üzerinde o taraftan gelen tenkitleri ve doldurmaları akıllıca ve soğukkanlı karşılamak gerekir. Asla duygusal tepkiler ve öfke gösterilmemelidir.</p>

  <p class="normal">Serzenişler ve şikayetler haklı da olsa erkek tarafından hoş karşılanmayacaktır. Üstelenmesi halinde tepki ile karşılanması ihtimali yüksektir.</p>

  <p class="normal">Başta annesi olmak üzere, ailesi fertlerinden şikayet edilmesi halinde iki arada bir derede kalmış olacak. Taraf tutmakta zorlanacak, gerilecek ve tepkisini de daha çok hanımına yansıtacaktır.</p>

  <p class="normal">Anne, oğlunu yönlendirmek ister. Kadın da kocasını annesi de olsa, başkasının etkisi alanında görmek istemez. Böylece bir hakimiyet savaşı başlar. Bu savaşın anneler aleyhine sonuçlandığı pek görülmez. Gereksiz kırgınlıklar ve çekişmeler sürer gider. Gelin bundan zarar görür. Sinirleri bozulur. Eşi ile arası açılır.</p>

  <p class="normal">Bunun için kaynanayla savaşmayı asla kabul etmemek gerekir. Eğer o, oğlunu geline karşı doldurmaya çalışıyor ve erkek de bunun biraz farkında ise, o zaman yapılacak şey, eşinin annesi aleyhinde konuşmak yerine, kocasına;</p>

  <p class="normal">“O, senin annen, saygılı olmalıyız. Hata etmiş olabilirim. Sen, annenin hatırını sormalısın. O büyüğümüzdür, gönlünü hoş etmeliyiz” gibi şeyler söylemektir.</p>

  <p class="normal">Bu durumda muhtemelen erkek, eşi ile annesi arasında kıyaslama yapacak, annesinin düşmanca tavrına karşılık, eşinin ılımlı ve saygılı tavrını takdir edecek ve annesine karşı tepkili olmaya daha çok meyil duyacaktır.</p>

  <p class="normal">Ailede olumsuz tavırlar içinde olan başka fertler de varsa onlarla ilgili olarak ta yine benzer tavırlar geliştirilebilir.</p>

  <p class="normal">Her zaman mazlum ve haksızlığa uğramış, yanlış anlaşılmış ve buna rağmen karşı saldırıda bulunmayan bir görüntü vermek, eşinin gözünde yücelmek açısından yarar sağlayabilir.</p>

  <p class="normal2">Erkekte “Başarı Duygusu” ve ERKEĞİ YÖNETMENİN</p>

  <p class="normal2">İLK KURALI.!</p>

  <p class="normal">Erkeğin yapısı ve erkeksi yetenekler “başarı” duygusuna ihtiyaç duyurur. Erkek, “başarı” duygusunu yaşayamadığında motivasyonu bozulur.</p>

  <p class="normal">Bütün işlerinde ve ilişkilerindeki istikrarı tayin eden de bu duygudur. O, herhangi bir şey karşısında kendini başarısız görürse uzun süre dayanamaz.</p>

  <p class="normal">Özellikle şu üç şeyde başarılı olduğunu hissetmesi şarttır.</p>

  <p class="normal">“İş”te,</p>

  <p class="normal">“Sosyal ilişkiler”inde,</p>

  <p class="normal">Ve, “Kadın” karşısında.</p>

  <p class="normal">İlk iki konudaki başarısı, “kadın” konusunda başarısı gibi değildir. Sosyal ilişkiler ve iş konusundaki başarılardan da büyük haz duyar, ama bu başarılar ona aynı zamanda stres yükler.</p>

  <p class="normal">Çünkü, bu başarılar, onun, daha fazlasını yapmayı, daha yukarılara tırmanmayı gerektirir. Ve bu sebeple de tatmin duygusu ile birlikte yük getirir.</p>

  <p class="normal">Halbuki, kadın konusundaki başarı diğerlerinin aksine stres değil, “huzur” getirir.</p>

  <p class="normal">Kadına karşı başarılı olup olmadığını erkeğe gösterecek olan ise, kadının sergileyeceği tavırlardır. Eğer, birliktr olduğu kadın, erkeğinin yanında mutlu ve memnun olduğunu gösterebiliyorsa, bu erkeğe “başarı” duygusu tattırır. O, bu psikoloji ile daha çok “verici” olur. Cinsel ilgi de büyük oranda buna bağlıdır.</p>

  <p class="normal">“Cinsellik”, genel anlamda kadına karşı kendisini başarılı görmekle doğru orantılıdır. Erkek karşısındaki kadını mutsuz görürse, kendisini “başarısız” hisseder ve bu başka kadınlara karşı istekli olmasına rağmen eşine karşı cinsel isteksizlik ve iktidarsızlık getirir.</p>

  <p class="normal">Mutsuz görünen biri, erkeğin hevesini kaçırır. Çabasını azaltır. Eve gelme isteğini de etkiler. Çünkü, kimse başarısız olduğu bir işe hevesle devam edemez.</p>

  <p class="normal">Ne yapsa memnun edemeyeceği kanaatine rağmen birliktelik sürerse, ilgisiz ve gayretsiz bir erkek görüntüsünden başkası olamaz.</p>

  <p class="normal">Bu görüntü ise kimsenin işine yaramaz. Biri hariç; “Öteki!”</p>

  <p class="normal">Başka arayışlara girişenlerin bu davranışlarının arkasındaki önemli bir sebep de, yaşanan başarısızlık duygusudur.</p>

  <p class="normal">İster evlilikte olsun, ister evlilik öncesinde:</p>

  <p class="normal">Mutsuzluk sergileyerek karşısındaki erkeğe “başarısızlık duygusu” yaşatan kadınlar, istediklerine bu yolla nail olamayacaklarını bilmelidir.</p>

  <p class="normal">Ancak, erkeğin yanında mutlu görünmesini başarabilen kadın, ona “başarılı olduğu hissi”ni yaşatan kadın amacına ulaşabilir.</p>

  <p class="normal">Erkeği yönetmenin bir numaralı kuralı da budur!</p>
</body>
</html>
