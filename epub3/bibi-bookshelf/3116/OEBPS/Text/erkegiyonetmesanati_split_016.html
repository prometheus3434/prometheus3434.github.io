<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>erkegi yonetme sanati</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_15">XV<br class="chapter"/>
  ERKEĞİN ANLAŞILMASI<br class="chapter"/>
  ZOR DAVRANIŞLARI</h1>

  <p class="sagitalik">“Kadını güzelleştiren en etkili iksir, iltifattır.”</p>

  <p class="normal">&nbsp;</p>

  <p class="normal">Evlilikte anlaşılması zor davranışlar iki tarafta da olabiliyor. Ancak, erkekten yana karşılaştıklarımız, daha bir karmaşık gibi!</p>

  <p class="normal">Kendilerinin bile izah etmekte zorlandıkları tavırları bazı başlıklar altında ele alıp anlamaya çalışalım.</p>

  <p class="normal">Bazı erkekler;</p>

  <p class="normal">Eşleri ile KONUŞMAKTA zorlanırlar,</p>

  <p class="normal">Eşleriyle GEZMEKTE zorlanırlar,</p>

  <p class="normal">Eşine TEŞEKKÜR ETMEKTE ve iltifatta zorlanırlar,</p>

  <p class="normal">Eşine, SEVDİĞİNİ SÖYLEMEKTE zorlanırlar,</p>

  <p class="normal">Eşlerine “EŞ OLMAKTA” olmakta zorlanırlar.</p>

  <p class="normal">Bu davranışların tümü de, öncelikle kadını sonra da erkeği mutsuz eder.</p>

  <p class="normal">Birlikteliği tatsız hale getiren bu davranışları anlamak ve sebeplerini bilmek, hem erkeğin kendisini düzeltmesine, hem de kadının eşine yaklaşımına yararlı olabilir.</p>

  <p class="normal2">I. Erkeğin Eşiyle KONUŞMAKTA Zorlanması</p>

  <p class="normal">Nişanlılık veya sözlülük dönemlerinde, kızla konuşmak için can atan, kendini göstermek için gülünç durumlara bile düşebilen, sık sık kendinden bahseden, karşısındaki ile ilgili her şeyi öğrenmek için öylesine sabırsızlık gösteren, sadece yaptıklarından değil, yapmayı düşündüklerinden de söz etmeye çok hevesli olan delikanlı evlendikten sonra nasıl oluyor da, bu kadar az konuşan biri olup çıkıyor?.</p>

  <p class="normal">Ne olmuştur da; “ne dinler, ne de konuşur” olmuştur.!</p>

  <p class="normal">Evlenmeden önce bir kızla konuşmaya can atan ama evlendikten sonra kısa sürede dut yemiş bülbüle dönen erkeği; “Kadınla konuşmanın en etkin yolu susmaktır” kanaatine vardıran nedir?</p>

  <p class="normal">Bir çay bahçesinde önünüzdeki masada, şevkle, heyecanla konuşan genç adam, bir de karşısındaki bayanın sigarasını yakmak için çakmağına davranıyorsa, “bunlar evlilerdir” demeyeceğinize göre..!</p>

  <p class="normal">Sebep ne olabilir?</p>

  <p class="normal"><span class="ideitalik">Birinci sebep:</span> Eşinin tavırları</p>

  <p class="normal">Yaptıklarını anlatmaya başladığında hemen karşı çıkılıyorsa,</p>

  <p class="normal">Başarıları küçümseniyorsa,</p>

  <p class="normal">Başarısızlığa uğradığında; “Ben sana söylememiş miydim, ama sen ne zaman beni dinledin ki!” diyerek, “Oh olsun!” der gibi, sıkıntılarına tuz biber ekiliyorsa..!</p>

  <p class="normal">Sormadan bir şey yapmaması gerektiği intibaını veriliyorsa,</p>

  <p class="normal">Erkeğe tek bir yol kalıyor demektir; ağzını açmamak.</p>

  <p class="normal">Yaptığı ya da yapmayı düşündüğü şeylerden bahsetmemek.! Yaptığından ya da yapmayı düşündüğünden bahsetmeyince de geriye konuşacak pek bir şey kalmaz.</p>

  <p class="normal">Böyle bir psikoloji içine düşen koca, hanımının söz etmek istediklerine de ilgisiz kalır. Dinlemek istemez.</p>

  <p class="normal">Erkeğe eşi karşısında susmayı öğreten gene eşidir diye söylemek çoğu zaman yanlış olmaz.</p>

  <p class="normal"><span class="ideitalik">İkinci sebep:</span> Erkeklerin sıkıntılarını paylaşmaktan kaçınmaları</p>

  <p class="normal">Kadınlar, sevinçlerini ve dertlerini birileri ile paylaşmaya can attıkları halde, erkekler özellikle başarısızlıkları ve hatalarından sonra yalnız ve sessiz kalma ihtiyacı duyarlar. Problemleri hakkında konuşmaktan hoşlanmazlar. Sıkıntılarını paylaşmaya yanaşmazlar.</p>

  <p class="normal">Kadınlar gibi, dertleri paylaşmak yerine, çevresine ilgisini azaltır, durgunlaşır ya da konuşmak yerine TV seyretme, gazete kitap okuma, oyun oynama, hobileri ile meşgul olma yolunu tercih eder veya içe kapanırlar.</p>

  <p class="normal">Bu durumda kadın, bunu kendine karşı bir tavır olarak yorumlayıp; önemsenmediği, dinlenmediği, kendisine karşı duygusuz davranıldığını düşüncesi ile endişe ve paniğe kapılıp eşini konuşmaya zorlarsa erkeğin sıkıntısı daha da artar.</p>

  <p class="normal">Israrlar erkeği, daha çok uzaklaşmaya ya da içine kapanmaya mecbur bırakır.</p>

  <p class="normal">Bu durumda yapılması gereken şey; üzerine gitmek ve aşırı ilgi ile bezdirmek yerine, ona zaman tanımaktır.</p>

  <p class="normal"><span class="ideitalik">Üçüncü sebep:</span> Kişilik özellikleri</p>

  <p class="normal">Bazı erkekler için suskunluğun bir diğer sebebi ise kişilik özelliğidir.</p>

  <p class="normal">Pasif kişilikli olanlar özellikle toplum içinde konuşmaktan, eleştirilecekleri endişeli ile uzak kalmaya çalışırlar.</p>

  <p class="normal">Bunlar, konuşmaya zorlanırlarsa söyleyecek bir şeyleri olmadığını düşünürler. Israrla konuşmalarını istemek ise, “sorgulanma” hissine kapılmalarına sebep olur.</p>

  <p class="normal">Saldırgan kişiliği olanlar ise bir tartışmaya meydan verilmemek için mümkün olduğunca ciddi kalmayı ve ev içinde iken bir şeylerle meşgul olmayı yeğlerler.</p>

  <p class="normal"><span class="ideitalik">Dördüncü sebep:</span> Erkeğin konuşma ihtiyacını dışarıda gidermesi</p>

  <p class="normal">Yaygın bir kanaat olarak kadınların erkeklerden daha fazla konuştuğu düşünülür. Aslında onlar da kadınlar kadar konuşma ihtiyacı duyar, ancak bu ihtiyaçlarını gün içinde iş çevrelerinde giderirler.</p>

  <p class="normal">Kadınların çoğu zaman erkekler gibi toplum içinde aktif bir işleri olmadığından, ev işleri uğraşırlar, sonra da akşam kocaları eve geldiğinde iki laf etmek isterler. Erkek ise, iş güç yorgunluğu ile eve gelince dinlenmek ister. Konuşma ihtiyacı olmadığı için kadının söyleyeceği çok şey onun ilgisini çekmez. Hatta dinlenme arzusuna engel olarak görülür.</p>

  <p class="normal"><span class="ideitalik">Beşinci sebep:</span> Yetişme tarzının etkisi</p>

  <p class="normal">Erkeğin çocukluğunda anne babanın birbirleri ile fazla konuşmayan kimseler olması da önemli bir etkendir.</p>

  <p class="normal">Ailede görülen davranışlar benimsenmiş, içe sindirilen kötü bir rol-model olmuştur.</p>

  <p class="ortayazi">* * *</p>

  <p class="normal">“İlkokula gittiğim andan beri tam 9 yıl inek sağar, sonra okula giderdim. Gelince de sığırları yedirir, altlarını süpürürdüm. Babamdan bir güzel söz duyduğumu hatırlamam. 6 kardeştik. Babamın annemle normal konuştuğunu hiç hatırlamam. Çok küfrederdi.</p>

  <p class="normal">Erkek kardeşlerimin çoğu da babam gibi.</p>

  <p class="normal">Eşim akrabamızdı. Onun babası aynı babam gibiydi. İki kızı da evden kaçarak evlenmişti.Geçen yıl bir sefer eşim bana arkadan sarıldı, kolumu tuttu. Mutfaktaydım, çok hoşuma gitmişti. Tekrar yap ne olur diye söyledim. Hiç yapmazdı.</p>

  <p class="normal">15 yaşında evlenmiştim. 18 yaşına kadar üç çocuk oldu.</p>

  <p class="normal">Şimdi eşimden tiksiniyorum, bana sokulmasını istemiyorum. Onu çok sevmiştim, çok kıskanıyordum, sürekli arıyordum. Rahatsız oluyor; ‘sevme ulan beni diyordu. Kaç sefer dövdü. Bir keresinde kafamdan kanlar aka aka doktora götürdüler.”</p>

  <p class="normal"><span class="ideitalik">Altıncı sebep:</span> Eğitim ve kültür farkı</p>

  <p class="normal">Eğitim farkı da, iletişim kurmayı etkileyen önemli bir faktördür. Erkeğin eğitimi ile eşinin eğitimi arasında büyük farklar olması halinde erkek, hanımını, öyle her konudan anlamayan biri gibi görebilir. ‘Ne konuşacağım ki?!’ diye düşünür.</p>

  <p class="normal">Kadının daha eğitimli olması halinde de erkek, onunla konuşurken kültürünün yetmediğini hissedip küçük düşmemek, rencide olmamak için konuşmamayı tercih edebilir.</p>

  <p class="normal"><span class="ideitalik">Yedinci sebep:</span> Erkeğin ailesiyle birlikte oturması</p>

  <p class="normal">Evlenince ailesi ile oturmak durumunda kalan çiftlerde iletişim problemi yaşanabilir. Çünkü, büyüklerin yanında genç evlilerin birbirleri ile konuşması iyi karşılanmaz.</p>

  <p class="normal">Hatta bazı yörelerde çocuğunu sevmek, kucağa almak bile saygısızlık olarak görülür. Çocuğu yanına gelse, ayıp olur diye baba onu iter, yanına yaklaştırmak istemez.</p>

  <p class="normal">Hanımı ile evliliğin konuşamayan erkek, daha sonra babasının evinden ayrılsa da bu alışkanlığını devam ettirebilir.</p>

  <p class="ortayazi">* * *</p>

  <p class="normal">“Kocam pasif ve ekonomik özgürlüğü olmayan biri idi. Babasın yanında çalışıyor, çok az miktarda harçlık alıyor, bütün ailesi ile bir arada yiyip içiyorduk.</p>

  <p class="normal">Kayınpeder çok sert bir adamdı. Bir gün eşimi gözümün önünde dövdü. ‘Vay bilmem ne çocuğu! Sen adam mı oldun ki, benim yanımda karınla konuşuyorsun, ona sahip çıkıyorsun!’ diyordu; yıkıldım!.</p>

  <p class="normal">Çıplak ayakla leğende çamaşır yıkıyordum. Böbreklerim ağrıyordu. Kimsenin umurunda olmadı. Sürekli ağlıyordum.</p>

  <p class="normal">Annem; ‘kaçıp gittin, bırakıp gelemezsin; bizi bir daha mı rezil edeceksin!’ diyordu.</p>

  <p class="normal">Sevdiğim için kaçarak evlendiğim eşimi de artık sevmemeye başlamıştım. Ayrılmak istiyordum. Bu şartlarda ayrılmam mümkün değildi. Karşı komşunun oğluna bakar oldum. Onunla konuştum, daha doğrusu onu ayarttım.</p>

  <p class="normal">Her şeyi göze almıştım. Sonunda yakalandım. Bu evlilik benim için ölümden beterdi. Ancak böyle yakamı kurtarabilirim diye düşünmüştüm.</p>

  <p class="normal">Eşimin gizli gizli çok ağladığını fark ediyordum. Kısa süre sonra ayrıldık, eve döndüm.</p>

  <p class="normal">Benim için yeni bir kabus başlamıştı. Annem sürekli dövüyordu.</p>

  <p class="normal">Yüzünü erkeklere göstermezdi ama, iki kelimesinden biri ‘kız orospu’ idi. Ama ben hiç orospu olmak istememiştim ki! Şartlar beni bu hale getirdi. Elbette mazeret değil diyeceksiniz ama ne yapabilirdim ki!”</p>

  <p class="normal2">II. Eşiyle GEZMEKTEN Hoşlanmaması</p>

  <p class="normal">Bazıları, eşleri ile dışarı çıkmaktan, gezip dolaşmaktan, bir ortama girmekten pek hoşlanmazlar. Mecbur kalınca da kısa sürmesini isterler.</p>

  <p class="normal">Bunda bazı kadınların eşlerini denetleyen tavırları etkilidir.</p>

  <p class="normal">“Kime baktın?” “Ona niye güldün?” “Şunu söylerken ne demek istedin?” gibi sorularla erkek bunalıyorsa.. Ne yana dönse, bir çift gözün sürekli üzerinde olduğunu hissediyorsa, birlikte çıkmaktan kaçınmak isteyecektir.</p>

  <p class="normal2">III. Eşine TEŞEKKÜR ve İLTİFATTA Zorlanması</p>

  <p class="normal">Teşekkür etmesini bilmek, olgun bir kişiliğe işarettir. İyilik görenler memnuniyetlerini bir şekilde karşı tarafa hissettirme ihtiyacı duydukları gibi, iyilik yapan taraf da doğal olarak bunu bekler.</p>

  <p class="normal">Kadınlar, günlük işlerini yaparken beylerinin istek, arzu ve tercihlerini dikkate alırlar.</p>

  <p class="normal">Temizlikten ütüye, yemekten pastaya kadar, eşinin zevkine göre bir şeyler yapan, hazırlayan kadın; yaptıklarının karşılığını eşinden bir tatlı sözle de olsa almak ister.</p>

  <p class="normal">Erkekler ise eşlerini taktir etme konusunda ihmalkar davranırlar. Güzel söz söylemek çok zormuş gibi, ya da eşi yaptıklarını zaten yapmaya mecbur, hatta mahkummuş gibi davranmak, kadınlık gibi narin bir yapıda yaralar açabilir.</p>

  <p class="normal">Hele başka kadınlara ilgi gösterme ve iltifat etmeye oldukça hevesli davranılıyorsa o sıkıntı daha da artar.</p>

  <p class="normal">Erkeğe mutluluk veren “kadınlık”tır. “Kadınlık” ise korunması ve dikkatli yaklaşılması gereken narin bir yapıdır. Onu kırmamak gerekir.</p>

  <p class="normal">Kadını güzelleştiren en büyük iksir iltifattır. Bebekliğinden beri güzel sözlerle büyüyen biri ile, horlanarak, itilerek kakılarak büyütülen biri arasındaki fark gibidir bu! göz ardı edilemez. Edilirse kadın da mutsuz olur, erkek de!</p>

  <p class="normal2">IV. Eşini SEVDİĞİNİ SÖYLEMEKTE Zorlanması</p>

  <p class="normal">Erkek sevmeye, kadın sevilmeye arzulu. Sevildiğini bilmek kadını mutlu eder. Bunun için sık sık sorma ihtiyacı duyar; “beni seviyor musun?” diye.</p>

  <p class="normal">Erkek severek mutlu olduğu için ve seven de kendisi olduğundan sorma ihtiyacı duymaz.</p>

  <p class="normal">Erkeğin, uğrunda hayatını feda edecek kadar önemsediği birine güzel sözler söyleme konusunda cimri davranmasında biraz kişilik ve yetişme tarzı, biraz da kültürel nedenler etkilidir.</p>

  <p class="normal2">V. Eşine “EŞ” OLMAKTA Zorlanması</p>

  <p class="normal">Evlenmeden önce kadın erkeğin gönlünün kadınıdır. Duygusallığı, giyimi kuşamı,</p>

  <p class="normal">süslenmesi, edası nazıyla erkeğine hitap etmeye çalışır. Onun gönlünde ve gözündeki yerini korumaya çalışır.</p>

  <p class="normal">Evlendikten sonra ise, özellikle de çocuk olunca, giderek erkeğin “gönlünün kadını” olmaktan çok “evinin kadını” olmaya başlar.</p>

  <p class="normal">Bu da erkeğin gönlünün “kadınsız” kalması tehlikesini ortaya çıkarabilir.</p>

  <p class="normal">Gönlünün kadınını kaybeden erkeğin bu boşluğu bir başkası ile karşılama tehlikesi de olabilir.</p>

  <p class="normal">Bazen görünür bir sebep olmadan da evli erkeklerin eşlerini bir “dost ve arkadaş” olarak görmeleri zorlaşabilir.</p>
</body>
</html>
