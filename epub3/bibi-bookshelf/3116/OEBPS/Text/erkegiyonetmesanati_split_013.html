<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>erkegi yonetme sanati</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_12">XII<br class="chapter"/>
  Erkeğin, Kadında Görmek İstemediği</h1>

  <p class="normal2">DOKUZ “OLUMSUZ” TAVIR</p>

  <p class="normal">Düşünceler görülmez, duygularınız kuşku götürebilir; davranışlar ise apaçık ortada! Ve anında tesirini gösterecek özelliktedir.</p>

  <p class="normal">Düşüncelerdeki değişkenlik, duyguların, tabiatı gereği görünmez ve kuşku uyandırmaya müsait olması, davranışların etkinliğini daha da önemli kılar.</p>

  <p class="normal">Bu açıdan birlikteliklerin kaderini belirlemede davranışlar önde gelir. .</p>

  <p class="normal">İster evlenmeden önce olsun, ister evlendikten sonra, bir erkek, yakınlık hissettiği kadında bazı davranışları görmeyi çok arzu ettiği gibi, bir kısım tavırları görmekten de sıkılır.</p>

  <p class="normal">Bunlar öyle tavırlardır ki, sevgiyi azaltır, soğutur, kaçırır.</p>

  <p class="normal">Nedir bu hevesle gelen erkeği sevdiği, birlikte olduğu kadından uzaklaştıran tavırlar? Kadın hangi tavır ve davranışları ile erkeğin gözünden düşer?</p>

  <p class="normal2">I. Sürekli sorgulayan, denetleyen kadın!</p>

  <p class="normal">Sahiplik duygusunun hemen ardından kaçınılmaz olarak sökün eden denetleme, sorgulama, yargılama davranışları ister istemez erkeği huzursuz eder.</p>

  <p class="normal">Bu davranışların erkek üzerinde doğrudan ve dolaylı olarak iki önemli etkisi olur. Bunların ikisi de kadından soğumaya ve uzaklaşmaya neden olur.</p>

  <p class="normal">Sadece evlilikte değil diğer insani ilişkilerde de “denetleme-sorgulama-yargılama” üçlüsü, muhatap üzerindeki doğrudan etkisi stres oluşturmasıdır.</p>

  <p class="normal">Sorgulayanın bizzat kendisinin bu duruma düşmüş olmasından dolayı yaşadığı tedirginlik-huzursuzluğun yansıması kötü olur.</p>

  <p class="normal">Sorgulayan kadında bu eylem sebebi ile ortaya çıkan olumsuzluklar, erkek açısından kadının bütün cazibesini siler götürür.</p>

  <p class="normal">Kadınlar evliliğe karar vermekle, sonraki hayatını erkeğe ve onun yapacaklarına bağlamış olurlar. Artık evlendiği kişinin başarısı onun başarısı olacak; kazancı, onun kazancı; zararı onun da zararı olacak demektir.</p>

  <p class="normal">Ona gelen her ziyan, aynıyla kendine de gelmiş gibi zarar görecek.</p>

  <p class="normal">Evlilikte bu anlayışla kurulan düzen, bayanlarda sürekli eşini denetleme ihtiyacı duyurabilir. Kadınlar çoğu zaman ‘bana ne?’ diyemezler.</p>

  <p class="normal">Erkek ise, eşi de olsa, birinin dikkatlerinin sürekli üzerinde olmasından rahatsız olur. Özellikle eğitimi eksik, erkeğe ekonomik olarak da bağımlı birinin, bir yere kadar normal karşılanacak bu tavırları, bir yerden sonra sıkıcı olmaya başlar ve tepkilere neden olur.</p>

  <p class="normal">Bazen denetleme öyle bir hal alır ki, erkeği yanından ayrıldıktan sonra nereye gittiği, kiminle ilgilendiği, zamanını nerelerde geçirdiği, kiminle ne yiyip içtiği konusunda önüne geçilemez sorgulamalara doğru akıp gider ve de erkeğe cesareti ölçüsünde kaçmaktan başka çare kalmaz. Kaçışın şekli ise her erkeğin kendi kafa yapısına göre değişir.</p>

  <p class="normal2">II. Mutsuz görünen kadın!</p>

  <p class="normal">Erkekler, himayeleri altında bulunan bir kadının tatminsiz ve mutsuz görünmesini doğrudan kendine yönelmiş bir tepki olarak algılar ve rahatsız olur.</p>

  <p class="normal">Mutsuz olan ya da erkeğin gözüne mutsuz görünen kadın onda olumsuz duygular uyandırır. Olumsuz duygular ister istemez onun karşı davranışlarına sebebiyet verir. Böylece davranışları giderek kötüleşen erkek, mutsuz görüntü veren kadının daha da mutsuz olmasına sebep olur.</p>

  <p class="normal2">III. Kıymet bilmeyen kadın!</p>

  <p class="normal">Her insan, birileri için bir şeyler yaptığında, yaptıklarının kıymetinin bilinmesini ister.</p>

  <p class="normal">Genelde bizim için yapılanlardan dolayı mahcubiyet ve minnet duyguları içine gireriz. Eşler için de bu böyledir ya da böyle olmalıdır.</p>

  <p class="normal">Bir kısım eşler, gördükleri en ufak bir iyiliği ve hizmeti minnet ve şükranla karşılarken, bazıları olumlu gördükleri karşısında sessiz kalmayı tercih eder.</p>

  <p class="normal">Bunlar, olumsuzlukları öne çıkarmayı alışkanlık haline getirmişlerdir. Aldıkları, eriştikleri, malik olduklarını ve elde ettiklerini değil; alamadıkları, ulaşamadıkları ve kaçırdıklarına yoğunlaşır, onları düşünürler.</p>

  <p class="normal">Bu ise, mutsuzluğa kapı aralamaktır.</p>

  <p class="normal">Kim böylesine bir ruh hali sergileyen birini çekici bulur ki?!</p>

  <p class="normal">Erkekler de olumsuz olabilirler, ancak hayatlarındaki tüm olumsuzlukları eşlerini suçlarcasına bir tavırla sergilemeye olan meyilli olanlar daha çok bayanlardır. Çünkü onların, hayattan beklentileri büyük oranda kadınlardır.</p>

  <p class="normal">Bazen bu öyle hale gelir ki, erkek, kadının yapmasını istediklerini noksansız yapsa bile, yapmamasını istedikleri konusunda yeterince hassasiyet göstermiyorsa yüzler asılır.</p>

  <p class="normal">Yedirse, içirse, gezdirse, el üstünde tutsa ve iltifatlar yağdırsa da, eğer erkek, eşinin istemediği birileri ile de ilgileniyor ise, ki bu başka bir kadın olabileceği gibi, annesi, kardeşi, akrabası, arkadaşı ya da bir sosyal-siyasal grup da olabilir!</p>

  <p class="normal">Kocasının onlarla ilgilenmesini istemiyorsa, kendisi için yaptıkları iyi de olsa, mutlu görünemez.</p>

  <p class="normal">Bu tablo ise erkeği kötü etkiler; kimileri yüzünü buruştururken, kimileri de çileden çıkarlar.</p>

  <p class="normal2">V. Emredici görünen kadın!</p>

  <p class="normal">İnsanlar beklentilerini ve isteklerini uygun bir üslupla dile getirmeyi pek beceremezler.</p>

  <p class="normal">Kadınlar ise eşlerinden istekte bulunacaklarında ya sitemkar ya da emredici bir tavır takınırlar. Israrcı ve emredici konuşmalar ise erkekte olumsuz tepkiler oluşturur. Hevesini azaltır.</p>

  <p class="normal2">VI. Yaşadığı şartlardan memnun olmayan kadın!</p>

  <p class="normal">Evine, eşine, çocuklarına bakmak, daha iyi bir hayat kurmak, daha çok imkan sağlamak için çalışan bir baba, eve gittiğinde iyi karşılanmak ister. Klasik tarzda ifade edersek, bir “güler yüz” görmek, “tatlı bir söz” işitmek arzusundadır.</p>

  <p class="normal">Aslında, gün boyu ev işleri ile uğraşıp yorulan kadın da kocasından anı şeyi bekler.</p>

  <p class="normal">Her ikisinin de bunu öncelikle karşı taraftan beklemeden göstermesi gerekirken, çoğu zaman bu böyle olmaz.</p>

  <p class="normal">Kapıyı açanın somurtkan yüzü havanın ağırlaşmasına sebep olur.</p>

  <p class="normal">Evliliğinde başarılı olmak ve erkek üzerinde etkili olmak isteyen bir bayan, eşine mutlu görünmesini ve hayatından memnun olduğu imajını sergilemeyi becermeli. Bu ona, giderek gerçekten memnun olacağı imkanları getirecek etkin bir yöntem olabilir.</p>

  <p class="normal2">VII. Erkeğin ailesini eleştiren kadın!</p>

  <p class="normal">Elbette kimse ailesinin eleştirilmesinden hoşlanmaz.</p>

  <p class="normal">Beğenilmediğinden, eleştirildiğinden, işlerine karışıldığından şikayetle ya da eşinin annesine, ailesine ve yakınlarına daha fazla önem verildiği gibi sebeple, kadınlar eşlerinin ailelerinden şikayetçi olurlar.</p>

  <p class="normal">Özellikle kendini mutsuz gören kadınlar, mutsuzluklarına bir sebep göstermenin vesilesi olarak da bu yola tevessül edebilir.</p>

  <p class="normal">Zaman zaman haklılık payı da olsa erkek, anne babasından şikayetçi olunmasından hiç hoşlanmaz.</p>

  <p class="normal">Bir erkeğin asla yaşamak istemeyeceği şey, annesi ya da ailesi ile eşi arasında kalmaktır. Birinden birini tercihe zorlanması büyük sıkıntıdır. Biri ağırlıklı olarak “geçmişi”, diğeri ise “geleceği”dir. Aslında her ikisi de değerlidir. İkisinin de erkeğin hayatında büyük önemi var.</p>

  <p class="normal">Eşi tarafından, ‘Ya annen! Ya ben!’ tercihi karşısında bırakılmış olursa çoğunlukla, ‘Eş bulunur, ama ana bulunmaz!’ anlayışı ağır basabilir.</p>

  <p class="normal2">VIII. Öz güveni olmayan kadın!</p>

  <p class="normal">İster şahsıyla ilgili, ister ev işleri ve çocuklarla ilgili olsun, her işi kocasına yansıtan kadın erkeğin gözünde “aciz biri” imajını oluşturur. Genellikle kendine güvensiz ve mutsuz kadınların dışa yansıttığı görüntü budur.!</p>

  <p class="normal">Yetenekleri yönüyle zayıf; eğitim, bilgi, tecrübe itibariyle eksik ve maddi olarak da kendinde fazla bir şey bulunmayan biri yeterince güvenli olamaz. Ve de her konuda başkalarına bağımlı bir tavır sergilemesi kaçınılmaz olur.</p>

  <p class="normal">Sürekli aciz ve yeteneksizlik sergileyen biri ise itici görünür; ister arkadaş, ister eş olsun!.</p>

  <p class="normal2">IX. Erkeğin yaptıklarını “mecburiyet” sanan kadın!</p>

  <p class="normal">Erkek, yaptıklarının bir “mecburiyet” gibi algılanmasından hoşlanmaz. “Görevidir’ Elbette yapacak!” diye bakıldığını sezdiği oranda şevki kırılır.</p>

  <p class="normal">Aslında, konu ne olursa olsun, bir şeyi “mecburiyet” gibi görmeyi biraz da “mahkumiyet” olarak algılarız. Ve bu bizde iyi duygular oluşturmaz. Belki yaparız, ama haz duymayız. Halbuki daha zor ve zahmetli bir işi gönülden yapıyorsak şikayetçi olmak aklımızdan bile geçmez. Aksine, zevk alırız.</p>

  <p class="normal">Kadın da, eşine karşı minnetsiz görünmek yerine, hiç de zorunda olmadığı bir şey kendisine yapılmış gibi davranırsa, aldıklarından daha fazlasını alma imkanına kavuşabilir.</p>

  <p class="normal2">X. Haklı çıkmaya çalışan kadın kaybeder</p>

  <p class="normal">“Sitem etmek” kadınların erkeğe karşı sık sergiledikleri bir davranıştır.</p>

  <p class="normal">Bazıları her vesile ile sitem ederken bunun erkek üzerinde ters etki meydana getireceği bilincinde değildir.</p>

  <p class="normal">Özellikle de haklı olduğu zamanlarda, fırsat yakalamış gibi daha çok sitem edilir. Böylece haklılığını eşine kabul ettirmeye çalışır ise sıkıntılı durumlar artar.</p>

  <p class="normal">“Zaten senin bizi hatırladığın mı var!”</p>

  <p class="normal">“Ne zaman aklına geldik ki!”</p>

  <p class="normal">“Söylediklerimizi kulak ardı etmediğin zaman mı var?”</p>

  <p class="normal">“Aklın neredeydi?” gibi sitemler erkeğin, eşine hak vermesinden çok olumsuz tutumları artırır. İhmalkar ise ihmali, unutkansa unutkanlığı artar.</p>

  <p class="normal">Öyle ki, bazen kendini getirmeyi unutup, evinin yolunu bile şaşırabilir.</p>

  <p class="normal">Erkekler, eve gelip kapı çaldığında, kapıyı açan kadının gözü erkeğin eline kayar. Kadın, onun, bir eline, bir yüzüne baktığında, unuttuğunu anlar.</p>

  <p class="normal">Bu durumda erkeğin üzerine gitmenin hiç bir anlamı yoktur. Hatta zarar verir.</p>

  <p class="normal">Belki bu tavır onu mahcup eder, ama kadına üstünlük sağlamaz.</p>

  <p class="normal">Eğer kadın;</p>

  <p class="normal">“Dert etme”!</p>

  <p class="normal">“Önemli değil; kendin geldin ya!” diyebilse, onu çok rahatlatmış ve kendine ısındırmış olur.</p>

  <p class="normal">Esasen, getireceği hiçbir şey onu karşınızda görememenin yerini dolduramaz.</p>

  <p class="normal">Eşinizin geliş saati yaklaştığı zaman telefon sesini duyup, ahizeyi kaldırdığınızda ya da kapıyı açtığınızda onunla ilgili bir kötü haber duyduğunuzu düşünün!</p>

  <p class="normal">Sizin onu eli boş olarak karşınızda gördüğünüz saatte hastanede olabilirdi.</p>

  <p class="normal">O zaman; “Tüh akşamda şunu getirecekti!” demek akla gelir mi?!</p>

  <p class="normal">Kapı çaldı ve işte o karşınızda. Sağ ve sağlıklı! Evinin yolunu unutmamış! Gelmiş işte!.</p>

  <p class="ortayazi">* * *</p>

  <p class="normal">“Annem hep şöyle derdi: Kızım! Eşin eve geldiğinde ‘nereden geliyorsun’ deme; hoş geldin! de diye nasihat ederdi.”</p>
</body>
</html>
