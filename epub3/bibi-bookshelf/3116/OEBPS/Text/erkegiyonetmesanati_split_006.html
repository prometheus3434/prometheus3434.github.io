<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>erkegi yonetme sanati</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_5">V<br class="chapter"/>
  KADININ TAHAMMÜLSÜZLÜĞÜ<br class="chapter"/>
  MUTLULUĞA ENGEL</h1>

  <p class="sagitalik">“Erkekle baş etmeye çalışan kadın, başarısını değil, baş ağrısını artırır.”</p>

  <p class="normal">&nbsp;</p>

  <p class="normal">Sabırlı olmak ise olgun bir kişiliğe işarettir. Olmasını istediklerimiz, yapmayı düşündüğümüz ve gerçekleşmesini arzuladığımız şeyler karşısında sabırsızlık göstermemiz irade zayıflığımızın bir sonucudur.</p>

  <p class="normal">Elbette acele edilmesi gereken işler de yok değildir. Bir işi yapmak sadece sizin elinizde olduğunda ve apaçık bir “hayır” görüyorsanız, niye durasınız ki! Bir an önce, o hayrı işleseniz ya.!</p>

  <p class="normal">Yok eğer, iş sizin elinizde değilse, siz size düşeni yaptıktan sonra tahammül ve tevekkülle, “hayırlısı olsun” demeyi başarmalısınız. Sabır aynı zamanda, gerilmenin ve huzursuzluğun da ilacıdır.</p>

  <p class="normal">Evlilikte de, her şey sizin elinizde olmayabilir.</p>

  <p class="normal">İyi-kötü yaşayıp giderken, hayatı biriyle paylaşmanın getirdiği değişikliklerin kabullenilmesi zamana ihtiyaç duyurur. İnsan hayatında tahammülün en çok lazım olduğu yerlerden biri ve belki başta geleni evliliktir. Karar verirken buna hazır olmalı. Evlilikte başarı, biraz da tahammülle mümkün.!</p>

  <p class="normal">Tahammül edilmesi gereken yerde tahammülsüzlük ise kayıpları artırmaktan başka bir işe yaramaz.</p>

  <p class="normal2">Kadınlarda Tahammülsüzlüğe Götüren Sebepler</p>

  <p class="normal">Kimi haklı, kimi gereksiz olan bu sebeplerden önde gelenleri ve en sık görülenlerini gözden geçirmeye çalışalım.</p>

  <p class="normal">Erkeğin duyarsızlığı, duygusal açlık ve kadındaki kıskançlığı tahrik edecek davranışlar ile çocuklar konusu bu sebeplerin başında gelir.</p>

  <p class="normal2">I. Erkeklerin Duyarsızlığı</p>

  <p class="normal">Erkekler eve dinlenmek üzere gelir, kadın için ev, “iş yeri” gibidir.</p>

  <p class="normal">Bu anlayışla, onlar eşlerinin duyarlı olmasını beklerken, çoğu erkek sorumsuzluk derecesinde duyarsız görünür.</p>

  <p class="normal">Ev işlerinde daha çok kadına yıkılan sorumluluk ise onun bedensel ve de psikolojik yükünü artırır. Eşinden taktir alamadığını da görürse tahammül sınırları zorlanır. Dayanma gücü azalır.</p>

  <p class="ortayazi">* * *</p>

  <p class="normal">Kocam, ‘sen çok bencilsin!’ der. Ama bir sefer teşekkür ettiğini duymadım. ‘Ellerine sağlık’ bile demez. Halbuki, beğenmediğini anında söyler, hiç beklemez. Beğenirse susar.</p>

  <p class="normal">Hiçbir işine beni karıştırmadı. O kadar söyledim, dinlemedi. Evi sattı, dükkanın sermayesini de başkalarına kaptırdı. İnsanlara çok kolay inanıyor. ‘Borç verme!’ diye yalvardım; kulak asmadı.</p>

  <p class="normal">Ne zaman bir şey diyecek olsam, bana; ‘Eşlerinizin dediğinin tersini yapın!’ diye bir söz söylüyor. Ben de susup kalıyorum. Olabilir mi böyle bir şey?</p>

  <p class="normal">Yüz milyardan fazla parayı senetsiz sepetsiz adama verdi.</p>

  <p class="normal">Yazmanın da Allah’ın emri olduğunu düşünmüyor. Şimdi pişman, ama olan bize oldu.</p>

  <p class="normal">Adam yattı paranın üstüne. Hem de akrabası. Kaldık beş parasız.</p>

  <p class="normal">İsteyemiyor da! Öyle bir kişiliği var ki, para verip ortak olduğu adama küstü. Şimdi o çok rahat.</p>

  <p class="normal">Adamın bir kuruşu yoktu. Evini baştan ayağa yeniledi. Sıfır araba aldı. Lüks içinde yaşıyorlar. O hapiste iken, eşim onun çocuklarına bakıyordu. O içerde iken ailesinin bir ihtiyacını eksik etmedi. Ama hepsi unutuldu. Bir de karısı bana nispet yapıyor. Nasıl rahat olabilirim ki?</p>

  <p class="normal">Ben bütün bunları eşime söylemiştim. Bir türlü kabullenemiyorum.</p>

  <p class="normal">Eğer iflas etseydi, tamam der otururdum. Sıkıntılara katlanır; bunu da sabırla, şükürle yapar, ona destek olurdum. Enayice tutumlarını kabullenemiyorum. Gözüme uyku girmiyor.</p>

  <p class="normal">Ha, bu arada merak ediyorum. Gerçekten, ‘hanımlarınızın söylediğinin tersini yapın!’ diye bir hadis var mı?”</p>

  <p class="normal2">II. Kadında duygusal açlık</p>

  <p class="normal">Evlilik daha çok duygusal sebeplerle gerçekleşir. Özellikle de bayanlar için.! Duygusallıkları daha derin olması hasebiyle, bu önemli bir ihtiyaçtır. Bazı erkeklerin kafasında cinsellik ve başka ihtiyaçlar en az duygusallık kadar etkin olsa da, kadınların çoğunun gönlünde duygusallık ilk sırada yer alır.</p>

  <p class="normal">Bu kadar önem verdiği duygusallığın yeterince karşılanamadığı hissi içinde olan kadın için tüm “evlilik hizmetleri” giderek anlamsızlaşır.</p>

  <p class="normal">Eğer ekonomik bağımlılık varsa, birliktelik sadece “mecburiyet” olarak algılanmaya, maddi bağımlılık söz konusu değilse, o zaman da “evlilik” adeta bir angarya olarak görülmeye başlanır. Ve de dayanma gücünün azaldığını ve tahammülsüzlüğün artmaya başladığını görürüz.</p>

  <p class="ortayazi">* * *</p>

  <p class="normal">“Evlenmeden önce kız kardeşimle birlikte kalıyorduk. İkimizin de alışmamıza karşılık zor geçiniyorduk. Arada annemize de para gönderiyorduk. Bazen orta halli bir yere gidip bir şeyler yiyor, gezip dolaşıyor ve mutlu oluyorduk.</p>

  <p class="normal">Sıkıntılar bizi yıldırmıyordu.</p>

  <p class="normal">Kardeşim orta halli biri ile evlendi, hala eski işinde çalışıyor, ben ise çok zengin biriyle evlendim.</p>

  <p class="normal">Evlenmeye karar verdiğimiz gün eşim beni işten ayırdı. Her dediğimi yapıyor, her isteğim yerine geliyor.</p>

  <p class="normal">İşleri çok yoğun; disiplinli ve programlı bir hayatı var. Plansız hiçbir iş yapmaz.</p>

  <p class="normal">Bana da vakit ayırmaya çalışır; ama onu da bir iş disiplini içerisinde yapar. Gideceğimiz yer önceden ayarlanır. Ne yiyeceğimize kadar her şey bellidir!</p>

  <p class="normal">En ufak bir duygusal davranış yok. Robot gibi kurallarla hareket eden bir adam!</p>

  <p class="normal">Sıkıldım ben bu hayattan. Kendimi işe yaramaz buluyorum. Hayat çok anlamsız. Yataktan kalkmak istemiyorum. Yatıp uyanmak da bana işkence. Sabah, ‘Niye kalkayım, ne için?’ diyorum. Günün anlamı ne?</p>

  <p class="normal">Çok sinirleniyorum. Son zamanlarda da durup dururken ağlamalarım başladı. En çok da buna sinir oluyorum.</p>

  <p class="normal">Gün boyu zır zır ağlıyorum.</p>

  <p class="normal">İçimde hep bir boşluk.! Öyle sıkılıyorum ki, patlayacağım sanki.!”</p>

  <p class="normal2">III. Kıskançlık duygusu</p>

  <p class="normal">Kıskançlık duygusu da eşler arasında tahammülsüzlüğü artıran ve direnci kıran önemli bir sebep. Doğuştan gelen, ancak kültürel sebepler ve şartlanmalarla oldukça ileri boyutlara varabilen bu duygu çoğu zaman kadını perişan etmeye yetiyor.</p>

  <p class="normal">Kişinin davranışlarını alabildiğine etkileyen kıskançlık duygusu, bazı erkeklerin inadına davranışları ile daha da artar ve önüne geçilemez tepkilere neden olur.</p>

  <p class="normal">Eşini başkalarına kaptırıyor sanarak, kendine hakim olamayacak derecede kıskançlık krizleri içine giren kadınlarda meydana gelen şiddetli stres ile, hormonal ve psişik dengesizlikler ortaya çıkarır. Bu, onun fiziksel görüntüsünü de bozar.</p>

  <p class="normal">Böylece kendine güveni ve beğenisi azalan kadında gözden düşeceği endişesi ile daha çok kıskanmaya, bu da yine stres artışına sebep olacak şekilde bir kısır döngü oluşur.</p>

  <p class="normal2">IV. Çocukların yetiştirilmesi ve terbiyesi</p>

  <p class="normal">Evlenirken kadınların pek azı, çocuk yetiştirme konusunda bilgi sahibidir. Büyük çoğunluk bu konuda herhangi bir eğitim almamış olarak gebe kalır, çocuk doğurur ve onu yetiştirmeye çalışır. Beşeri planda en önemli şey çocuk yetiştirmektir. Bu iş sadece aileyi ve çocuğu ilgilendirmez, aynı zamanda toplumun kalitesini ve geleceğini de şekillendirmektir.</p>

  <p class="normal">Bilgi sahibi olmadan çocuk yetiştirmeye kalkışılması anneyi sıkıntıya sokar. Diğer sebepler yanında bu da tahammülsüzlüğü önemli derecede artıran etki meydana getirir.</p>

  <p class="normal">Artan tahammülsüzlük sonucu, anneler çocuklarını eşlerine çok sık şikayet ederler. Eve yorgun argın gelen babaya çocukları şikayet etmekten amacı, onların hizaya getirilmesidir. Esasen babaların da bu konuda yeterince bilgi ve eğitimleri yoktur. Anneler ise fiziksel güçle otorite kurulmasını isterler. Sonuç aşamayınca da ‘Babaları hiç çocuklarla ilgilenmiyor!’ diye yakınlar.</p>

  <p class="normal">Çocuklar ise, babalarına karşı da korku ve ürküntü duyarken, şikayet edildikleri için annelerine karşı gelişen öfke ile daha hırçın olur, bu da kandının tahammülsüzlüğünü artırmaktan başka bir sonuç sağlamaz.</p>

  <p class="normal2">Kadınların Evlilikte Acele Ettikleri Konular</p>

  <p class="normal">Yukarıdaki sebepler yanında bayanlar, özellikle bazı konularda çok aceleci davranırlar.</p>

  <p class="normal">Evlilik çatısı altında bir erkekle yaşamaya başlayan kadınların aceleci oldukları konuları şöylece sıralamak mümkün;</p>

  <p class="normal2">I. Erkeğin evliliğe alışmasında acelecilik</p>

  <p class="normal">Erkekler evlendiklerinde evlilikle ilgili sorumlulukları bayanlar kadar hissetmeyebilirler. Bu sebeple sonra da evlenmemiş gibi yaşamaya meyilli görünürler. Bu onların, evliliğe kadınlar kadar hazır olmadan evlendikleri için bir bocalama dönemi ya da intibak dönemidir. Dıştan bakışta ise sorumsuzluk gibi algılanır.</p>

  <p class="normal">Kadınlarsa, haklı olarak, eşlerinin hala bekarmış gibi sorumsuz görünmeleri ve bir de üstülük kurma anlamına gelecek tavırları karşısında huzursuz olurlar.</p>

  <p class="normal">Sabrın sınırlarını zorlayan bu durum karşısında; ‘Tamam sen bilirsin. Nasıl istersen öyle olsun!’ diyebilmeleri de zordur.</p>

  <p class="normal">Oysa, zorlama ve ısrarın kendileri için yıpratıcı olacağı muhakkak. Her şeye rağmen, onlara ‘evlendiklerini anlayacakları kadar bir süre’ acele etmeden, sabırlı davranmaları en azından kendi sağlıkları için gerekli.</p>

  <p class="normal2">II. Yapılması istenen işlerde aceleci olmak</p>

  <p class="normal">Doğru karar verebilmek ve bir işe başarılı olmak şartlara bağlı iken, bazı, her şey erkeğin elinde imiş gibi davranabilir. Zamanda yapılmayan işlerden dolayı tepki gösterilir. “Hele dur! Bakarız, yaparız!” gibi geçiştiren tavırlar ise işin tuzu biberi olur.</p>

  <p class="normal">Aslında evlilik “birlikte yaşam” olduğuna göre kararların mümkün olduğunca uzlaşarak alınması gerekirken, erkek emretmeye, kadın ise ısrarlı tutumunu sürdürmeye devam ederse, sürtüşmelerin arkası gelmez.</p>

  <p class="normal">Herkesin, kendi düşünce ve isteklerini empoze etmeye çalışması iki taraf için de yıpratıcıdır.</p>

  <p class="normal2">III. Erkeği değiştirmede acelecilik</p>

  <p class="normal">Evlilik tarzında bir yaşamı kabul etmek, karşılıklı fedakarlıklar gerektirir. Bu, biraz da “değişmek” demektir.</p>

  <p class="normal">Elbette evlenmiş olmak, tam anlamıyla önceki her şeyinden vazgeçmek demek olamaz. Kimse tümüyle değişmek zorunda değildir.</p>

  <p class="normal">Başkalaşım geçirircesine değişim isteği dayatma olarak algılanır.</p>

  <p class="normal">“Ne sen ‘sen’ olacaksın, ne de ben ‘ben’ olacağım demek ve bu anlama gelecek bir değişme beklemek yanlıştır.</p>

  <p class="normal">Sen ‘sen’ olmaya, en de ‘ben’ olmaya devam ederken uzlaşabilecek kadar bir değişimle, birlikte olmayı başarabilmek gerekir.</p>

  <h2 class="solbaslik" id="calibre_toc_28">TAHAMMÜLSÜZLÜĞÜN OLUMSUZ SONUÇLARI</h2>

  <p class="normal">Erkek karşısında kadının tahammülsüzlüğü hem kendine, hem de kocasına yönelik olumsuz etkilerinin ortaya çıkmasına sebep olur.</p>

  <p class="normal">Bunlar genellikle yıkıcı, törpüleyicidir.</p>

  <p class="normal2">Erkek Üzerinde Olumsuz Etkiler</p>

  <p class="normal">Eşini sabırsız gören erkek onun yanında rahat olamaz.. Kendisi de, eşini huzursuz edecek davranışlar gösterir.</p>

  <p class="normal">Bu bağlamda;</p>

  <p class="normal">Öfke ve sinirlilik belirtileri gösterir.</p>

  <p class="normal">Yapacaklarını da yapmaz olur. Tam tersi işler yapabilir.</p>

  <p class="normal">Evliliğini sorgular ve evlilik kararının yanlış olduğunu düşünebilir.</p>

  <p class="normal">Psikolojik rahatsızlıklar gösterebilir.</p>

  <p class="normal">Eşini değersiz görmeye başlayabilir.</p>

  <p class="normal">Cezalandırıcı, ters davranışlara ve eşinin hoşuna gitmeyecek meşguliyetlere yönelir.</p>

  <p class="normal">Uzaklaşabilir. Evlilik bağı zayıflar, kopabilir.</p>

  <p class="normal2">Kadın Üzerindeki Olumsuz Etkiler</p>

  <p class="normal">Birçok konuda eşine bağlanan, ama onun tarafından istekleri zamanında yerine getirilmediğini gören kadın mutsuz ve huzursuzdur. Bu ise, istenmeyen bazı durumların ortaya çıkmasına neden olur.</p>

  <p class="normal">Tahammülsüz hale gelen bir kadının ruhsal ve bedensel bakımdan gösterebileceği olumsuzlukları şunlar olabilir;</p>

  <p class="normal">Eşine ve çocuklarına karşı sinirlilik,</p>

  <p class="normal">Sevilmediği, istenmediği, değer verilmediği kanaati,</p>

  <p class="normal">Evliliğini sorgulama ve pişmanlık,</p>

  <p class="normal">Aşırı tepkiler verme,</p>

  <p class="normal">Kişiliği bağırıp çağırmaya uygun olmayanlarda ruhsal çöküntü içine girme,</p>

  <p class="normal">Kalp, tansiyon ve sindirim sistemi ile ilgili rahatsızlıklar,</p>

  <p class="normal">Hormonal değişiklikler.</p>
</body>
</html>
