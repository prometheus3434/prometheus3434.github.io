<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>erkegi yonetme sanati</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_6">VI<br class="chapter"/>
  MUTLU OLMAYA MÜSAİT KADIN</h1>

  <p class="sagitalik">“İyi iyiyi, kötü kötüyü bulur;<br class="chapter"/>
  iyi ol ki, iyiler seni bulsun.”</p>

  <p class="normal">&nbsp;</p>

  <p class="normal">İnsanda, onu mutlu edecek ya da mutluluğa erişmesine imkan vermeyecek birtakım özellikler vardır. Eğer mutlu edici şartlardan uzak bir kişilik söz konusu ise, mutsuz olmak için bahane çok olur. Hiçbir gayret böyle bir kişiyi mutlu etmeye yetmez.</p>

  <p class="normal">İnsanlar yetişme tarzı ve hayata bakışları itibariyle mutluluğa ya da mutsuzluğa programlı olurlar. İyimser yada karamsar diye nitelemeler biraz da bunu ifade eder.!</p>

  <p class="normal">Kimileri bardağın dolu tarafını, kimileri de boş olan kısmını görmeye meyillidir.</p>

  <p class="normal">Bir kadın hayata, evliliğe ve karşı cinse bakışı itibariyle problemli, alışkanlıkları ve şartlanmalı ile de adeta mutsuzluğa programlı ise gayretler çoğu zaman boşa çıkar.</p>

  <p class="normal">Kişi, mutlu olabilecek gibi değilse, mutlu edebilecek gibi de olamaz.</p>

  <p class="normal">Mutluluğa yatkın olmak için şartlanmalardan uzak olarak;</p>

  <p class="normal">“Bazı şeyleri bilmek”,</p>

  <p class="normal">“Bazı şeylerden uzak durmak”</p>

  <p class="normal">“Ve de, bazı şeyleri unutabilmeyi başarmak” gerekir.</p>

  <h2 class="solbaslik" id="calibre_toc_29">EVLİLİKTE MUTLULUK İÇİN (Bazı Şeyleri) BİLMEK</h2>

  <p class="normal">Mutluluğu kurmak ve devam ettirmek için iki tarafın da bazı hususları bilmesi gerekir. Özellikle de kadınların.! Çünkü onların mutluluk beklentileri daha çok evlilikle ve erkekle ilgilidir.</p>

  <p class="normal2">I. Evlilik şartına bağlı olmadan kendini değerinin farkında olmak</p>

  <p class="normal">Kişinin kendini bilmesi, yaşadığının farkında olması, var edilmiş olmak gibi bir lütufa mahzar edilmiş olduğunun idraki içinde bulunması ve kendini değerli görmesi gerekir.</p>

  <p class="normal">Kişi, kadın olsun, erkek olsun, var edilmiş olmanın ve değerinin idraki içinde değilse, mutlu olmanın temel şartlarından birini kaybetmiş olacaktır. .</p>

  <p class="normal2">II. Daha iyisi için çaba göstermeyi bilmek</p>

  <p class="normal">Her insan yaratılıştan birtakım yeteneklere ve imkanlara sahiptir.</p>

  <p class="normal">Bu hayata gönderilirken kendisine verilen bu yetenekler ile ihtiyaçlarını karşılaması ve isteklerine ulaşması kolaylaşır. Ancak yeteneklerin var olması yetmez; eğitilip geliştirilmesi de gerekir. Bunun için çaba göstermeli.</p>

  <p class="normal">İhtiyaçlarını karşılayacak daha çok imkana, yeteneklerini kullanarak erişmesi söz konusu iken hiçbir gayret göstermeden, eşi de olsa, iyilikleri hep başkasından beklemek uzun süreli mutluluk getirecek bir yol olamaz.</p>

  <p class="normal2">III. Aldıkları ile yetinmeyi bilmek</p>

  <p class="normal">Mutlu olabilmenin ön şartlarından biri de yetinmesini bilmektir.</p>

  <p class="normal">İster başkaları tarafından verilmiş, ister kendi gayreti ile ulaşılmış olsun, insanlar ellerindekini hep azımsarlarsa, mutlu olamazlar.</p>

  <p class="normal">Elbette daha iyiye, daha güzele ulaşmak için çalışmak önemlidir. Ama şükürsüz olan birinin hiçbir zaman doygunluğa ulaşması mümkün olamaz. Bunu için insanlar kendilerine imkan sağlayanlara teşekkürü alışkanlık haline getirmeli.</p>

  <p class="normal">Memnuniyet göstermekten uzak durmak, alamadıklarının mutsuzluğu içinde olmak yetinmeyi bilmemektir.</p>

  <p class="normal">Böyle biri karşısında, veren durumda olan, kim olursa olsun şevki kırılacak, vermemeyi tercih edecektir.</p>

  <p class="normal">Bilmek gerekir ki, “Artılarımızı düşünür şükredersek, artılarımız artar. Eksilerimizi düşünür sitem edersek eksilerimiz artar.”</p>

  <p class="normal2">IV. Gerçekleşmesi mümkün olmayan beklentilerden vazgeçmeyi veya ertelemeyi bilmek</p>

  <p class="normal">Her istediğine, anında ulaşma arzusu psikopatların özelliğidir. Aklı başında insanlar, her istediklerine her zaman hemen ulaşamayabileceklerini bilirler.</p>

  <p class="normal">Bu sebeple gerektiğinde istek ve arzuları ertelemeyi bilmelidir. İsteklerinin yerine getirilmesinde yaramaz ya da zekası düşük çocuklar gibi ısrarcı olanların, bir evlilik düzeni içinde mutluluk bulması zordur.</p>

  <p class="normal">Her ne kadar kadınlarının istekleri karşısında ağırdan alan ve ihmalkar olan erkeklerin sayısı az değilse de, kadınların isteklerini erteleme konusunda pek de eğitimli olmadıkları bir gerçek.</p>

  <p class="normal">Hayatını erkeğe bağlamış olanlar, mutluluklarına gölge düşmesini istemiyorlarsa, hemen gerçekleşmesi mümkün olmayan beklentilerini ertelemeyi bilmelidirler.</p>

  <p class="normal2">V. Mutluluğun dolaylı gerçekleşeceğini bilmek</p>

  <p class="normal">Mutluluk duygusunun önemli bir özelliği de, daha çok dolaylı olarak gerçekleşmesidir. Çoğu kimse kazandığı, aldığı, biriktirdiği ile mutlu olacağını sanır. Halbuki mutluluk duygusu insana doğrudan değil, dolaylı olarak gelmeye meyillidir.</p>

  <p class="normal">Birini mutlu ettikçe; yani verdikçe mutlu olacağını bilmek gerekir. Yedikçe, aldıkça biriktirdikçe değil; yedirdikçe, verdikçe, başkalarının sıkıntılarını giderdikçe, ihtiyaçlarını karşıladıkça huzur bulmak ve mutlu olmak mümkün.</p>

  <p class="normal">Bunun için hep almaya çalışmak doğru değil. Karşısındaki kişiye böyle bir imaj da verilmemeli.</p>

  <p class="normal">Evliliğini; kendi çıkarları açısından değerlendirircesine; “Bu evlilik bana ne verdi ki!” diye sorgulayan biri için deniz bitmiştir.</p>

  <p class="normal2">VI. Eşiyle arkadaş olmayı bilmek</p>

  <p class="normal">En uzun süren ve en sağlıklı ilişki “arkadaşlık”tır. Evliliğin de sağlıklı ve uzun süreli olması “arkadaşlık” formatına oturtulmasına bağlı.</p>

  <p class="normal">Arkadaşça ve dostça ilişkiler karşılıklı memnuniyeti getirir.</p>

  <p class="normal">İyi duygularla dolu bir hayat için bu şarttır. Hayata olumlu bakabilenler buna erişebilir.</p>

  <p class="normal">Duygular görünmez. İnsanlar birbirilerini söz ve davranışları ile tanırlar. Olumsuz söz ve davranışlar kırar, yıkar, dağıtır, uzaklaştırır. Söz ve davranışlara “olumsuz”luk yüklemekten sakınmak gerek. Çünkü bu, karşı tarafa da olumsuzluk götürür ve ilişkileri bozar. Hep olumsuz görüntü vermek, mutluluğa açılan kapıları daraltır ve sonunda da açılmamak üzere kapatır.</p>

  <p class="normal2">VII. Olumlu duyguları geliştirmeyi bilmek</p>

  <p class="normal">Duygular, başkalarını etkilemeden önce sahibini mutlu ya da mutsuz eder.</p>

  <p class="normal">Bütün iyi duygular “sevgi” odaklı, bütün kötü duygular “nefret” odaklıdır. İçinde; sevgi, aşk, merhamet, şefkat, acıma, yardımlaşma gibi duyguları besleyen kişi, kendi içinde mutluluk hisseder.</p>

  <p class="normal">Yüz birim duygunuz varsa, bunların içinde sevgi kaynaklı “iyi” duygularınız ne kadar fazla yer etmişse siz o kadar “iyi”siniz demektir.</p>

  <p class="normal">Nefret odaklı; kim, intikam, haset, kıskançlık gibi duygulara kendini kaptıran kişinin ise, içine kurt girmiş, ateş düşmüştür. Onu yer, yakar bitirir.</p>

  <p class="normal">Mutlu olmak istiyorsanız mutluluk vermeyen, kin, nefret, haset, kıskançlık gibi duygularınızı azaltmaya; mutluluk verici sevgi, merhamet, acıma, yardımlaşma gibi duygularınızı artmaya yönelmelisiniz.</p>

  <p class="normal">İyi duygular gül gibi, kötü duygular leş gibidir.</p>

  <p class="normal">Gül gibi harika kokular yayacak duyguları besleyip mutlu olmak varken, sırf birini sevmediniz yada hoşlanmadığınız bir davranışını gördünüz diye, içinizde kötü kokular yayacak bir şeyi neden barındırasınız ki!.</p>

  <p class="normal2">VIII. Haddini bilmek</p>

  <p class="normal">Tüm insanı ilişkilerde “haddini bilmek” kadar önemli ne olabilir! Kişinin ilişkilerini düzenleyen, konumunu kabullenmesini sağlayan, razı olmasını ve yetinmesini kolaylaştıran çok önemli ve önemli olduğu kadar da gerekli bir haslettir bu!</p>

  <p class="normal">Her insan bir durumla karşılaştığında ya da ortaya çıkan bir sonucu eleştirmeye ve değerlendirmeye başladığında, önce kendine bakmalı. Eğitimi, birikimi ve yeteneklerinin ifade ettiği anlam ve değeri gözden geçirmeli.</p>

  <p class="normal">“Bana bu mu düştü? Ben buna layık mıyım?” Derken, karşı tarafa haksızlık yapmamalı. Tasavvufi üslup içinde “Kişi kendin bilmeli!”. Kişi kendini bilmez, yani haddini bilmez ise, sürekli haksızlığa uğradığını, hep daha fazlasına layık olduğunu düşünür ki, bunun sonu kaçınılmaz olarak mutsuzluktur.</p>

  <p class="ortayazi">* * *</p>

  <p class="normal">“Beş yıl peşinde koştum. Sonunda o razı oldu, aileler kabul etti; sözlendik. Daha evlenmeden, henüz sözleneli üç ay oldu, hiçbir hevesim kalmadı, soğudum.</p>

  <p class="normal">Bu nasıl biri! Sürekli tartışıyor, beni sorguluyor. Ahret sualleri soruyor; bıktırdı. İlkokul mezunu, ekonomik olarak sıkıntılı bir ailenin kızı. Hep evi en lüks semtlerden tutmamı, en pahalı eşyalar almamı istiyor. Abuk sabuk hayalleri var.</p>

  <p class="normal">Yanına gitmek için can atardım. Şimdi daha gitmeden sıkıntı başlıyor. İnanın, bu kızın bende meydana getirdiği huzursuzluktan, kağıt oynamaya da başladım, bir nevi kumar yani! En çok korktuğum da buydu!</p>

  <p class="normal">Ben bu psikoloji ile evliliğe nasıl başlayabilirim ki?”</p>
</body>
</html>
