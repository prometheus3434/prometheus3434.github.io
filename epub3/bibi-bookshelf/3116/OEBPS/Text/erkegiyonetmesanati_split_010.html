<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>erkegi yonetme sanati</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_9">IX<br class="chapter"/>
  MUTLU OLMA ÇABASI</h1>

  <p class="sagitalik">“Kadınlar erkeklerin mecnun gibi olmasını isterler.<br class="chapter"/>
  Erkek, ‘leyla’sını bulmadan ‘mecnun’ olamaz!”</p>

  <p class="normal">Mutlulu için gerekli olan; “ihtiyaçların karşılanması” ve “yeteneklerin uygulama alanı bulması” ile ilgili olarak bir ölçüde “karşı cinse ihtiyaç” var.</p>

  <p class="normal">Özellikle kadınlar için bu daha çok hissedilir.</p>

  <p class="normal">Kadının, erkekten ve vasıtasıyla hayattan alacakları önemlidir.</p>

  <p class="normal">Bazıları mevcut şartları ve imkanları yeterli görmez. Böyle olunca da iki tavır ortaya çıkar; ya oturup “sitem ederek, yakınarak” daha da mutsuz olmak, ya da daha iyisine ulaşmak üzere “çaba harcamak.”</p>

  <p class="normal">Mevcudu yeterli bulmuyorsanız, daha iyisini temenni etmeniz yetmez, sitem etmeniz de!.</p>

  <p class="normal">Yeterince gayret göstermeden, çaba harcamadan, yorulmayı göze almadan olmaz. Yoksa daha iyisini beklemek hayalden öte bir anlam ifade etmez.</p>

  <p class="normal">Daha iyi bir hayat ve daha çok mutluluk için gösterilmesi gereken çabalar ise üç aşamada gerçekleşebilir.</p>

  <p class="normal2">A. KADININ KENDİNİ GELİŞTİRMESİ</p>

  <p class="normal">Maalesef toplumumuzda kadınlar hayata hazırlanmadıkları için, onların hayata dair bilebildikleri çoğunlukla eşlerinin gerisindedir. Bu sebeple hayatın gerçekleri ile yüzleşmekte zorlanırlar.</p>

  <p class="normal">Erkeklerin onları “anlamaz” kabul etmeleri de ayrı bir handikaptır.</p>

  <p class="normal">Topluma hakim olan, “kadınlığı dişiliğe indirgeyen” anlayış yerine, yeteneklerini geliştiren ve gerektiğinde kendi kendine yetecek duruma gelebilen kadın erkeğin gözünde de büyür.</p>

  <p class="normal">Hayatını erkekle birlikteliğe bağlayan, birlikteliği kadınlığa, onu da dişiliğine indirgeyen kadının bilmesi gerekir ki, bu anlayış üzerine kurulu mutluluk yüzeyseldir ve uzun sürmeyecektir.</p>

  <p class="normal">Evlilik en iyi haldeyken bile kadın kendini garantide göremez.</p>

  <p class="normal">Bir erkeğe çocuk doğurma ve ona hizmet etme, erkeğinin nezdindeki konumunu muhafaza etmeye yetmeyebilir.</p>

  <p class="normal">Şartlara boyun eğmek istemeyen, engelleri aşmak için kendini kabul ettirmek zorundadır. Bunun için öğrenme ve yeteneklerine göre kendini geliştirme çabası ilk adım olmalıdır.</p>

  <p class="normal2">B. EŞİNE HİTABEDEN KADIN OLMA GEREĞİ</p>

  <p class="normal">Elbette sağlıklı bir evlilik için erkeklik ve dişilik önemlidir. Ve de asla ihmal edilmemelidir. Bir kadının gözden düşmemesi için dişiliğin yanında, hatta onun da üzerinde erkeğine hitap eden biri olması gerekir. Eşine uzun süre hitap etmek için dişilik yetmez.</p>

  <p class="normal">Erkeğe hitap etmenin ilk şartı, onun yanında bulunmaktan mutlu olduğunu göstermektir.</p>

  <p class="normal">Kadının mutluluğu işte tam olarak buradan başlayacaktır.</p>

  <p class="normal">Eğer, “Ben bir yuva kuracağım; yuvamda mutlu olmak istiyorum. Yalnızlık bana göre değil!” düşüncesindeyseniz, o zaman mutluluğunuz için yapmanız gerekenler olduğunu bilmelisiniz.</p>

  <p class="normal">Bunun için, “mutlu görünmek” ilk doğru davranış olacaktır.</p>

  <p class="normal">Erkeğin, kadın karşısında kendini başarılı hissetmesi onun görünümüne göre gelişir. Erkek yanındaki kadını mutlu ve memnun görürse kendini başarılı addeder.</p>

  <p class="normal">Kadın ise, henüz mutlu olamadığını hissetse bile, önce mutlu görünebilmeli. Bu görüntü onu mutlu eder. Mutluluğunun devamı için kadının gönlünü hoş tutmaya özen gösterir.</p>

  <p class="normal">Aksi halde kadınını mutsuz gören erkekteki ilk duygu başarısızlık duygusudur. Başarısızlık duygusu ise arkasından mutsuzluk getirir.</p>

  <p class="normal">Doğal olarak, kendini mutsuz hisseden erkekten kadına mutsuzluk, mutlu hisseden erkekten de mutluluk yansıyacaktır.</p>

  <p class="normal">Mutsuz erkek, istese de kadını mutlu edemez.</p>

  <p class="normal">Mutlu görünmeyi becerebilen kadın, karşısındakine hitap etme şansını yakaladı demektir.</p>

  <p class="normal2">C. DAHA İYİ BİR HAYAT İÇİN ÇABA GÖSTERMEK</p>

  <p class="normal">Evlilik, “garantide olmak” demek değildir. Beklenmedik bir şekilde şartlar değişip, “yeni bir hayat”a başlamak mecburiyeti ortaya çıkabilir. Bu, hiç de uzak bir ihtimal değildir.</p>

  <p class="normal">Değişikliklere hazır olmak, değişiklik olmasa da insanı rahatlatacak önemli bir gerekliliktir.</p>

  <p class="normal">Hayat iyi ve kötü sürprizlerle doludur. Siz hepsine de aynı derecede hazır olmalısınız ki, beklenmedik durumlar karşısında şaşırıp kalmayasınız.</p>

  <p class="normal">Daha iyi bir hayata layık olduğunuzu düşünüyorsanız, bunun için siz de bir şeyler üretmenin yollarını bulmalısınız. Biraz da siz çaba gösterin. Göreceksiniz ki, kendi çabalarınızla elde etmeye başladığınız imkanlar size çok daha tatlı gelecektir.</p>
</body>
</html>
