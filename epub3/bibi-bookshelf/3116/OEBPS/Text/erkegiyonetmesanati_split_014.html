<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>erkegi yonetme sanati</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_13">XIII<br class="chapter"/>
  “MUTSUZ KADIN” GÖRÜNTÜSÜ ve<br class="chapter"/>
  ERKEKTEKİ SONUÇLARI</h1>

  <p class="sagitalik">“Mutsuz görünen kadın erkeğin gözünde değerini kaybeder.”</p>

  <p class="normal">&nbsp;</p>

  <p class="normal">Erkeğinin gözüne mutsuz görünen kadın problemdir. Bu onda bir dizi olumsuz duygu ve düşünce değişiklikleri oluşturur.</p>

  <p class="normal">“Mutsuz” görüntü; “arkadaşlık”, “sözlülük”, “nişanlılık” ya da “birlikte yaşam”dan evliliğe kadar, tüm yakınlaşmaları etkiler.</p>

  <p class="normal">Şöyle ki;</p>

  <p class="normal2">I. “Mutsuz bir kadın” erkekte “başarısızlık” duygusu uyandırır</p>

  <p class="normal">Erkeğin kadını mutlu etmek gibi bir görevi olduğu düşünülür. En azından kadınların böyle bir beklentisi vardır. Erkekler de bunu kabullenmiş görünürler.</p>

  <p class="normal">Eşini mutlu etmek, aynı zamanda “birliktelik”teki başarının da ölçüsü sayılır.</p>

  <p class="normal">Kişinin başarısız olduğu işten soğuduğu gibi, eşinin mutlu olamadığını gören erkek de kendini başarısız hisseder ve soğur.</p>

  <p class="normal2">II. “Mutsuz kadın” erkeğe beğenilmediği duygusu verir</p>

  <p class="normal">Birlikte olduğunuz biri sizin yanınızda mutsuzsa bunun sebebi acaba ben miyim diye düşünmeye başlarsınız. Söz konusu evlilik olduğunda da kişi gördüğü mutsuzluk tablosundan kendine pay çıkarır.</p>

  <p class="normal">Yeterli görülmediği ve beğenilmediği duygusuna kapılır. Beğenilmemek ise, hangi konuda olursa olsun, sıkıntı verir ve uzaklaşmaya neden olur.</p>

  <p class="normal2">III. Mutsuz görünen kadının, erkeğin gözündeki değeri azalır</p>

  <p class="normal">Erkek, eşini seçtiğinde onunla mutlu olmayı umut eder. Birlikte mutlu olacağı kişi onun için çok değerlidir.</p>

  <p class="normal">Ancak evlilikte tek taraflı mutluluk söz konusu olamaz. Bir tarafın sergileyeceği mutsuzluk diğer tarafa da yansır.</p>

  <p class="normal">Mutluluk verdiğinde anlamlı olan eş, mutsuz görünüşü ile karşı tarafı da mutsuz edeceği için varlık nedenini kaybeder. Evlilik anlamsızlaşır ve o oranda da kadının değersizliği sonucu ortaya çıkar.</p>

  <p class="normal">Mutsuz kadın böylece değersizleşir.</p>

  <p class="normal2">IV. “Mutsuz eş” erkeği sinirli ve hırçın yapar</p>

  <p class="normal">Kadındaki mutsuzluğun erkekte tetikleyeceği bir psikolojik hal de sinirliliktir.</p>

  <p class="normal">Kimse yanındaki birinin mutsuzluğuna uzun süre tepkisiz kalamaz. İstemeden de olsa anlayışız gibi görünür. Tahammülsüz ve kırıcı olur.</p>

  <p class="normal">Bu ise erkeğin günlük yaşamına ve işine yansır.</p>

  <p class="normal">Mutsuzluğun çarkları önüne geçilemez bir şekilde kötüye doğuru ilerlemeye başlar.</p>

  <p class="ortayazi">* * *</p>

  <p class="normal">“Ben iş adamıyım. Çalışanlarım genelde beni sever. Elbette herkes memnundur diyemem, ama en çok kimi memnun edemediğimi sorarsanız; ‘eşimdir! derim. Onu memnun etmeyi asla başaramadım. Başarabileceğimi de sanmıyorum.</p>

  <p class="normal">Evleneli 13 yıl oldu, artık çocuk da sayılmayız.</p>

  <p class="normal">Asla şiddete başvurmam. Kabalık etmem.</p>

  <p class="normal">Çok somurtkan!. Hep mutsuz olacak bir şeyler bulur. Sürekli hesap vermemi ister.</p>

  <p class="normal">İmkanlarım yok değil, ama ben mütevazı yaşamayı severim. Lüks beni rahatsız eder. Sade yaşadığımız pek de söylenemez ama, eşime göre çok “yavan” yaşıyormuşuz.</p>

  <p class="normal">Neden lüks semtlere taşınmadığımızı, neden hala eski eşyaları kullandığımızı sorar, perdelerden sıkıldığını söyler.</p>

  <p class="normal">Halbuki evlendiğimiz zamandan kalma bir tane mobilya ya da beyaz eşya kalmamıştır. Hepsini en az bir sefer, bazılarını belki iki sefer değiştirdik, yeniledik. Bu işin sonu yok ki!</p>

  <p class="normal">Hep başkalarının evlerindeki eşyalardan bahseder. Onların hanımlarına davranışlarının ne kadar farklı olduğunu söyler. Ben de, en çok başkaları ile kıyaslanmaktan nefret ederim.</p>

  <p class="normal">Bana sevecenlik lazım! Karşımdaki kadın sıkıntı çeksin demiyorum, ama biraz kanaatkar olsun kardeşim!</p>

  <p class="normal">Ne olur yani orta halliler gibi yaşasak?!</p>

  <p class="normal">Halbuki evlenmeden önce eşimin ailesi ekonomik olarak benim ailemden çok daha gerilerde idi. Hala da öyle!</p>

  <p class="normal">Desem ki, lüks içinde yaşamaya alışmış; hayır! Bu bir özenti!</p>

  <p class="normal">Mutsuzluk ruhuna işlemiş. Mutsuz olmak için bahanesi çok.</p>

  <p class="normal">İflah olacağını sanmam! Biraz yüzü gülsün istiyorum! İlaçlar işe yarar mı acaba?”</p>
</body>
</html>
