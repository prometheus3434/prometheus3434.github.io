<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 14" name="Generator" />
  <meta content="Microsoft Word 14" name="Originator" />
  <link href="../Text/filelist.xml" rel="File-List" />
  <link href="Fyodor%20Dostoyevski%20-%20%C4%B0nsanc%C4%B1klar_dosyalar/editdata.mso" rel="Edit-Time-Data" /><!--[if !mso]>
<style>
v\:* {behavior:url(#default#VML);}
o\:* {behavior:url(#default#VML);}
w\:* {behavior:url(#default#VML);}
.shape {behavior:url(#default#VML);}
</style>
<![endif]-->

  <title>İnsancıklar</title><!--[if gte mso 9]><xml>
 <o:DocumentProperties>
  <o:Author>Fyodor Dostoyevski</o:Author>
  <o:LastAuthor>karakartal</o:LastAuthor>
  <o:Revision>2</o:Revision>
  <o:TotalTime>301</o:TotalTime>
  <o:Created>2014-01-21T06:56:00Z</o:Created>
  <o:LastSaved>2014-01-21T06:56:00Z</o:LastSaved>
  <o:Pages>149</o:Pages>
  <o:Words>35243</o:Words>
  <o:Characters>200889</o:Characters>
  <o:Lines>1674</o:Lines>
  <o:Paragraphs>471</o:Paragraphs>
  <o:CharactersWithSpaces>235661</o:CharactersWithSpaces>
  <o:Version>14.00</o:Version>
 </o:DocumentProperties>
</xml><![endif]-->
  <link href="../Text/item0001.xml" rel="dataStoreItem" target="Fyodor%20Dostoyevski%20-%20İnsancıklar_dosyalar/props002.xml" />
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:SpellingState>Clean</w:SpellingState>
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:DrawingGridHorizontalSpacing>9.05 nk</w:DrawingGridHorizontalSpacing>
  <w:DrawingGridVerticalSpacing>9.05 nk</w:DrawingGridVerticalSpacing>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
  </w:Compatibility>
  
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:none;
        font-size:12.0pt;
        font-family:"Courier New";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="#0066CC" vlink="purple">
  <div class="WordSection">
    <span class="calibre6"><br class="calibre7" clear="all" id="calibre_pb_16" /></span>

    <p class="MsoNormal1"><span class="calibre2"><span>&#160;</span></span></p>

    <h6 class="MsoNormal"><span class="calibre2">26 Haziran</span></h6>

    <p class="MsoNormal2"><span class="calibre2"><span>&#160;</span></span></p>

    <p class="MsoNormal2"><span class="calibre2"><span>&#160;</span></span></p>

    <p class="MsoNormal2"><span class="calibre2">Sevgili Varenka!</span></p>

    <p class="MsoNormal2"><span class="calibre2"><span>&#160;</span></span></p>

    <p class="MsoNormal2"><span class="calibre2">Aslına bakarsanız o sevimsiz kitapları okumadım. Şöyle bir göz attım ve insanları güldürmek için, soytarılık olsun diye yazılmış bir şey olduğunu gördüm. Belki eğlenceli olabilir, belki Varenka bundan hoşlanır diye düşündüm ve size gönderdim.</span></p>

    <p class="MsoNormal2"><span class="calibre2">Ama Ratazyayev bana gerçek edebiyat eserleri vermeye söz verdi. Size de gönderirim hayatım. Ratazyayev görmüş geçirmiş biri, bir uzman, kendisi de yazıyor. Hem de ne yazmak! Cesur bir kalemi ve iyi bir üslubu var. Her bir kelimesinde, en önemsiz, en sıradan kelimesinde, zaman zaman benim Faldoni’ye ya da Teresa’ya söylediğim çeşitten kötü kelimelerinde bile bir üslup var. Odasında düzenlediği gecelere ben de katılıyorum. Tütün içiyoruz, bize kitaplar okuyor. Belki beş saat hiç durmadan okuyor, biz de onu dinliyoruz. Bu bir edebiyat toplantısı değil, bir bayram! Öyle güzel ki, sanki her bir sayfada ayrı bir çiçek var! Ratazyayev sevimli, iyi ve tatlı dilli bir adam. Onun yanında ben neyim ki? Hiçbir şey. O ünlü bir adam, ya ben neyim? Onunla karşılaştırılınca koca bir sıfır. Ama yine de benim için güzel şeyler söyler. Onun yazılarını kopya ediyorum. Sakın bu işin içinde bir iş olduğunu ve yazılarını temize çektiğim için bana nazik davrandığını sanmayın. Dedikodulara, o adi dedikodulara inanmayın. Bunları ben kendi isteğimle yapıyorum çünkü onu memnun etmek istiyorum. Eğer o bana karşı iyiyse bunun sebebi beni memnun etmek istemesi. Durumun inceliğini gayet iyi anlıyorum. O iyi kalpli, çok iyi kalpli bir adam, eşsiz bir yazar.</span></p>

    <p class="MsoNormal2"><span class="calibre2">Ah Varenka edebiyat harika bir şey. Önceki gün bu insanlarla beraber olunca bunu daha iyi anladım. Çok esrarlı bir şey! İnsanların kalplerini güçlendirir, ders verir. Ellerindeki küçücük bir kitapta bir sürü şey var. Harika bir kitap! Edebiyat bir resimdir ya da daha doğrusu hem resim hem de aynadır. Duygunun ifade edilmesidir, ince bir eleştiridir, öğretici bir belgedir. Bütün bunları onlarla beraber yavaş yavaş öğrendim. Size şunu dürüstlükle söyleyebilirim, onlarla orada oturup -hatta onlar gibi puro içerken- birbirleriyle tartışmalarını dinlerken, kendi yetersizliğimi anlıyorum, hiç sesimi çıkarmıyorum. Böyle bir ortamda bizim gibiler ancak bu kadarını yapabilirler. Ben mankafanın, kara cahilin biriyim; kendimden utanıyorum. Bütün gecemi bu tartışmaya nasıl bir katkıda bulunabilirim diye düşünerek geçirdim ama boşuna. Onlar gibi olamadığım için üzülüyorum. Beden gelişiyor ama kafa yerinde sayıyor. Boş zamanlarımda ne yaparım? Uyurum. Ne aptalım! Ama ihtiyacım olmayan bir uyuma eyleminden daha yararlı bir şeyler yapabilirim; oturup bir şeyler yazmak gibi. Böyle bir şey hem benim için yararlı olur hem de onları sevindirir. Bu işten ne paralar kazanıyorlar bir bilseniz! Tanrı onları korusun! Ratazyayev’e bir bakın, ne çok kazanıyor! Bir kâğıt dolusu yazı yazmak için ne kadar çaba harcar insan? Bazen günde beş sayfa yazıyormuş ve sayfa başına üç yüz ruble aldığını söylüyor. Hele küçük bir hikâye ya da duyulmamış bir fıkra yazacak olsa beş yüz ruble alıyormuş. İsterlerse vermesinler. Bazen bin rubleye bile para demiyormuş! Ne dersiniz buna? Bir de şiir defteri var. Şiirler pek uzun sayılmaz, onun için bile yedi bin ruble istiyor. Bir düşünsenize, yedi bin ruble! Bir gayrimenkul parası! Tam bir yatırım! Beş bin veriyorlarmış ama kabul etmiyormuş. Parayı alıp sonra yüzlerine tükürmesi için onu ikna etmeye çalıştım. Beş bin beş bindir, değil mi? Ama yo, yedi bin versin dolandırıcılar diyor. Gerçekten çok akıllı bir adam.</span></p>

    <p class="MsoNormal2"><span class="calibre2">Sizin için <i class="calibre1">İtalyan Tutkuları</i>’ndan bir alıntı yaptım. Onun kitaplarından biri bu. Şu parçayı okuyun ve kendiniz karar verin Varenka:</span></p>

    <p class="MsoNormal2"><span class="calibre2"><span>&#160;</span></span></p>

    <p class="MsoNormal2"><span class="calibre2">Vladimir ürperdi. Tutkuları içinde kabarıyor, kanı alevleniyordu.</span></p>

    <p class="MsoNormal2"><i class="calibre1"><span class="calibre2">“Kontes!” diye bağırdı. “Kontes! Bu tutkunun ne kadar korkunç olduğunu, ne delilik olduğunu biliyor musunuz? Yo, hayallerim beni aldatmadı! Sizi seviyorum, sizi delice, çılgınca seviyorum! Kocanızın tüm kanı bile ruhumdaki bu çılgın kaynamayı dindiremez! Önemsiz şeyler bitkin kalbimi tüketen cehennem ateşini söndüremez. Zinayida, Zinayida...”</span></i></p>

    <p class="MsoNormal2"><i class="calibre1"><span class="calibre2">“Vladimir!” diye fısıldadı kontes, omzuna dayanarak.</span></i></p>

    <p class="MsoNormal2"><i class="calibre1"><span class="calibre2">“Zinayida!” diye bağırdı Smelski.</span></i></p>

    <p class="MsoNormal2"><i class="calibre1"><span class="calibre2">İç çekişleriyle göğsü inip kalkıyordu. Ateş, aşk mihrabındaki parlak alevle coştu ve kadersiz kurbanların kalplerini dağladı.</span></i></p>

    <p class="MsoNormal2"><i class="calibre1"><span class="calibre2">“Vladimir!” diye fısıldadı kendinden geçen kontes. Derin bir iç çekti. Yanakları kıpkırmızı, gözleri alev alevdi...</span></i></p>

    <p class="MsoNormal2"><i class="calibre1"><span class="calibre2">Yeni ve korkunç bir birliktelik sağlandı.</span></i></p>

    <p class="MsoNormal2"><i class="calibre1"><span class="calibre2">Yarım saat sonra yaşlı kont, karısının yatak odasına girdi.</span></i></p>

    <p class="MsoNormal2"><i class="calibre1"><span class="calibre2">“Hayatım, konuğumuz için semaveri hazırlatalım mı?” dedi yanağına şöyle bir dokunarak.</span></i></p>

    <p class="MsoNormal2"><span class="calibre2"><span>&#160;</span></span></p>

    <p class="MsoNormal2"><span class="calibre2">Evet hayatım, ne diyorsunuz? Biraz açık saçık olabilir ama yine de iyi. İyi olan şey iyidir, ona kötü denemez. İzninizle onun <i class="calibre1">Yermak ile Züleyha</i> adlı eserinden de bir alıntı yapacağım.</span></p>

    <p class="MsoNormal2"><span class="calibre2">Hikâyenin konusu şöyle: Sibirya fatihi vahşi ve korkunç Kazak Yermak, esir aldığı Sibirya Çarı Küçüm’ün kızı Züleyha’ya âşık olur. Sizin de bildiğiniz gibi olay Korkunç İvan zamanında geçiyor. İşte Yermak ile Züleyha arasında geçen konuşma:</span></p>

    <p class="MsoNormal2"><span class="calibre2"><span>&#160;</span></span></p>

    <p class="MsoNormal2"><i class="calibre1"><span class="calibre2">“Beni sevdiğini söyle Züleyha! Söyle, söyle. Hadi söyle!”</span></i></p>

    <p class="MsoNormal2"><i class="calibre1"><span class="calibre2">“Seni seviyorum Yermak,” diye fısıldadı Züleyha.</span></i></p>

    <p class="MsoNormal2"><i class="calibre1"><span class="calibre2">“Şükürler olsun! Çok mutluyum!.. Gençliğimden beri zavallı ruhumun istediği her şeyi verdin bana. Yol gösterici yıldızım, beni buralara sen getirdin. Beni Kamenni Poyas’a</span></i><a class="pcalibre pcalibre1" href="../Text/Fyodor%20Dostoyevski%20-%20Insanciklar_split_057.html#_ftn15" id="_ftnref15" title=""><span class="MsoFootnoteReference"><span class="calibre8"><span><!--[if !supportFootnotes]--><span class="MsoFootnoteReference"><span class="calibre5">[15]</span></span></span></span></span></a> <i class="calibre1"><span class="calibre2">sen getirdin. Züleyha’mı bütün dünyaya göstereceğim. O vahşi canavarlar beni suçlamaya cesaret edemeyecekler! Ah şu seven ruhumun gizli acılarını bir anlayabilselerdi! Tek bir damla gözyaşındaki şiiri görebilselerdi! Bırak da gözyaşlarını öpeyim, o kutsal yaşı kurutayım... O bu dünyaya ait bir kadın değil!”</span></i></p>

    <p class="MsoNormal2"><i class="calibre1"><span class="calibre2">“Yermak,” dedi Züleyha, “dünya çok kötü, insanlar çok acımasız! Bize rahat vermezler, bizi kınarlar sevgili Yermak! Baba yurdunda, Sibirya’nın karları içinde yetişmiş zavallı bir kız senin soğuk, buz tutmuş, acımasız, boş dünyanda ne yapsın? İnsanlar beni anlamazlar, canım!”</span></i></p>

    <p class="MsoNormal2"><i class="calibre1"><span class="calibre2">“O zaman Kazak kılıcı tepelerinde ıslık çalmaya başlar!” diye bağırdı Yermak, gözlerini açarak.</span></i></p>

    <p class="MsoNormal2"><span class="calibre2"><span>&#160;</span></span></p>

    <p class="MsoNormal2"><span class="calibre2">Yermak Züleyha’sını boğazı kesilmiş bir hâlde bulunca ne yapar dersiniz Varenka? Yaşlı ve kör Küçüm, Yermak yokken onun çadırına girer ve kendisini tahtından eden Yermak’a öldürücü bir darbe vurmak isterken kendi kızının boynunu keser.</span></p>

    <p class="MsoNormal2"><span class="calibre2"><span>&#160;</span></span></p>

    <p class="MsoNormal2"><i class="calibre1"><span class="calibre2">“Bıçak bilemeyi çok severim!” diye bağırdı Yermak, Şam işi çelik hançerini Şaman taşında bilerken. “Kanlarını akıtacağım, kanlarını! Onları parçalara ayıracağım!”</span></i></p>

    <p class="MsoNormal2"><span class="calibre2"><span>&#160;</span></span></p>

    <p class="MsoNormal2"><span class="calibre2">Züleyha’sı olmadan yaşayamayan Yermak, kendini İrtiş Irmağı’na atar ve hikâye böylece biter.</span></p>

    <p class="MsoNormal2"><span class="calibre2">Şimdi de özellikle güldürmek için yazılmış bir komediden bir parça yazıyorum:</span></p>

    <p class="MsoNormal2"><span class="calibre2"><span>&#160;</span></span></p>

    <p class="MsoNormal2"><i class="calibre1"><span class="calibre2">Sarı göbekli İvan Prokofyeviç’i tanıyor musunuz? Prokefi İvanoviç’in bacağını ısıranı tanırsınız. İvan Prokofyeviç aniden sinirleniveren ama çok ender rastlanan değerlere sahip biridir. Prokefi İvanoviç ise ballı karaturpa düşkündür. Pelageya Antonovna ile arkadaş olmaya başladıklarında... Pelageya Antonovna’yı tanırsınız, değil mi? Hani hep eteğini ters giyen kadın.</span></i></p>

    <p class="MsoNormal2"><span class="calibre2"><span>&#160;</span></span></p>

    <p class="MsoNormal2"><span class="calibre2">Bu gerçekten çok komik bir şey Varenka, çok komik! Bize okuduğu zaman gülmekten kırılmıştık. Tanrı onu korusun! Biraz hayal ürünü ve boş olabilir ama yine de masum bir şey. Bence Ratazyayev kusursuz biri ve bu nedenle de birinci sınıf bir yazar, bildiğim diğer yazarlara hiç benzemiyor.</span></p>

    <p class="MsoNormal2"><span class="calibre2">Bazen düşünüyorum da... eğer bir şeyler yazmaya kalkışsam nasıl bir şey olurdu? Örneğin, diyelim birdenbire <i class="calibre1">Makar Devuşkin’den Şiirler</i> diye bir kitap çıkıverseydi, ne olurdu? O zaman siz ne derdiniz meleğim? Ne düşünürdünüz, nasıl olurdu? Bana gelince kitabım çıkar çıkmaz artık Nevski Prospekt’te görünmeye cesaret edemezdim. Bir düşünsenize birileri çıkıp: “İşte yazar ve şair Devuşkin,” ya da “İşte Devuşkin,” deseler? Böyle bir şey olduğunda çizmelerimi ne yapardım örneğin? Her zaman yama içinde olan çizmelerimi? Bazen öylesine kötü deliniyorlar ki anlatamam. Birisi yazar Devuşkin’in çizmelerinin yamalı olduğunu görse ne olurdu? Kontesin ya da düşesin biri bunu öğrense ne söylerdi hayatım? Büyük olasılıkla bunu fark etmezdi çünkü ben konteslerin çizmelerle, özellikle de devlet memurlarının çizmeleriyle ilgilendiklerini pek sanmıyorum. -Çünkü çizme çizmedir ne de olsa.- Ama ona anlatırlardı. Dostlarım beni ele verirlerdi. Evet, Ratazyayev beni ele veren ilk kişi olurdu. Hemen Kontes V.’ye koşardı. Araları iyiymiş. Bütün toplantılara davet edildiğini söyler, aileden biri gibiymiş. Tam bir hanımefendi olduğunu söyler. Çapkının biri şu Ratazyayev!</span></p>

    <p class="MsoNormal2"><span class="calibre2">Her neyse bu konu bu kadar yeter. Bütün bunları sizi biraz eğlendirmek için yazıyorum küçük meleğim. Hoşça kalın küçük güvercinim. Size bu kadar şey yazdıysam bugün çok mutlu olduğumdan. Hepimiz Ratazyayev’in odasında yemek yedik, sonra da belki hayatımda hiç tatmadığım Romen şarabı</span><a class="pcalibre pcalibre1" href="../Text/Fyodor%20Dostoyevski%20-%20Insanciklar_split_057.html#_ftn16" id="_ftnref16" title=""><span class="MsoFootnoteReference"><span class="calibre8"><span><!--[if !supportFootnotes]--><span class="MsoFootnoteReference"><span class="calibre5">[16]</span></span></span></span></span></a> <span class="calibre2">içtik. -Öyle neşeli insanlar ki!-... Ama bütün bunları size ne diye yazdım sanki? Lütfen benim hakkımda yanlış fikirlere kapılmayın Varenka. Bunları neşelenin diye anlatıyorum. Size kitaplar göndereceğime söz veriyorum. Burada elden ele gezip duran bir roman var, Paul de Kock’un</span><a class="pcalibre pcalibre1" href="../Text/Fyodor%20Dostoyevski%20-%20Insanciklar_split_057.html#_ftn17" id="_ftnref17" title=""><span class="MsoFootnoteReference"><span class="calibre8"><span><!--[if !supportFootnotes]--><span class="MsoFootnoteReference"><span class="calibre5">[17]</span></span></span></span></span></a><span class="calibre2">. Ama size onu göndermeyeceğim... Yo, yo! Paul de Kock size pek uygun değil. Onun bütün Petersburg eleştirmenlerini çok kızdırdığını söylüyorlar. Size biraz şeker de gönderiyorum. Özellikle sizin için aldım. Yiyin hayatım, ağzınıza her attığınızda beni hatırlayın. Ama dikkat edin de ağzınızda eritin, sakın çiğnemeyin, dişleriniz ağrır. Belki de meyveli şekerleri seversiniz. Lütfen bana yazıp haber verin. Şimdilik hoşça kalın. Tanrı sizi korusun küçük güvercinim. Sonsuza dek sizin en sadık dostunuz olan,</span></p>

    <p class="MsoNormal2"><span class="calibre2"><span>&#160;</span></span></p>

    <p class="MsoNormal"><span class="calibre2">MAKAR DEVUŞKİN</span></p>
  </div>
</body>
</html>
