<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Jessie Lamb'ın Vasiyeti</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block15">Bir ömür evvel, AÖS’den önce... Bisikletimi kapıya doğru ittirince kurumuş çamurlar yere saçıldı. Vitesi küçültmeye çalışırken Ashton istasyonuna kadar deli gibi sallanarak gittim. Yüksek viteste sıkışmıştı.</p>

  <p class="block15">Piccadilly’de Lisa’nın yanında Gabe’i de görmeyi bekliyordum fakat yalnız gelmişti. Gabe, ona koyunlardan başka bir şeyin olmadığı yerde pis bir hippi hayatı yaşamak istemediğini söylemişti. “Büyük ihtimalle fikrini değiştirir,” dedi fakat durumdan memnun olmadığını görebiliyordum.</p>

  <p class="block15">Bu yüzden bana teklif etmiş olabileceği aklıma geldi. Weetenhall hakkında duyduklarımızı birbirimize aktardık. Nat onu güvenli bir telefondan aramış ve saklanıyor olduğunu söylemişti. Havaalanı protestosu ile ilgili ne bildiğini sordum.</p>

  <p class="block15">“Havaalanlarının teröristler için ana hedeflerden biri olduğunu açık bir şekilde ortaya serdi. Yani bu bir başarı.”</p>

  <p class="block15">BİG’den kimsenin tutuklandığını duymamıştı.</p>

  <p class="block15">Shrewsbury’de bisikletlerimize kompartımanda yanımıza alabileceğimiz daha küçük, yavaş ve daha boş bir trene geçtik. Lisa’nın bir haritası vardı, nereye gidiyor olduğumuzu gösterdi. Çiftlik, en yakın istasyondan sekiz mil uzaktaydı.</p>

  <p class="block15">Pencerelerden bakınca kırsal bölgenin boş ve meyilli arazisindeki koyun sürüleri ve kümelenmiş tek tük tarlalar görülüyordu. Uzakta tepeler yükseliyordu. Güne başlarken hava sisli ve griydi fakat şimdi bulutlar dağılıyordu. Mavi gökyüzünün öbek öbek ortaya çıkışını izledik.</p>

  <p class="block15">Trenden inmemiz gereken yer üzerinde yalnızca isim levhası olan bir platformdu ve bilet gişesi bile yoktu. Bisikletlerimizi indirdik. Orada bizden başka kimse yoktu. Sağ öte tarafta koyu renk çatılı ve boş bahçeleri yolla birleşen bir sıra ev vardı. “Hemzemin geçidin üzerinde solda.” Lisa bisikletinin pedallarına asıldı ve ben de bir adım arkasından tepeye doğru onu takip ettim, yürümekten daha yavaştı ve iki kat daha fazla enerji harcıyorduk. Yine de zirveye varana kadar devam etpıeyi başardım ve sonra sihirli bir biçimde vites çözüldü ve yeniden kullanılabilir hale geldi.</p>

  <p class="block15">Bunaltıcı trenden ve bacaklarımın vücuduma oksijen pompalamasından sonra ciğerlerime çektiğim hava parlak ve tazeydi. Gün ışığı bulutların arasından kırların üzerine yayılarak bir spot ışığı gibi yanımızdaki taştan duvarı, ötedeki yeşil tarlayı ve gümüş koruluğu aydınlatıyordu. Bir sonraki tepe daha dikti ve Lisa gidonun üzerine yüklenip hızlıca pedal çevirerek tepeye sürdü. Ben ise yarı yola geldiğimde bisikletten inip yürüdüm. Kalbimin atışı, arka frenin sürtme sesi ve uzaktan duyulan kargaların gaklaması dışında başka bir ses yoktu. Merkezinde yalnızca ben olunca etrafımdaki arazi çok büyük ve boş gözüktü. Lisa tepede beni bekledi ve aşağıya birlikte inerken hızdan ve nefesimizin kesilmesinden dolayı çığlık attık. Tarlalar önümüzde halı gibi açılıyordu.</p>

  <p class="block15">Nihayet sağa doğru sapan daha küçük bir yola geldik ve Lisa bir kapının önünde durdu. “Orada, yukarıda.” Yol tepenin yukarısına ve çıplak ağaçlara doğru uzanıyordu. Kapı kilitli değildi ve menteşeler bozuktu. Bisikletleri güçlükle içeri sokmayı ve ormana doğru itmeyi başardık. Yukarıdan bakınca aşağıdaki vadide bir dere ve yanında küme halinde eklentileriyle bir çiftlik evi görünüyordu. Güneş yeniden çıktı ve bir ışık seli vadiyi yıkadı. Birbirimize baktık ve güldük. Bisikletlerimizi ağaçlara yasladık ve eve doğru yürümeye koyulduk.</p>

  <p class="block15">Önde, zemini taşlarla kaplı bir bahçe ve üç tarafında binalar vardı. Ev, bakımsız bir ahır ve hayvan ağılma benzeyen birkaç ahşap kulübeden oluşuyordu. Ahırın önünde birkaç küflenmiş saman balyası duruyordu. Lisa çiftlik evinin kapı basamağındaki bir taşı kaldırdığında ortaya eski moda büyük bir anahtar çıktı.</p>

  <p class="block15">Kapıyı açıp loş mutfağın içine girdik. “Tanrım,” dedi.</p>

  <p class="block12"><span class="text5">“Mükemmel!” Bir duvar boyunca eski bir ocak ve içinde dağınık halde bardakların, tabakların ve sararmış kâğıtların -faturalar, postalar, gazeteler- olduğu büyük siyah bir dolap vardı. Masanın üzerine kavanozlar ve şişeler yığılmıştı; tohum katalogları, bir bilgisayar ve yazıcı, içi çamaşır dolu bir sepet de vardı.</span> <span class="text11">Ocağın</span> <span class="text5">yanında çatlamış bir çift bot duruyor ve kapının üzerindeki askıda bir yağmurluk sallanıyordu.</span></p>

  <p class="block15">İçerisi çöp ve çürümüş bir şeyler kokuyordu. Kokunun iğrençliğine bakınca muhtemelen ölmüş bir fare ya da kuştu.</p>

  <p class="block15">“İnsanlara ne olmuş?” diye sordum. Bulaşık leğeninin içindeki hareketsiz suda paslanmış bir kızartma tavası vardı.</p>

  <p class="block15">“Mutsuz bir hikâye,” dedi Lisa. “Fakat bak! Bir odun sobası, ne kadar iyi değil mi? Biraz odun keserek ısınabilir, yemek pişirebilir ve su kaynatabiliriz.” Musluğu açmayı denedi, önce etrafa biraz su sıçradı, sonra borular çınladı ve sustu. “Kapatmışlar,” dedi. “Plastik variller alır, çatıya koyup yağmur suyu biriktiririz.”</p>

  <p class="block15">Şöminenin yanında çiçek desenli bir koltuğun olduğu oturma odasına geçtik. Şöminenin içinde yumuşak ve beyaz küller vardı. Köşede bir televizyon vardı ve koltuğun üzerinde bir hesap makinesi, kalem ve elle çizilmiş şekillerin olduğu bir liste vardı. Salondan, içerisinde üst üste konmuş kutular ve kırık eşyaların olduğu ardiyeye geçiliyordu. “Ne oldu Lisa?”</p>

  <p class="block15">Yukarı çıkıp yatak odalarına bakarken anlattı. Çiftlik, burayı adam etmeye çalışan genç bir çifte aitti. Kadın hamileydi ve sonra AÖS’ye yakalanmıştı. Kocası ekim ayma kadar orada yalnız başına kalmış ve sonra kendini öldürmüştü.</p>

  <p class="block15">Çiftlik ailesine geçmişti. Onlar da şimdi annesiz çocuklara bağışlamışlardı.</p>

  <p class="block15">“İkisi de burada mı ölmüş, evin içinde?”</p>

  <p class="block15">“Nasıl bilebilirim? Bütün ilgilendiğin bu mu? Bu yerin sahip olduğu muhteşem potansiyeli göremiyor musun?”</p>

  <p class="block15">“Üzgünüm. Evet.”</p>

  <p class="block15">Ana yatak odasında sanki birisi daha o sabah üzerinden çıkarmış gibi bir kenara bırakılmış yatak kıyafetleri vardı.</p>

  <p class="block15">Diğer odada duvara bir portatif merdiven yaslanmış ve üzerinde dengede duran bir boya kutusu vardı. Duvar maviye boyanmıştı. Yatak odalarının üzerinde çatı katı vardı. Birkaç yerden gökyüzünü görebiliyordunuz. Yerde yaprak ve tüyler vardı. “Bahse girerim burada bir yerlerde yuva var,” dedim fakat göremedik.</p>

  <p class="block15">Dışarı çıkıp diğer binaları kontrol ettik, hepsi yıkık döküktü. Lisa planlarına dalmıştı. Çocuk evinin banka hesabında bağışlanmış paralar vardı. Alet ve tohum alacaktı.</p>

  <p class="block15">Sebze ekecekti; patates, soğan, fasulye, lahana, pancar, mısır, ayçiçeği... Geyik ve tavşanların girmemesi için bahçenin etrafına düzgün bir çit koymak zorunda kalacaklardı.</p>

  <p class="block15">Bir sera satın alacak ve orada domates, çilek, pırasa yetiştirecekti.</p>

  <p class="block15">Ayrıca tavuk ve keçi de alacaktı. Hayvancılık ile ilgili bir şeyler okumuştu. Bir keçinin sütünü sağıp yoğurt ve peynir yapabileceğini iddia etti. Elma, armut ve fındık ağaçları ile ahududu ve kuş üzümü alacak, arılar hakkında bilgisi olan birine arı kovanları kurdurup nasıl bakılacağını öğrenecekti. Ev atıkları sidikle karıştırılacak ve bahçeleri gübrelemek için kullanılacaktı. Kapıları düzeltecek, çatıyı onaracak, yalıtım yaptıracaktı. Eğer tüm bunları bu sene yapabilirlerse gelecek sene daha fazla ekin, tahıl ekecek; belki bir bağ kuracaklar ve inek bakmaya başlayacaktı.</p>

  <p class="block15">“Ahırı daha fazla yatak odası için dönüştürebiliriz,” dedi. “Kulübeleri depo olarak kullanabiliriz. Domates gibi sebzeleri güneşte kurutabilir, meyvelerden reçel yapıp saklayabilir ve kışın donmasınlar diye kök bitkiler için yeraltına depo yapabiliriz. Yağmur suyumuza ek olarak dereyi kullanabiliriz ve o tepeye kendi rüzgâr tribünümüzü kurmamak için hiçbir neden yok.” Güldü. “Buranın adını Cennet Bahçesi koyacağım!”</p>

  <p class="block15">Lisa yeniden eve girip mevcut aletlerin listesini çıkarırken ben de arka bahçede eski bir banka oturdum. Güneş neredeyse ısıtıyordu ve yol kenarındaki kaldırım taşlarının arasında açık sarı renkli öksürük otları büyümüştü. Lisa’nm buraya başka kişilerle geldiğini, erzakları boşalttıklarını ve kimin nerede uyuyacağına karar verdiklerini, mutfağı temizlediklerini, ateşte yakmak için çöpleri dışarı çıkarttıklarını hayal ettim. Hava kararınca alevlerin etrafında toplanacaklar, gülecekler ve planlar yapacaklardı.</p>

  <p class="block15">Öksürük otu baharın ilk çiçeğiydi. Her şey kendini yeniliyordu, vadi yakında yeni yeşil yapraklarla dolacaktı. Lisa dışarı çıktı ve hazır olduğunu söyleyerek seslendi. Bahçeye girdiğimde kilidin içinde dönmeyen anahtarla boğuşuyordu.</p>

  <p class="block15">Güldü ve evin ayrılmamızı istemediğini söyledi. Ona yardım ettim ve anahtarı taşın altına koydum, bisikletlerimize doğru yürüdük. Lisa buranın nasıl geliştirilebileceği üzerine kafa patlattı. Ben düşünmüyordum fakat kafamın içinde tıslayan bir elektrik vardı. İstasyona gidene kadar sürekli kafamın içindeydi. Bisikletlerimizle platforma girdiğimizde kafam düzeldi ve eve gitmek istemediğimi anladım.</p>

  <p class="block15">Yalnızca bir süre kendi başıma kalabilseydim -gerçekten kendi başıma, diğer kişilerin bana ulaşabilecekleri bir yerde değil- ve düşünmek için zamanım olsaydı her şeyi açıklığa kavuşturabilirdim. Cennet Bahçesi kalmak için kusursuz bir yerdi. Bu durumun artık kimseyle hiçbir ilgisi yoktu; ne Baz ne Iain ne annem ne babam ne Lisa ne de Sal; yalnızca benimle alakalıydı. Benim hayatım. Bir boşluğu doldurmak için kendimi genişletmem gerekiyordu... Bir oda, ev, vadi... Gerçekten ve yüzde yüz emin olmak için.</p>

  <p class="block12"><span class="text5">Bir an için Lisa’nm da kalmaya karar verebileceğini düşündüm fakat Gabe’e geri dönmek istemişti. Sinyal alan bir yere vardığında benim için anne ve babama telefon etmesini istedim. Tren geldiğinde bisikletimle platformda durdum ve arkasından el salladım. Ayağımı pedaldan çekmeden bütün yolu geri döneceksem kendime bunun yapılacak en doğru şey olduğunu söyledim. İkinci tepenin üzerinde pedalların üzerinde durmak zorunda kalsam ve çok yavaş gittiğim için yol boyunca sallansam da bunu başardım. Bisikletimi ka- ' pmın yakınındaki çalıların içine sakladım. Yolu yürümeye başladığımda her şey daha gürültülü geldi. Gaklayan kargalar ve cıvıldayan orman kuşları, adımlarımın hışırtısı, ağaç tepelerindeki yumuşak esinti... Parlak yeşil ve sarımsak kokulu yapraklar ölü yaprakları dürtüyordu. Bir kuş korkuyla şakıyarak uçtu.</span> <span class="text11">Eğer anahtar kilidin içinde takılmadan dönerse,</span> <span class="text5">dedim kendi kendime,</span> <span class="text11">eğer sobayı yakabilirsem, burada olmam gerektiğini kanıtlamış olurum.</span> <span class="text5">Anahtar ilk denememde sorunsuzca döndü. Evi tekrar dolaştım, kendi başıma kalınca farklı şeyleri görüyordum. Oturma odasındaki şöminenin yanında bir kovanın içinde çıra ve odun, banyodaki havalandırma dolabında düzgünce katlanmış çarşaflar ve yastık kılıfları vardı. Kilerde pörsümüş ve filizlenmiş bir çuval patates ve domates, ton balığı, mısır konserveleri vardı. Kendime yemek yapabilirdim.</span></p>

  <p class="block15">Oturma odasındaki şömineyi yakmaya ve sıcak koltukta uyumaya karar verdim. Temiz çarşaf ve bir yorgan getirdim.</p>

  <p class="block15">Soğuktular fakat ateşin başında onları ısıtabilirdim. Mutfak çekmecelerinde mum arayarak biraz vakit harcadım. Yarım paket doğum günü mumu dışında bir şey bulamadım. Fark etmezdi. Uyumaya hazır olana kadar ateşi besleyebilirdim.</p>

  <p class="block15">Şömine ızgarasının altındaki külleri temizledim, sonra ellerimi yıkamak için su bulmaya gittim. Havalandırma dolabındaki büyük yuvarlak sıcak su tankını hatırladım. Lisa soğuk suyu açmaya çalışmıştı, sıcağı değil. Banyodaki sıcak su musluğunu çevirince borular öttü ve su geldi. Bir tank dolusu su bana yeter de artardı.</p>

  <p class="block15">Öğleden sonra geçmişti. Yerde duran kâğıtları buruşturdum ve şömine rafındaki son kibritle ateş yaktım. Birkaç odunu içine attım ve siperliğini kapadım. Kalın perdeleri çektim ve bahçeye çıktım. Güneş çoktan batmıştı ve gökyüzü bulutsuz koyu maviydi. En parlak yıldızları görebiliyordum.</p>

  <p class="block15">Kargalar ormanda gaklıyordu fakat onun dışında her yer sessiz, gökyüzüne doğru açık ve huzur doluydu. Bahçeye işedim ve gece tekrar ihtiyacım olup da dışarı çıkmak zorunda kalmamayı umdum. îçeri geçtiğimde mutfakta önümü göremedim, masayı ve sandalyeleri geçerek yolumu anlamaya çalıştım. Ateşim harıl harıl yanıyor, oturma odasını odunun nefis kokusuyla dolduruyor, koltukların arkasında uzun siyah gölgeler oluşturuyordu. İhtiyacım olan her şeyi çoktan toplamıştım:</p>

  <p class="block15">Konserveler ve konserve açacağı, tava, kaşık, bir bardak su.</p>

  <p class="block15">Tavayı alevlerin üzerinde tutabildiğim kadar tuttum ve yüzüm ateşten parlayarak ılık çayımı içtim. Sonra oturup alev- lerı izleyerek kırmızı ve sarı dans eden şekillerin dışında her şeyi kafamdan boşalttım. Her şey kaybolunca battaniyeye sarındım ve göz kapaklarımın üzerinde titreşen şömine ateşinin sıcaklığında uyumak için kıvrıldım.</p>

  <p class="block15">Ne kadar süre uyuduğumu bilmiyorum fakat bir titremeyle uyandım. Gözlerimi açtığımda her yer siyahtı. Nerede olduğumu hatırlamaya çalışarak kıpırdamadan uzandım.</p>

  <p class="block15">Ateşin olması gereken yere doğru döndüm fakat orada değildi. Doğruldum ve ayaklarımı pütürlü halının üzerine koydum. Karanlık, boğucu bir örtü gibiydi. Eşyaların koyu hatları bile seçilmiyordu, yalnızca kara bir leke vardı. Yapılabilecek en iyi şey perdeleri açmaktı.</p>

  <p class="block15">El yordamıyla ve ayaklarımı sürüyerek pencereye doğru gittim. Parmaklarım ağır kadife perdeyi buldu ve çekti, sonra elimi götürüp soğuk camın üzerine koydum. Fakat daha aydınlık olmamıştı. İki perdeyi de büyük bir yırtılma sesiyle beraber çektim fakat görüşümde bir değişiklik olmadı, siyahlığın dışında bir şey yoktu. Orada, pencerenin önünde gökyüzünü kapatan bir duvar mı vardı? Artık titriyordum, yolumu bularak koltuğa döndüm ve battaniyeyi üzerime çektim. Dünya sanki isle kaplanmıştı. Canlı canlı gömüldüğümü hayal ettim. Gözlerinizi ne kadar büyük açtığınızı düşünürseniz düşünün, hâlâ karanlıktı. Karanlık yüzünüze bastırıyordu ve çıkış yolu yoktu. Seni uyuttuklarını düşünseler bile, ya bilincin yerinde olursa?</p>

  <p class="block15">Mantıklı olmaya çalıştım. Dışarıda hiç ışık yoktu çünkü sokak lambaları ya da başka evler yoktu. Güzel, ışık kirliliği yok. Fakat kalbim o kadar hızlı atıyordu ki göğsümü acıtıyordu.</p>

  <p class="block12"><span class="text5">Burada ölen genç insanları düşündüm. Ölü olmak; gözlerinize, kulaklarınıza ve ağzınıza bastıran karanlıktı, sizi yalnızlığınıza kapatıyordu. Keşke pencerenin şeklini gösterecek zayıf bir parıltı olsaydı. Tuşlarına basıldığında ışığı yanan cep telefonumu hatırladım. Pilini harcamamak için kapatmıştım çünkü sinyal yoktu. Yerleri yokladım fakat yakında bir yerde değildi. Hareket etmeye korktum, sessiz olmalı ve dinlemeliydim. Her bir dakika geçtiğinde bir sonrakine dayanmam imkânsızlaşıyordu.</span> <span class="text11">Eğer bunu atlatırsam,</span> <span class="text5">dedim kendi kendime...</span> <span class="text11">Eğer yalnızca bu geceyi atlatabilirsem...</span></p>

  <p class="block15">Sonunda sabah olduğunda gözlerim gerilmekten acıyordu.</p>

  <p class="block15">Bana oyunlar oynuyordu, karanlığın içinde kara şekiller, hareket eden siyah katmanlar görüyordum. Nihayet penceredeki griliği seçebildim. Orada bir ışık olduğundan emin olduğumda kıvrıldım ve kestirdim.</p>

  <p class="block15">Bir ya da iki saat sonra dışarı çıktım. Yeni su birikintileriyle sisin alçakta olduğu bir sabahtı. Gece çiğ tutmuş olmalıydı. Bütün vadi bulutlarla örtülmüştü, kuş sesi bile duymuyordum. Uykusuzluktan dolayı solgun ve süzülmüş hissediyordum. Açması bir halde olduğumu biliyordum.</p>

  <p class="block15">Fakat son anda başarısız olup kaçmaktansa şimdi geri çekilmek daha iyi olacaktı. Dr. Nichol emin olmamı istemişti ve ben gözlerimi kapamaya bile çok korkuyordum. Karanlıktan çok korkuyordum.</p>

  <p class="block11"><span class="text13">Perşembe gecesi</span> <span class="text">Kovayı boşalttıktan sonra, “Kokuyorsun, Jess. Banyo yapman lazım,” diyor.</span></p>

  <p class="block15">“Ben koku almıyorum.”</p>

  <p class="block15">“Banyo yaparsan daha rahat edersin. Seni anlamıyorum.”</p>

  <p class="block15">“Orası kesin.”</p>

  <p class="block15">“Tanrı aşkına. Hastalanmak mı istiyorsun?”</p>

  <p class="block15">“Neden olmasın? Sanırım açlık grevine başlayacağım.”</p>

  <p class="block15">“Orası şüpheli.”</p>

  <p class="block15">“İnanmıyorsun. Hâlâ açgözlü, küçük bir çocuk olduğumu düşünüyorsun. Hâlâ beni tanıdığını düşünüyorsun değil mi? Hâlâ benim hakkımda her şeyi bildiğini sanıyorsun.”</p>

  <p class="block15">“Seni yaşayan herkesten daha iyi tanıyorum. Bir hata yaptığını bu yüzden biliyorum. Ve bütün bunlardan kurtulduktan sonra bana teşekkür edeceksin.”</p>

  <p class="block15">“Bilmiyorsun. Benim hakkımda bilmediğin milyonlarca şey var!”</p>

  <p class="block15">“Senin için banyoyu hazırlayacağım.”</p>

  <p class="block15">“Girmeyeceğim.”</p>

  <p class="block15">Odadan çıkıyor ve tıpanın madeni sesini, musluğun zayıf cırlamasını, suyun kullanılmayan eski borulardan fışkırmasını duyuyorum. Suyu eliyle yoklayışını, soğuk su eklemesini ve sıcak suyu kapamasını duyuyorum. Sonunda iki musluk da kesiliyor ve babam geri geliyor. “Hazır.”</p>

  <p class="block15">Kımıldamıyorum. Musluktan su damlıyor.</p>

  <p class="block15">“Kilitleri banyoda çözüp kapıyı kilitleyeceğim, sonra da soyunup hazırlanman için seni yalnız bırakacağım. Temiz giysilerini de getiririm.”</p>

  <p class="block15">Ne kadar da kibar. Kımıldamıyorum.</p>

  <p class="block15">“Hadi, Jess.”</p>

  <p class="block15">“Üzgünüm fakat yardımcı olamayacağım.”</p>

  <p class="block15">“Bak, yalnızca gel ve banyoya bak. İçine girmeyi ne kadar çok istediğini göreceksin.”</p>

  <p class="block15">Kımıldamıyorum.</p>

  <p class="block15">“Seni taşımalı mıyım?”</p>

  <p class="block15">Omuz silkiyorum.</p>

  <p class="block15">“Tanrı aşkına, Jess! Şimdi hangi oyunu oynuyorsun?”</p>

  <p class="block15">“Pasif direniş.” Bunu bana sen öğretmiştin, hatırladın mı? Bana Mahatma Gandi’den bahsettiğini hatırladın mı?</p>

  <p class="block15">“Aptalca davranmayı kes.”</p>

  <p class="block15">Sanırım hatırlamıyor.</p>

  <p class="block15">“Aşağı iniyorum. Banyon soğuyor. Fikrini değiştirince bana seslen.”</p>

  <p class="block15">Fikrini değiştirince seslen. Dilediği her şeyi gerçekleştirebileceğini sanıyor; değiştirirsen değil, değiştirince seslen.</p>

  <p class="block15">“Ben senin kuklan değilim!” diye bağırıyorum.</p>

  <p class="block15">Merdivenlerdeki ayak sesleri duruyor, sonra aşağıya inmeye devam ediyor.</p>

  <p class="block15">Ona hiçbir şey borçlu değilim. Artık yetti. Bana karşı oyun kurup zor kullandı, beni incitti. Cumartesiden beri beni burada tutuyor! Ve hâlâ en iyisini bildiğini sanıyor, bana mısın demiyor. Hiçbir şeyden kaçınmamalıyım. İstediğimi elde etmek için ne gerekiyorsa yapmalıyım. Yalan söylemek, kavga etmek, zarar vermek... Bulabileceğim her araçla.</p>

  <p class="block15">O, güç kullanmaktan çekinmedi. Peki ya o kutuya ne demeli? Birinci gün, beni yere bağladığı zaman. Dışarı çıkıyor ve bir karton kutu getiriyor. İçinde aletler var. Bir çekiç, bir matkap ve tornavida; yukarı çıkıyor, kapı çerçevesini matkapla deldiğini ve sürgüyü taktığını duyuyorum.</p>

  <p class="block15">Bunu planlamış. Evimizde, garajımızda alet kutusuna baktı ve karton kutunun içine eşyaları koydu. Yeni bisiklet kilitleri, ip ve ağzıma tıkmak için tülbent. “Bunları Jessie’nin üzerinde kullanacağım” diye düşünüyordu, Bu ne cüret?</p>

  <p class="block15">Ona göstereceğim. Beni kontrol altında tutamayacağını göstereceğim. Çok öfkeliyim, açlıktan titremeye başlıyorum.</p>

  <p class="block15">“YEMEK istiyorum!” diye bağırıyorum.</p>

  <p class="block15">Merdivenleri koşarak çıkıyor.</p>

  <p class="block15">“Yemek! Yemek!”</p>

  <p class="block15">“Banyo yaptıktan sonra sana bir şeyler hazırlayacağım.”</p>

  <p class="block15">“YEMEK!”</p>

  <p class="block15">Aşağı kata iniyor ve kapıyı kapıyor.</p>

  <p class="block15">Gözyaşlarıma karşı koymam lazım. Burada bir kez daha ağlamayacağım. O haksız ve ben haklıyım, şimdi bunu kanıtlamak için bir şeyler yapma vakti. Fakat öyle açım ki düşünemiyorum.</p>

  <p class="block15">Bana en son ne zaman yemek verdi?</p>

  <p class="block15">Öğlen, omlet ve sebzeli sosis. Bu kadar aç olmamalıyım.</p>

  <p class="block15">Mideme bunu anlatmaya çalışıyorum fakat ilgilenmiyor.</p>

  <p class="block15">Açgözlü büyük bedenimin tepesine küçük bir sivilce gibi oturmuş beynim ona hükmetmeye çalışıyor. Beyninizi uyuttukları zaman olacağınız şey yalnızca şu: Açgözlü, büyük bir beden.</p>

  <p class="block15">Hayır... Hayır... Sakinleş... Nefes al... Nefes ver... Sakin...</p>

  <p class="block15">Hışırdayan makineleri düşünüyorum.</p>

  <p class="block15">Bedenim zekidir. Ritmin, sırların ve güçlerin aklımla bir işi yok. Bedenim kontrolü ele geçirecek, içimde kusursuz yaşamı büyütecektir ve aptal geveze aklım öylece duracak.</p>

  <p class="block15">Pencereden görebildiğim gri gökyüzü kesitine odaklanıyorum.</p>

  <p class="block15">Tamamen karanlık değil. Her şey yoluna girecek.</p>

  <p class="block15">Kontrol bende. Güçlendiğimi hissedebiliyorum. Bütün bunların içine bana şimdi engel olsun diye girmedim.</p>

  <p class="block15">Senin hakkından geleceğim, baba.</p>

  <p class="block15">Bölüm</p>

  <p class="block12"><span class="text5">Cennet Bahçesi’nin kilerinde bir kutu konserve şeftali buldum ve kahvaltıda onları yedim. Yıkanıp etrafı sanki hiç orda olmamışım gibi toparladığımda sis çekiliyordu. Utanç duyuyordum. Arka bahçeden dışarı çıktım. Uzak uçta yeni yapılmış bahçe kapısı ıslandığı için şişmişti. Dere boyunca devam eden bir patikaya açılıyordu. Diğer tarafta üzerinde yıldız renkli çiçekler olan ve siyah, huysuz sürgünlerle sarılmış bir çalılık vardı. Karaçalı bir anda aklıma geliverdi ve Bilge Babamın bana bitkilerin isimlerini öğrettiği yürüyüşlerimizi hatırladım. Kasıtlı olarak isimlerini yanlış söyleyerek onunla dalga geçer ve her bitkiye, “Ortanca,” derdim. Fakat şu anda bitkileri tanımanın, eğer burada yaşayacaksam, en faydalı bilgilerden biri olduğunu düşündüm.</span></p>

  <p class="block15">Su birikintilerinin arasından yolumu bulurken etrafımdaki sesleri mesafelerine göre duymaya başladım; yakınımda derenin çağlaması, çalıların arasında cıvıldayan nar bülbülü; uzaklarda kuzuların melemesi ve ağaçların tepelerine yakın bir yerde yuvalarını yapan kargaların gaklaması.</p>

  <p class="block15">Yol gittikçe bataklığa dönüyordu. Dereden yukarıya, daha kuru bir zemine tırmandım. Kötü kokuyordu ve kendimi duvarın üzerinden çekip diğer tarafa atladığımda iki karga neredeyse dengemi bozacak biçimde yüzüme doğru uçuştular. Yerde ölü bir koyun vardı. Kanlı etleri etrafa saçılmıştı ve yanında sümüksü bir madde vardı. Yavrusu olmalıydı.</p>

  <p class="block15">Duvara yaslanıp toparlandım. Karşı çalılıklarda bir dolu koyun vardı. Keçeleşmiş yünleri öbek öbek dökülüyordu.</p>

  <p class="block15">Bir sonraki geçide yavaşça varıp yeniden dereye inene kadar beni izlediler. Bir an için kör edici mavi bir ışıltı gördüğümü sandım. Yoksa bir yalıçapkını mıydı? Ben henüz anlayamadan gitmişti. “Tavus kuşundan iyidir,” diye fısıldadım kendi kendime. Bir köprünün üzerinden geçip vadinin ters tarafındaki yolu izledim, yukarıdan her şeye sanki bir maketmiş gibi bütün halinde bakabilene kadar tırmandım.</p>

  <p class="block15">Güneş sonunda sisin arasından hafif beyaz ışığıyla gözükmüştü. Lisa’nm armut ve elma ağaçlarını sisin içinde çiçek açarlarken, düzgün bir sıra halinde sebzeler büyürken, çiftlik evinin bacasından duman yükselirken hayal ettim. Keçi ve yavrusu kırda hopluyor, horozlar ötüşüyor, Lisa elinde sepetiyle yumurta topluyordu. Rüya gibiydi. Ancak hâlâ ölü koyunun kokusunu hissedebiliyordum. Yaşlanıp katılaştığımızda ekinler kırları yutmaya başlayacaktı.</p>

  <p class="block15">Tilkiler tavukları kapacak, keçiler çürümüş çitlerin arasından çılgın gibi kaçacak, lahanalar ve soğanlar tohuma kaçacaktı. Sonra budanmamış ağaçların etrafında çalılar bitecek, arılar akın edecek ve kışın sert rüzgârlar yine çatıdaki kiremitleri uçuracaktı. Ateşin başında iki büklüm olmuş, buruşuk bir elmayı kemiren yaşlı bir kadını hayal ettim. Yaşayan son insan.</p>

  <p class="block15">Bu Cennet Bahçesi’nde yaşamak için bilgisizlik ağacının meyvesine ihtiyaç vardı. Başka nasıl yeri kazıp, binaları onarıp, taş duvarları yeniden inşa edebilirdiniz? Bunu yalnızca AÖS’yi kafanızdan silerek yapabilirdiniz. Yalnızca cehaletle, tıpkı geçen sene burada yaşamış olan zavallı genç çift gibi. Yıkık bir duvarın üzerine oturdum ve sis ortadan kaybolurken manzarayı izledim. Kendi korkumun ötesine sıçrıyormuş gibi hissettim. Havalanıp uçmak gibi...</p>

  <p class="block15">Yapılabilecek tek bir şey olduğunu görebiliyordum. Bu kez gerçekten ama gerçekten biliyordum.</p>

  <p class="block15">Gerçek olduğunu biliyordum çünkü korkmuştum. Yapacaktım.</p>

  <p class="block15">Sinyal alır almaz tren istasyonundan Dr. Nichol’e telefon ettim ve ona hazır olduğumu söyledim.</p>

  <p class="block15">“Emin misin?”</p>

  <p class="block15">“Eminim.”</p>

  <p class="block15">“Bu kadar çabuk mu?”</p>

  <p class="block15">“Evet, yemin ederim.”</p>

  <p class="block15">“O zaman pazartesi sabahı beni görmeye gel. 11:15 ’te.”</p>

  <p class="block15">Telefonumda annemden gelen bir mesaj vardı. Üzgün gibiydi, onu aramamı rica ediyordu. Bunun ne demek olduğunu biliyordum. Aradığım zaman cenazenin pazar günü olacağını söyledi. Eve dönüyor olduğumu haber verdim.</p>

  <p class="block15">Cuma ve cumartesi günleri Mandy’nin dairesini temizlemesi için anneme yardım ettim. Mandy odasında uyutulmuş vaziyette yatarken annem mutfağı temizlemeye başlamıştı; oturamadığım ve hiçbir şey yapamadığını söyledi.</p>

  <p class="block15">Benden kuklaları ve maskeleri almamı istedi. Hepsini bir bavula doldurdum çünkü başka ne yapacağımı bilmiyordum.</p>

  <p class="block15">Ona nasıl söyleyebilirdim? Yerleştirmenin yapılacağı gün onu hastaneden aradığımı hayal ettim. Ya da sonrasında Dr. Golding’in onu aramasını... Belki bu en iyisi olurdu. En azından gerçekleşeceği ana kadar bekleyip kederlenmezdi.</p>

  <p class="block15">Temiz ve ani olacaktı, sanki bir otobüsün altında kalmışım gibi.</p>

  <p class="block15">Babamla birlikte Mandy’nin hayatıyla ilgili bir yazı yazdık ve metni cenazede okumayı kabul ettim. En azından bunu yapabilirdim. Orada yalnızca on iki kişi vardı, hasta olduğu süre içerisinde eski arkadaşlarıyla bağını koparmıştı. Clive geldi, yıkılmış görünüyordu. Komşusu Caroline, Christine ve tiyatro grubundan diğerleri, biz ve rahip; hepsi bu kadardı. Bir başka AÖS cenazesiydi.</p>

  <p class="block15">Kimse ağlamadı, ağlama faslı önceden yapılmıştı.</p>

  <p class="block15">Durumun işleyişinde bir rahatlık vardı; şarkı söylemeler, Mandy’nin hayatının muhasebesi, duvardaki mutluluk resimleri.</p>

  <p class="block15">Gördüklerimi kafamda kendi cenazeme aktarmaya devam ettim. Belki Sal, Baz ve Lisa gelirdi. Anlatacak pek bir hikâye yoktu, neticede benim hayatım onunkinden çok daha kısaydı. Fakat orada bir yeni kişi daha olacaktı.</p>

  <p class="block15">Yeni bir hayat, babamın kollarında kundağın içinde. Onların avuntusu olacaktı. Bir şekilde hafta sonunu geçirdik ve pazartesi sabahı geldi çattı, Dr. Nichol’ü görmeye gidecektim.</p>

  <p class="block15">Emin olmamı sağlayan şeyin ne olduğunu ona anlattım.</p>

  <p class="block15">Emindim, şüphem yoktu; bir şahit çağırdı ve kâğıtları imzaladım.</p>

  <p class="block15">Hemen olmasını istiyordum çünkü her geçen gün daha da yaşlanıyordum. Anne ne kadar genç olursa bebeğin o kadar çok şansı olurdu.</p>

  <p class="block15">“Ailene söylemek zorundasın?”</p>

  <p class="block15">“Nasıl yapacağım? Bütün olanlardan sonra nasıl olabilir?”</p>

  <p class="block15">“Onlara söylemek zorundasın.”</p>

  <p class="block15">“Evi terk eder ya da evden kaçarsam? O zaman bilmezler.”</p>

  <p class="block15">“Aptal olma, Jess. Periyoduna bakarsak yerleştirme için on gün sonra hazır olabilirsin. Ya da bir ay daha bekleye- biliriz. Her iki şekilde de bilmeleri gerekiyor. Eğer erken yerleştirme istiyorsan bugün bilmeleri gerekiyor. Ailelerinin bilgisi olmadan kızlarını aldığımızı duyarlarsa bunun kliniği nasıl yansıtacağını bir düşün.”</p>

  <p class="block15">Propaganda... Iain. Baz ilanı benim için sayfadan kaldırmıştı fakat Iain başka ne planlıyor olabilirdi? Evet, on gün sonra bunların hiçbiri beni endişelendirmiyor olacaktı.</p>

  <p class="block15">On gün sonra özgür olacaktım.</p>

  <p class="block15">İstemeyerek eve gittim. İkisi de işten döner dönmez onlara söyledim ve kendimi bir canavar gibi hissettim. Annem, “Bunu yapamazsın, Jess!” deyip durdu. Babam bana inanmadı ve işleyişin her bir aşamasını sorduktan sonra kliniğe sinirlendi. Dr. Golding’i aramak için telefonu alıp misafir odasına geçti. Kapalı iki kapının ardından yükselen sesini duyabiliyorduk. Annem beni soru yağmuruna tutuyordu.</p>

  <p class="block15">Bunu yapmamın nedeni Mandy miydi? Bana saldıran çocuklar yüzünden miydi? Babamla kavga ettikleri için miydi? Ya da BİG? Ya da son günlerde beni çok fazla yalnız başıma bıraktıkları için miydi? Bana baskı mı yapmışlardı ya da kayıtsız mı kalmışlardı ya da beni bunu yapmayı düşündürtecek...</p>

  <p class="block15">“İplerim sizin ellerinizde değil, anne. Bunu kendim düşündüm.</p>

  <p class="block12"><span class="text5">Bir</span> <span class="text11">başkası</span> <span class="text5">yüzünden değil.”</span></p>

  <p class="block15">Üzgün olduğumu söyledi. Mandy’ye olanlar herkesi üzmeye yeterliydi. Bunalmıştım, çok fazla kötü olay yaşanmıştı.</p>

  <p class="block15">Yapmam gereken danışmanımı görmek ve depresyon için tedavi edilmekti. Hayatım hakkında iyi şeyler hissedene kadar yardım almalı, sevilmeli ve korunmalıydım.</p>

  <p class="block15">“İyi hissediyorum. Mutluyum. Ne yaptığımı biliyorum.”</p>

  <p class="block15">Konuşmanın faydası yoktu, çoktan gördüğü şeyin dışında başka bir şey görmesini sağlayamazdım. Babam bembeyaz suratıyla ve öfkeyle geri geldi ve anneme sabah ilk iş olarak Golding’i görmeye gideceğini söyledi. “Bunu durduracağız.”</p>

  <p class="block15">Onlara çok üzgün olduğumu, geçekten çok çok üzgün olduğumu fakat bunun benim kararım olduğunu söyledim.</p>

  <p class="block15">Aynı soru döngüsüne girdiğimizde ve üçüncü kez karşı çıkıldığında onlara yatmaya gideceğimi söyledim. Yüzümü yıkadım, dişlerimi fırçaladım ve yere uzanıp aşağıda yükselen ve alçalan seslerini dinledim. Birbirlerine bunun imkânsız olduğunu söylediklerini biliyordum. Aklımı başıma getirmemin bir yolunu bulacaklardı. Aralanmış perdeden kayın ağacını izledim. Sokak ışıkları, dalların donuk siyah-turuncu bir renkte parlamasına neden olüyordu. Zamanın geçmesini istedim çünkü artık hiçbir şey iyi olmayacaktı.</p>

  <p class="block15">Yalnızca gözyaşı ve öfke olacaktı. Ön gün bana kısa görünmüştü fakat artık çok uzundu.</p>

  <p class="block15">Bir süre sonra babam yukarı geldi ve kapıyı tıkladı. Öfkelendiği için özür diledi ve konuşmamız gerektiğini söyledi.</p>

  <p class="block15">“Ne diyeceğimi bilemiyorum, baba. Daha iyisini yapamıyorum.”</p>

  <p class="block15">“Yarın benimle birlikte işe gel. Sana bir şey göstermek istiyorum.”</p>

  <p class="block15">“Dr. Golding ile kavga etmeyeceğine söz veriyor musun?”</p>

  <p class="block15">“Veriyorum, eğer benimle gelirsen.”</p>

  <p class="block15">“Tamam.”</p>

  <p class="block15">Tekrar aşağıya indi ve sesler gelmeye devam edip durdu. Ta ki annemin sesi hıçkırıklarla kesilene kadar. Yerden kalktım ve soyunup yatağa girdim. Kendi,mi üzerimden sanki bir silindir geçmiş gibi düz ve ağır hissettim. Tek istediğim bunun sona ermesiy di.</p>

  <p class="block15">Bölüm</p>

  <p class="block12"><span class="text5">Kendimi mutlu hissederek uyandım, benim için her şey belliydi.</span></p>

  <p class="block12"><span class="text5">Sonra anne ve babamı hatırladım. Sabah onları etrafta gürültü yaparken mutsuz görmek acmasıydı. Pazar gazetesinde</span> <span class="text11">Maymun Meselesi</span> <span class="text5">başlıklı bir hikâyeyi okuyarak onları neşelendirmeye çalıştım. Chester’dan arabasıyla yola çıkmış, arkadaşı ve arkadaşının evcil maymunuyla gösteriler için araştırma laboratuvarma giden bir hayvan hakları protestocusu vardı. Araştırma laboratuvarında hapsedilmiş kurbanlarla dayanışma için maymunu yanlarına almışlardı.</span></p>

  <p class="block12"><span class="text5">Trafikte sıkışmış ve köprüden otobana inen bir çete tarafından fark edilmişlerdi. Çete, iki arkadaşı arabadan zorla çıkartmış; iPodTarını, telefonlarını ve maymunu alıp maymunun boynuna tasma niyetine bir atkı bağlamışlar ve sürüklemeye başlamışlar. Fakat bir araba dolusu EKFİ kadını, onları maymunu barikatın diğer tarafına geçirmeye çalışırlarken görmüş ve üzerlerine saldırmışlardı. Laboratuvardan çalındığını zannettikleri maymunu kurtarmışlardı. Yoldan geçen bir polis arabasını el sallayarak durdurmuş ve maymunu onlara teslim etmişlerdi. Polis yolda birkaç mil ilerleyip yanan arabalardan bir barikata gelince durmak zorunda kalmış ve sorunu çözmeye çalışırlarken bir grup Nuh üyesi maymunu kurtarmış ve cemaatlerine araştırma laboratuvarlarında şeytanca işler yapıldığım göstermek üzere kanıt olarak yanlarına almışlardı. Maymunun sahibi onu bulmak için otobanda on mil bir aşağı bir yukarı yürümüştü. Nuhlar maymunu geri vermek zorunda kalmıştı çünkü adam şoför penceresine yanaştığında maymun minibüsün içinde sevinçten dört dönmeye başlamıştı. îkisi de sanki başka bir gezegenden gelmişim gibi bana baktılar. Daha sonra annemi kendi yatak odasında yalnız başına yakaladım ve</span> <span class="text11">Yaşam için Anneler</span> <span class="text5">toplantısına benimle birlikte gelmesini istedim.</span></p>

  <p class="block15">“Jess, istediğin her şeyi yaparım, yapılabilecek her şeyi fakat Joe ve benim dediklerimi dinlemelisin.”</p>

  <p class="block15">“Dinliyorum. Dinledim. Bu gece gelecek misin?”</p>

  <p class="block15">“Dinlemiyorsun. Hiçbirini ciddiye almıyorsun.”</p>

  <p class="block15">“Ben bu konu hakkında çoktan düşündüm, anne. Haftalardır düşünüyorum. Bu gece geliyor musun?”</p>

  <p class="block15">İç çekti ve suratını astı fakat reddetmedi.</p>

  <p class="block15">Arabaya bindiğimizde ikisi de nemrut bir sessizliğe gömülmüşlerdi.</p>

  <p class="block15">Aralarında böylesine bir sessizlik olduğu zaman bir güç alanı oluşur, kesinlikle bozamazsınız. Arabayla seyahat etmek konusunda hiçbir şey söylemedim. Bir münakaşa çıkartmak hiç de adil olmazdı.</p>

  <p class="block15">Annemi bıraktıktan sonra bile park yerinden laboratuvara yürüyene kadar babam hiç konuşmadı. Sonra, “Görmeni istediğim bir şey var,” dedi. Şifreyi girip kapıyı benim için ittiğinde beni neşelendiren her zamanki aynı hoş kokuyu duydum.</p>

  <p class="block15">Babamın laboratuvarına geldiğim tüm zamanları hatırladım.</p>

  <p class="block15">İşini bitirmesi için oyalanıp beklediğim, Ali ile sohbet ettiğim, mikroskoptan baktığım. Fakat bugün laboratuvar farklıydı. O kadar doluydu ki neredeyse hareket edemiyordunuz.</p>

  <p class="block15">Bir duvar baştan aşağı üst üste konmuş dondurucularla kaplıydı. Hepsi de şu suç mahalline koydukları sarı-siyah polis bantlarıyla sarılmıştı. Sebebini sordum.</p>

  <p class="block15">“EKFİ kadınları dün hâlâ ön basamaklardaydı,” dedi.</p>

  <p class="block15">“Fakat geçen perşembeden beri bu tarafa gelmediler ya da içeri girmeye çalışmadılar. Bütün dondurucuları buraya taşıdık, güvenlik önlemleri artırıldı.” Montumu kapının arkasına astım ve masanın yanındaki uzun taburelerden birine oturdum. “Sabah kliniği için malzemeleri çıkarmalıyım,” dedi. “Sonra Uyuyan Güzelleri ziyaret edeceğiz.”</p>

  <p class="block15">Daha önce beni koğuşlara hiç götürmemişti, yalnızca laboratuvarları görmüştüm. Küçük lavaboda ellerini yıkadı, giysilerini değiştirdi ve beyaz önlüğünü giydi. “Sen de...” dedi. “ ...Ali’ninkini giyebilirsin.” Arındırma biriminden deney tüplerini çıkarmaya ve bir servis arabasına koymaya başladı, berrak sıvı şişeleri ve vakumlanmış gereçler.</p>

  <p class="block15">Polis bandını sormak istedim fakat bir şey beni geri çekti. Dondurucularda bedenler olması gerektiğini düşündüm.</p>

  <p class="block15">Tırnaklarımın içlerini yakıcı sabunla temizledim ve aklımı sabah kliniğinin konusuna verdim. Klinikte ne halt ediyorlardı? “Artık tüp bebek kalmadığını sanıyordum?”</p>

  <p class="block15">“Yok zaten. Bunlar bağışlanan yumurtalar. Araştırma laboratuvarlarının üzerinde çalışacakları embriyoları nasıl sağladığımızı düşünüyorsun? Olabildiğince fazla yumurtayı döllüyoruz, bizimki embriyo üretme birimi.”</p>

  <p class="block15">“Wettenhall’daki gibi deneyler için mi?”</p>

  <p class="block15">Tuttuğu kutuyu yere koydu. “Evet, Jess. Barajda konuştuğumuzda beni dinlemiyor muydun? Şu anda bunu sona erdirmek için ne kadar çok sayıda araştırma yapıldığını anlamıyor musun?” Servis arabasının üzerini örttü ve kelebek kapıdan ittirdi, ben de beyaz önlüğümün düğmelerini ilikledim.</p>

  <p class="block15">Bağışlanan yumurtaları; televizyonda gösterilen, hayvan laboratuvarlarındaki kavgalar dışında ilk defa o zaman düşündüm. Fakat kadınlar buraya yumurtalarını vermeye her gün geliyorlardı. Hızlı yumurta üretebilmek için ilaçlar alıyorlar, sonra da yumurta çıkartma işlemine giriyorlardı.</p>

  <p class="block15">Her gün sessizce buraya gelip AÖS’nin çözümüne yardım etmek için yumurtalarım veriyorlardı.</p>

  <p class="block15">Babam geri geldiğinde ona dondurucuları sormak için cesaretimi toplamıştım.</p>

  <p class="block15">“Onlar AÖS öncesi embriyolar.”</p>

  <p class="block15">“Polis neden etraflarına bant çekti?”</p>

  <p class="block15">“Çünkü hükümet malı.”</p>

  <p class="block15">“Hükümet mi?”</p>

  <p class="block15">“Kendini neyin içine attığını bildiğini sanıyordum.”</p>

  <p class="block15">“Biliyorum.”</p>

  <p class="block15">“Tamam o zaman,” dedi. “Şimdi benimle birlikte koğuşa gelmeni istiyorum.” îşte o zaman bu sandıklardaki embriyolardan birinin bana verileceğini anladım. Şu uzay gemilerindeki, ışık hızında seyahat ederken yaşlanmamaları için dondurulan insanlara benziyordu. Yaşam belirtisi gösterdiği ilk andan itibaren dondurulmuştu ve Iain,onu çıkarıp nazikçe ısıtacakları ve büyümesi için içime yerleştirecekleri anı bekliyordu.</p>

  <p class="block15">Babam döndü ve maskemi ayarladı, sonra aceleyle koridora yöneldi, kelebek kapıları dirseğiyle ittirdi, sağa döndü ve yukarı çıkmaya başladı, son olarak dirseğiyle ittirip açmadan ve beni koğuşa sokmadan önce kapının penceresinden bakmak için durdu. Yarı boş uzun ve karanlık bir odaydı. Düzenli hışırtı sesini duyabiliyordum, sahile vuran dalgaların sesini andırıyordu. Araştırma laboratuvarındaki maymunları ve koyunları gösteren HÖC filmini hatırladım.</p>

  <p class="block12"><span class="text11">Ya çok fena bir şey görürsem,</span> <span class="text5">diye düşündüm.</span></p>

  <p class="block15">Beni bu yüzden buraya getirmişti. Korkmamı istiyordu.</p>

  <p class="block15">Soğuk ve keskin bir şey boğazıma yapışmış gibiydi. Babam boş yatakların arasından geçerek etrafı makine öbeğiyle çevrilmiş ilk yatağa geldi. Monitörlerin garip parıldamasında orada yatan hareketsiz cismi görebiliyordum. Babam yatağm biraz uzağında durdu ve ilerlemek için bana işaret etti. Maskesinin üzerindeki gözleri ışıl ışıl bakıyordu.</p>

  <p class="block15">Yatağa yaklaştım. Bir yanında ziyaretçiler için bir sandalye vardı. İnceledim. Çok düzgün bir şekilde yatıyordu, kolları örtünün üzerindeydi ve boğazındaki beyaz bandajdan içeri bir boru giriyordu. Bir başka boru örtünün altından göğsüne doğru kıvrılmıştı. Serçe parmağındaki bir mandal kabloyla monitöre bağlanmıştı. Sanki uyuyormuş gibi gözüküyordu. Babamın benden ne yapmamı istediğinden emin değildim fakat orada öylece durup bir ekrana baktı.</p>

  <p class="block15">Ben de ziyaretçi sandalyesine oturdum. Gürültülü hışırtı sesi kalbimin hızla atmasına neden oldu. Bir süre sonra aslında nefes alıyor olduğunu fark ettim, duyduğum ses ciğerlerine hava pompalayan aletin sesiydi. Onunla eş zamanla nefes alıp verebilene kadar kendi nefesimi yavaşlatmaya çalıştım. Al, ver, al, ver... İşte böyle nefes alıyorduk. Sakin.</p>

  <p class="block15">Loşluğun içinde tatlı bir yüzü vardı. Burnu ucundan hafifçe yukarıya dönüyordu ve düz saçları yastığın üzerine yayılmıştı. On yedi yaşında gösteriyordu. Monitörde yanıp sönen yeşil ışıkları ve şeffaf borunun içinde hareket eden sıvıyı izledim. Her şey yolundaydı. Onlara neden Uyuyan Güzel dediklerini anlayabiliyordum. Geniş bir evlilik yüzüğü ve kulaklarında küçük vidalar vardı, ortasında mavi taşı olan altın vidalar. Onu küpelerini seçerken düşündüm ya da belki kocasından bir hediye olarak verilmişlerdi. Onu kutuyu açarken ve gülümserken düşündüm. “Bunları şans getirmesi için takacağım.”</p>

  <p class="block15">Babam beni bir sonraki yatağa hareketlendirdi. Bu kız Asyalıydı ve daha da genç gösteriyordu. Yüzünde küçük bir çatıklık vardı, gözlerinin arasında ufak bir kırışıklık, sanki rüyasında bir şeye odaklanmaya çalışıyor gibiydi. Onu öpmek ve kırışıklıktan kurtarmak istedim. Babam birtakım düğmelere bastı ve ekrana yeşilimsi bir resim geldi. “Bu onun bebeği,” dedi. “Şurası kafası, gördün mü?” Kestirmek güçtü, görüntü hareket ediyor ve biraz da titreşiyordu, fena halde uzak gözüküyordu. Kızın derinliklerinde saklandığına ve belki de görünmekten utandığına inanabilirdim. Babama başımla işaret ettim ve o da görüntüyü kapattı. Buna izin var mıydı bilmiyorum ama kıza dokunmak ve parmaklarımı kolunda gezdirmek istemiştim. Teni sıcak ve yumuşaktı, canlı olması ürkütücüydü. Ruhunun içe doğru dönmüş olduğunu düşündüm. Az önce ekranda parıltısını gördüğümüz kırılgan varlığa doğru dönmüş, bütün dikkati ona odaklanmıştı.</p>

  <p class="block15">Bütün varlığını bebek için ertelemişti.</p>

  <p class="block15">Babam kapıya doğru yöneldi. Laboratuvara döndüğümüzde maskesini çıkarttı ve Uyuyan Güzellerle ilgili ne düşündüğümü sordu.</p>

  <p class="block15">“Huzur içinde görünüyorlar.”</p>

  <p class="block15">Gözlerini bana dikti. “Huzur mu? Komadalar. Beyinleri AÖS tarafından çürütülüyor.”</p>

  <p class="block15">“Yapmayı seçtikleri şeyi yapıyorlar.”</p>

  <p class="block15">Taburelerden birine oturdu ve dirseklerini çalışma tezgâhının üzerine koydu. Aşağıdaki kara ahşaba bakarak başını ellerinin arasında dinlendirdi.</p>

  <p class="block15">“Baba?”</p>

  <p class="block15">“Bu beni hasta ediyor.”</p>

  <p class="block15">“Niçin?”</p>

  <p class="block15">“Onlar yaşayan ölüler. Zombiler! Makineler ciğerlerine hava pompalıyor. Anneleri gelip yanı başlarına oturuyorlar ve ellerini tutup saçlarını tarıyorlar...”</p>

  <p class="block15">“Annelerinin bu durumla başa çıkmalarına yardımcı oluyor olmalı.”</p>

  <p class="block15">“Bunu gerçekten de iğrenç bulmuyor musun?”</p>

  <p class="block15">“Kendin söyledin, yeni bir hayat oluşması için...”</p>

  <p class="block15">“Sonrasında onlara ne olduğunu biliyor musun? Bebekler alındıktan sonra?”</p>

  <p class="block15">“Fişleri çekiliyor.”</p>

  <p class="block15">“Bazı aileler orada hâlâ bir insanın olduğuna inanmak istiyorlar. Bunu... Bu et parçasını canlı tuturlarsa bir gün sihirli bir biçimde yenileneceğini düşünüyorlar.” Oturduğu tabureyi dikkatlice tezgâhın altına koydu. Diğerini kaldırdı ve onu da yere sürterek tezgâhın altına koydu. Yarattığı küçük alanda bir yukarı bir aşağı yürümeye başladı. “Seninle nasıl iletişim kuracağımı bilmiyorum.”</p>

  <p class="block15">“Seni anlıyorum, baba. Yalnızca düşüncene katılmıyorum.”</p>

  <p class="block15">“Bir nevi görev sahibi olduğunu düşünüyorsun.”</p>

  <p class="block15">“Ne yapmak istediğimi biliyorum.”</p>

  <p class="block15">“Hayır, bilmiyorsun. Fantezi dünyasında yaşıyorsun, kahraman rolünü oynuyorsun.”</p>

  <p class="block15">“Seçtiğim şeyi yapıyorum.”</p>

  <p class="block15">“Dünyayı kurtarmak istiyorsun.”</p>

  <p class="block15">“Bunun nesi yanlış?”</p>

  <p class="block15">Bıkkınlıkla iç çekti. “Anlamak için fazla gençsin. İnsanlar yaşamaya çalışırlar.”</p>

  <p class="block15">“Ben yaşamaya çalışmak istemiyorum. Hayatımın faydalı olduğunu bilmek istiyorum.”</p>

  <p class="block15">“İnsanların yıkayıp döndürmek zorunda kalacağı bir et yığını olacaksın!”</p>

  <p class="block15">Umutsuzca birbirimize bakıp durduk, sonra gidip kollarımla onu sardım. Bir süre sonra o da bana sarıldı. “Bu çok aptalca,” dedi yumuşak bir şekilde. “Ölüm hakkında tüm bu konuşmalar. Lütfen Jess, buna bir son vermemiz lazım.”</p>

  <p class="block15">“Artık son veremeyiz. Kendin söyledin. Bütün ırkın hayatta kalmasına yardımcı olacak.”</p>

  <p class="block15">“Aklın başına gelene kadar seni bir yere kapatmak zorunda kalacağım.”</p>

  <p class="block15">Bunu çok sakince ve pişmanlıkla söyledi, sanki yeni bir düşünce değilmiş gibi. Ve eğer bir gram aklım olmuş olsaydı ona inanırdım. “Buna adam kaçırma denir.”</p>

  <p class="block15">“Her zaman değil. Gençlerin tehlikeli tarikatlar tarafından beyinleri yıkandığında ebeveynler onları vazgeçirmek için uzman yardımı alabilirler.”</p>

  <p class="block15">“Beynimin yıkanmadığını biliyorsun. Beni kendi isteğim dışında alıkoyamazsın.”</p>

  <p class="block15">“Eğer seni akıl yoluyla ikna edemiyorsam başka ne seçeneğim kalıyor?” Sayacın zili çaldı ve ısı kabinlerine doğru baktı. “Bu konuşmayı bu gece bitirmek zorundayız.” Benden uzaklaşarak etraftaki şeylerin yerini değiştirmeye başladı.</p>

  <p class="block15">“Söylenecek başka bir şey yok,” dedim montumu çekip alarak. Benimle birlikte park yerine kadar çıktı. Yağmur çiseliyordu ve şemsiyem yoktu. Otobüs durağına kadar yürüdüm, yağmurun saçıma yapışıp oradan kafama geçip boynuma doğru oluk oluk aktığını hissediyordum. Pütürlü kaldırımı ayakkabımın tabanında ve havadaki su damlalarını da yüzümde hissediyordum. Büyük hışırtılı makine ciğerlerime hava pompalarken o loş yerde uzandığımı hayal ediyordum. Ölmüş olmayacaktım çünkü içimde bir şey, küçük bir canlı büyüyor olacaktı. Orada uzanmış, rüyamda onun varoluşunu görüyor olacaktım.</p>

  <p class="block15">Telefon çaldığında eve varalı yarım saat olmuştu. Ara- yan SaPdi. Ben tek kelime edemeden atıldı. “Jess, yapma.</p>

  <p class="block15">Baz bana anlattı. Bunu yapmamalısın.”</p>

  <p class="block15">Baz... Evet, sanırım buna şaşırmamalıydım.</p>

  <p class="block15">“Jess, beni dinlemek zorundasın. Seni onaylamadığım için değil. Dinle, tehlikede olacaksın...”</p>

  <p class="block15">Kendimi şu ankinden nasıl daha büyük bir tehlike içine sokabilirdim ki? Sal tecavüz olayından beri her şeye karşıydı ve ona yardımcı olamamıştım. Sorununu çözememiştim.</p>

  <p class="block15">Ona, babamdan bir telefon beklediğimi söyledim.</p>

  <p class="block15">“EKFİ’nin Uyuyan Güzel kliniklerini hedef aldığını biliyor musun?”</p>

  <p class="block15">“Evet, babamın iş yerinde nöbet tutan protestocular var.</p>

  <p class="block15">Fakat insanlar hâlâ içeri girip çıkıyorlar.”</p>

  <p class="block15">“Şimdilik. Fakat taktikleri değişecek. Daha saldırgan olmayı planlıyorlar.”</p>

  <p class="block15">“Bak Sal, kliniğe girebileceğimden eminim ve içeri girdikten sonra EKFİ’nin yapabileceği fazla bir şey yok.”</p>

  <p class="block15">“Embriyo yerleştirme programı hakkında bir şey bilmiyorlar.”</p>

  <p class="block15">“Yani?”</p>

  <p class="block15">“Öyle işte. Bunu durdurmanın onlar için ne kadar büyük bir başarı olacağını düşün.”</p>

  <p class="block15">“Madem hakkında bir şey bilmiyorlar, bir şey yapamazlar değil mi?”</p>

  <p class="block15">“Onlara söyleyebilirim.”</p>

  <p class="block15">Yatağının kenarında oturduğum Uyuyan Güzel’in huzurlu yüzünü düşündüm. Sal benim arkadaşımdı. “Sana güveniyorum,” dedim. “Sal, sırrımı saklayacağına güveniyorum.”</p>

  <p class="block15">Telefonu kapattım. Sonra babamın laboratuvardaki direkt hattını aradım fakat cevap veren olmadı, Bir süre volta attım ve kendime peynirli bir sandviç yapıp haberlere baktım. Wettenhall laboratuvar bölgesi hâlâ mühürlüydü fakat sonunda otobanı temizlemişlerdi.</p>

  <p class="block15">Bir yorumcu hayvan deneylerinin sona erdirildiğini, diğeri ise hiçbir kararın alınmadığını ve kısa zamanda hükümetin bir açıklama yapacağını söyledi. Polis seksen yedi kişiyi gözaltına almış ve onları Lake District’teki özel terörist gözaltı merkezine götürmüştü. Wettenhall araştırmalarının yasallığı, yumurta bağışçılarının dava açıp açamayacağı ve şirketin dava edilip edilemeyeceği ile ilgili tartışmalar alevlendi. Londra’daki ofislerine bomba atıldığından, dava edilmek kulağa endişelenmeleri gereken en son şey gibi geliyordu.</p>

  <p class="block15">Baz’ı görmeye gitmeye karar verdim.</p>

  <p class="block15">Uygun bir zaman hiç olmayacaktı ve bana öfkelenmek için her türlü sebebi vardı. Fakat bana sarıldığını hayal ettim, bir dakika için bile olsa. Sadece bana sarılmasını istedim.</p>

  <p class="block15">Eğer son anımızı iyi hatırlarsa ben gittikten sonra onun için daha kolay olacağına kendimi ikna ettim.</p>

  <p class="block15">Baz’ların evine geldiğimde kapıyı annesi açtı. Kendi kendime gülümsedim çünkü kapının önünden piyano çaldığını duyabiliyordum. Onu çağıracağını söyledi fakat ben sorun olmadığını, kendim gidip konuşabileceğimi söyledim.</p>

  <p class="block15">Odasına gitmek için merdivenleri inerken annesi, “Sanırım bir ziyaretçisi var,” dedi. Kapıyı tıkladım fakat piyano çaldığı için duymuyordu, ben de kapıyı açtım. Baz piyanosuna gömülmüştü ve beni fark etmedi. Yorgana sarınmış yatağında oturan kişi kafasını kaldırdı ve göz göze geldik. Rosa...</p>

  <p class="block15">Bir an için hareketsiz kaldım. Sonra koşarak merdivenleri çıktım ve olabildiğince hızlı kendimi dışarı attım. Yol boyunca eve kadar koştum. Yatağımın üzerine oturdum ve güçlükle nefes aldım, göğüs kafesimin altında kalbim sanki kaçmaya çalışıyormuş gibi atıyordu.</p>

  <p class="block15">Bütün öğleden sonra orada oturdum. Tek kelimeyle başka ne yapacağımı düşünemedim. Düşünmeye çalıştığım her şey sonuna varamadan kıvrılıp öldü. Baz ve Rosa ne kadar zamandır? Rosa neden hâlâ onunla arkadaş olup olmadığımı sormuştu? O ikisi benim hakkımda konuşmuşlar mıydı?</p>

  <p class="block15">Üşüdüğüm halde, üzerime yorganımı almak için bile kımıldayamadım.</p>

  <p class="block15">Işık yavaş yavaş kayboldu ve hava kararmaya başladı. Telefonum çaldı. Bir an için cevap veremeyeceğimi düşündüm fakat verdim.</p>

  <p class="block15">“Beni görmeye mi geldin?” diye sordu.</p>

  <p class="block15">“Evet.”</p>

  <p class="block15">“Rosa beni görmeye gelmiş.”</p>

  <p class="block15">“Niçin?”</p>

  <p class="block15">“Üzgündü.”</p>

  <p class="block12"><span class="text5">“Fakat neden</span> <span class="text11">sana</span> <span class="text5">gelmiş?”</span></p>

  <p class="block15">“Seni neden ilgilendiriyor?”</p>

  <p class="block15">“Çünkü ilgilendiriyor.”</p>

  <p class="block15">“Onu görmemem için hiçbir neden yok.”</p>

  <p class="block15">“Neden ona da kızgın değilsin?”</p>

  <p class="block15">Baz iç çekti.</p>

  <p class="block15">“Gönüllü olmak için nedenleri delice. O bir deli. Sen gerçekten...”</p>

  <p class="block15">Ağlamaya başlamıştım. İstemiyordum fakat kendime engel olamadım. “Sen gerçekten ondan hoşlanıyor musun?”</p>

  <p class="block15">“Onun nedenleri artık seninkilerden daha delice değil.”</p>

  <p class="block12"><span class="text5">“Baz? Baz?” Buna inanamıyordum. Onunla konuşanın</span> <span class="text11">ben,</span> <span class="text5">yani Jessie olduğunu anlamasına ihtiyacım vardı.</span></p>

  <p class="block15">“Erkek arkadaşı onu dövmüş. Hiç kimsesi yok.”</p>

  <p class="block15">“Beni hiç sevmedin mi?”</p>

  <p class="block15">“Bunun konuyla ne ilgisi var?” diye sordu kızarak. “Birini sevmenin ne anlamı var?”</p>

  <p class="block15">Bölüm</p>

  <p class="block12"><span class="text5">Annemi</span> <span class="text11">Yaşam için Anneler</span><span class="text5">'e götüremedim. Bunun katlanılamaz olduğunu söyledi ve ben de aynı şekilde hissediyordum.</span></p>

  <p class="block15">Hiçbir şey katlanılır değildi. Kalbim ölüydü ve sanki bir kurma kolum vardı. Kurulmuştum ve bırakıldığımda koşacaktım. Beni işten aradı çünkü şehirde buluşmaya karar vermiştik. Ben de eve döndüğünde çayı hazır edeceğimi söyledim.</p>

  <p class="block15">Dondurucuyu açtım ve içini kazımaya başladım. Parmak uçlarımdaki donma acısı içimi rahatlattı. Babam öğleden sonranın ortalarında eve geldiğinde hâlâ bunu yapıyordum.</p>

  <p class="block15">Elinde bir kutu dosya ve kâğıt vardı. “Ne var ne yok?”</p>

  <p class="block15">Kâğıtları misafir odasına bıraktı ye mutfağa geri geldi.</p>

  <p class="block15">“Baba? Ne oldu?”</p>

  <p class="block15">“İşten ayrıldım.”</p>

  <p class="block15">“Ayrılmak?”</p>

  <p class="block15">“Golding’le anlaşamadım.”</p>

  <p class="block15">“Benimle ilgili mi?”</p>

  <p class="block15">Bir bardak su doldurdu.</p>

  <p class="block15">“Geri dönemez misin?”</p>

  <p class="block15">“Jess, neden kızımı öldürmeye çalışan bir adam için çalışayım?”</p>

  <p class="block15">“Fakat işinden vazgeçemezsin!”</p>

  <p class="block15">“Bunun benim işimden daha önemli olduğunu mu düşünmüyorsun?”</p>

  <p class="block15">“Hayır. Hayır. Senin hayatına devam etmeni istiyorum.</p>

  <p class="block15">Her şeyin değişmesini istemiyorum.”</p>

  <p class="block15">“İyi madem. Belki de yaptığın şeyin başka insanları nasıl etkilediğini düşünmen gerek.”</p>

  <p class="block15">“Etkilediğini biliyorum. Biliyorum... Sana üzgün olduğumu söyleyip duruyorum.”</p>

  <p class="block15">“Haklısın. O zaman üzgünüm ama işi bıraktım.”</p>

  <p class="block15">Ben gittikten sonra geri dönecekti, kesinlikle dönecekti.</p>

  <p class="block15">“Dr. Golding ne diyor?”</p>

  <p class="block15">“Masamı toplamamı ve bu öğleden sonra anahtar şifresini değiştireceğini söyledi.”</p>

  <p class="block15">“Ne yaptın? Ona vurdun mu?”</p>

  <p class="block15">Omuz silkti, bardağını tekrar doldurdu ve misafir odasına gitti. Kapıyı arkasından kapadı.</p>

  <p class="block15">Yemek yaptığım süre boyunca (donmuş ıspanak buldum ve buzdolabında süzme peynir vardı ve vay canına! Ispanaklı lazanya) misafir odasında radyoaktif bir atık parçası gibi öfke ışınları saçtığının farkmdaydım. Soğan ve sarımsakları doğrayıp kızarttıkça bunun sadece bir yanlış anlaşılmadan ibaret olduğunu düşündüm. Anne ve babam anlamıyorlardı.</p>

  <p class="block15">Bunun fena bir şey olduğunu düşünüyorlardı. Yapacağım şeye karar vermenin ve bunu harekete geçirmenin bana güç verdiğini ve aslında beni gerçekten mutlu kıldığını, hayatımda ilk defa güvende ve kontrolün bende olduğunu hissettiğimi onlara gösterebilsem, bunu anlayabilmelerini sağlasam kesinlikle üzgün olmayacaklardı. Onlar adına bunun daha kolay olması için, onlara bunu tarif edebilmenin bir yolunu düşünmeye çalıştım. Havaalanmdaki şu yürüyen şeritlerden birindeydim. Bütün hazırlıklarım, münakaşalar, kontroller, kararsızlıklar, kalp kırmalar yapılmıştı ve şimdi yalnızca işlemden geçirilip uçağa binmem için gereken izni alıp kontrol masasından giriş yapacaktım. Ve sonra... Sonra... Uçacaktım... Üzülmek için bir neden yoktu.</p>

  <p class="block15">Babamın yaptığı duygusal bir şantajdı. Hayatını ne kadar mutsuz ve huzursuz hale getirdiğimi göstermeye çalışıyordu, böylece yapmak istediğim şeyden vazgeçecek kadar suçluluk hissedecektim. Mutsuzdu ve bu yeterince anlaşılırdı.</p>

  <p class="block15">Keşke olmasıydı. Fakat öfkesinin ve somurtmasının, istediği şeyi yaptırmayı denemenin yolları olduğunu görebiliyordum ve bunu asla başaramayacağım da görüyordum.</p>

  <p class="block15">Kendimi ondan üstün görüyordum ve neredeyse ona acıyan; büyük resmi göremediği için onun adına üzülen.</p>

  <p class="block12"><span class="text5">Sonra aniden benim çocuk, onunsa ebeveyn olduğunu hatırladım, öfkesinden ve benim anlamadığım neyi biliyorsa ondan korktum. Kendi hatalarımdan korktum, onun onayını almamaya dayanamazdım. Sebzeleri doğradıkça değişiyordum, Harikalar Diyarı’ndaki Alice’in</span> <span class="text11">İç Beni</span> <span class="text5">ilacım aldığında her zaman yanlış ölçülerde büyüyüp küçüldüğü gibi.</span></p>

  <p class="block15">Artık ne kadar düşünürsem, işler o kadar kötüleşiyor. Tek yapabileceğim, verdiğim karara tutunmak. Daha iyi ya da daha kötü, hiçbir doğru adım kalmadı.</p>

  <p class="block15">O öğleden sonra domates sosumu yaptığımda her şey gözüme daha basit gözüktü. Sanırım bu türden küçümseyici bir acıma duygusunu ilk defa hissetmiştim, yaramaz çocuğunu odasına gönderen bir ebeveyn gibi. “Aynen öyle, orada kal ve dışarı çıkmaya hazır olana ve akıllıca davranana kadar somurt.”</p>

  <p class="block15">Annem geldiğinde her şeyin farkındaydı, babam ona telefon etmiş olmalıydı. Misafir odasına gitti ve kapıyı kapattı, önce konuştuklarını ve sonra tartıştıklarını duydum. Kendi hayal ürünüm mü olduğunu bilmiyorum fakat görünüşe göre yapacak olduğum şey için birbirlerini suçluyorlardı.</p>

  <p class="block15">Lazanya hâlâ fırındaydı. Montumu giyip bahçenin karanlığına çıktım. Hava rutubetli ve bulutluydu, fazla soğuk değildi. Çıplak çalılar ve bahçedeki çer çöp sokak lambasından gelen ışıkla siyah sivri gölgeler oluşturuyordu. O an Baz aklıma düştü ama onu çıkarıp attım. Hayır... Hayır...</p>

  <p class="block12"><span class="text11">Anne ve babam daha önce de tartışmışlardı,</span> <span class="text5">dedim kendi kendime. Hayatımı, onları mutlu etmek için yaşayamam.</span></p>

  <p class="block15">Sesleri evi dolduruyordu fakat burada, dışarıda koca bir karanlık vardı; geniş ve sessizdi. Taşıyacağım kızım bir gün burada dikilebilecek miydi? Bahçenin karanlığında dikilip, evlerin aydınlık pencerelerine bakıp benim hayatım onlarınkinden daha büyük diye düşünebilecek miydi? Evet, kesinlikle bunu yapabileceğini hissettim. Fakat Rosa’nm Baz’ın yatağında yorgana sarınmış hali ve bana kedi gibi bakışı gözümün önünden gitmiyordu.</p>

  <p class="block15">Bir şekilde akşamı atlatmıştık ve sonunda babam yine misafir odasında ve annem masada oturmuş ellerine bakıyordu.</p>

  <p class="block15">Bulaşık makinesini boşalttım. Baz’m verdiği yıkıcı acı ve anne babamın üzüntüsü arasında neredeyse ezilerek düzleştiğimi hissettim. Yalnızca ne yapacağıma odaklandığım zaman derin bir nefes alıp kendimi yeniden toparlayabilirdim. Kapana kısılmış değildim. Kaçabilirdim. “Anne, işi bırakmasının hiçbir anlamı yok; bu hiçbir şeyi değiştirmeyecek...”</p>

  <p class="block15">“Belki onun için değiştiriyordun”</p>

  <p class="block15">Görebildiğim tek değişiklik, ona pek de uygun olmayan başka bir iş bulmak zorunda kalacak olmasıydı. Annemin karşısına oturdum ve elini tuttum.</p>

  <p class="block15">“Ne istiyorsun?” diye sordu.</p>

  <p class="block15">“İkinizin de yaptığım şeyi kabul etmenizi ve birbirinize kötü davranmamanızı istiyorum.”</p>

  <p class="block15">“Kötü davranışımız üzerine kural koyamazsın.”</p>

  <p class="block15">“Hayır, fakat...”</p>

  <p class="block15">“Ve yapmak istediğin şeyi kabul edebileceğimizi gerçekten hayal ediyor olamazsın.”</p>

  <p class="block15">“Bana hayat verdiniz. Bu yüzden onunla ne yapacağımı seçmem için bana izin vermelisiniz.”</p>

  <p class="block15">“Fırlatıp atman için değil...”</p>

  <p class="block15">“Fırlatıp atmıyorum. Gelecek için kullanıyorum.”</p>

  <p class="block15">“Gelecek dediğin soyut bir kavram, Jess.”</p>

  <p class="block15">“Hayır, gelecek benim çocuğum ve benim çocuğumun çocuğu.”</p>

  <p class="block15">“Bunu dinlemiyorum.”</p>

  <p class="block15">“Dinlemek zorundasın. Bu beni mutlu ediyor, anlıyor musun?”</p>

  <p class="block15">“Hayır,” dedi. “Anlamıyorum. Bunun nasıl hissettirdiğini bilmiyorum.”</p>

  <p class="block15">“Anne. Seni de mutlu eden şeyler olmalı? Arkadaşların, iş...”</p>

  <p class="block15">“Hiçbir şey.”</p>

  <p class="block15">“Tatile gitmek.”</p>

  <p class="block15">Kısa bir süre güldü ve başını salladı.</p>

  <p class="block15">“Seni mutlu edebilirim.”</p>

  <p class="block15">“Bu çok saçma, Jess.”</p>

  <p class="block15">“Anne, hayatımda yapmak istediğim tek şeyi buldum ve sen de bebeğime bakıp onu sevebileceksin.”</p>

  <p class="block12"><span class="text5">“S</span><span class="text11">enin</span> <span class="text5">kızını istemiyorum. Ben</span> <span class="text11">kendi</span> <span class="text5">kızımı istiyorum.”</span></p>

  <p class="block15">“Ben artık senin büyükanneme ait olduğundan daha fazla sana ait değilim.”</p>

  <p class="block15">Aniden sandalyesini geriye çekti ve mutfak kapısına gitti. Orada durdu ve masada benim oturduğum yere geldi.</p>

  <p class="block15">Ellerini omuzlarıma koydu ve beni yanağımdan öptü, beni sevdiğini söyledi. Sonra yukarı çıktı.</p>

  <p class="block15">Bir süre sonra gidip misafir odasının kapısını dinledim.</p>

  <p class="block12"><span class="text5">Babamın bir şeyler taşıdığını duyabiliyordum. Muhteme- len orada uyuyacaktı, kavga ettikleri zaman genelde öyle yapardı. Ben onların tutsağıydım.</span> <span class="text11">Gulliver’in Gezileri</span><span class="text5">'nde küçük insanların onu uykusunda saç telinden kaim olmayan binlerce küçük iple bağladıkları ve hep beraber onu esir aldıkları gibi. Bir şeylerin kopması gerekiyordu.</span></p>

  <p class="block15">Yatağıma gittim, perdeler açık yatağa uzandım; kayın ağacını ve gökyüzünü seyrettim. Baz’la ilgili düşüncelere karşı kapıyı kapalı tutmalıydım, kapıyı çarpıp o düşünceleri uzaklaştırmalıydım çünkü ondan hiçbir ses yoktu ve bir daha asla da olmayacaktı. Bunu kafamdan atmaktan başka yapacak bir şeyim yoktu. Anne ve babamla aramı düzeltmenin bir yolunu bulmalıydım. Tek bir şey. Adım adım.</p>

  <p class="block15">Bulutlar çekiliyordu, parlak yıldızlardan bazılarının dalların arasından kırpıştığını görebiliyordum. O yıldızlar binlerce kez bu olanlara şahitlik etmişlerdi: Erkek arkadaşı başka bir kızdan hoşlanan kızlara, çocukları gittiği için üzüntü içinde olan ebeveynlere... Gözlerimi kapadığımda karanlık dalların gökyüzüne uzanan görüntüsü, arasından kaçıp kurtulacağım bir ağ gibi göz kapaklarımın içinde kaldı.</p>

  <p class="block15">Açık gökyüzü beni bekliyordu. Uyuduğumda rüyalarım uzay kadar sonsuz ve genişti. Onların arasında annemle nasıl konuşacağıma dair bir fikir, bir çözüm yüzüyordu.</p>

  <p class="block15">Beynimizin bunu yapabilme biçimini seviyorum: Sorunları uykuda çözüyor. Babamla yıllar önce bunu konuştuğumuzu hatırlıyorum. Bunun doğru olduğunu ve rüyaların, beynimizin ne kadarını bilinçli olarak kullanmadığımızı gösterdiğini söylemişti. Cinler ve kunduracıdaki gibi. Kunduracı her gece bitiremeyecek kadar yorgun olduğu için tamamlamadığı ayakkabıları bırakarak yatmaya gidiyordu ve her gece o uyurken cinler gelip ayakkabıları kesip, dikip biçiyor ve kunduracı her sabah uyandığında kusursuzca tamamlanmış bir çift ayakkabı buluyordu.</p>

  <p class="block15">Benim cinlerimin de o gece yaptığı buydu. Annemin değiştiğini anlayarak uyandım. Yanıma uğruyordu. Yapmam gereken şey, durumu kabullenene kadar onu babamdan uzaklaştırmaktı. Onu, uzaklara bakıp ışığı ve boşluğu görebileceği bir yere götürmeliydim. Benim gördüğümü onun da görebileceği bir yere. Kusursuz bir mekân düşünmüştüm:</p>

  <p class="block15">Deniz kenarı!</p>

  <p class="block15">Onu Scarborough’a götürecektim. Bessie Nine’nin karavanı benim için dünyanın en iyi yeriydi. Dar yatağımda diz çöküp oturduğumu ve dışarıyı görebilmek için perdeyi ittiğimi hatırlıyorum. Sabah güneşinin içeri girişini, alanın kenarlarına sanki kartondan kesilmiş gibi siluetleriyle park etmiş diğer karavanların arkasından denizin kocaman bir parıltıyla etrafı kapladığını hatırlıyorum. Çalıların diğer tarafından, ufalanan kayalıklar boyunca sahile giden yol geçiyordu.</p>

  <p class="block15">Gösterişli dalgalar çakıl taşlarının üzerine hücum ediyor, havayı ittirerek ses çıkarıyordu. Denize bakıp güneşin üzerinde oluşturduğu ve rüzgârlı kayalıkları tırmanarak doğrudan durduğunuz yere gelen şeffaf ışığı görebiliyordunuz.</p>

  <p class="block15">İki bavul, bir kutu erzak ve içinde kova, kürek ve frizbinin de bulunduğu annemin plaj çantasıyla aptalca şarkılar söyleyip ‘nesi var’ oyunu oynayarak arabayla oraya giderdik.</p>

  <p class="block15">Şimdi annem ve ben, babama söylemeden trenle oraya gidebilirdik. Anneme gitmek istediğimi söyleyecektim ve bu kesinlikle doğruydu. Yalnızca kısa bir zamanım kalmıştı, bir dakikayı bile boşa geçirmek istemiyordum. Annemin odasına gittim ve küçükken yaptığım gibi yatakta ona sarıldım.</p>

  <p class="block15">Deniz kenarına gitmek istediğimi söyledim. İşten bir günlük izin alması için onu ikna ettim.</p>

  <p class="block15">Bölüm</p>

  <p class="block12"><span class="text5">Trende neredeyse kimse yoktu, bütün vagonda yalnızca üç kişi daha. Yanımızdaki pencereden tarlalar ve kırlar hızla geçerken karşılıklı yerlerimize oturduk. Treni sarsan rüzgârı hissedebiliyordunuz. Yanından geçtiğimiz bazı ağaçlar bu yüzden eğilerek neredeyse yan yatmışlardı. “Scarborough her zaman rüzgârlıdır,” dedi annem. “Geceleri karavanın havalanacağını düşünürdüm.”</span></p>

  <p class="block15">“Ben bunun gündüzleri olduğunu hatırlıyorum,” dedim.</p>

  <p class="block15">“Gece değil.”</p>

  <p class="block15">“Ah, geceleri uçağm içinde olmak gibiydi,” dedi. “Çıkan uğultu ve plastik pencerelerin sesi. Hep beraber başka bir yerde uyanacağımızı hayal ederdim, millerce ötede.”</p>

  <p class="block15">Babamın kumsalda o devasa kaleleri inşa edişini hatırladık.</p>

  <p class="block15">Yalnızca kaleleri ve hendekleri değil, Çin Şeddi gibi yapıları da ve dalgaları alıkoyup içeride tutmak için açtığı kanalları. Bütün günü kazarak geçirirdik ve diğer çocuklar babalarıyla gelip bize yardım ederlerdi. Annem de pencere ve kapılar için bana deniz kabuklan bulurdu.</p>

  <p class="block15">“Mücevher kutularını hatırlıyor musun?” dedi. Yağmur yağdığında yaptığımız bir şeydi. Karavandaki katlanır formika masanın iki ucuna oturur, yağmur karavanın çatısına vururken küçük pembe midye kabuklarını ve sarı salyangoz kabuklarını Malteser sosu kutularına yapıştırırdık. Ben de onları arkadaşlarıma hediye olarak vermek için eve götürürdüm.</p>

  <p class="block15">“Ve yengeçler,” dedim, güldük. Bir günde kaç tane yakalayabileceğimi görmeye çalışırdım. Kazarken ya da deniz kabuklarını ararken dalga hattında bulduklarımızı küreğimle alır, bir kovaya koyardım. Günün sonunda onları kumun üzerine boşaltır, kendi rekorumu geçip geçmediğimi görmek için sayardım, sonra da yengeçlerin denize doğru gitmelerine yengeç yarışı derdim. Fakat bir gün, neden bilmiyorum, kovayı alıp karavana götürdüm ve yengeçleri merdivenlerin yanma bıraktım. Babamın küfür ettiğini ve annemin, “N e var, Joe?” dediğini hatırlıyorum. İkimiz de kalkıp basamakların yanma gelmiştik. Babam karanlıkta sıçrayıp yengeçleri yakalamaya çalışıyor ve kıvırdığı bir gazeteyle onları küreğin içine ittirmeye çalışıyordu. Feneri yere doğru tutunca karavanın altında ve her yerde olduklarını, çim öbeklerinin üzerinde aşağı ve yukarı süründüklerini gördük.</p>

  <p class="block15">“Bıraksaydın giderlerdi,” dedi annem. “Eninde sonunda denizi bulurlardı.”</p>

  <p class="block15">“Fakat ya yoldan geçerlerken?” diye hatırlattım. “Birinin arabasıyla geçtiğini ve farların birdenbire yolun diğer tarafına geçmeye çalışan yengeç kalabalığını aydınlattığını düşün. Sonra da araba üzerlerinden geçerken feci çatırtı seslerinin çıktığını!”</p>

  <p class="block15">“Kabuklu hayvan felaketi,” dedi ve arkasına yaslanarak gülümsedi. Mutlu olmakta bir sorun yoktu.</p>

  <p class="block15">Scarborough’a vardığımızda montlarımızm fermuarlarını çektik, şapkalarımızı kulaklarımızın üzerine indirdik ve istasyondan doğruca sahile yöneldik. Solgun devasa bu- lutlar gökyüzünü kapatıyor, aralarından beyaz güneş ışığı huzmeleri süzülüyordu. Sahilin sonundaki boş dükkânların, pasajların, kapalı kafelerin yanından yürüyerek geçip köprüyü tırmanarak kaleye çıktık. Harabeler rüzgârlı havada korunaklı sakin cepler oluşturuyordu. Ağarmış kırların içinden tekrar geçerek kale adasının kenarına geldik ve rüzgâr yüzümüze vururken orada durup havayı içimize çektik. Annem yolun ötesinde çıkıntı yapmış büyük bir kayayı işaret etti ve oraya ulaşmak için mücadele ettik. Tabanına doğru yaslanmış bir kütük vardı. Diğer insanlar bunu bir sığınak olarak kullanmış olmalıydılar ve biz de esen rüzgârdan korunmak için altına girdik. Şimdi yeniden birbirimizin konuştuklarını duyabiliyorduk.</p>

  <p class="block15">“Bu havada bir teknede olmak istemezsin!” dedi.</p>

  <p class="block15">Dalgalar teknenin yanma her vuruşunda buz gibi suyun üzerimize püskürdüğünü ve teknenin inanılmaz yalpalanışını, süzülüşünü ve tehlikenin heyecanını hayal ettim. “Buna bayılırdım!”</p>

  <p class="block15">“Eskiden ben de öyle hissederdim,” dedi annem.</p>

  <p class="block15">“Ne demek istedin?”</p>

  <p class="block15">“Sanki hiçbir şey bana zarar veremezmiş gibi.”</p>

  <p class="block15">“Ben öyle düşünmüyorum.”</p>

  <p class="block15">“Böyle bir şeyden burnun kanamadan kurtulacağını düşünüyorsun.</p>

  <p class="block15">Diğer kızlardan farklı olduğunu da.”</p>

  <p class="block15">“Hayır, anne; öyle düşünmüyorum.”</p>

  <p class="block15">“Bilincini kaybedip böyle yerlere bir daha asla gelemeyecek olmayı düşünmüyorsun.”</p>

  <p class="block15">“Eğer AÖS’yi ciddiye almazsak...”</p>

  <p class="block15">“Jessie bunun üstesinden gelecekler. Bir çözüm yolu bulacaklar. Her zaman bulunur.” Çalılıktan kopan ince bir dal, yamyassı olmuş çimlerin üzerinden uçarak ve kendi etrafında dönerek üzerimize geldi.</p>

  <p class="block15">“Üstesinden gelmenin yolu bu.”</p>

  <p class="block15">“Başka bir yol olacaktır.”</p>

  <p class="block15">“Başka biri gönüllü olsun, demek istiyorsun.”</p>

  <p class="block15">“Dünya böyle bir yer değil, Jess. Bir insan tek başına.</p>

  <p class="block12"><span class="text5">“Tek bir insan</span> <span class="text11">yapabilir</span> <span class="text5">anne. Mesele bu. Bu yüzden muhteşem bir şey. Bir şeyleri değiştirebilirim.”</span></p>

  <p class="block15">Annem bana baktı, sonra ayağa kalktı ve yeniden rüzgâra çıktı. Ben de ayaklanıp onu takip ettim. Rüzgâra karşı yürüyor, uçurumun kenarına doğru gidiyordu, “Anne!” diye bağırdım fakat beni duymadı. Peşinden koştum, uçuruma birkaç metre kala durdu. Orada dikilip sağımızda kalan kayalık koya baktı. Kaynayan dalgalardan çıkan köpük, rüzgârla taşınıp kayalıkların üzerine krema gibi yayılıyordu.</p>

  <p class="block15">Bana döndü, saçları yüzünün üzerinde uçuşuyordu. Uçurumun kenarını işaret ediyordu ve rüzgâr kelimelerini alıp götürüyordu. Geldi ve yanıma yanaştı. Kulağımdaki nefesi sıcacıktı. “Neden uçmuyorsun?”</p>

  <p class="block15">Kafamı geri çektim ve yüzünü görmeye çalıştım. Fakat beni yine yanma çekti.</p>

  <p class="block15">“Madem bir süper kahramansın? Neden sadece uçmuyorsun?”</p>

  <p class="block15">Sesi çatlak çıktı.</p>

  <p class="block15">Kollarımla onu sardım. “Anne, anne, geçti.” Bir süre onu tutmama izin verdi, sonra sendeleyerek barınağa doğru geri gitti. Kütüğün üzerine oturdu ve sindi, başını kollarının arasına aldı. Yanma oturdum ve bekledim. Bir süre sonra başını kaldırdı ve ıslak yüzünü eldivenlerine sildi.</p>

  <p class="block15">“Ben bunun için gönüllü olmadım,” dedi kısık ve düz bir sesle. “Kahrolası Jeanne d’Arc’ın annesi olmayı istemedim.”</p>

  <p class="block15">“Bak!” dedim. “Benim dünyaya geliş sebebim bu.”</p>

  <p class="block12"><span class="text5">“Neden dünyaya geldiğini</span> <span class="text11">bilmemek</span> <span class="text5">insanlık halidir.”</span></p>

  <p class="block15">“Hayır, değil!” Mutlulukla bağırdım. “Değil!”</p>

  <p class="block15">“Jessie, öleceksin.”</p>

  <p class="block15">“Bu tek bir bireyle ilgili değil. İnsan yığınlarıyla, insan ırkıyla ilgili... Bu herhangi bir bireyden daha önemli.”</p>

  <p class="block15">“Bu ürkütücü bir düşünme biçimi. Bireylerin kurban edilebileceğini bir kez kabul edersek...”</p>

  <p class="block15">“Anne. Çoktan ölmüş olan kadınları bir düşün. Ölen bütün kadınları düşün.”</p>

  <p class="block15">Rüzgâr, kayamızın gölgesini yalayıp geçerken orada oturuyorduk. İkimizin de Mandy’yi düşündüğümüzü biliyordum.</p>

  <p class="block15">Fakat başka kadınlar vardı ve bebekleri. Hepsi. Annem hiçliğe doğru dümdüz bakıyordu. Gözyaşları yüzünden süzülüyordu. Parlakça yanan bir mum gibiydi. Eriyen bir mum gibi. Sonunda görebileceğini düşündüm. Önüne çömeldim ve eldivenli ellerini tuttum. “Gördün mü?” dedim.</p>

  <p class="block15">“Gördün mü? Gerçekten basit.” Sarıldım. Boğulan biri gibi nefes almaya çalıştığını hissedebiliyordum.</p>

  <p class="block15">“Artık görüyorsun, görüyorsun, görüyorsun...” Saçlarına fısıldadım. “Her şey yoluna girecek.” Sonunda durdu ve başını kaldırdı, ipek atkımla yanaklarını sildim.</p>

  <p class="block15">“Beni korkutuyorsun,” diye fısıldadı ve ben de güldüm.</p>

  <p class="block15">“Hayır,” dedi. “Gerçekten. Başka bir şeye dönüştün.”</p>

  <p class="block15">“Üzülmeni istemiyorum.”</p>

  <p class="block15">“Ne yapabilirim? Seni seviyorum, Jessie.”</p>

  <p class="block15">Yatağa yattığımda uzun süre uyanık kalarak annemi düşündüm ve anladığını umdum. Babamın üstesinden nasıl geleceğimi merak ediyordum.</p>

  <p class="block15">Sabah olduğunda hareket ettiğini duyar duymaz ben de kalktım. Mutfağa indim. Gazetesinin üzerinden yüzünde koca bir sırıtışla bana baktı. “Günaydın, Jesseroon! Benim fındık renkli kızım nasılmış?”</p>

  <p class="block15">Şok olmuştum. Ne kadar iyi olabildiğini çoktan unutmuştum! Maymun sırıtışına ve diken diken olmuş saçma baktım. Annemin ona Scarborough’a gidişimizden bahsettiğini ve onun kazandığını düşünüp birdenbire neşelendim.</p>

  <p class="block12"><span class="text5">“Sana göstermek istediğim bir şey var!” dedi, ben konuşmaya fırsat bulamadan. Ön sayfayı göstermek için gazeteyi kaldırdı.</span> <span class="text11">Başlıkta, EMBRİYO AMBARGOSU!</span> <span class="text5">yazıyordu.</span></p>

  <p class="block15">Ne anlama geldiğini bilmeyerek baktım. “Bütün bu saçmalıkların sonu,” dedi. “Akıl galip geldi.”</p>

  <p class="block15">“Anlamıyorum.”</p>

  <p class="block15">“Bütün embriyo yerleştirmeleri durdurulacak. Geçen hafta Cheshire ’ daki maskaralıklara bir karşılık olarak. ”</p>

  <p class="block15">“Fakat Uyuyan Güzel ’ i durduramaz...”</p>

  <p class="block15">“Doğal yollardan hamile kalan kadınları durduramazlar tabii ki. Yerleştirmeleri durduruyorlar.”</p>

  <p class="block15">“Fakat kadınlara henüz bir yerleştirme yapılmadı.”</p>

  <p class="block15">“Golding’den başkası olmadığını mı sanıyorsun? Aşı sayesinde ülkenin her tarafında klinikler harekete hazır hale gelmiş oldu.”</p>

  <p class="block15">“Öyleyse neden durduruyorlar?”</p>

  <p class="block15">“Rıza. Rızayla ilgili şu anki kanun bunun için yeterli değil.”</p>

  <p class="block15">“Açıkla.”</p>

  <p class="block15">“Tamam. Bütün bunlardan önce saklanan embriyo biyolojik aileye aitti, oluşturulmasını isteyenlere. Eğer bağışlanan bir yumurtadan ya da spermden oluştuysa o zaman bağışlayanın da söz hakkı oluyordu. Şimdi çocuğu taşımak için ölecek olan genç taşıyıcıların ebeveynleri kendilerinin de söz hakkı olması gerektiğini hissedecekler. Bu da her bebek için altı potansiyel ebeveyn demek oluyor. Sağduyu, önceliğin biyolojik ebeveynlerde olmasını öngörüyor.</p>

  <p class="block12"><span class="text5">Fakat çok azmin ondan az embriyosu var. On çocukla ne yapacaklar? Hangilerini alacaklarına kim karar verecek? Ve neden taşıyıcıların aileleri hiçbir şey alamıyor? Bazıları da bunlardan</span> <span class="text11">hiçbirinin</span> <span class="text5">bebekleri almaması gerektiğini, bebeklerin çok değerli olduğunu ve yalnızca onaylanmış koruyucu ailelere verilmeleri gerektiğini söylüyorlar.” Güldü ve ellerini ovuşturdu. “Cath haklıydı, bu bir mayın tarlası.</span></p>

  <p class="block12"><span class="text5">Ve</span> <span class="text11">Yaşam için Anneler</span><span class="text5">, hiçbir şey olmamış gibi Uyuyan Güzellerin bebekleri üzerinden ağız kavgası yapıyorlar.”</span></p>

  <p class="block15">Gazeteyi masanın üzerinden bana doğru ittirdi ve masadan kalktı. “Kahve yapıyorum. İster misin?”</p>

  <p class="block12"><span class="text5">İlk üç sayfa tamamen buna ayrılmıştı.</span> <span class="text11">Yaşam için Annelerin</span> <span class="text5">ve embriyo bağışlayanların resimleri vardı. Bir de hayvan hakları web sayfasından bir koyunun kötü bir resmi vardı. Wettenhall isyanının havadan çekilmiş bir fotoğrafı da vardı.</span> <span class="text11">Teklif Taslağı</span> <span class="text5">başlıklı madde madde işaretlenmiş bir de liste vardı; Yeni (AÖS sonrası) embriyolar: Hayvan araştırmalarında kullanılmak üzere bağışlayan bireyin rızası alınmalıdır.</span></p>

  <p class="block15">AÖS öncesi embriyolar: Biyolojik ebeveynler üç taneye kadar yasal sahipliklerini korurlar ve taşıyıcılara karar vermek için bir seneye kadar süreleri vardır.</p>

  <p class="block15">On iki aydan sonra bütün AÖS öncesi embriyolar seçilmiş gönüllülere yerleştirilmek üzere devletin olur.</p>

  <p class="block15">Babamın bu kadar mutlu oluşu beni korkutmuştu fakat okuyunca durumun o kadar da kötü olmadığını anladım. Bebeğimin biyolojik ailesi neden onu büyütmesindi ki? Biyolojik ailelerin taşıyıcıya ihtiyaçları olacaktı. Kliniğin zaten kontrolünü yaptığı birini kabul etmekten tabii ki memnun olurlardı. Bunu babama söyleyince güldü.</p>

  <p class="block15">“Bu insanların embriyoları üç, altı, on sene ewel dondurulmuş ve onlarla ne yapacaklarına bu kadar zamanda bir türlü karar verememişler. Şimdi bir sene daha bekleyebilirler.</p>

  <p class="block12"><span class="text5">Hemen yarın gönüllülerin peşine düşeceklerini sanmıyorum!” Bir kupa kahve alıp yukarıya anneme götürdü.;</span> <span class="text11">Yaşam için Anneler</span> <span class="text5">sözcüsünün bir ifadesini okudum, taşıyıcılar ve ailelerinin hakları için savaşmaya devam edeceklerini söylüyordu. Babam geri geldi.</span></p>

  <p class="block15">“Son dakikaya kadar bekleyecekler çünkü buna hakları var, ayrıca bilimsel bir gelişmenin ümidi içinde de olacaklar.</p>

  <p class="block15">Ne kadar uzun beklerlerse bu ihtimal o kadar artar.”</p>

  <p class="block15">“Fakat ya bilimsel bir gelişme olmazsa... ”</p>

  <p class="block15">“O zaman gelecek sene gönüllü olabilirsin,” dedi ukalaca.</p>

  <p class="block12"><span class="text5">Televizyonu açtım. Aynıydı. EKFÎ kadınları haberi mutlulukla karşılıyor ve hayvan yerleştirme araştırmaları programı için yumurta bağışlarını nasıl organize edebilecekleri hakkında konuşuyorlardı.</span> <span class="text11">Yaşam için Anneler</span> <span class="text5">protestolar tertipliyordu. Bilim adamları, bir sene kaybetmekten endişeliydi ve politikacılar işi doğru yapmak için beklemek gerektiğinden bahsediyorlardı.</span></p>

  <p class="block15">Telefon çaldı. O öğleden sonra Dr. Golding ile görüşmem için kliniğe çağırıyorlardı. O zaman haber doğruydu.</p>

  <p class="block15">Telefon yeniden çaldı, Sal arıyordu. Havadislerden ne kadar memnun olduğunu, eğer hayatımı fırlatıp atarsam buna dayanamayacağını söylüyordu. ERFİ’nin saldırılarını Uyuyan Güzel kliniklerine yoğunlaştıracağını, amaçlarının kadınları araştırmalardan tamamen çekmek olduğunu söyledi. “O şeylerden birine karışırsan bunu kaldıramayabilirim,” dedi.</p>

  <p class="block15">“Güvende olduğunu bilmek istiyorum.”</p>

  <p class="block15">Ona teşekkür ettim ve telefonu kapattım. Şans getiren rahibemin çantamda olup olmadığına baktım.</p>

  <p class="block15">Bölüm</p>

  <p class="block12"><span class="text5">Kliniğe gittiğimde EKFİ gözcüleri ellerinde pankartlarla ana kapıların dışındaydılar. UYUYAN GÜZELLERE HAYIR!</span></p>

  <p class="block15">KADININ AŞAĞILANMASINA HAYIR! Basamakları çıkarken bir tanesi bana doğru geldi. Çekingen gözüküyordu.</p>

  <p class="block15">“Affedersiniz...”</p>

  <p class="block15">“Yalnızca babamı görmeye geldim... Burada çalışıyor.”</p>

  <p class="block15">“Uyuyan Güzeller üzerinde mi?”</p>

  <p class="block15">“Hayır. AÖS araştırmaları için embriyoları geliştiriyor.</p>

  <p class="block15">Hayvanlar için.”</p>

  <p class="block15">Kız başını salladı, rahatladı ve döner kapıdan içeri girdim.</p>

  <p class="block15">Güvenlik görevlisi sırıttı ve düğmeye bastı. Kelebek kapılardan geçerek gönüllüler için ilk toplantıyı yaptığımız mavi renkteki ayakta tedavi odasına gittim. Söylemeye gerek yoktu, Rosa ve utangaç kız Theresa oradaydı. Theresa’ya başımla selam verdim. Rosa’ya bakmak ve yüzündeki her neyse onu görmek istemiyordum. Büyük ihtimalle sinsilikti.</p>

  <p class="block15">Açık kırmızı bir renge büründüğümü hissedebiliyordum.</p>

  <p class="block15">Kimse henüz konuşmadan Dr. Golding ve hemşire içeri geldiler.</p>

  <p class="block15">Hiç olmadığı kadar tombul, güler yüzlü ve şıktı. Onu görmek bile beni daha mutlu kıldı. Bir sandalye çekti ve üçümüzün yanma oturdu. Hemşire ses kaydedicisini çalıştırdı.</p>

  <p class="block15">“Hayatı benim için güçleştiriyorlar!” dedi ve kederli bir halde gülümsedi.</p>

  <p class="block15">“Durmamız mı gerekiyor?” diye sordu Rosa. Ona bir bakış attım. Solgun teni ve koyu renk saçlarıyla hoş gözüküyordu.</p>

  <p class="block15">Gözlerinin garipliğini saymazsak benden daha hoştu. Fakat Baz ondan hoşlandıysa, neden benden hoşlanır gibi yapmıştı?</p>

  <p class="block15">“A-ha! Sizin böyle düşünmenizi istiyorlar. Fakat koz olarak gizli bir silahımız var!” Sandalyesini biraz daha yaklaştırdı ve hepimize dikkatlice baktı. “Bu haberler hakkında ne düşünüyorsunuz?”</p>

  <p class="block15">“İyi değil. Bir yıl sonra yaşlanmış olacağız,” dedim.</p>

  <p class="block15">Rosa başını salladı.</p>

  <p class="block15">“Ya sen Theresa?” dedi nazikçe. Golding’in üzerinde sarı benekleri olan deniz mavisi bir papyon vardı, komikti; kel kafasının altında Paskalya yumurtasına benziyordu.</p>

  <p class="block15">“Bilmiyorum,” dedi. “Ne düşüneceğimi bilmiyorum.”</p>

  <p class="block15">Uzandı ve Theresa’mn eline dokundu. “Şaşırmadım, canım.</p>

  <p class="block15">Çoğumuz artık ne düşüneceğimizi bilmiyoruz. Pekâlâ, size ne bildiğimi söyleyeyim ve ne yapacağımıza karar verelim, olur mu?”</p>

  <p class="block15">AÖS öncesi embriyolardan konuşmaya başladı. Bir peri masalıymışçasına anlatıyordu. İnsan ırkının tehlikeli bir ormanda kaybolduğunu söyledi. Ve dondurulmuş embriyoların açık bir yol olduğunu. Belki karanlık ağaçların arasından kıvrılıp hendekleri aşan ve nehirlere dalan başka yollar da olabileceğini ve sonunda bir geleceğe varabileceğini söyledi. Fakat şu anki doğrulanmış bir yoldu. “Uyuyan Güzellere nasıl bakacağımızı ve canlı doğum sağlayacağımızı biliyoruz,” dedi. Embriyoları nasıl aşılayacağımızı da biliyoruz. Başka tedaviler, mucize ilaçlar hakkında söylentiler duyabilirsiniz, kim bilir, Fakat bir bilim adamı şurasında toplanan cevaplara bakar...” Parlayan kafasına vurdu ve bize göz kırptı. “Ve yerleşik bilgisayarım bana bu yolun gerçek umut olduğunu söylüyor. Geciktiğimiz her gün.. Omuz silkti. “.. .bu çocuklar için daha zor olacak.</p>

  <p class="block15">Bu işlem için çok fazla yaşlı ve çok az genç insan kalacak.”</p>

  <p class="block12"><span class="text5">“Fakat</span> <span class="text11">neden</span> <span class="text5">beklememiz gerektiğini söylediler?” diye sordu Rosa.</span></p>

  <p class="block15">“Şu anda bu dünyada değerli olan nedir? Yalnızca bu embriyolar. Para işe yaramaz, toprak işe yaramaz, parlak bir zekâ ya da bir atletin bedeni işe yaramaz. Geleceğe sahip olan zengindir. Anlıyor musunuz? Güçlü olan ayakta kalır.”</p>

  <p class="block15">Ben pek anlamasam da hepimiz başımızı salladık.</p>

  <p class="block15">“Güçlü olanlar artık bu dondurulmuş embriyolar. Yalnızca onların genleri hayatta kalacak. Bu embriyoların ebeveynlerinin güçleri var ve eğer onlara teslim etmezsek, bizimle savaşacaklardır. Bu, gençlerimizi korumak için bir içgüdü.”</p>

  <p class="block15">Annemi, babamı ve bu içgüdünün ne kadar yardımcı olmadığını düşündüm. Dr. Golding sandalyesinin arkasına yaslandı ve gerildi. Ayakkabıları bile parlaktı. “Öyleyse,” dedi. “İtiraf etmek bana acı veriyor fakat politikacılar doğru anladılar. Yasalara rağmen hareket etmeliyiz. Bu çocuklar için çok fazla umudumuz var, her köpeğin ağzına almaya çalıştığı birer kemik olmak zorunda değiller. Şimdi söyleyin bana. Hâlâ gönüllü olmak istiyor musunuz?”</p>

  <p class="block15">Rosa ve ben birlikte, “Evet,” dedik. Theresa’ya baktım.</p>

  <p class="block15">Sanki ağlayacakmış gibi görünüyordu.</p>

  <p class="block15">“Teşekkür ederim,” dedi Dr. Golding ciddi bir tavırla.</p>

  <p class="block15">“Theresa, tedirgin olmamalısın. Bütün dünya acele ediyor fakat sen tek bir insansın ve sakin olabilirsin.” Theresa’ya gülümsediğinde kız ağlamaya başladı. Dr. Golding nazikçe kızın eline dokundu ve göğüs cebinden katlanmış mavi bir mendil çıkardı, sallayıp ona verdi. Bizimle konuşurken burada kalmayı isteyip istemediğini sorduğunda kız başını salladı.</p>

  <p class="block15">“Size şimdi anlatayım,” dedi. “Mümkün. Ebeveynleri olmayan bazı embriyolarımız var.”' Beklenti içinde bize baktı, bilmecesinden memnundu. “Eski günlerde, rahim alma ameliyatları yürüttüğümüz zaman, bazı hastalardan yumurtalarını almak için izin istedik. Artık ihtiyacı olmayanlardan. Zaten çocukları vardı ya da embriyoları saklanmıştı. Fazladan yumurtalar diğer kadınların yararına kullanılabilirdi. Fakat fakat fakat fakat! Bir yumurtayı donduramıyoruz!” Yumurtayı donduramamayla ilgili bir şeyler hatırladım, daha önce babamdan duymuştum. “Pekâlâ. Dolayısıyla iyi durumda, bağışlanmış yumurtalar var. Fakat onları nasıl saklayacağız?”</p>

  <p class="block15">Hiçbirimiz bilmiyorduk.</p>

  <p class="block15">“Döllememiz gerekiyor,” dedi. “Eğer yapay ortamda döllersek yumurta mutlu olur ve büyür. Yumurta, sperm, zigot, embriyo... Hepsi olur ve o zaman dondurabiliriz.” Zafer kazanmış gibi bize baktı.</p>

  <p class="block15">Soruyu soranın Rosa olmasına sevindim. “Nasıl dölleniyorlar?”</p>

  <p class="block15">“Evde. Anonim bir embriyo.” Pencerenin kenarında oturmuş bütün bunları dinleyen hemşireyi fark ettim. Yüzünde küçük bir gülümseme vardı.</p>

  <p class="block15">“Evde, ne anlama geliyor?” diye sordu Rosa.</p>

  <p class="block15">“Burada, klinikte,” dedi Dr. Golding basitçe.</p>

  <p class="block15">Rosa hâlâ boş bakıyordu, bu yüzden doktor sabırla ona açıkladı. Fakat Bilge Babamın, tüp bebeklerin ilk zamanlarıyla ilgili söylediklerini hatırladım. O zamanlar herhangi bir şeyi nasıl donduracaklarını bilmiyorlardı, bu yüzden her zaman taze sperm kullanmak zorundaydılar: Kendilerininkini!</p>

  <p class="block15">Rosa sonunda anladı. “Yumurta ve sperm bağışlayanlar birlikte bir embriyo meydana getirdiklerini bilmiyorlar.”</p>

  <p class="block15">“Sperm bağışlayanlar biliyorlar,” dedi doktor. “Fakat aynı zamanda bu embriyoların yalnızca araştırma için olduğunu da biliyorlar.”</p>

  <p class="block15">“Kimseye ait değiller.”</p>

  <p class="block15">“Doğru.” Sanki ağır bir kapının kilidi açılmıştı. îlk önce bir aralıktan gün ışığı gözükmüş, sonra kapı açılarak bir yarık oluşmuş ve şimdi ışık saçan kapı aralığı önümüzde sonuna kadar açılmıştı.</p>

  <p class="block15">“Başınız derde girmeyecek mi?” diye sordu Rosa. “Eğer herkes bir sene bekliyorsa? Bizim hamile kaldığımızı öğrendiklerinde başınız derde girmeyecek mi?”</p>

  <p class="block15">“Yetim embriyolar.” Omuz silkti. “Kliniklerde bu sıradan bir uygulamadır. Charing Cross Hastanesi’nde ismi bilinmeyen bağışçılardan alınmış ilk AÖS öncesi yerleştirmeleri çoktan hazırladılar. Birmingham’daki meslektaşlarım da hazırlar. Memnun edemediklerimiz yalnızca kapımızda nöbet tutan bayanlar.”</p>

  <p class="block15">“EKFİ’nin bundan haberi yok mu?” diye sordum.</p>

  <p class="block15">Parmağını dudaklarına götürdü ve gülümsedi. “İsmi belirli biyolojik ebeveynlerin olmaması hayatımızı daha kolaylaştırıyor,” dedi. “Eğer sen ve ailen arzu ederseniz çocuğunu sahiplenebilirler. Bunu onlarla konuşmalısın.”</p>

  <p class="block15">“Ya bunu arzu etmezsem?” dedi Rosa sert bir biçimde.</p>

  <p class="block15">“Evlat edinmek isteyenlerin sayısında bir eksilme yok.”</p>

  <p class="block15">“Bir şey imzalayabilir miyim? Bebeği evlatlık olarak vermek için?”</p>

  <p class="block15">Doktor bunu yapabileceğini söyledi, sonra bana döndü.</p>

  <p class="block15">Bunu anne ve babamla konuşacağımı söyledim. Onları zaten bebeğimin ebeveynleri olarak hayal etmiştim. Dr.</p>

  <p class="block15">Golding sandalyesini geri çekti ve ayağa kalktı. “Pekâlâ, canlarım. Artık düşünmek için vaktiniz var.” Hepimizin ellerini ciddi bir ifadeyle sıktı, sonra kapıyı açık tuttu. İlk önce Theresa çıktı. Rosa’nm geride kaldığını gördüm ve ne diyeceğini duymak için bekledim. Benim bildiğimden fazlasını bilmeyecekti.</p>

  <p class="block15">“Dr. Golding, burada kalabilir miyim?”</p>

  <p class="block15">“Burada mı?”</p>

  <p class="block15">“Klinikte.”</p>

  <p class="block15">“Bir dakika.” Koridorda uzaklaşan hemşireye seslendi ve bizimle birlikte odaya geri gelmesini, ses kaydedicisini yeniden çalıştırmasını istedi. Rosa’mn demek istediğini aslında tahmin edebiliyordum ve bu benim kalbimin hızla çarpmasına neden oldu. Dr. Golding kapıyı kapattı. “Rosa?”</p>

  <p class="block15">“Benim düşünmek için zamana ihtiyacım yok ve periyodum gerçekten çok yakın. Eğer şu anda yapmazsak bir ay daha beklemek zorunda kalacağım.”</p>

  <p class="block15">“Benim için de öyle,” diyerek lafa girdim.</p>

  <p class="block15">Kafasını Rosa’dan çevirerek bana baktı ve tekrar Rosa’ya döndü. “İkiniz de pazartesi günü gelebilir misiniz?”</p>

  <p class="block15">Rosa, “Hazır buradayken kalmak isterim,” dedi. “Lütfen.”</p>

  <p class="block15">“Bana sebebini açıkla,” dedi nazikçe.</p>

  <p class="block15">“Vedalaşmak istemiyorum. Bütün o yaygara. Yalnızca yoluma koyulmak istiyorum.”</p>

  <p class="block15">“Anneni görmelisin,” dedi.</p>

  <p class="block15">“Gelip beni burada görebilir. Klinikte.” Rosa istediği şeyi nasıl elde edeceğini biliyordu ve sonunda doktor kabul etti. Aslında onun hissettiği gibi hissedemiyor olmam çok yazıktı.</p>

  <p class="block15">EKFİ gözcülerinin arasından sıvışarak ve hatta çekingen kıza, “Babam size iyi şanslar diledi!” diyerek eve gittim.</p>

  <p class="block15">Heyecanlıydım. Pazartesi sabahı için heyecanlıydım.</p>

  <p class="block15">Anne ve babamın durumu kabullenmesinin yakın olduğunu düşündüm. Bebekle ilgili haberler, bebeğin onların olacak olması, dengeyi sağlamaya yeterliydi. Birlikte yapabileceğimiz şeyleri, vaktimin değerli son dakikalarından nasıl keyif alabileceğimi düşünüyordum. Dovestones’a yürüyüş yapmaya gidebilir ve yalıçapkmlarmı arayabilirdik.</p>

  <p class="block15">Babam, onunla birlikte Bessie Nine’nin evini ziyaret etmeyi teklif ettiğinde ve evi annesiz çocuklara verecek- lerini söylediğinde birlikte faydalı bir şeyler yapacağımız için mutlu oldum.</p>

  <p class="block11"><span class="text20">Cuma sabahı</span> <span class="text">Uyandığımda kafamda soru işaretleri yoktu. Gün bugün.</span></p>

  <p class="block15">Bugün bu iş bitmeli. Ayaklarım ve bacaklarım ağrıyor, ayak bileklerim uyuşmuş. Kıyafetlerim ise iğrenç. Bana kahvaltı getirdiğinde banyo yapıp yapamayacağımı soruyorum.</p>

  <p class="block15">“Tabii ki.” Gidiyor ve küveti dolduruyor. Kızarmış ekmeğimi, erik reçelimi yedikten ve buhar odanın içine dolmaya başladıktan sonra muslukları kapatıp kilitlerin anahtarları ile geri geliyor. “Aptalca bir şey denemeyeceğini söyle.”</p>

  <p class="block15">“Aptalca bir şey deneyemeyeceğim.”</p>

  <p class="block15">Kilitleri açıyor. Ayak bileklerimi ovuşturuyorum ve ayağa kalkmaya çalışıyorum. Yaşlı bir kadın kadar çarpık ve çöküğüm. Beni doğrultmak için dirseklerimden tutmak zorunda. Zar zor yürüyebiliyorum.</p>

  <p class="block15">“Sıcak su iyi gelecektir,” diyor. “Bunu dün gece yapmış olmalıydın. Temiz giysilerini banyoya bıraktım.” Banyoya girene kadar beni tutuyor ve sonra geri çekilip kapıyı kapatıyor.</p>

  <p class="block15">Küçük sürgüsünü çekerek kapıyı kilitliyorum. Burada tek başımayım.</p>

  <p class="block15">Mutluluk...</p>

  <p class="block15">Mutluluk... Kokuşmuş giysilerimden sıyrılıyor ve kaynar suya elimi sokuyorum. Soğuk suyun gürül gürül akışını ve yüzüme doğru yükselen buhar bulutlarını izliyorum. Küvetin kenarına tutunarak bitkin ayaklarımdan birini suya sokmayı deniyorum. Çok sıcak ve güzel... Sonra diğerini sokuyorum. Bir tavuğun yuvasına yerleşmesi gibi kendimi yavaşça suya bırakıyorum ve suyun hoş sıcaklığı bedenimi sarıp bir karides gibi pembeleştiriyor. Ayak bileklerimdeki ağrı kemiklerimden çekiliyor ve suya karışıyor.</p>

  <p class="block15">Yavaş yavaş, santim santim geriye uzanıyorum; yüzüm dışında her yanım suya batana kadar. Su her yanımı kaplıyor, beni sarıyor ve sıcak bir ipekmişim gibi beni okşuyor.</p>

  <p class="block15">Bu, hayatımın en iyi banyosu. Başımı kaldırıp buhara bakıyorum ve babamın ne yaptığını merak ediyorum. Onu merdivenlerin başında oturmuş (aniden dışarı fırlayıp kaçma ihtimalime karşı), dirsekleri dizlerinde, kafası ellerinin arasında hayal ediyorum. Sersemce halıya bakıyor. Ne yapacağını bilmeyerek. Sefil. Onu bundan kurtarmam gerek, onu kendinden kurtarmam gerek, Şimdi her tarafım sıcak. Yavaşça, tek tek kollarımı ve bacaklarımı kaldırıyorum: Bacak, bacak, kol, kol... Serinletmek için buharlı havanın içinde tutuyorum. Bedenim sıcak, bütün halinde ve canlı. Komuta bende. Güçlü olan benim çünkü ne yapacağını bilen benim.</p>

  <p class="block15">Yıkandıktan sonra çıkıyorum ve kendimi aşina olduğum eski havluya sarıyorum. Evdeki yeşil çizgili havlu...</p>

  <p class="block15">Acaba bunu annem mi yolladı? Onları eşyaları hazırlarken, sanki bir tatile çıkılıyormuş gibi bagajı yüklerken hayal ediyorum.</p>

  <p class="block15">Ancak yüzleri asık ve gri, sesleri kısık ve fısıltılı. Bunun hakkında düşünmeyeceğim. Sorun şu ki bu banyoda yeterince hava yok, buhar beni boğuyor. Ne kadar uzun sürerse onlar için o kadar kötü. Buna bir son vermeliyim. Küvetin kenarına dikkatlice çıkıp yukarıdaki küçük pencereyi açmaya karar veriyorum ve o an aklıma bir fikir geliyor. Tamam, yapabilirim. Buna son verebilirim.</p>

  <p class="block15">Hızlıca kurulanıyorum ve temiz giysileri giyiyorum.</p>

  <p class="block15">Annemin mavi tişörtünü getirmiş, üzerimde fena durmuyor.</p>

  <p class="block15">Ayakkabılarımın burada olmamasından rahatsızlık duyuyorum fakat yalnızca banyo yapmaya geldiğim için onların olmasının bir anlamı yok tabii ki. Hazır olduğumda tuvaletin kapağını indiriyor ve düşünmek için üzerine oturuyorum.</p>

  <p class="block15">Bu odada hareket ettirilebilen her şey plastikten yapılmış.</p>

  <p class="block15">Penceredeki helezon desenli camı parçalayacak hiçbir şey yok. Düşün... Kontrol et... Tekrar bak... Banyonun üzerinde, tavanın birkaç karış altında duş perdesini tutmak için bükülmüş metal bir çubuk var. Oysa ninem küveti duş almak için kullanmazdı. Çubuk; küvetin üzerinde, duvara vidalanmış, sonra küvet boyunca devam edip köşede kıvrılmış ve diğer uçta duvara sabitlenmişti. Küvetin kenarına basarak tırmanıyorum ve göz gezdiriyorum ve vidaları sökebileceğimi düşünüyorum. Paslanmış ve kirli eski bir metal ve vidaları da fayansın içinde paslanmış. Sonra birleşme yerini fark ediyorum. Raylar devam etmiyor, üç kısımdan oluşuyor: İki düz parça ve onları birleştirmek için bükülmüş bir parça. Küvetin kenarında dengemi koruyarak rayı bükmeye çalışıyorum. Birleşme yerinin iki yanına asılıyorum, aniden bir kıpırdanma oluyor, sonra rahatça çıkıyor.</p>

  <p class="block15">Parçaları birbirinden ayırıyorum. Artık diğer birleşme yerinden büküp gevşetebilirim. Elimde bükülmüş köşe parçasını tutuyorum ama uzun parçalar hâlâ duvara vidalı.</p>

  <p class="block15">Babam kapıya vuruyor. “Jess? Bitirdin mi?”</p>

  <p class="block15">“Neredeyse.”</p>

  <p class="block15">Elimde köşe parçasıyla aşağı atlıyorum. İçi boş olduğu için oldukça hafif. Yine de eğer yeterince güç yerebilirsem... Denemek için birkaç kez havada savuruyorum sonra olabildiğince hızla pencereye doğru vuruyorum. Haf; fif bir çatırtı sesi oluyor ve cam çatlıyor.</p>

  <p class="block15">“Ne yapıyorsun?”</p>

  <p class="block15">“Ben sadece...” Beni duyamasın diye sifonu çekiyorum ve bir kez daha vuruyorum. Cam parçalanıyor. Küvetin üzerine çıkıyorum ve dışarıya bir göz atıyorum, yere kadar oldukça fazla yükseklik var. Filmlerde tutunmak için atık su boruları olur fakat buradakiler evin köşesinde kalıyor olmalı.</p>

  <p class="block15">“Jessie!” diye bağırıyor. “Jessie, beni içeri al!”</p>

  <p class="block15">Pencere çerçevesinin alt kısmından hâlâ çıkıntı yapan büyük üçgen şeklinde bir cam parçası var. Dikkatlice par t maklârımın ve her iki taraftan da başparmaklarımın arasında tutarak sökmeye çalışıyorum. Evet. Ağır. Eskimiş macun hâlâ alt kenarında camı tutuyor.</p>

  <p class="block15">Kapıyı yumrukluyor. “Oradan dışarı çıkamazsın. Gülünç olma! Beni içeri al!”</p>

  <p class="block15">Pencereden içeri dolan soğuk hava beni kendime getirdi.</p>

  <p class="block15">“Dışarı çıkmaya çalışmıyorum,” diyorum. “Sakin ol, dişlerimi fırçalamama izin ver.” Camı yere koyuyorum ve lavabonun musluğunu açıyorum. Camın sivri ucunu parmağımla test ediyorum. Keskin. Macunlu düz tarafı kör fakat tamamı çatlarsa kötü olabilir. Düz tarafını havluyla kavramaya çalışıyorum fakat havlu fazla kalın. Kirli tişörtüm daha iyi iş görür.</p>

  <p class="block15">“Jessie, bu kadar yeter. Kapıyı aç, yoksa kıracağım.”</p>

  <p class="block12"><span class="text5">“Tuvaleti kullanıyorum.” Onu şaşırtacak bir unsura ihtiyacım var. Ne yaptığımı biliyorum, her şey kafamda beliriyor, buna güvenebilirim. Onu atlatıp kaçacağım. Sağ elimle silahımı tutuyorum ve sol elimle sifonu çekiyorum ve aniden kapının sürgüsünü açıyorum. Kapıyı hızlıca ittirjince tam karşımda beliriyor. Camdan hançerim midesini işaret ediyor.</span> <span class="text5">Jess...</span></p>

  <p class="block15">“Dinle beni.”</p>

  <p class="block15">“Kendine zarar vermeden o elindekini bırak.”</p>

  <p class="block15">“Dinle!” Bir adım öne çıkıyorum, camın ucu resmen ona dokunuyor. Ellerini yarım yamalak havaya kaldırıyor, neredeyse gülümsüyor. Bu oldukça komik, kovboy filmlerindeki kötü bir aktöre benziyor. “Eğer dediğimi yapmazsan saplarım.”</p>

  <p class="block15">“Yapmazsın,” diyor ve aptalca bir hareketle sağ elini, camı elimden almak için kenarına götürüyor. Buna izin vermiyorum. Elini hızla geri çekiyor. Ses çıkarmıyor, yalnızca avucunun içinde büyülü bir biçimde beliren açık kırniızı çizgiye bakıyor.</p>

  <p class="block15">Midem bulanıyor fakat devam etmek zorundayım.</p>

  <p class="block15">“Gördün mü? Ciddiyim. Geri geri yatak odasına git.”</p>

  <p class="block15">“Bak,” diyor elirii uzatarak. Kan yere damlıyor. Şıp şıp şıp... Gittikçe hızlanıyor. Umarım atar damar değildir.</p>

  <p class="block15">Buna bir son vermeliyim.</p>

  <p class="block15">“Kıpırda,” diyorum.</p>

  <p class="block15">“Kes şunu, Jess. Canımı acıttın.”</p>

  <p class="block15">“Seni öldürmemi mi istiyorsun?” Camı bir miktar hareket ettiriyorum, ucu gömleğine dokunuyor. Gözyaşlarına boğulmaktan korkuyorum. Geriye doğru ufak bir adım atıyor.</p>

  <p class="block15">“Tamam. Devam et.”</p>

  <p class="block15">Yavaşça yatak odasına giriyor, hançerimin birkaç santim önünde. Ben iyiyim. Kontrol bende. Kapıdan geçtikten sonra umut ettiğim şeyi görüyorum. Bisiklet kilitleri beni çözdüğü yerde duruyorlar. “Kilitleri al,” diyorum. “Yavaşça.”</p>

  <p class="block15">Eğilip sol eliyle ikisini de kapıyor. Sağ elini kendinden yukarıda ve uzakta tutuyor ve elindeki kan durmadan damlıyor fakat daha önce zannettiğim kadar hızlı değil. “Şimdi banyoya geri dön,” diyorum. Yavaşça adımlarımızı geriye doğru tekrarlıyoruz. Banyoya geldiğimizde kilitlerden birini, bana yaptığı gibi ayak bileğine bağlamasını söylüyorum.</p>

  <p class="block15">Bacakları ve pantolonu daha kalın, iki tur dönmesi yetiyor.</p>

  <p class="block15">“Tamam, şimdi kilitle. Diğerinin ucunu havlu askısının altından ve bacağmdakinden geçirip bağla.”</p>

  <p class="block15">Duruyor ve bana bakıyor. “Tanrı aşkına, Jess!”</p>

  <p class="block15">“Yalnızca bana yaptığını yapıyorum.”</p>

  <p class="block15">İki kilidi birbirine bağlamaktan vazgeçiyor ve ayağa kalkarak yüzünü bana çeviriyor. “O zaman devam et, durma.</p>

  <p class="block15">Ne yapacaksın?”</p>

  <p class="block15">“Sana söyledim.”</p>

  <p class="block15">“Zaten kan kaybediyorum,” diyor.</p>

  <p class="block15">“Ne kadar çabuk yaparsan doktor o kadar çabuk gelir.”</p>

  <p class="block15">Hareketsizce duruyor, bana bakıyor. Ben de gözlerinin içine bakıyorum. Ne dersem yapmak zorunda. Bana inanmak zorunda. Kanayan eline göz atıyor ve elimdeki camla birkaç santim daha öne çıkıyorum. Ne olur bana itaat etsin, lütfen...</p>

  <p class="block15">“Kilitle. Kilitle. Şimdi!” Sesim çılgınca bir çığlığa dönmüş.</p>

  <p class="block15">Çabucak çömeliyor, kilidi kapatıyor ve sonra tekrar ayağa kalkıyor, elini havada tutuyor. Kan hâlâ damlıyor. Yarası acaba ne kadar derin? Derin mi? Bunun işe yaramasını sağlamalısın. “Anahtar nerede?”</p>

  <p class="block15">“Ne? Jess, Tanrı aşkına!”</p>

  <p class="block15">“Anahtar nerede?”</p>

  <p class="block15">“Bilmiyorum.”</p>

  <p class="block15">“Ceplerini boşalt.”</p>

  <p class="block15">Sol elinin yardımıyla cebine bakıyor ve bir şeyler çıkartıyor.</p>

  <p class="block15">Cebindekiler yere saçılıyor. İçlerinde madeni paralar, kapı anahtarları, çakı ve metal bir halka üzerinde iki küçük gümüş renkli anahtar var.</p>

  <p class="block15">Onları ulaşamayacağı bir yere tekmeliyorum ve banyodan dışarı çıkıyorum. Sol eliyle sol kolunun dirseğini destekleyerek havlu askısının yanına çömeliyor ve bana bakıyor.</p>

  <p class="block15">“Jess. Bunu yapmak zorunda değilsin. Bak, eğer seni daha iyi hissettirecekse beni öldür. Sadece kliniğe geri dönme.”</p>

  <p class="block15">“Doktora haber vereceğim. Anneme seni nerede bulacağını söyleyeceğim.” Titriyorum.</p>

  <p class="block15">“Jessie. Lütfen, Jessie, lütfen gitme...” Ağlıyor. Bacaklarım birer spagetti teli gibi zayıflar. Güven bana, en iyisi bu.</p>

  <p class="block15">Bitmek zorunda ve güçlü olan benim. Ne yapması gerektiğini bilen benim. Gözlerini sildiği için babamın yüzü kan içinde. Kan kolundan aşağıya süzülüyor. İş bu noktaya nasıl geldi?</p>

  <p class="block15">“Üzgünüm. Üzgünüm!” Camı fırlatıp atıyorum, ayakkabılarımı kapıyorum ve merdivenlerden koşarak iniyorum.</p>

  <p class="block15">Sürgüleri çekiyorum ve ayakkabılarımı giymek için durmadan önce kapının kilidini de açıyorum. O yukarıda.</p>

  <p class="block15">Peşimden gelmiyor. Havlu askısına kilitlenmiş. Ayakkabılarımı bağladıktan sonra koşmaya başlıyorum. Sesi arkamdan kovalıyor: “Jessie! Je-e-ess-ieeee!”</p>

  <p class="block15">Soğuk ve rutubetli havayı içime çekiyorum ve beni çağıran sesinden uzaklaşmak için hızlanarak koşuyorum.</p>

  <p class="block15">Bölüm</p>

  <p class="block12"><span class="text5">Bana ve Rosa’ya üçüncü katta iki oda vermişler. Odalar, ana yolun diğer tarafındaki parka bakıyor. İlk akşam pencerenin yanına oturdum ve havanın kararmasını izledim. Kendimi sakinleşmiş hissettim. Son birkaç günün şiddetli fırtınasından sonra güvenli bir limanda olduğum için şükrettim.</span></p>

  <p class="block15">Uzun süre oturdum. Beynim gölde bir ipe bağlanıp salman bir kayıkmış gibi kafatasımdan serbest kalmıştı. Yalnızca huzurun tadını çıkardım. Sükûnet etrafımda tur atıyordu.</p>

  <p class="block15">Karanlığın çökmesiyle nihayet kafamda bir soru şekillendi.</p>

  <p class="block15">Penceremin önündeki yolun, trafiğin yoğun saatleriyle tıkanmasını izledim. Karanlıkta oturup bir süre onları izledikten sonra Dr. Golding’e soru sormak için odasına gitmeye karar verdim. Ofisi, sekreterliği geçince koridorun sonunda.</p>

  <p class="block15">Hâlâ orada olup olmayacağını bilmiyordum çünkü ofis çalışanlarının hepsi evlerine gitmişlerdi fakat gidip kapıyı çaldım.</p>

  <p class="block15">Seslenerek içeri girmemi söyledi. Odayı sadece masa lambası aydınlatıyordu. Yüzünü göremedim, küçük ışık havuzunda yalnızca kolunu ve kalem tutan elini görebildim.</p>

  <p class="block15">“Jessie!” dedi. “İçeri gel, içeri gel. Senin için ne yapabilirim?”</p>

  <p class="block15">Lambayı yukarı kaldırınca ışık arkasındaki duvarı aydınlattı. Yumuşak ışık odaya yayıldı. Böylece masa, sandalyeler ve kitaplıklar karanlıktan yumuşak aydınlığa çıkarak görünür oldular. Oturabileceğim deri koltuğu işaret etti.</p>

  <p class="block15">“Embriyolar büyüyüp evlenmek istediklerinde birbirleriyle akraba olmadıklarını nasıl bilecekler?”</p>

  <p class="block15">“A-ha! Genç bir genetikçi!” Memnun olmuş bir biçimde ellerini ovuşturdu, sanki sınıftaki en zeki öğrenciymişim gibi. “Her embriyonun yumurta bağışçısı ve sperm için bir numarası ve bir rengi var. Bu kayıt koruyucu aileye gidecek ve çocuğun bilmesi sağlanacak. Bu şekilde. îki mavi, iki yeşille karşılaştığında annelerinin aynı olduğunu bilecekler.</p>

  <p class="block15">Bir yedi kırmızı kızı ile dört kırmızı erkeği aynı babayı paylaştıklarını bilecekler. Bir kardeş doğduğunda bunu koruyucu aileye söyleyeceğiz. Bir kardeşleri olduğunu bilmek bu çocuklara destek verecektir.”</p>

  <p class="block15">Gözümün önüne iyi beslenmiş bebek Golding’ler geldi, hepsinin kel kafaları ve minik papyonları vardı. Ne kadar aptaldım? İşte o zaman farkına vardım. “Kaç tane renk var?” diye sordum.</p>

  <p class="block15">Parmaklarıyla göstererek saydı. “Kırmızı, sarı, mavi, yeşil, mor, kahverengi. Altı.”</p>

  <p class="block15">“Teknisyenler de dâhil mi?”</p>

  <p class="block15">Başını salladı. “Ali ve babanla birlikte.”</p>

  <p class="block15">Huzur dolu odada birbirimize bakarak oturduk. Etrafımızdaki duvar sanki uyuyor gibiydi, sanki herkes gitmişti.</p>

  <p class="block15">Babam için fark edip etmeyeceğini merak ettim. “Herhangi bir terslik olur mu?” diye sordum.</p>

  <p class="block15">“Tabii ki olmaz. Sen taşıyıcısın. Çocuğun genleri anne ve babasından gelir, senden değil.”</p>

  <p class="block15">“Üvey kardeşim olabilir.”</p>

  <p class="block15">Başını salladı.</p>

  <p class="block15">İki kat aşağıdaki, dondurucudaki bebeği düşündüm; sessizce hayatının başlamasını bekliyordu. Üvey kardeşim...</p>

  <p class="block15">Dr. Golding kitaplığın üzerinden bana bir kutu peçete uzattı.</p>

  <p class="block15">Sonra penceresine doğru gidip geceye baktı. Burnumu sildikten sonra döndü.</p>

  <p class="block15">“Jessie. Uyuman gerek. Sabah olduğunda endişelerin devam ederse yeniden konuşuruz olur mu?” dedi. Telefonu eline aldı ve tuşlara bastı, Rosa’ya merhaba dediğini duydum.</p>

  <p class="block15">Onu durdurmama fırsat olmadan gelip benimle görüşmesini söyledi. Doktorun ofisinden çıktığımda koridordan bana doğru geldiğini gördüm, “İyi geceler, Jessie,” dedi doktor arkamdan sessizce. “İyi uykular.”</p>

  <p class="block15">Rosa peşimden odama kadar geldi ve karanlık pencerenin yanındaki sandalyeye oturdu. “Vazgeçmiyorsun ya?” dedi.</p>

  <p class="block15">“Hayır. Sperm bağışçıları hakkında bir şeyler sordum.”</p>

  <p class="block15">Dışarıdaki karanlığa bakarak başını salladı. Gitmesini istiyordum fakat her şey belli olana kadar benimle kalmaya kararlıydı. Hamileliğimiz onaylanana kadar birkaç gün beklemek zorunda olduğumuz söylenmişti. Embriyonun içimize mutlu bir şekilde yerleştiğinden emin olmak için. Hayatımın son haftasını Rosa Davis ile geçirmek zorunda kalacaktım.</p>

  <p class="block15">“Yorgunum,” dedim.</p>

  <p class="block15">Fakat anlamadı. “Ben de. Korkuyor musun?”</p>

  <p class="block12"><span class="text11">Yalnızca diğer insanlardan,</span> <span class="text5">diye düşündüm.</span> <span class="text11">Yalnızca delirmiş gibi davranan ebeveynlerimden. Kafamın içinde asılı duran Baz ’dan. Senden.</span> <span class="text5">“Hayır. Peki ya sen?”</span></p>

  <p class="block15">“Pek sayılmaz. Bu hayattan daha iyi olmalı, değil mi?”</p>

  <p class="block15">“Daha iyi?”</p>

  <p class="block15">“Her gün katlanmak zorunda olduğumuz çöplükten.”</p>

  <p class="block15">Ona kendimle ilgili hiçbir şey söylemek istemiyordum.</p>

  <p class="block15">“Ne gibi?”</p>

  <p class="block15">“Yeterli paranın olmaması. Yaşayacak bir yerin olmaması.</p>

  <p class="block15">Her şeyin her zaman boktan bir hale gelmesi.”</p>

  <p class="block15">“Annenle birlikte yaşadığını sanıyordum.”</p>

  <p class="block15">“Orada kalamam. Uyuşturucu müptelası arkadaşları uğruyorlar ve her şey berbat oluyor.”</p>

  <p class="block12"><span class="text5">Aklıma Lisa geldi. “Aslında gidip çocuk evlerinden birinde yaşayabilirdin.</span> <span class="text11">Doğan Güneş</span> <span class="text5">ya da Galler’deki yer gibi...”</span></p>

  <p class="block15">Onlar hakkında hiçbir şey bilmiyordu, bu yüzden ona açıklamak zorundaydım. Paraya hiç ihtiyacı olmayacağını söylediğimde başını iki yana salladı.</p>

  <p class="block15">“Her zaman paraya ihtiyaç vardır. Yoksa yürümez. Benim gibi birinin işleri batırmasını istemezler.”</p>

  <p class="block15">Bunu reddedecektim fakat buna bir yalanla karşılık vermenin anlamı neydi? “Sen farklısın,” dedim.</p>

  <p class="block15">“Evet. Onları uyuz ederdim. Bütün şarabı içer ve erkek arkadaşlarıyla yatar, sonra da tavukları beslemeyi unuturdum.”</p>

  <p class="block15">Ona sormadan edemezdim. “Baz’la yattın mı?”</p>

  <p class="block15">“Tabii ki.”</p>

  <p class="block15">İki türlü de beni ilgilendiren bir şey yoktu. Fakat gözyaşlarını gözlerimi zorluyordu.</p>

  <p class="block15">“Gördün mü?” dedi, ağır ağır kapıya doğru ilerleyerek.</p>

  <p class="block12"><span class="text5">“Şimdi</span> <span class="text11">sen</span> <span class="text5">de bana uyuz oldun.” Kapıyı arkasından çekip çıktı.</span></p>

  <p class="block15">Battaniyeleri üzerime çektim ve sıcak karanlıkta nefes aldım. Nefesim içerisini gerçekten çok sıcak yapana, ciğerlerimi düzgün havayla doldurmak için başımı dışarı çıkartmak zorunda kalana kadar başımı içeride tuttum. Burnum tıkanmıştı, çok sıcaktı, sonra çok üşüdüm. Gidebileceğim hiçbir yer yoktu.</p>

  <p class="block15">Bir süre sonra uyuyakaldım. Uyandığımda yatağımın yanında bir tepsinin içerisinde portakal suyu, yuvarlak ekmek ve minik reçellerden oluşan bir kahvaltı vardı. Çay soğumuştu fakat yine de içtim. Bulutlu ve rüzgârlı bir sabahtı, yatağımdan büyük bulut kümelerinin yuvarlanarak geçtiğini görebiliyordum. Evdeki yatak odamın manzarası gibiydi, yalnızca kayın ağacı yoktu. Yastığımı kaldırıp sırtımı yasladım ve gökyüzüne baktım.</p>

  <p class="block15">Baz umurumda değildi. Hayır, umurumdaydı; tabii ki umurumdaydı. Eğer seksen sene birlikte yaşayacak olsaydık.</p>

  <p class="block15">O zaman her şeyin değişmesi için yeterince zaman olacaktı. Anlamak için zaman olacaktı. Şu anda, Rosa’yı benden daha çok sevip sevmediğini ya da sadece onun için üzülüp üzüldüğünü bilmiyordum. İkimizle aynı anda çıkar mıydı, bilmiyordum. Belki o bile bilmiyordu. Bunu kafamdan söküp atmalıydım. Rosa’ya bununla ilgili daha fazla bir şey soramazdım.</p>

  <p class="block15">Bulutlara bakmaya devam ettim. Pencereden bakınca soldan sağa, büyük dağınık şekillerde, grinin farklı tonlarında ve gökyüzünün farklı yüksekliklerinde hareket ediyorlardı.</p>

  <p class="block15">Yakın olanlar, yeryüzünden uzak olanları kovalıyor ve önlerinden kayıyorlardı. Gönüllü olmak istemiştim çünkü bir şeyleri değiştirmek istemiştim. Tutunduğum şey buydu.</p>

  <p class="block15">Gelecek hafta tabii ki garip olacaktı. Anne ve babama gerçekten hoşça kal demek zorunda kalacaktım ve bundan çok korkuyordum. Rosa ile konuşmak zorunda kalacaktım.</p>

  <p class="block15">Fakat geri kalanı benim kendi değerli vaktimdi ve istediğim gibi kullanacaktım. Kahvaltı tepsisini masaya geri koydum ve giyinip biraz kâğıt istemek için ofise geçtim.</p>

  <p class="block15">Hikâyemi bitirmeye karar verdim. Babam bunu da Bessie Nine’nin evindeki yığma ekleyebilir.</p>

  <p class="block15">Kararımın tarihi... Senin için çocuğum... Hikâyemi bilmeni istiyorum. Hikâyemizi, senin başlangıcını... Böylece düşündüğüm ve hissettiğim her şeyi anlayabilir ve kimse sana benim beyni yıkanmış aptal bir kız ya da Iain’m kuklası olduğumu söyleyemez. Kimsenin bir dava ya da fikri seninle birleştirmeye çalışmasını istemiyorum. Sen özgür- sün ve hayatınla ilgili ne yapmak istersen bunun düşüncesi beni mutlu eder. Her şeyden önce mutlu olduğumu bilmeni istiyorum. Bunun gerçekleşmesinden memnunum.</p>

  <p class="block15">Durmadan yazıyorum, parmaklarım acıyıp boynum tutulana kadar. Hikâyemin sonuna doğru kendime de yazacağım ve bu hafta nelerin nasıl değiştiğini, şu anda nasıl olduğumu son dakikaya kadar anlatacağım. Fakat şu anda sana anlatıyorum, sana bir isim vermeliyim. Sana ne diye seslenebilirim? Senin bir kız mı yoksa erkek mi Olduğunu bile bilmiyorum. Çok uzun zamandır sana bir isim düşünüyordum ve sonunda Ray9* ismini buldum. (Rae, eğer öyle tercih edersen.) Altın rengi güneş ışığı, umut ışığı...</p>

  <p class="block15">Bunu okuduğunda kaç yaşında olacağını merak ediyorum.</p>

  <p class="block15">Ben on üç yaşındayken böyle sulu göz bir şey beni korkuturdu. Diğer türlü bir Ray10" de düşünebilirsin: Bir balığın deniz yatağında ok gibi kaymasını. Ya da bir yumurta kapsülü, bunları sahilde bulabilirsin, vatozun yumurtaları okyanusun üzerinde güvenle süzülür. Belki böylesi daha doğrudur. Eğer olmazsa adım değiştir. Aldırmam!</p>

  <p class="block15">Sana yazmak çok gülünç, seni görmeyeceğime inanamıyorum, Rae. Sen beni göreceksin... Anne ve babamda bir sürü resim ve tatil videoları var, benim denizde su sıçrattığımı ve dondurma yaladığımı görmekten ölümüne sıkılacaksın.</p>

  <p class="block15">Bir anne olmak için genç olabilirim. Fakat hayır...</p>

  <p class="block15">Tabii ki senin dünyandaki bütün anneler gençtir.</p>

  <p class="block15">Sana karar verdiğim bir şeyi söylemek istiyorum, hayatım.</p>

  <p class="block15">Eğer pazartesi günü yerleştirmeyi yaparlar ve işe yaramazsa, eğer haftanın sonunda hamileliğim onaylanmazsa tekrar denememeliyim. Hamile olmama ihtimalim, karar verecek olan son çöp. Eğer hamileysem demek ki kaderimde bu var. E ger değilsem demek ki yok, yani var olmayacaksın!</p>

  <p class="block18">9 Işın, ışık huzmesi (ç.n.)</p>

  <p class="block18">10 Vatoz, (ç.n.)</p>

  <p class="block12"><span class="text5">Bunu okumuyor olacaksın ve ben sağ kalıp Cennet Bahçesi’ne gideceğim; Sirenler bütün gece deli gibi çaldılar. Sabah erken saatlerde polisler, minibüslerini parkın yanındaki yola çektiler ve kalkanlarıyla yollarda koşturdular. Buradaki pencere açılmıyor fakat belli belirsiz bağrışmaları ve tezahüratları duyabiliyordum. Köşedeki küçük televizyonu açtım. Ekranda tam da şu an bulunduğum hastanenin girişini görmek garipti. Büyük bir protesto gösterisi sürüyordu. Tabii ki EKFİ ve mor pankartlarıyla</span> <span class="text11">Yaşam için Anneler</span> <span class="text5">ve ilahi okuyan Nuhlar... Hayvan Özgürlük Cephesi’nden çocuklar da vardı. Spiker, polisin tehdidi çok ciddiye aldığını söyledi.</span></p>

  <p class="block12"><span class="text5">Sesi kapattım. İnsanların birbirlerini ittirip birbirlerine kollarını sallamalarım ve polisin onları püskürtmesini izledim, bu beni oldukça yordu.</span> <span class="text11">Onlar devam etsinler,</span> <span class="text5">diye düşündüm. Devam edecekler. Böyle debelenip, birbirlerine vurup, bir şeyleri parçalayıp, körü körüne dünyaya saldırıp devam edecekler. Ta ki önlerinde bir yol açılana kadar...</span></p>

  <p class="block15">Yeni bebekler doğana kadar... Kumandaya dokunduğumda kitle halinde savrulan görüntüler kayboldu.</p>

  <p class="block15">Dr. Golding yanında imzalamam için bir onay formuyla beraber bu sabah beni görmeye geldi. Şimdilik kimsenin içeri girip çıkmayacağını söyledi. Çalışanlar hastanede uyumuşlardı.</p>

  <p class="block15">“Kuşatma altındayız!” diyerek espri yaptı. EKFİ eylemcileri bütün girişleri tutmuşlardı. Bazı Hayvan Özgürlükçüleri tutuklanmıştı. Hastanede, gerekli bütün erzağm mevcut olduğunu söyledi. “Yorulup evlerine dönmelerini umuyoruz,” dedi “Gerginliği artırmaktan kaçmıyoruz. Fakat ailene açıklama yapmalıyız.”</p>

  <p class="block15">Telefona cevap veren annem olduğu için rahatlamıştım fakat sesimi duyar duymaz hıçkırıklara boğuldu. Çok az zaman kaldığını söyleyip durdu. Bu karşılıklı bir konuşma değildi, iki kişi sürekli karşıt şeyleri tekrarlayıp duruyordu:</p>

  <p class="block15">Ben: “İyiyim, olmak istediğim yerdeyim.”</p>

  <p class="block15">Annem: “Biraz daha zamana ihtiyacın var.”</p>

  <p class="block15">Sonunda onu çok yakında göreceğimi söyleyip telefonu kapatmak zorunda kaldım. Kafamı senin için mutlu ve huzurlu tutmak istedim, kendi sakinliğimle baş başa kalmak ve ileriye doğru süzülmek.</p>

  <p class="block15">Bütün günü yazarak geçirdim. Gökyüzüne, yavaşça ve durmaksızın kayan bulutlara bakmak için duruyorum. Öğleden sonra Rosa kapımı çaldığında onunla daha sonra görüşeceğimi söyledim. Çayımızı birlikte içmiş, sonrasında uzunca bir süre oturup konuşmuştuk. Farklı biriydi. Söylediği her şeye inanmam gerekip gerekmediğini hâlâ bilmiyorum fakat sanırım, “Benim başıma iyi hiçbir şey gelmez,” dediğinde ona inandım. Babasını hiç tanımamıştı. Annesinin erkek arkadaşı Rosa’ya berbat davranıyordu ve onunla seks yapmaya çalışmıştı. Anlatabileceği kimse, gidebileceği bir yer yoktu. İşte o zaman evden kaçmıştı. Londra’ya gitmiş, sokaklarda uyumuş ve bir pansiyona sığınmıştı. Para için erkeklerle seks yaptığını söyledi. Annesi erkek arkadaşını evden attıktan sonra annesinin dairesine geri dönmüştü.</p>

  <p class="block15">Fakat annesiyle sürekli kavga ediyordu. Rosa bir kulüpte davulcuyla tanışmıştı, ilk görüşte aşktı ve onun yanma yerleşmişti.</p>

  <p class="block15">Fakat adam içki içtiği zaman şiddet uyguluyordu.</p>

  <p class="block15">Ondan dayak yediği için yine annesinin yanma dönmüştü.</p>

  <p class="block15">Annesi bir devlet kurumunda hemşireydi ve bu sayede dondurulmuş embriyolardan haberdar olmuştu.</p>

  <p class="block15">Tanıştığı herkes Rosa’nm hayatını daha da kötüleştirmiş görünüyordu. Okuldaki bütün çocuklar... Yani benim gibi... Onu görmezden geliyor, garip olduğunu düşünüyor, Baz’la çıktığı için ondan nefret ediyordu. Yalnızca bizim yüzümüzden gönüllü olduğunu düşündüm. Sanki neredeyse onun katiliydim. Dr. Golding’e bunu anlatmayı düşündüm.</p>

  <p class="block15">Sonra Baz’m ne söylediğini hatırladım: “İkiniz de delisiniz.”</p>

  <p class="block15">Golding ona gönüllü olamayacağım söylese, ne yapardı?</p>

  <p class="block15">Annesinin yanına mı dönerdi? Burası onun olmak istediği yerdi, tıpkı benim gibi.</p>

  <p class="block15">Şimdi birbirimize hayallerimizden ve aklımıza gelen saçma fikirlerden bahsetmeye başladık. Bebeklerimizden, sizin kardeş olabileceğinizden konuştuk. Çocuğunun isminin Zac olmasını istiyor. Umarım birbirinizi tanırsınız.</p>

  <p class="block15">Bu garip... Çünkü gerçekleşip gerçekleşmediğini sen bileceksin ve ben bilmeyeceğim. Senin gerçekliğin, benim hayalim ve senin gerçek olman için kendi gerçekliğimi kaybetmeliyim. O zaman senin için yalnızca bir hayal olacağım.</p>

  <p class="block15">Yer değiştirmek... Hattın iki tarafı da yaşama dair.</p>

  <p class="block15">Senin ölü olmaman farkıyla. Henüz canlı da değilsin fakat seni tarif edecek bir kelime bilmiyorum. Canlı olmayı bekliyorsun, şu anda büyük ihtimalle seni çözüyorlar. İçinde büyüyecek olan gen ve hücrelerin sihirli desenleri harekete geçirildi. Bana Noel çorabımın içindeki küçük mat gri kabuğu, Çin deniz kabuklarını düşündürtüyor. Suya bırakıyorsunuz ve kabuk yavaşça açılıyor ve içinden güzel pembe bir çiçek sihirli bir biçimde kıvrılarak çıkıyor. İşte o sensin!</p>

  <p class="block15">Protestocular çıldırdı ve pek çok gözaltı oldu. Fakat bir şekilde babam beni görmeye geldi. Dr. Golding’e babamı tekrar görecek olmaktan dolayı gergin olduğumu söyledim, bu yüzden o da kapımın önüne bir güvenlik görevlisi dikti.</p>

  <p class="block15">Babam bana sarıldı, sonra pencerenin yanındaki sandalyeye gidip oturdu. Sağ elinde ucundan parmaklarının gözüktüğü bir bandaj vardı. Yatağın üzerine oturdum, sessizlik vardı.</p>

  <p class="block15">Söyleyebilecek bir şey düşünmeye çalıştım, sonra ona baktım ve ağladığını gördüm. Durmasını söyledim. Ayağa kalktı ve arkasını bana döndü, pencereden dışarıya bakarak gözlerini ovdu. Sakinleştiğinde yanma yaklaştım ve kollarını omuzlarıma koydu, birlikte pencereden ıslak bahar güneşine ve parktaki ağaçların tomurcuklarına baktık.</p>

  <p class="block15">“Kusursuz cinayet,” dedi yumuşakça.</p>

  <p class="block15">“Öyle mi?”</p>

  <p class="block15">“Masum ve idealist genç bir kızı, insan ırkının geleceğinin kurtulması kendini kurban etmesine bağlı olduğuna ikna et. Mezbahaya gelen bir kuzu gibi güven dolu bir halde hastaneye geldin. Onu öldürecek olan bebeğin içine yerleştirilmesine memnun olacaktır. Dokuz koca ay, beyni yok olmuş olarak orada yatacak ve ne bir polis seni tutuklayacak ne de mahkeme sana dava açacak, her şey yanma kâr kalacak. Dokuz ayın sonunda bağlı bulunduğu yaşam biriminden çıkartılacak ve tamamen ölmüş olacak. Ve kimse suçlanmayacak.”</p>

  <p class="block15">“Baba,” dedim. “Bu yanlış.”</p>

  <p class="block15">Başını iki yana salladı.</p>

  <p class="block15">“Dinle,” dedim. “Kusursuz cinayetin hangisi olduğunu biliyor musun? AÖS. Ölümcül ve havadan yayılan bir virüs geliştir. Orada olmak zorunda bile değilsin. Virüs kendi başına dünyayı dolaşır ve milyonlarca kadını öldürür. Kimse seninle virüs arasında bir bağlantı kuramaz. Uzaktan kumandalı toplu katliam. Kusursuz cinayet budur.”</p>

  <p class="block15">“Aslında bu doğru,” dedi.</p>

  <p class="block15">“Ve benim yaptığım ise kusursuz çözüm.”</p>

  <p class="block15">Omuzlarımı sıktı. “Her şeye bir cevap, sevgili Jess.”</p>

  <p class="block15">“Ee, bilge bir babam var.”</p>

  <p class="block15">Yüzünü bana çevirdi ve gülümsemesinin yarattığı küçük çatlağı gördüm. Fakat söylediği şuydu: “Bu yanlış, Jess. Keşke yapmasaydın.”</p>

  <p class="block15">“Biliyorum. Fakat yapacağım.”</p>

  <p class="block15">Beni bıraktı ve yeniden sandalyeye oturdu. “Doğru.</p>

  <p class="block15">Pekâlâ, ne hakkında konuşmak istersin?” Bir duraksama oldu ve sonra, “Havadan?” diye sordu.</p>

  <p class="block15">“Annemin ve senin kızıma bakacağınıza dair söz vermenizi istiyorum.”</p>

  <p class="block15">“Kızın?”</p>

  <p class="block15">“Kız ya da oğlan, bilmiyorum. Ben bir kız hayal ediyorum.”</p>

  <p class="block15">“Hayır dersem bu seni durduracak mı?”</p>

  <p class="block15">“Hayır.”</p>

  <p class="block15">“Cath ve ben kendi kızımızdan vazgeçip yerine yabancıların çocuğunu'koyacağız. Seninle geçirdiğimiz on altı senenin her aşamasını yeniden yaşamak zorunda kalacağız ve her gün ne kaybetmiş olduğumuzu hatırlayacağız.”</p>

  <p class="block15">“Bir yabancının çocuğu olmayacak.”</p>

  <p class="block15">Bana baktı.</p>

  <p class="block15">“Bebek benim üvey kardeşim olacak. Dr. Golding bunda bir sakınca olmadığını söyledi.”</p>

  <p class="block15">Ufak bir duraksama oldu. “Durumu kabullenmemizi beklemen için bir neden değil.”</p>

  <p class="block15">“Bebeğe bakmanız için bir neden.”</p>

  <p class="block15">“Hayır, değil. Bunu yapman gerekmiyor. Başka çözümler de olacak.”</p>

  <p class="block15">“Baba...”</p>

  <p class="block15">“Olacak, inan bana. Lütfen.” Yere çömeldi ve kollarını bacaklarıma koydu. Yapabileceğim hiçbir şey yoktu.</p>

  <p class="block15">Güvenlik görevlisi ona yardım etti ve onu çekip uzaklaştırdı.</p>

  <p class="block15">Öğleden sonra annem geldi. O da babamdan daha iyi değildi. Buna katlanamıyorum, bunu değiştiremiyorum ve hiçbir şey yapamıyorum. Üzgünüm... Üzgünüm... Üzgünüm...</p>

  <p class="block11"><span class="text20">Bugün</span> <span class="text">Evet, biriciğim; artık seni yerleştirdiler. Yaşayıp yaşamamak senin elinde. Kolum ağrıyana ve orta parmağımda bir şişlik oluşana kadar yazıp durdum. Şimdi yalnızca pencerenin kenarına oturmuş, zihnimi boşaltıyorum. Şu anda yazacağım her şey yakana yapışmak gibi çünkü senden ayrılmak istemiyorum. Yalnızca hoşça kal demeliyim, değil mi? Rosa ve ben hayatlarınızın neye benzeyeceğini tahmin etmeye çalıştık. Seninki, Rae ve Zac’inki... Arkadaş olmanızı umuyoruz. Özetle şudur: Senin başlaman için ben sona ermeliyim. Senin hayatın benimkinden sonra.</span></p>

  <p class="block15">Rosa bu sabah koğuşa gitti ve Dr. Nichol bana onun hamileliğinin onaylandığını söyledi. Beni yarın test edecekler.</p>

  <p class="block15">Vedalaşmalarımı yaptım. Başka kimseyi görmem gerekmiyor.</p>

  <p class="block15">Sessizliğin, küçük odamda pencere kenarında oturmanın, dünyayı izlemenin tadını çıkarıyorum. Dünyanın değişme biçiminin; bütün endişelerin zayıflamasının, örümcek ağı kadar süpürülmesi kolay olmasının tadım çıkarıyorum.</p>

  <p class="block15">Buradan, yukarıdan ana yolu izlemeyi seviyorum. Şimdi bütün protestocuları temizlediler ve trafik yine akıyor.</p>

  <p class="block15">Sürücülerin nereye gittiklerini düşünüyorum. Belki de şu geç saate kadar çalıştıktan sonra eve dönüyorlardır. Adam kapıyı açıp, “Merhaba,” diye seslenecek ve ceketinin düğmelerini çözerek sıcak mutfaklarına geçecek. “Nihayet!” diyecek karısı. “Açlıktan ölüyorum.” Fırından balığı çıkartıyor.</p>

  <p class="block15">“Benim için mi bekledin? Çok hoş,” diyor adam, sandalyesini masaya yaklaştırarak. “Nefis kokuyor.”</p>

  <p class="block15">Belki de şuradaki bir kreşin kapanışını tartışmak için yolda. Vardığında orada ondan başka kimse yok, bu yüzden mavi bir halının üzerinde sandalyelerden çember yapıyor ve gündemi yazmak için minik sıralardan birine oturuyor. Belki şuradaki kayıp kedisini arıyor, olgunlaşmamış atkestanesi gibi kahverengi ve beyaz. Motorcu yavaşça dolanıyor ve karanlığa karışıyor.</p>

  <p class="block15">Belki de şu, havaalanına gidiyor. Kimseyle buluşmayacak, kimseyle konuşmayacak. Sessiz ve ölü gibi, çantasındaki metal kutunun içindeki pamuğa sarılmış şişede yeni bir virüs var. Herkesten nefret ediyor, kusursuz bir suçlu.</p>

  <p class="block15">Göbekten döndükten sonra uzaklaşırken olgunlaşmamış atkestanesi gibi kahverengi ve beyaz kedi, gelen arabanın önüne çıkıyor; araba fren yapıyor ve virüs taşıyanın arabasına çarpıyor. Arabası takla atıp alev alıyor, adam o anda ölüyor. Yoğun sıcaklık çantasını yakıyor ve metal kutuyu mühürlenmiş siyah bir damla gibi eriterek virüsü sonsuza kadar mezara gömüyor.</p>

  <p class="block15">Duran bir adam yardım etmeye çalışıyor ve ambulansı arıyor. Bütün gece açık olan süpermarketlerden birine yavaşça yanaşırken, o ve çalışma arkadaşının ilacı bulmanın ilk adımı olduğuna inandıkları yeni formülü düşünüyor. Sepetine bir kavanoz erik reçeli koyuyor ve bir anda ilham geliyor. Heyecanla arkadaşını arıyor. Arkadaşı onun haklı olabileceğini düşünüyor ve sabah ilk iş araştırmalarını gözden geçirmek için sözleşiyorlar.</p>

  <p class="block15">Herkes hareket ediyor. Her birimiz kendi işimizi köpekle- rin sokakta koşturması gibi aynı önemde takip ediyoruz. Kimse kimsenin daha özel olduğunu söyleyemez. Bütün bu hikâyeler devam etmeli. Çocuklarının çocuklarına kadar devam etmeli.</p>

  <p class="block15">Babam korku hakkında konuştu. Neden korkmadığımı anlamıyor. “Korku acı gibidir, bedenin uyarı sistemidir.</p>

  <p class="block15">Bize kendimizi korumamızı öğretir.” Ona korkmadığımı çünkü ne olacağını bildiğimi söyledim. Bir iğne yapılacak ve uykuya dalacağım. Korkmak ne demek?</p>

  <p class="block15">“İnsanlar idam edilecekleri zaman tam olarak ne olacağını bilirler ve çoğu da korkar,” dedi. Bu insanların ölmeyi seçmediklerini söyledim. İntihar bombacılarına bak, korku taşımıyorlar. Yaptıkları şeye, kendilerini düşman yanma yaklaştırıp herhangi bir şüphe duymadan cihazı patlatmaya odaklanriıalılar. Gerçekten de cesur olmak zorundalar.</p>

  <p class="block15">Benim tek ihtiyacım olan ise birinin bana bakması. Yanlış yapacağım, işi batıracağım ya da yakalanacağım için endişelenmek zorunda değilim. Korkuya gerek yok.</p>

  <p class="block15">Yaptığım şey onu hasta etmiş ve yaşlandırmış, ufalmış ve gözlerinin altındaki torbalar yanaklarına sarkmış. Annemin beyaz yüzünü ve kırmızı gözlerini gördüğümde kendimi işkenceci gibi hissettim. Onlar hakkında kötü şeyler yazdığımı ve çocukça aptallıklar ettiğimi biliyorum. Fakat anlamaları için tek şansımız bu. Bu yüzden onlara bununla birlikte onların da okuyabileceğini söyleyen bir not yazıyorum.</p>

  <p class="block15">Umarım bunda bir sorun yoktur. Anne? Baba? Jessie’den merhaba! Beni tren penceresinden sarkarken ve size kocaman bir öpücük yollarken hayal edin!</p>

  <p class="block15">Ayrılmayı düşünüyordum. Havai fişekleri düşünüyordum.</p>

  <p class="block15">Bir roket infilak ettikten sonrasını. Yörüngesine ne olur? Dünyaya düşen yanmış parçaya değil, roketin yükseldiği yörüngeye? Elinize bir kalem alıp patladığı yerden uzaya doğru bir çizgi çizmeye devam ederseniz? Daha yükseğe doğra? Ya da bir CD’nin sonunda ne olur? Müziği dinlediğiniz ve müzik bittiği zaman? Duyduğunuz sesi biliyorsunuz değil mi, sonundaki kaydedilmiş sessizlik? Bir şey hâlâ devam ediyor. Şarkı olmasa bile.</p>

  <p class="block15">Sevgili Rae, Bu gerçekten son çünkü sabahın dördü ve bugün test yapacaklar. Her şey yolunda giderse beni koğuşta tutacaklar.</p>

  <p class="block15">Beni sekizde aşağıya alacaklar. Burada, pencerenin kenarında oturuyorum ve sana söylemeliyim ki çok güzel.</p>

  <p class="block15">Gökyüzü açık ve bir saat önce ay da çıktı. Ay neredeyse dolunay biçiminde, yalnızca birkaç günü var sanırım. Erken saatlerde trafik yok ve her şey son derece sakin ve sessiz.</p>

  <p class="block15">Sokak lambalarından dolayı yıldızları göremiyorsun fakat ayı tek başına gökyüzünde görebilirsin. Parlak ve terk edilmiş sokaklar gizemli ve davetkâr gözüküyorlar; her şeyin yeniden başlamasını, dünyanın uyanmasını bekliyorlar.</p>

  <p class="block15">Uçağa binmeyi düşünüyordum. Uçmak konusunda anne ve babama çok ağladım fakat sana itiraf etmeliyim, bu çok hoşuma giderdi! Senin dünyanda da hâlâ uçaklar olacak mı?</p>

  <p class="block15">Aklıma gelen AÖS’den önceki kıştı. Anne ve babamla onların kısa süreli şehir seyahatlerinden birine gitmiştik.</p>

  <p class="block15">Akşam olmuştu, saat henüz beşti fakat hava kararmıştı ve gökyüzünde yalnızca küçük birkaç bulut vardı. Pencerenin kenarında oturuyordum. Havalanıp daha yükseklere çıktığımızda aşağıdaki ışıklara baktım. Daha geniş bir alana yayılmış Manchester ’m üzerindeydik ve tek tek evlerin ışıklarını, elektrik direği sıralarını görebiliyordum. Işıklandırılmış futbol sahalarını ve yüzme havuzu olduğunu sandığım mavi yeşil parlayan dörtgeni görebiliyordum. Sonra, daha da yükseldikçe şehir yerini ülkeye bıraktı ve ışıklar incelip karanlığın içinde tek bir hat halini aldılar. Yeniden şehre geldiğimizde ana yolda çizgi halinde hareket eden arabaları fark edebiliyordum. Sonra şehrin ışıklarının tam ortasında aniden beliren siyah bir leke vardı. Ona doğru baktım, bir park olabileceğini düşündüm. Etrafındaki ışıkların düzenli olmayışına şaşırdım, karman çorman bir hal alıp sonlanıyordu.</p>

  <p class="block15">Sanki esneyen koca bir boşluk vardı ve tüm sokaklar onun içine düşmüştü.</p>

  <p class="block15">Sonra penceremin tepesinde yavaş yavaş bir parlaklık belirmeye başladı. Bu gümüşümsü parlaklık, onun dünya yüzeyindeki her şeyden binlerce kez daha büyük bir balondan geldiğini görebilene kadar yoğunlaştı. Onun ne olduğunu biliyor musun, Rae? Ay! Ve bütün gökyüzünü aydınlatan ayla birlikte, burada ve orada, bizimle dünya arasında asılı duran siyah lekeler halinde bulutları görebiliyordum. Işığın içinde ölü lekelerdi. Hareket ettikçe dünyadaki iğne deliği kadar ışıklar sabit bir biçimde parlamaya devam ettiler, aramıza bir bulut girdiğinde gözden kayboldular ve başka bir manzaranın içine girecek kadar hareket edince yeniden belirdiler.</p>

  <p class="block15">O zaman mutlu olmuştum, Ray. Masum ve uyumakta olan dünyaya karşı hassasiyet duymuştum. Karanlık tepeler, vadiler, barajlar ve denizler, hepsi yerlerini almıştı. Bir köyden millerce ötedeki diğer köye kadar noktalar halindeki ışıkları bir arada tutuyorlar, parlayan her bir evi kendi belirli enlem ve boylamında kıpırdamadan tutuyorlardı. Ay ışığının da sabit olduğunu biliyordum ve dolunay her ay gökyüzünde aynı zamanda yükselip kayıyordu. Şu bulutlar karanlık, ıslak havadan başka bir şey değillerdi ve sonunda hiçliğe karışacaklardı.</p>

  <p class="block15">Sonra alçalıyorduk. Kulaklarım motorların uğultusuyla dolmuştu. Havaalanının üzerinden uçup iniş yapmak için alçalırken gözlerimle son bir kez daha yere bakmış ve dü- şünmeyi bırakmıştım çünkü oradaydım.</p>

  <p class="block15">Her şey gönlünce olsun Ray’im. Fakat hepsinden öte, umarım bir gün benim şu anda s hissettiğim huzuru ve mutluluğu sen de hissedersin.</p>

  <p class="block15">Xxx, binlerce öpücük, Jessie...</p>

  <p class="block19" id="calibre_pb_3">&nbsp;</p>
</body>
</html>
