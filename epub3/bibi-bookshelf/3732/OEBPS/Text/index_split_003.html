<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Jessie Lamb'ın Vasiyeti</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block15">Uyandığımda öğleden sonra olmuştu ve Baz gitmişti. Ayakkabılarımı giydim ve yukarı çıktım. Babası hâlâ aynı yerde sabahlığı ile oturuyordu, sertçe bana baktı. Bana kızacak diye korktum. Fakat konuşmadı. “İyi günler,” dediğimde cevap bile vermedi. Mutfakta birinin tıkırtısını duyabiliyor fakat Baz mı yoksa annesi mi bilmiyordum. Ön kapıdan çıkıp gitmek daha kolay gelmişti.</p>

  <p class="block15">Garip bir gündü, bir süre için rüya görüyor olduğumu zannettim. Beni dinleyiş biçimi, sonra piyano çalması, uyuyuş ve yatışmış olarak uyanış şeklim. O huzur hissini Sal’e verebilmeyi diledim fakat veremedim. Daha iyi hissetmesi için hiçbir şey yapamadım.</p>

  <p class="block15">Bölüm</p>

  <p class="block12"><span class="text5">Sal’e sürekli kısa mesaj yolladım fakat onun yolladığı tek cevap x ’di. Annesini aradığımda Sal’in iyi olmadığım ve yatakta olduğunu söyledi. Annesinin ne olduğunu bilmediğinden oldukça emindim. Ona söylemem gerektiğine karar vermek üzereydim ki Sal sonunda bana bir mesaj yolladı:</span></p>

  <p class="block16">Sadece kadınların olduğu protesto toplantısına gelmek ister misin? Perşembe akşamı saat sekizde.</p>

  <p class="block15">Otobüs durağında buluştuk. Makyajdan bir maskenin ardına saklanmıştı, nasıl olduğunu sorduğumda kestirip attı.</p>

  <p class="block15">“İyi. O konu hakkında konuşma.”</p>

  <p class="block15">Ben de okul hakkında rastgele dırdır ettim. Bahsettiği grubu, annesinin bir arkadaşından duymuştu; kendilerine EKFİ diyorlardı. Erkeklere Karşı Feminist İletişim.</p>

  <p class="block15">Glossop’ta bir grup kadının paylaştığı büyük, eski bir evde buluşuyorlardı. Oturma odası, sandalyelerin ve koltukların duvara yaslandığı, bir doktorun bekleme oda- smı andırıyordu. Yaklaşık yirmi kadın vardı. Herkes benden yaşlıydı ve bazıları annemden de yaşlı görünüyordu.</p>

  <p class="block15">Hepsi de üzerlerindeki kat kat eski giysileri ve dar hırka ya da pançolarıyla biraz hippiye benziyordu. Üzerimde bir kat giysi daha olmuş olmasını diledim, hava buz gibiydi.</p>

  <p class="block15">Ortam BİG’e kıyasla daha ciddiydi. Neredeyse ölüm gibi sıkıcıydı. Toplantıyı idare eden kadının adı Gina’ydı.</p>

  <p class="block15">Hızlı ve ateşliydi, bir kere bile gülümsemedi. Kadınlara karşı yürütüleli savaştan bahsetti. AÖS’nin başlangıcının, erkeklerin kadınlar üzerindeki binlerce yıllık baskı ve istismarının mantıklı bir sonucu olduğunu söyledi.</p>

  <p class="block15">Erkeklerin, kadınların cinselliğinden iğrendiklerini ve annenin doğmamış bir çocuk üzerindeki sahipliğini kıskandıklarını anlattı. Bu yüzden bakirelerle evlenirlermiş ve kadınları kendilerine köle ederlermiş çünkü çocuğun kendilerinin olduğundan hiçbir zaman emin olamazlarmış.</p>

  <p class="block15">Kadınlar önceleri yalnızca erkeğin bir mülküydü ve yalnızca erkekler mirasa konabilirdi ve kimse kız çocuk istemezdi. Milyonlarca kız bebek öldürülmüş ya da aldırılmıştı.</p>

  <p class="block15">Gina, konuyu sürekli bebek sahibi olmaya getirdi.</p>

  <p class="block15">Bunun bir zamanlar kadının işi olduğundan, bilge kadınların doğuma yardımcı olduğundan ama sonra erkeklerin bu ebeleri cadı olmakla itham ettiğinden ve erkek doktorlar konusunda ısrar ettiğinden bahsetti. Bazı kadınlar hamile kalamadıklarında, erkek bilim adamları kadın bedeninin dışında bebek yapmanın yollarını aramaya başladılar. Bu hep yapmak istedikleri şeydi, böylece bebek yaratmanın gizemini ve gücünü sahiplenebilirlerdi. îlk tüp bebeklerden ve erkeklerin, işleyişin kontrolünü ele geçirip kadınları edilgen birer ineğe dönüştürdüklerinden bahsetti. “Deli dana hastalığı bir hata değildir, inanın bana. Onlar için anlamımız bu.” AÖS’yi seks savaşlarının atom bombası olarak nitelendirdi. “Hamileliği bir idam cezasına dönüştürerek bunu elimizden sonsuza kadar alabilirler. Erkekten- olma çocuk dışında başka bir yol kalmadığı konusunda ısrarcı olabilirler.”</p>

  <p class="block15">Göz ucuyla Sal’e baktım. O her kelimeyi istekle dinliyordu.</p>

  <p class="block15">Bir başka kadın, erkeklerin başka erkeklerle seks yapmayı tercih ettikleri ve çocuk yapmak için kadınlarla seks yapmayı bir görev olarak gördükleri hakkında konuştu.</p>

  <p class="block15">Bunun kökeninde homoseksüelliğe karşı dini kuralların yattığını çünkü mümkün olduğu kadar çok yeni bebeğin yaratılmasının üye sayısını arttırması açısından işlerine geldiğini söyledi. Fakat artık cinsel üreme bitmişti, homoseksüelliğe karşı tüm o eski emirler kayboluyor ve milyonlarca erkek ortaya çıkıyordu.</p>

  <p class="block15">Diğer kişiler araya girdiler, erkeklerin kadınlara hastalık yüzünden birer cüzzamlı gibi davrandığını söylediler.</p>

  <p class="block15">Sal gözlerini ileriye doğru dikmişti, ışıl ışıl parlıyorlardı.</p>

  <p class="block15">Elimi nazikçe kolunun üzerine koyduğumda kolunu geri çekmedi. Araba dolusu genci ve bana tüküreni hatırladım, Sal’in lavanta kokulu küvette oturup vücudunu ovalamasını düşündüm.</p>

  <p class="block12"><span class="text5">Daha sonra dünya genelinde AÖS kadınlarının</span> <span class="text11">gördüğü</span> <span class="text5">muamele hakkında, bazılarının nasıl da bir köpek gibi sokak ortasında terk edildikleri ya da bir araya toplandıkları, yanlış bilgilendirildikleri, polis tarafından itilip kakıldıkları, eğer kurbanlar erkek olsa bunların hiçbirinin yaşanmayacağı hakkında konuştular. Eğer hastalık erkekleri bulmuş olsaydı, bilim adamlarının çareyi şimdiye kadar bulmuş olacaklarını tartıştılar.</span> <span class="text11">Bütün</span> <span class="text5">bu korkunç şeyler, fırtınaya kapılmış yapraklar gibi kafamın etrafında döner vaziyette orada oturdum. Susturamıyordum. Eşcinsel olmayı tercih eden erkekler hakkında söyledikleri bana üniversiteyi anımsattı.</span></p>

  <p class="block15">Mesele şu ki bir değişim vardı. AÖS’den önce bir çocuğun eşcinsel olduğunu söyleseniz bu bir hakaret olarak kabul edilirdi. Eşcinsel insanların var olduğunu herkes biliyordu ve bu meşruydu, televizyonda tonla eşcinsel ünlü vardı. Gerçek hayatta eşcinsel bir çiftle karşılaşsalar tabii ki normal davranacaklardı fakat yine de okulda bu bir hakaretti.</p>

  <p class="block12"><span class="text5">Eğer bir çocü'ğa</span> <span class="text11">eşcinsel</span> <span class="text5">derlerse bu onun zavallı olduğu anlamına gelirdi. Ve gerçekten eşcinsel olan erkekler ve kızlar bunu gizliyordu. Aslında kimin eşcinsel olduğunu bilemezdiniz. Fakat AÖS’den sonraki aylarda bu değişti. O kadar kademeli bir şekilde gerçekleşti ki neredeyse fark etmezdiniz.</span></p>

  <p class="block15">Erkekler, diğer erkeklerle ve kızlar da diğer kızlarla bir araya gelmeye başladılar. Bazı kızlar erkeklerden korkar oldu. Seks, risk almaya değecek kadar değerli değildi. Ve erkekler... Evet, aslında onların ne düşündüğünü tam olarak bilmiyordum fakat atmosfer değişmişti. Kendi aralarında daha sık sohbet etmeye başlamışlar ve bizi güldürmeye daha az hevesli olmuşlardı. Bir bakıma bizimleyken daha çekingendiler. Bu herkes için böyle değildi, tam tersi davranışlarda bulunan insanlar da vardı. Kızları ve erkekleri genellikle bir arada gördüğünüz çeteler gibi ya da hatta Sal ve Damien’in başlarda olduğu gibi. İnsanlar bir uçtan diğer uca, sanki uygun olan davranışı bulamamışlar gibi sekiyorlardı.</p>

  <p class="block15">Ancak güneşli bir öğleden sonrasını özellikle hatırlıyordum, dönemin başlamasından kısa bir süre sonraydı.</p>

  <p class="block15">Fransızca dersinden önce boş bir saatim vardı. Yerden tavana kadar pencereleri olan ve bir kış bahçesini andıran kütüphaneye gömülmüştüm. Kırmızı suratlı kütüphanecinin dışında kimse yoktu, saçları terden kafasına yapışmıştı.</p>

  <p class="block15">Kelimelerimi tekrar ederken güneşlenebileceğim bir yer bulma düşüncesiyle arka tarafa doğru gittim. Spor salonunun arkasındaki basamaklara oturmak üzereydim ki oyun alanının çimlerinin üzerine çit hattı boyunca uzanmış kimseleri gördüm. Tanıdığım birisinin olabileceğini ümit ettim, ayrıca güneşi içine çekmek için korunaklı bir yerdi. Oyun alanı o sabah biçilmişti ve taze kesilmiş çimlerin kokusu beni cezbetmişti. Yürürken bir yandan da güneşlenenlere bakıyordum fakat yaklaştıkça hepsinin erkek olduğunu anladım. Bronzlaşmak için gömleklerini çıkarmışlardı. Kendimi huzursuz hissetmeye başladım, gözlerimi gitmeye çalıştığım oyun alanının köşesine doğru diktim ve sanki orada olduklarını fark etmemişim gibi olabildiğince hızlı yürüdüm. Yüzümü onlardan sakınarak kitabım önümde açık vaziyette çimlerin üzerine uzandım.</p>

  <p class="block15">Fısıldaşmaları ve gülüşmeleri duyabiliyordum. Birilerini bir şeyler yapmaya zorluyorlardı. Kitabıma odaklandım ve sayfanın üzerinde bir gölge belirince sıçradım. Kafamı kaldırdım ve güneşe karşı iki çocuğun el ele tutuşmuş siluetlerini gördüm.</p>

  <p class="block15">“Affedersin,” dedi biri ve diğeri güldü. “Burası özel bir güneşlenme yeri.”</p>

  <p class="block15">“Eşcinsel erkeklerin plajı,” dedi gülen çocuk.</p>

  <p class="block15">“Kızların girmesine izin yok,” dedi ilki. Diğerlerinin güldüğünü duyabiliyordum. Eşyalarımı toparlarken onlara bakmaktan kendimi alamadım ve alaycı suratlarını, güneşte pembeleşen çıplak göğüslerini, çıplak bacaklarıyla popolarını gördüm. Yer yarılıp içine girmeyi dileyerek oyun alanından uzaklaştım.</p>

  <p class="block15">Garip bir düşünce kafamın içinde gezinmeye başladı.</p>

  <p class="block15">Baz’la alakalı. Neden hiçbir şeyin olmadığına dair, oysa hep olacağını sanmıştım. Fakat o zaman neden Iain’m beni öpüp öpmediğini sormuştu? Neden umursuyordu?</p>

  <p class="block15">Otobüsle eve dönerken Sal bana EKFİ’ye katılmaya karar verdiğini söyledi.</p>

  <p class="block15">“Biraz faza aşırılar,” dedim.</p>

  <p class="block15">“Aşırılığa kayma vaktinin geldiğini düşünmüyor musun?</p>

  <p class="block15">Milyonlarca kadm öldü ve hâlâ bir çare bulamadılar.</p>

  <p class="block15">Eğer şimdi aşırılığa kaymazsak ne zaman kayacağız?”</p>

  <p class="block12"><span class="text5">Ona, babamın laboratuvarında çalışan kadm doktorlardan ve kliniğe giden, IVF’den</span> <span class="text11">memnun</span> <span class="text5">ve</span> <span class="text11">istekli</span> <span class="text5">bütün o kısır kadınlardan bahsetmeyi düşündüm. Mesele şu ki, kafamın içinde Gina’nm söylediği her bir kelimeyi tartışan babamın sesini duyabiliyordum. Söylediği hiçbir şeyin doğru olduğunu düşünmüyordum. Fakat belki de doğruydu. Neden her zaman babama inanmak zorundaydım?</span></p>

  <p class="block15">Sanki Sal benden daha yaşlıymış ve daha çok şey biliyormuş gibi utandım. Yaşadıkları yüzünden onunla tartışmaya ya da onu durdurmaya hakkım yokmuş gibi hissediyordum.</p>

  <p class="block15">Benim nasıl hissettiğimi bildiğini ve bana kızgın olduğunu biliyordum; sempati ya da kaygı istemiyordu, yalnızca kimsenin ne olduğunu bilmemesini istiyordu.</p>

  <p class="block15">Bildiğim için bana kızgındı fakat bunun benim hatam olmadığım ikimiz de biliyorduk. İkimiz de normal davranamazdık.</p>

  <p class="block15">EKFİ kadınlarının söyledikleri, uyandığım zaman anne ve babamı tartışırlarken duyduğum zamanlarda olduğu gibi beynime kazınmıştı. Bir kez duydunuz mu, duymamış gibi yapamazsınız. Sizin bir parçanız haline gelirler, Sal ile birlikte bir hafta sonu yaptığımız hamurun içindeki maya gibi olurlar. Üzerine havlu koyup bir tahtanın üzerine bırakırsı- mz ve kabarıp şekil değiştirmeye başlar. Hep birlikte başka bir şey olana kadar şişer.</p>

  <p class="block12"><span class="text11">Salı</span> <span class="text5">Odaya her girişinde beklenti içinde bana bakıyor. Sanki fikrimi değiştirdiğimi hayal ediyor.</span></p>

  <p class="block15">Onunla konuşmayı kesmeye karar vermiştim. Yiyecek ya da içecek getirdiğinde, “Hadi Jess, kes şunu artık” ve “Her şeyi yeni baştan konuşalım, olmaz mı?” gibi şeyler söylüyor.</p>

  <p class="block15">Bunun üzerine ben ya başka tarafa bakıyorum ya da kafasının üzerine gözlerimi dikiyorum, okulda bir öğretmeni gerçekten kızdırmak istediğimizde yaptığımız gibi. Bu defa, “Bunun işimi kolaylaştırdığını biliyorsun, somurtkan bir çocuk gibi davranıyorsun. Babaya karşı gelmece oyununa dayanabilirim,” diyor.</p>

  <p class="block15">Cevap vermekten kendimi alamıyorum. “Onu zaten yapıyorsun.”</p>

  <p class="block15">Fakat bu tatmin duygusunu ona vermeyeceğim.</p>

  <p class="block15">Dışarı çıktığında sahanlıkta duruyor ve ne yaptığımı anlamak için dinliyor. Kıpırdamadan oturuyor, onu dinliyorum.</p>

  <p class="block15">Utanmış olmasını umuyorum.</p>

  <p class="block15">İçeri girdiğinde ışığı her zaman açıyor ve o çıktığında ayaklarımı sürüyerek gidip kapatıyorum. Işık olmadığı zaman belirsiz kesitleriyle oda daha büyük ve pencereden içeri düşen yumuşak grilik yerde solgun bir dikdörtgen bile oluşturabiliyor. Gün geçerken o da uyku tulumumun yanından halının ortasına doğru kayıyor. Gözlerim loşluğa alışıyor. Dışarıdan ne kadar ışık gelirse onu alıyorum, hırsla emiyorum, alevlerini beslemek için havayı emen ateş gibi onu kullanıyorum.</p>

  <p class="block15">Bu odadaki her şeyi biliyorum. Eskiden yatağın ve dolabın durduğu sağ tarafta kuru tahtalar var. (Yatak iki ayağının izlerini tozlu, gül rengi halının üzerinde bırakmış ve oradaki halı ağzınızın içi gibi koyu pembe.) Kapı aralığında halı yıpranmış, neredeyse kelleşmiş ve altındaki sarımsı örgüler ortaya çıkmış. Tavanın ortasında kahverengi kablonun ucunda sallanan ampul, eski tip bir elektrik emici.</p>

  <p class="block15">Kapandığında yaşı ve pası nedeniyle alaca olan metal bağlantısını görebiliyorum. Yalnızca birkaç ay dayandıklarını sanırdım fakat yıllardır değiştirilmemiş gibi duruyor.</p>

  <p class="block15">Pencerenin üstünde beyaz, plastik bir korniş var. Annemin perdeyi neden çıkardığını merak ediyorum. Küçük pembe ve sarı çiçekli bir deseni olduğunu hatırlıyorum.</p>

  <p class="block15">Onunla ne yaptı? Keşke burada bıraksaydı.</p>

  <p class="block15">Duvar kâğıdı solmuş krem renginde, eskiden sarıydı.</p>

  <p class="block15">Pek farkına varamayacağınız hafif kabarık bir deseni var.</p>

  <p class="block15">Fakat bu sabah birkaç dakikalığına güneş açtı ve o zaman pembe halı ve san duvarlar aydınlandı ve ben hücremin güzel olduğunu düşündüm!</p>

  <p class="block15">En açık çözüm yalan söylemek. Sürekli düşündüğüm şey bu. Bir daha içeri girdiğinde, “Tamam, sen kazandın, yapmayacağım,” diyeceğim.</p>

  <p class="block15">Tabii ki biraz süslemek gerekir. Pişmanlık ya da büyük bir farkındalık yaşamış ya da kalbim kırılmış ama kabullenmiş gibi bir ifadem olmalı. Yalnızca fikrini değiştirdiğine dair onu ikna etmelisin, o da gitmene izin verecek. Ve özgür kaldıktan sonra, evet, dilediğini yapabilirsin.</p>

  <p class="block15">Bunu zihnimde tekrarlayıp duruyorum ve neden yapamadığımı bilmiyorum. İçimi göreceğini bildiğim için mi?</p>

  <p class="block15">Yalan Detektörü oynadığımız zamanki gibi. Bazen garip gerçekler için wikipedia’ya bakardım. İpek böceğinin kozasındaki tek bir iplik bir buçuk kilometre uzunluğundadır.</p>

  <p class="block15">Doğru! Bir salyangoz saatte on beş metre ilerler. Yanlış!</p>

  <p class="block15">(Çok yavaş). Bilge Baba bütün cevapları bilir. Fakat cevabı olmayan şeyleri de bilir. Az önce Sal’lerde çikolatalı kek yedim.</p>

  <p class="block15">Yanlış! Ne zaman yalan söylediğimi bilebilir.</p>

  <p class="block15">Ben artık bir çocuk değilim. Bir yalanı inandırıcı kılabilirim.</p>

  <p class="block15">Ancak istemiyorum. Bunu detaylı olarak planlar planlamaz inatçı bir şey beni durduruyor. Yalan söylemek istemiyorum.</p>

  <p class="block15">Neden yalan söylemek zorunda olayım? Eğer beni yalan söylemeye zorluyorsa o kazanır. Ne yaptığımı anlamasını ve beni onaylamasını istiyorum.</p>

  <p class="block15">Bu döngüyü duvarlar arasında ayak sürüdüğüm kadar sık tekrarlıyorum. Pencereden sol köşeye yöneliyorum, duvar boyunca eski aynanın koyu sarı hatlarının ikinci bir pencere gibi durduğu yere kadar... Köşeyi dönüp kapıya ve ayak parmağımı süpürgelikteki elektrik prizine ve çıplak tahtalara bir kez daha çarpmaktan kaçınarak kirli elektrik düğmesine kadar, o köşeden kıymıklara dikkat edip ayak sürüyerek bir sonraki köşeye ve sonra yine pencerenin ve peteklerin karşısındaki halının üzerine dönüyorum. Kan akışımı hızlandırmak ve böylece zamanı geldiğinde hızlı bir hamle yapabilmek için olabildiğince çok dolanıyorum.</p>

  <p class="block15">Kaçmak iyi de, yalan söylemek neden değil?</p>

  <p class="block15">Yalan söylemek zorunda kalmamalıyım. Bu beni rahatsız ediyor. Ön kapının kilidini açtığını ve dışarı çıktığını duyuyorum. Ayak sesleri küçük, ön bahçedeki kaldırım taşlarının üzerinde. Bahçe kapısının tıkırtısı... Burası oldukça sessiz ve sakin. Komik bir biçimde beni hazırlıyor. Yavaşlatıyor, kısıtlıyor, kendi kendimi karşıma almaya zorluyor.</p>

  <p class="block15">Belki bu gerekli. Bu vurgulanan bir düşünce. Belki de benim bunları yaşamam gerekli, kastedilen bu. Böylece her şeyi gerçekten bilinçli bir şekilde yapacağım, aceleyle karman çorman etmeden.</p>

  <p class="block15">Belki de hiç mücadele etmemeli ve direnmemeliyim, yalnızca her aşamayı olduğu gibi kabul etmeli ve beni götürdüğü yere güvenmeliyim.</p>

  <p class="block15">Bölüm</p>

  <p class="block12"><span class="text5">Üniversite bilim gecesinden eve döndüğümde babamı anneme yeni ve harika bir gelişmeyi anlatırken buldum. Ön kapıyı açtığımda yükselmiş seslerini duyabiliyordum, annem bunun işe yaramayacağım ve babam da onun anlamadığını söylüyordu. Masanın üzerinde şarap vardı. Babam içer miyim, diye sordu.</span></p>

  <p class="block15">“Kutlamak için bir kadeh al Jesseroon!”</p>

  <p class="block15">“Neyi kutlamak için?”</p>

  <p class="block15">“Bir aşı bulundu!”</p>

  <p class="block15">“Fakat...” Annem araya girdi ve babam, “Hişşşt,” dedi sertçe. Annem kıkırdayarak gülmeye başladı ve bir süre sonra babam da buna dâhil oldu.</p>

  <p class="block15">Sarhoş olmalarım sevmiyordum. Bu yüzden bana olanları sabahleyin anlatmalarını söyledim. Yukarı çıkarken bir çift sırtlan gibi gülüyorlardı.</p>

  <p class="block15">Sabah olduğunda babam hâlâ mutluydu. Annem tiyatro matinesi için çoktan çıkmıştı ve babam lapalı tahta bir kaşıkla mutfakta oradan oraya dans ediyordu. Bana bir kâse yulaf lapası verdi ve iyi haberleri duymak isteyip istemediğimi sordu. AÖS’ye karşı bir aşı bulmuşlardı.</p>

  <p class="block15">“Fakat bu ne işe yarayacak? Dünyada herkes hastalığı çoktan kapmadı mı?”</p>

  <p class="block15">“Embriyoları aşılamak için kullanılabilir.”</p>

  <p class="block15">“Embriyo?”</p>

  <p class="block15">“Dünyanın her köşesinde saklanmış yüz binlerce embriyo var; milyonlarca hem de Anne Ölümü Sendromu’ndan öncesine ait. Saf, sağlıklı, hastalıksız embriyolar dondurucularda depolanmış.”</p>

  <p class="block15">“Neden?”</p>

  <p class="block15">“Tüp bebek tedavisinde, üretkenliğini arttırmak için kadına ilaç verilir. Böylece bir seferde bir hayli yumurta toplayabilirsin. Yumurtaları donduramazsın, bu yüzden onları dölleyip bir iki tanesini kadının içine geri koyarız. Diğerleri de eğer iyi durumdalarsa dondurulurlar. Yerleştirilen embriyonun başarısız olma ihtimaline karşı ya da bir kardeş istenirse diye yedekte tutulurlar.”</p>

  <p class="block15">“Evet...”</p>

  <p class="block15">“Pek çok kadm yalnızca birkaç embriyolarını kullandıkları için doğurganlık kliniklerindeki dondurucular bunlarla doludur. AÖS’den beri dokunulmamışlar.”</p>

  <p class="block15">“Öyleyse şu anda bu embriyoları aşılıyorsunuz.”</p>

  <p class="block15">“Bingo! AÖS kapmalarının sadece iki yolu var: Ya plasenta yoluyla ya da nefes almaya başladıktan sonra ve biz onları ikisinden de erken aşılamayla koruyoruz.”</p>

  <p class="block15">“O zaman annem neden iyi olmadığını söylüyordu?”</p>

  <p class="block15">“Ah, binbir çeşit tartışmayı ve karışıklığı hayal ediyor fakat bunu klinikte kesinlikle denemek isteyeceklerdir ve dünyanın pek çok diğer yerinde de böyle olacağını hayal ediyorum.”</p>

  <p class="block15">“Bu bebeklerin sahibi olan kadınlar... İlk sahipleri...”</p>

  <p class="block15">“Evet, şu anda AÖS vücutlarında. En azından iyi bir amaç uğruna ölecekler. Ayrıca başka bir sürü ihtimal var.</p>

  <p class="block15">Dondurulmuş embriyolar yapay rahimlere ya da hayvanların içine yerleştirilebilir. Embriyoları aşılayabileceğimizi öğrendikten sonra bütün bu alternatifler daha da ilginç bir hale geliyor.”</p>

  <p class="block15">“Yapay rahim de nedir?”</p>

  <p class="block15">“Kuluçka makineleri. İçinde bebeğin büyüyebileceği makineler.”</p>

  <p class="block15">Bunun kulağa korkunç geldiğini düşündüm.</p>

  <p class="block15">“Fındık renkli kızım için biraz daha yulaf lapası?” Kalanları kâselerimize bölüştürdü. Mutluydu. Olayları olumlu bir şekilde göremeyen bendim. Bu doğru, bu konuda başından beri mutluydu. Benim tek düşünebildiğim bilim adamlarının burunlarını her şeye daha fazla soktuklarıydı. Eğer bir çare bulunacaksa bu şekilde olmasını istemiyordum.</p>

  <p class="block15">Dondurulmuş aşılı embriyolar, yapay rahimler ya da daha da kötüsü hayvanlar. Sonunda hepimizin bildiği yarı insan canavarlar yaratacaklardı. EKFİ kadınlarının söyledikleri zihnimde alevlendi. Denetim her zaman (erkek) bilim adamlarının elindeydi çünkü bunun gerçekleştirilebilmesini sağlayan yalnızca onlar olacaktı.</p>

  <p class="block15">Bunun hakkında Sal ile konuşmak istedim fakat üniversitede değildi ve nerede olduğunu öğrenmek için ona mesaj attığımda annesiyle birlikte yine Birmingham’a gittiği ortaya çıktı. “Haberler kötü,” diyordu mesajında ve ben de ne olduğunu sordum. Cevap olarak “Sonra,” dedi.</p>

  <p class="block15">Mutsuz, halsiz ve kızgın bir havadaydım. Babamın söylediklerinde iyi olan şeyi göremiyordum ve başka hiçbir yerde de kesinlikle iyi bir şey göremiyordum. Sal’in tecavüze uğramasından sonraki günden beri Baz’la konuşmamıştım.</p>

  <p class="block15">Ona benim de BİG’den ayrıldığımı bile söyle- memiştim. Benimle iletişim kuracak mı diye bekliyordum fakat kurmadı.</p>

  <p class="block15">Daha sonra üniversiteden eve dönerken Blockbuster’ın önündeki park yerinden geçerek yolu kısalttım ve iki gencin bana baktıklarını fark ettim. Birinin sizi izlediği ve sizin de yanlışlıkla göz göze geldiğiniz, sonra da kendilerini bir şeyler yapmak zorunda hissettikleri o anlardan biriydi. Tuhaf ya da kaçık insanları görmezden gelme konusunda gerçekten iyiydim fakat bu defa beceremedim. Kendi kendime eğer yirmi adım daha dümdüz yürümeye devam edersem uzaklaşacaklarını söyledim. Henüz on adım atmamıştım ki karşıma çıktılar. Arkadan toplanmış uzun, siyah saçları vardı ve uzun olanı bir sırt çantası taşıyordu. “Bizimle gelmek ister misin?” dedi.</p>

  <p class="block15">“Hayır.”</p>

  <p class="block15">“Bizimle birlikte kızlar da var,” dedi otobüs durağını işaret ederek. Otuz ya da daha fazla kişiden oluşan bir çetenin park yerinde toplaştığını görebiliyordum. Otobüs durağı terk edilmiş, herkes uçup gitmişti.</p>

  <p class="block15">“Hayır, sağ ol. Ben eve gidiyorum.”</p>

  <p class="block15">“Aha! Eve gidiyormuş, bu iyi. Çantanı bize ver.”</p>

  <p class="block15">“Değerli bir şey...”</p>

  <p class="block15">Omzundan çekip aldı.</p>

  <p class="block15">“Lütfen yapma! îçinde ödevim var...”</p>

  <p class="block15">“Ödev?” Çantanın fermuarını açtı ve ters çevirip içini boşalttı. Tarih klasörüm içinden düştü ve açıldı* sayfalar etrafa saçıldı. “Ders çalışıyormuş!” dedi şaşırmış bir ses tonuyla diğerine. “Her şeyin bittiğini bilmiyor musun?”</p>

  <p class="block15">Elinin kenarıyla boynuna doğru kesme işareti yaptı.</p>

  <p class="block15">Sonra Ipod’umu ve cüzdanımı aldı, çantaya geri koydu ve onu kendi omzuna astı. Klasöre tekme attı ve klasör havada döndükçe sayfalar dağıldı. Bağırmalıydım çünkü bana doğru dönmüş ve yüzünü yüzüme yaklaştırmıştı, burnunun etrafındaki kirli gözenekleri görebileceğim kadar yakındı.</p>

  <p class="block15">Fısıldayarak, “Kahrolası aptal orospu!” dedi ve beni ittirdi.</p>

  <p class="block15">Sürünerek ayaklarımın üzerinde doğrulduğumda gitmişlerdi.</p>

  <p class="block15">Park yerinin etrafında yerlerden ödevimin nemli sayfalarını toplamak zorundaydım. Kadının biri Blockbuster’dan yanıma gelip kolunu omzuma atana kadar ağlıyor olduğumun farkında değildim. “Gel de üstünü başını temizle canım. Lanet polis, yarım saat önce aradık. İhtiyacın olduğunda asla burada olmazlar.”</p>

  <p class="block15">Blockbuster’da üç çalışan vardı. Sonradan onların çeteyi görmüş ve dükkânı kilitleyip ışıkları söndürerek dükkânın kapalı gözükmesini sağlamış olduklarım fark ettim.</p>

  <p class="block15">Suçlu hissettiklerini düşündüm çünkü kadınlardan biri arabasıyla beni evime bıraktı.</p>

  <p class="block15">Sonraları, olay olduğu sırada korktuğumdan daha fazla korktum. O çocuğun bir bıçağı olmuş olabileceğini düşündüm.</p>

  <p class="block15">Çeteler tarafından kaçırılan kızlar gazetelerde sürekli çıkıyordu. Barikatların durdurmaya çalıştığı şeylerden biri de buydu. Teröristler, intihar bombacıları ve çeteler... Fakat genellikle sadece trafiği durduruyorlardı. Anne ve babam başıma gelenleri duyunca telaşlandılar.</p>

  <p class="block15">Banyo yaptım, çay içtim, sonra onlarla beraber televizyon izledim ve yatağıma sıcak su şişesi götürdüm. Işıkları açık bıraktım. Bunun daha ne kadar kötüleşebileceğini düşünüyordum. Çok çaresiz, çok güçsüzdüm, sanki incelip şeffaflaşmıştım.</p>

  <p class="block15">Uzanıp gözlerimi boşluğa diktiğim sırada Sal aradı.</p>

  <p class="block15">Orada da durumların kötü olduğunu söyledi.</p>

  <p class="block15">“Neredesin?”</p>

  <p class="block15">“Hâlâ Birmingham’dayım. Kuzenim Tom kaçırılmış.”</p>

  <p class="block15">Tom en küçükleriydi, henüz iki yaşındaydı. Babası -Sal’in amcası- işten çıktıktan sonra onu kreşten almaya gitmişti fakat Tom zaten bir başkası tarafından alınmıştı.</p>

  <p class="block15">“Kimmiş o?”</p>

  <p class="block15">“Bilmiyoruz. Kızıl saçlı, genç bir kadın. Onlara babasının kız arkadaşı olduğunu söylemiş.”</p>

  <p class="block15">“Fakat teyit etmemişler mi?”</p>

  <p class="block15">“Parolalı bir sistem var. Eğer çocuğunu almaya gelmeyeceksen bakıcılardan günün parolasını alıyorsun ve çocuğu alacak olana söylüyorsun.”</p>

  <p class="block15">“Yani bu kadında parola var mıymış?”</p>

  <p class="block15">“Evet. Bu da durumu bakım evi için oldukça şüpheli kılıyor. İkinci defadır oluyormuş.”</p>

  <p class="block15">“Ama neden?”</p>

  <p class="block15">“Neden mi? Neden olduğunu sanıyorsun? İnsanlar bebek istiyor!” Polisin çalışan personeli nasıl sorguladığını ve evlerini arayacaklarını bağıra çağıra anlattı, eski haline dönmüş gibiydi. Doğru yerlerde evet, hayır ve üzgünüm demeye çalıştım fakat yorgunluktan hissizleşmiştim; sanki biri içime gözlerimin hizasına kadar çamurlu, buzlu su boşaltmıştı ve vücudum içten dışa doğru donuyordu. Yorgundum.</p>

  <p class="block15">Korkmuştum. Ölü gibi soğuktum.</p>

  <p class="block11"><span class="text10">Çarşamba sabahı</span> <span class="text">O hissiyatı hâlâ hatırlayabiliyorum. Bir daha asla hissetmek istemem. Asla hissetmeyeceğim: Ne yaparsa yapsın.</span></p>

  <p class="block15">Bir daha tüm umudumu kaybetmeyeceğim, yemin ederim.</p>

  <p class="block15">Asla gücüm hiçbir şeye yetmiyormuş gibi hissetmeyeceğim.</p>

  <p class="block15">Eskiden sorunlarıma çözüm bulan babamdı. İşte kaderin cilvesi. Babamın söylediği şey o delikten sürünerek çıkmamı sağladı ve bana takip etmem için bir ışık verdi. Bir umut olduğunu görmemi sağlayan babamdı.</p>

  <p class="block15">Bana özgürlük verdi ve şimdi onu geri almak istiyor.</p>

  <p class="block15">Bugünkü gibi ona öfkeli olmadığım bir günde gerçekten çok üzgünüm. O ve annem için o kadar üzgünüm ki gözyaşlarını sel oluyor. Fakat bilmelerini nasıl sağlayabilirim?</p>

  <p class="block15">En son denediğimde bu babamı kızdırmıştı. Belki de yapabileceğimin en iyisi budur. Kızgınsa üzgün değildir. Kızmaya hakkım olmadığını itiraf ettim, aslında etmedim. Zarar veren benim. Onun tepkisi gayet doğal. Fakat sonra benim beyni yıkanmış dindar bir ahmak olduğumu söyledi.</p>

  <p class="block15">Bugün içeri girdiğinde yine söylüyorum. “Üzgünüm.”</p>

  <p class="block15">“Ne için üzgünsün?”</p>

  <p class="block15">“Seni ve annemi üzdüğüm için.”</p>

  <p class="block15">“Madem üzgünsün, o zaman yapma.”</p>

  <p class="block15">“Üzgünüm fakat yine de yapacağım.”</p>

  <p class="block15">“O zaman seni kilit altında tutmalıyım.”</p>

  <p class="block15">“Bunun bir anlamı yok fakat neden yaptığını anlıyorum.</p>

  <p class="block15">Seni affediyorum.”</p>

  <p class="block15">“Beni affetmek mi? Sen kim olduğunu sanıyorsun?</p>

  <p class="block15">Kahrolası İsa mı?”</p>

  <p class="block15">“Demek istediğim, bunu iyi niyetle yapıyorsun. Bu yüzden sana kızmamalıyım. Seni ısırdığım için üzgünüm.”</p>

  <p class="block15">“Jess, bu saçmalığın anlamı nedir? Seni bağladığım için üzgünüm, ikimiz de yaptığımız her şeyden dolayı üzgünüz fakat mesele şu ki yaptık. Çünkü bu fikir ayrılığını çözmenin tüm diğer yolları başarısız oldu. Elimizde son çare olarak yalnızca şiddet kaldı.”</p>

  <p class="block15">Gülüyorum. “Bütün hayatım boyunca beni esir tutamazsın.”</p>

  <p class="block15">“Buna gerek olmayacak.”</p>

  <p class="block15">Birdenbire anlıyorum. Beni aslında yeterince büyüyene kadar düşünmem için burada tutuyor. “Bunu yapamazsın.”</p>

  <p class="block15">“Neden olmasın?”</p>

  <p class="block15">“Bir sene burada mı tutacaksın?”</p>

  <p class="block15">“Neden olmasın?”</p>

  <p class="block15">“Çünkü yapamazsın.”</p>

  <p class="block15">“İzle de gör.”</p>

  <p class="block15">Yapabileceğim şeyler var. Açlık grevi. Kendime zarar verip tıbbi yardım almak. Fakat bunların ikisi de sağlığımı tehdit ediyor ki bu da yegâne önemli varlığım. Düşünceler zihnimde koşturuyor çünkü onu atlatmanın yolunu bulmalıyım.</p>

  <p class="block15">Yapabilirim, yapacağım da; buna dair hiç şüphem yok. Onu alt edeceğim çünkü yaptığım şey doğru ve onun yaptığı sadece kötü... Beni engellemek, durdurmak istiyor.</p>

  <p class="block15">Yaptığı şey nehrin önüne set çekmek, dalgayı geri çekmek gibi... Güç benimle çünkü haklı olan benim.</p>

  <p class="block15">Sandalyemi kaydırarak döndürüyorum, böylece ona sırtımı dönüyorum. “Jess,” diyor. Duymazdan geliyorum.</p>

  <p class="block15">Bir dakika sonra kapıya yöneldiğini duyuyorum, çıkıyor ve kapıyı kilitliyor.</p>

  <p class="block15">Gittiğini duyduktan sonra ayaklarımı sallamaya başlıyorum.</p>

  <p class="block15">Plastik düğümler sıkı olmasa da dönmeye devam ediyorlar. Geçen gece uyku tulumunun içinde uzanmışken ayaklarımın irileştiklerini hissettim ve panikle doğruldum, şişmiş olduklarını düşündüm. Çok büyük olduklarını hissediyordum ve her tarafı hassaslaşmıştı. Fakat baktığım zaman son derece normallerdi. Birinin ovması ve masaj yapması için her şeyi verirdim. Dünyada tek istediğim ayaklarımı ovacak biriydi.</p>

  <p class="block15">Odaklanmam gereken daha önemli şeyler olduğu halde ayaklarımı düşünmeye devam ediyorum Fakat o bunu bilmiyor. Yaptıklarının beni rahatsız ettiğini bilmesine izin vermeyeceğim. Ben güçlüyüm ve o zayıf. Bu, olanın tam tersi ve direncimi kırdığını düşünmesine izin vermeyeceğim.</p>

  <p class="block15">Komik olan şu, eskiden beni neşelendirmeye çalışırdı.</p>

  <p class="block15">Beni neşelendirmeye çalışır ve bunda başarılı olurdu, sonuçtan memnun olmaması ne acı.</p>

  <p class="block15">Bölüm</p>

  <p class="block12"><span class="text5">O ve annem çeteyle ilgili meseleden benim kadar etkilenmiş olmalılar ki gülünç derecede korumacı kesildiler ve araba yolculuklarından vazgeçtiğim sonunda kafalarına işleyene kadar her gittiğim yere beni bırakmak istediler. Bir şeylerin üzerine doğru aptalca yürüdüğüm için saldırıya uğramış olduğumu biliyordum. Gözlerimi ve kulaklarımı açsaydım beladan uzak kalabilirdim. Sokakta kendimi nasıl görünmez kılabileceğimi biliyordum. Kendi görünürlüğümü gerçekten de kontrol edebilirmişim gibi hissederdim ve okuldaki kızlar arkalarından seslenen ya da onları takip eden erkeklerden bahsettiklerinde içimden güler ve onlardan üstün olduğumu düşünürdüm.</span></p>

  <p class="block12"><span class="text5">Anne ve babamdan</span> <span class="text11">A lışv erişsiz Noel</span> <span class="text5">etkinliğine saygı göstermelerini istediğimde bunu kabul ettiler. Doğum günüm için de bir şey istemediğimi söyledim. O zaman babam, en azından kutlamak için dışarı çıkmayı, sadece üçümüzün -eski günlerde olduğu gibi- sade bir gezinti yapmasını önerdi. Bu beni neşelendirmez miydi? Sal, Birmingham’daki şu olağanüstü akvaryuma gitmişti, bu yüzden ben de oraya gitmeyi teklif ettim. İşte umudu o zaman keşfettim.</span></p>

  <p class="block12"><span class="text5">Akvaryumları severim. Balık evlerinin tuhaflığına baktığınız, karanlık sokaklardaki pencereler gibi aydınlatılmış su tanklarını severim.</span> <span class="text11">Deniz Dünyası</span> <span class="text5">merkezinin, kafanızın üzerinden köpek balıklarının, kaplumbağaların yüzdüğü ve büyük balık sürülerinin fırlayıp geçtiği devasa bir havuzun içinden geçen cam tünelden bir kısmı vardır. Öyle garip yaratıklar vardır ki onları gördüğünüze inanamazsınız. Hepsinden iyisi, özel bir denizatı koleksiyonu vardır.</span></p>

  <p class="block15">Ejderha başları ve kırılgan denizkızı gövdeleriyle, suyun üzerine doğru hareket ederlerken son derece cesur gözükürler! Babamla birlikte onları uzunca bir süre seyrettik, içlerinde Büyük Karınlı Denizatı, İğneli Denizatı ve tıpkı suda süzülen bir yosuna benzeyen Otlu Deniz Ejderi gibi farklı türlerin bulunduğu tanklardan oluşan koca bir duvar vardı. Birinin içinde bebeklerini her an doğurmak üzere olan hamile bir erkek vardı ve bir diğerinde kuyrukları aşkla birbirine dolanmış, flört dansı yapan bir çift vardı.</p>

  <p class="block15">Babamla ben bebekleri neden erkeğin taşıdığını merak ettik. Bunun onları milyonlarca yıl önce tehdit etmiş olan bir şeylere evrimsel bir tepki olup olamayacağını sordum.</p>

  <p class="block15">Belki de hamile dişiler saldırıya uğramış ya da hastalanmışlardı.</p>

  <p class="block15">Babam bana -yumurtaları pek çok balık yumurtası gibi dış ortamda döllendiği için- erkek denizatlarmdaki durumun tam olarak hamilelik olmadığını anlattı. Babalan yalnızca bebeklerin büyümesi için onları kesesinde taşıyordu. Bundan dolayı hayatta kalma şansları daha fazla olmalıydı.</p>

  <p class="block15">İkimizin de taşıyıcı anneye yerleştirilen ve AÖS’ye karşı aşılanan şu dondurulmuş embriyoları düşündüğümüzü biliyordum.</p>

  <p class="block12"><span class="text5">Tam olarak aynı şeydi. Hayatta kalabilmek için şans tanıyordu. Ve bunun nasıl da zekice olduğu bir anda kafamda beliriverdi. Denizatlarının binlerce yıl içerisinde geçirdikleri evrimleşme biçiminin olağandışılığmı ve sonra da insanların</span> <span class="text11">günler</span> <span class="text5">içerisinde bebeklerini kuluçkaya yatırmanın başka bir yolunu</span> <span class="text11">seçebilecek</span> <span class="text5">kadar akıllarını kullanmayı bilebildiklerini düşünüyordum. Parlayan denizatları suyun içinde birer soru işareti gibi asılmış, yanlardaki gözleriyle bana doğru bakıyorlardı. Benim de onlara baktığımı ve insanoğlunun güzel, zeki ve becerikli olduklarını düşündüğümü hatırlıyorum.</span></p>

  <p class="block12"><span class="text5">Karanlık bir tünelden gün ışığına çıkmak gibiydi. Sanki beynim içeride sıçrayıp kendini ters yüz etmişti ve</span> <span class="text11">görebiliyordum,</span> <span class="text5">bu aşının ne kadar umut dolu olduğunu gerçekten ve ansızın görebiliyordum. Babamın mutluluğunun haklı olduğunu görebiliyordum! Bilim adamları yaşamamız için bir yol bulmuşlardı.</span></p>

  <p class="block15">Denizatlarmdan sonra vatozlara baktık. Orada birer tabak gibi dümdüz yatıyorlar, sonra yüzgeçlerini dalgalandırıp kuşların gökyüzünde yaptığı gibi suyun içinde süzülüyorlardı. Gözdeleri sanki kendileri birer dalgaymış gibi kıvrılıyordu. Onlar bebeklerini korumak için tek bir yol değil, iki çözüm bulmuşlardı. Bazıları yumurtalarını içlerinde saklıyor ve genç hale geldikten sonra doğuruyor; diğerleri de benim her zaman yosun olduklarını düşündüğüm, lastiğe benzeyen kahverengi kutuların içinde yumurtalarını üretiyorlardı. Denizkızı çantaları...</p>

  <p class="block15">Okyanusların içinde yüzüyor, akıntıyla sürükleniyorlardı.</p>

  <p class="block15">Bebekleri daha güvenli bir yere taşıyan zaman kapsülü gibiydi.</p>

  <p class="block15">Annem gözüküp saatin kaç olduğunu sorana kadar babam ve ben vatozlara bakıyorduk. Annem uzun zaman önce etrafı gezmeyi bitirmiş, kafede bizi bekliyordu. Babam, biz tankların geri kalan kısmına bakarken ona gidip alışveriş yapmasını önerdi ve annem gerçekten alındı. “Neden siz ikiniz kendi başınıza gelmediniz? Beni neden buraya getirdiniz?”</p>

  <p class="block15">Yüksek topuklarını yere vurarak bizden hızla uzaklaştı.</p>

  <p class="block15">Babam aceleyle onun peşinden gitti fakat o çoktan uzaklaşmıştı.</p>

  <p class="block15">Tekrar içeri girmek için damgalandığımızda o ortadan kaybolmuştu. Dışarısı soğuk ve griydi, beton binaların ve kaldırımların üzerinde donuk ışıklar vardı. Babam kanalın kenarına yanaştı ve ona telefon etti. Ben kapı aralığında durmuş özlemle karanlığa doğru bakıyordum.</p>

  <p class="block12"><span class="text5">Fakat kanalın diğer tarafındaki bara gidip öğlen yemeği için annemle buluşmalıydık. Yapay, mutsuz bir çam ağacı ve dibinde yığılmış hediye paketleriyle yeni ve neredeyse boş bir mekândı. Annem saçını taramış ve rujunu tazelemişti, yine de perişan görünüyordu. Peynirli/domatesli ve fesleğenli bir sandviç siparişi verdim; menüde</span> <span class="text11">karides</span> <span class="text5">ve</span> <span class="text11">ton balığı püresini</span> <span class="text5">görmek neredeyse bütün iştahımı kaçırmıştı. “Bu kadar etkileyici olan ne buldunuz?” diye sordu sonunda.</span></p>

  <p class="block15">“Denizatları,” dedim.</p>

  <p class="block15">“Ne olmuş onlara?”</p>

  <p class="block15">‘‘Bebekleri babaları taşıyor. Taşıyıcı annelerden doğacak olan donmuş embriyolar gibi.”</p>

  <p class="block15">“İşe yaramayacak,” dedi.</p>

  <p class="block15">Babam elinde içeceklerimizle geri geldi. “İşe yaramayacak olan nedir?”</p>

  <p class="block15">“Donmuş embriyo taşıyıcılığı işi. AÖS’den önce bile yasal ve duygusal anlamda açmazları vardı.”</p>

  <p class="block15">“Evet, birinin bebeğini taşıması için başka birine para vermesi,” dedi babam. “Fakat şimdi durum biraz farklı de-; ğil mi?”</p>

  <p class="block12"><span class="text5">“Nasıl?”</span> <span class="text12">'-i</span> <span class="text5">“Öncelikle taşıyıcı anne ölüyor. Bu sorun ortadan kalkıyor.”</span></p>

  <p class="block15">“Böylece bebeğin bir elinden biyolojik ailesi diğer elinden de taşıyıcının ailesi tutuyor. Uyuyan Güzellerle ilgili saçmalığa bir bak.”</p>

  <p class="block15">“Tam da bunu söylemek istedim. Uyuyan Güzeller, genetik babanın da işleyişin bir parçası olduğu bir çocuk doğuruyorlar.</p>

  <p class="block15">Çocuk, biyolojik ebeveynleri tarafından ortaya çıkıyor. Baba ve ölen annenin ailesi arasındaki bu korkunç atışmaları duymanın nedeni budur.” .</p>

  <p class="block12"><span class="text5">“Belki...” dedi annem, “ ...fakat başka bir şey daha' var. Dediğin gibi şu Uyuyan Güzeller kendi genetik be-' beklerine sahip olmayı seçiyorlar. Üreme için biyolojik bir güdülenme var. Fakat donmuş embriyo kızlarından, beklenen,</span> <span class="text11">ya ra tık genle ri</span> <span class="text5">için kendi hayatlarından vaz-;‘ geçmeleri.” ,/ “Fakat bunu yapacak olan kızlar bütün bir ırkın hayatta kalmasını sağladıklarını bilecekler.”</span></p>

  <p class="block15">“Bunu yapacak olan kızlar beyinleri yıkanmış, zaval-, lı, küçük şeyler olacaklar. Nuhlar kızlan ortaya sürecek ve J onlara beyazlar giydirip kafalarını cennetteki ödüllerle dol-' duracaklar. Onları bütün o reddedilmiş, hiçbir kızı cezbede-! meyen adamlarla evlendirecekler.”</p>

  <p class="block15">“Hamilelik tüp bebekle gerçekleşeceği için kimseyle evlendirilmeleri gerekmiyor aslında.”</p>

  <p class="block15">“Doğru, unutmuşum. Bakire doğumları. Kilise buna bayılacak.</p>

  <p class="block15">Sokakta o kızlara tapınacağız.”</p>

  <p class="block15">“Bu kızların alabilecekleri her türlü övgüyü hak ede-?:</p>

  <p class="block15">çeklerini düşünmüyor musun? Gerçekten de birer kahraman olacaklar,” dedi babam.</p>

  <p class="block12"><span class="text5">“Hayatlarından vazgeçmek için</span> <span class="text11">kandırılmış</span> <span class="text5">olacaklar.”</span></p>

  <p class="block15">“Bunu bir intihar görevi olarak düşün ya da hayır, bir kurbanlık... Khondlar5 gibi.”</p>

  <p class="block15">“İşte başlıyoruz,” dedi annem.</p>

  <p class="block15">“Bengal Khondları. Duymuş muydun?”</p>

  <p class="block15">“Hayır. Yeterince şaşırtıcı fakat hayır.”</p>

  <p class="block15">“Hasadın iyi olmasını sağlamak için insan kurban etme gelenekleri vardı. Kurban edilecek olanlara birer tanrıymış gibi muamele ederlerdi. Kurbanların oynaması gereken bir rol vardı ve önemli kimselerdi.”</p>

  <p class="block15">“Öleceklerini baştan biliyorlar mıydı?”</p>

  <p class="block15">“Evet. Onlara Meriah deniliyordu ve kendilerine gerçekten de tapılıyordu. İhtiyaçları olan her şey sağlanıyordu.</p>

  <p class="block15">Diğer Meriah’larla evlenebiliyor ve Meriah çocukları olabiliyordu. Fakat hepsi de kaderlerinin kurban edilmek olduğunu bilerek yaşıyorlardı. Onların ölümleri, diğer herkesin yaşaması anlamına geliyordu. Statüleri buydu.”</p>

  <p class="block15">“Bunun iyi bir şey olduğunu mu düşünüyorsun?”</p>

  <p class="block15">“Kendilerinin özel olduğunu bilerek yaşadıklarını, başkalarının hayatlarını kurtardıklarına inanarak öldüklerini ve bunun onların kaderi olduğunu düşünüyorum. Eğer taşıyıcı anne olmaya gönüllü kızlar da böyle düşünüyorsa bu iyi bir şey değil mi?”</p>

  <p class="block15">“Tıpkı İsa gibi,” dedim.</p>

  <p class="block15">“Evet, Jesseroon’um; aynen öyle. İsa sahneye çıkmadan önce uzunca bir süre insan kurban etme geleneği vardı.</p>

  <p class="block12"><span class="text5">Bir kralın ülkesini beladan uzak tutmak için yapabileceği en iyi şey, oğullarından birini kurban etmekti.”</span> <span class="text12">r —</span> <span class="text6">' Hindistan’da bir kabile. Geçmişte insan kurban etmeleriyle tanınıyorlar, (ç.n.)</span></p>

  <p class="block12"><span class="text5">“İşte geldik!” dedi annem. “Bir ebeveyn oğlunu kurban ediyor. Ya da şu durumda kızını. Bir ebeveynin çocuğundan ölmesini istemeye ne hakkı var?” -i “Adamakıllı bir süreç olacak. Rehberlik hizmeti.” Babam güldü. “İncil’de bu kısmını biraz atlamışlar.”</span></p>

  <p class="block12"><span class="text5">“Peki ya</span> <span class="text11">düşünmekten</span> <span class="text5">bile aciz kızlar ne olacak? Dikkat çekmek isteyen ve bir hevesle gönüllü olanlar?” .</span></p>

  <p class="block15">“Şey, bilmiyorum,” dedi babam. “Fakat önümüzdeki tek çıkar yol bu olduğundan bu fikri benimsememiz gerektiğini düşünüyorum. Golding çoktan hazırlanmaya başladı.”</p>

  <p class="block15">“Klinikte mi olacaklar?”</p>

  <p class="block15">“Gönüllülerle buluşmak için randevular ayarlandı.”</p>

  <p class="block15">“Fakat Joe! Sağlıklı, güçlü, genç kızlar...”</p>

  <p class="block12"><span class="text5">“Başka ne yapabiliriz? Gen aktarımlı rahim alanında bir gelişme olana kadar elimizden hiçbir şey gelmez.” ] “Yani amaç, aracı meşru kılıyor. Bu kızların</span> <span class="text11">canlarınr</span> <span class="text5">alacaklar.” I “Genç erkekleri askere almak gibi değil mi? Halkı için' son bir fedakârlıkta bulunmalarını istemek gibi?”</span></p>

  <p class="block12"><span class="text5">“Bir askerin öleceği kesin değildir.</span> <span class="text11">Yalnızca</span> <span class="text5">edilgen bir kurban değil.”</span></p>

  <p class="block15">“Genellikle öyleler. Şunu duymuş...”</p>

  <p class="block15">“Hayır,” dedi annem. “İstemiyorum.”</p>

  <p class="block15">“Gönüllü olan kızlar birer kahraman olacaklar. Kendilerini feda etme cesaretlerini onurlandırmak zorundayız.”</p>

  <p class="block15">Trenle eve dönerken pencereden karanlık kasabaya doğru yansıyan katmanlara baktım. Babamın haklı olduğunu biliyordum. Kendi hayatını hastalıksız doğacak bir çocuk uğruna vermek son derece cesurca bir hareketti. Kendini geleceğe bir geçiş için sunmak. Haklıydı. Siyah ve beyaz gibi...</p>

  <p class="block15">Bir süre sonra bu konuyu hiç düşünmedim. O zamanlar uzak, parlak, kahraman kızlar hayal ettim. Babamın öveceği ve onurlandıracağı kızlar, dünyayı kurtarmaya yardım eden kızlar... Yıldızlar kadar parlak ve uzaktılar.</p>

  <p class="block15">Yakından bakınca yaşamak için yoğun ve rahatsız edici bir hayatım vardı. Baz vardı. Iain ile ilgili verdiği tepkiden dolayı benden hoşlandığını anlamıştım. Sal’in tecavüzünden sonra bana göz kulak oluşu çok hoştu. Onun eşcinsel olmadığını biliyordum, bunu düşünmek çok aptalcaydı. Fakat artık BİG’e gitmiyorduk ve birbirimizi nadiren görüyorduk.</p>

  <p class="block15">Bir öğleden sottra okuldan çıkınca onu bekledim ve evine kadar birlikte yürümeyi teklif ettim. Bana evde olanları anlattı. Babası kilisesini kaybettiğinden beri bütün gün evde dalgın vaziyette oturuyormuş. Annesinin kiliseye gitmesini yasaklamış, dindar olduğu için annesi buna üzülmüş ve babası onlara Tanrı ’nın dünyanın yok olmasını istediğini söylemiş. Sonun çok yakın olduğunu ve buna hazırlanmanın tek yolunun zihni temizlemek olduğunu anlatmış. Bütün gün onunla birlikte oturup beklemelerini istemiş. Baz’m annesi öğretmendi ve babası, işe gitmek zorunda olduğu halde onu odaya kilitlemiş, annesi pencereden çıkmak zorunda kalmıştı. Bir keresinde de onu havlu askılığına bağlamış ve Baz okuldan dönene kadar öyle kalmıştı. En sonunda annesi okulu arayıp ailevi nedenlerden ötürü izin almak zorunda olduğunu söylemişti. Babası, Baz’a da dışarı çıktığı ve odasında çalıştığı için bağırmıştı.</p>

  <p class="block15">“Yine de beni, anneme yaptığı gibi zorlamıyor,” dedi Baz. “Belki de onu döveceğimi sanıyordur.”</p>

  <p class="block15">Annesi doktor çağırmaktan bahsetmiş ve babası, “Eğer şu kapıdan içeri bir doktor girerse onu öldürürüm,” demiş.</p>

  <p class="block15">Baz ve annesi fısıldaşarak ne yapmaları gerektiğini tartışmışlar fakat babası onları her yerde takip ediyor, her hareketlerini izliyormuş. “Uyumuyor bile,” dedi Baz. “Gece odasına girecek olursan, orada pis bir örümcek gibi oturup beklediğini görürsün.” Annesinin yapmaya izni olduğu şeyler yalnızca babasına sesli bir biçimde İncil okumak ya da evi temizlemekmiş. Baz, annesine bir şey olur endişesiyle dışarı çıkmaya korkuyormuş.</p>

  <p class="block15">“Yardım almak zorundasınız. Akıl sağlığı bozulmuş,” dedim.</p>

  <p class="block15">“Evet, fakat...” Baz durup parmaklarını vurarak tempo tuttu, sanki kelimeleri bulmasına yardımcı olacakmış gibi.</p>

  <p class="block15">“Bu o. Artık sanki özüne dönmüş gibi, yalnızca artık insanların ne düşündüğünü umursamıyor.”</p>

  <p class="block15">“Nasıl yani?”</p>

  <p class="block15">“Anneme her zaman ne yapması gerektiğini söylemiştir.</p>

  <p class="block15">Bize, ikimize de... Pazar Okulu’na gitmek zorundasın, o Tanrı’yla konuşuyorsa sen sessiz olmak zorundasın, zıpla dediğinde zıplamak zorundasın. Eğer yapmazsan çirkinleşir.”</p>

  <p class="block15">“Şiddet mi?”</p>

  <p class="block15">“Hayır. Fakat eskiden eğer annem okuldan geç gelir ya da babam bir şey istediğinde annem yaptığı işi yeterince çabuk bırakmazsa sinirlenirdi. Rahatsızlık da değil, sinirlilik.</p>

  <p class="block15">Saatlerce.”</p>

  <p class="block15">“AÖS’den önce mi?”</p>

  <p class="block15">“Her zaman böyleydi. Bütün hayatım, diğer insanların onun söylediklerini yapacağını umarak geçirmiş. Bu yüzden kaybetti çünkü cemaati onun önünde uzanıp üzerlerinden geçmesine izin vermedi.”</p>

  <p class="block15">“Birine anlatman lazım.”</p>

  <p class="block15">“Çok kurnaz. Hiç unutmuyor ve her an acısını annemden çıkarabilir.”</p>

  <p class="block15">Ne yapabilirdim? Baz, eğer işler kötüleşirse bana telefon edeceğine söz verdi.</p>

  <p class="block15">Bölüm</p>

  <p class="block12"><span class="text5">Anne ve babam Baz’ınkiler kadar kötü değil ancak yeterince çekilmezler. Özellikle hafta sonu aptalca bir tartışmaları oldu. Annem babama, pazar günü bir iş arkadaşının doğum gününe gitmesinde bir sakınca olup olmadığım sordu. Babam, bir şeyler okumaya çalışırken rahatsız edildiğinde dikkati dağılmış bir biçimde yaptığı gibi, “Evet, tabii,” dedi.</span></p>

  <p class="block15">Fakat annem, ilgisizliği yüzünden ona saldırdı.</p>

  <p class="block15">“Burada olup olmamamı gerçekten umursamıyorsun değil mi? Kitaplarınla baş başa olduğun sürece sokağa çıkıp çırılçıplak kasıla kasıla yürüsem umurunda olmaz.”</p>

  <p class="block12"><span class="text5">“Neyi yanlış yaptım?” diye sorup durdu babam. “Neyi yanlış yaptığımı bilmiyorum! Dışarı çıkmak</span> <span class="text11">istediğini</span> <span class="text5">zannettim.”</span></p>

  <p class="block15">“Görünmez olmaktan sıkıldım!” diye bağırdı annem.</p>

  <p class="block15">Pazar günü açık seçik pembe bir üst ve yeni olduğu belli siyah, yün bir pantolon giydi. Ben yatağa girdiğimde ikisi de henüz eve gelmemişlerdi.</p>

  <p class="block15">Sonra Mandy ortaya çıktı. Bir öğleden sonra, ben okuldan yeni dönmüşken aradı ve evleneceğini söyledi. Mandy gevezelik ederken ben üzerimde montumla mutfakta dikilmiş, soğuk ve karanlık bahçeyi izliyordum. “Mart ayında.</p>

  <p class="block15">Platt Fields’de yüzlerce kişinin katıldığı bir açık hava merasimi olacak. Kendi kıyafetimi kendim tasarlayacağım, beyaz olduğu sürece herhangi bir tarzda olabilir. Çok güzel antika bir dantelim var...”</p>

  <p class="block15">Kiminle evleneceğini anlamadım. Bir erkek arkadaşı olduğundan bile haberim yoktu.</p>

  <p class="block15">“Pazar günü isimleri verecekler,” dedi.</p>

  <p class="block15">“Kim verecek?”</p>

  <p class="block15">“Toplantıda. Nuhlar.”</p>

  <p class="block15">“Kimin isimlerini verecekler?”</p>

  <p class="block15">“Evleneceğimiz adamların isimlerini!” Anlattıkça daha da çılgınlaşıyordu. Elli çift... Hepsi aynı törende evleniyordu ve eşler birbirlerinin isimlerini bile bilmiyorlardı. Sal uzun zamandan sonra ilk defa DVD izlemeye bize geleceği için sabırsızlanıyordum ve o gelmeden odamı toparlamak istiyordum. Ayrıca anne ve babam için çay yapmam gerekiyordu.</p>

  <p class="block15">“Annem biliyor mu?” diye sordum.</p>

  <p class="block15">“Tabii ki bilmiyor. Yeni gönüllü oldum.”</p>

  <p class="block15">“Seni aramasını söyleyeyim mi?”</p>

  <p class="block15">“Tabii ki.”</p>

  <p class="block15">Telefonu kapadıktan sonra ona kaba davrandığımı düşündüm.</p>

  <p class="block15">Uzun zamandır konuşmamışken umursamaz bir tavır sergilemiştim. Kumpir için birkaç tane patates hazırladım ve mikrodalga firma koydum, sonra onu geri aradım.</p>

  <p class="block15">Yeniden heyecanlanmıştı.</p>

  <p class="block15">“Nuhlar farklı şehirlerde üç büyük tören tertipliyorlar.</p>

  <p class="block15">Yalnızca temiz ve kutsal bölgelerden kadınlar başvurabiliyor.”</p>

  <p class="block15">“Temiz ve kutsal bölge ne demek?”</p>

  <p class="block15">“Kütüphane ve kooperatif arasında kalan, kuzeyde Manchester yolu ve güneyde oyun alanları ile sınırlandırılmış bölgedeki sokaklarda bulunan evlerin yüzde ellisini dönüştürdük.”</p>

  <p class="block15">“Peki.” Aklını kaçırdığı açıkça görülüyordu.</p>

  <p class="block15">“En kötüsü yan evdeki yaşlı çiftti. Clive’in müziğinden şikâyet edenleri biliyorsun değil mi? Onlara her şeyi açıklamak için saatler harcadım. Sonunda geçen pazar toplantıya geldiler.”</p>

  <p class="block15">“Aslında hâlâ tam olarak anlaya...”</p>

  <p class="block15">“Bak şimdi,” dedi sabırla. “Bebeklerin doğabilmesini nasıl başardığımızı biliyor musun?”</p>

  <p class="block12"><span class="text11">“Nuhlar</span> <span class="text5">mı başardı?”</span></p>

  <p class="block15">“Evet. Dua ve şefaat yoluyla.”</p>

  <p class="block15">“Uyuyan Güzelleri mi kastediyorsun?”</p>

  <p class="block15">“Evet, evet. Nuhlar, kötülük dalgasını geri çevirmeye ve Uyuyan Güzeller de çocuk doğurmaya başladı.”</p>

  <p class="block15">“Doktorlar onları uyuttuğu için değil mi?”</p>

  <p class="block15">“Nedenlerin kökenine bakman lazım, Jess. Olayları yalnızca yüzeysel olarak ele alamazsın. Incil’e bakarsan...”</p>

  <p class="block15">Dışarıda bir arabanın yanaştığını duydum. “Doktorların bunu yalnızca Nuhlarm duaları neticesinde yapabildiklerini mi söylüyorsun?”</p>

  <p class="block15">“Kesinlikle.”</p>

  <p class="block15">“Fakat Uyuyan Güzellerin hepsi Nuhlardan değil ki.”</p>

  <p class="block15">“Kaçının olduğunu bilsen şaşırırsın. Olmayanlar bile, temiz ve kutsal bölgelerden bulundular. Bu yüzden Nuhların dualarının yardımını aldılar.”</p>

  <p class="block15">Annem mutfağa girdi. Telefonu ona verdim ve biraz peynir rendelemeye başladım. Annem meseleyi benden daha hızlı kavramış gözüküyordu.</p>

  <p class="block15">“Kim olduğunu bile bilmiyor musun?” diye sordu.</p>

  <p class="block15">“Mandy, herhangi biri olabilir... Yaşlı, pis bir sapık; dindar bir çatlak...”</p>

  <p class="block15">Telefonun diğer ucunda tartışan Mandy’nin sesinin yükselişini ve alçalışını duyabiliyordum.</p>

  <p class="block12"><span class="text5">“Joe haklı,” dedi annem. “Senin beynin yıkanmış. Beni dinle. Tanımadığın bir adam senin evinde olacak. Senin</span> <span class="text11">y a tağında...”</span></p>

  <p class="block15">Telefonun öbür ucundaki ses gittikçe yükseliyordu. Annem telefonu kulağından uzaklaştırdı ve bana bakıp kafasını iki yana salladı. Bir boşluk yakaladığında, “Bak Mandy, bunu yapamazsın. Onları aramanı ve... Hayır, hayır, kes şunu! Hayır, mutlu olmanı istiyorum... Bunu tabii ki istiyorum...</p>

  <p class="block15">Bu hiç adil değil!” Bir süre sessizlik oldu ve annem telefonu kapattı. Annem perişan bir halde telefona baktı.</p>

  <p class="block15">Babam mutfağa girdi, montu hâlâ üzerindeydi. “Merhaba, fındık renkli kız,” dedi. Çay içmek için dışarı çıkıyordu, onun için bir şey yapmama gerek yoktu. Yalnızca fırında patates yaptığımı söylediğimde sırıtıp bunu tahmin etmesi gerektiğini söyledi.</p>

  <p class="block15">“Joe,” dedi annem. “Şunu bir dakikalığına kes, olmaz mı? Mandy, şu büyük Nuh düğünlerinden birinde evleneceğini söylüyor.”</p>

  <p class="block15">“Kesmek mi?” dedi babam. “Başlatan ben değilim ki!”</p>

  <p class="block15">“Lütfen...”</p>

  <p class="block15">“Önce suçu üzerime yıkmak istiyorsun ve sonra benden yardım bekliyorsun...”</p>

  <p class="block15">“Üzgünüm,” dedi annem. Yüzünü ovaladı. “Üzgünüm.”</p>

  <p class="block15">“Ne demem gerekiyor?”</p>

  <p class="block15">Sessizlik oldu. Annem sanki rahatsız edici bir sineği kovmaya çalışıyormuş gibi kafasını salladı. “Bak, Mandy ile ilgili,” dedi. “Onu hastaneye yatıramaz mıyız?”</p>

  <p class="block15">“Şaka yapıyor olmalısın. Bütün Nuhları kaçık olarak tanımlamak zorunda kalacaklar, açıkçası öyleler fakat etrafta pat diye önüme çıkan deli gömlekli kimse göremiyorum.”</p>

  <p class="block15">Kafamın üzerinden beni öptü ve anneme hoşça kal bile demeden dışarıya çıkıp arabasına geri döndü.</p>

  <p class="block15">Annem cumartesi günü Mandy’e gitti ve o gece bizim eve getirdi. Babam onu arabadan dışarı sürüklemek zorunda kaldı. Annem bir uyku ilacı verdi ve uykuya dalana kadar onunla birlikte misafir odasında oturdu. Sonra babama ve bana neler olduğunu anlattı. Oraya vardığında Mandy dikiş makinesini çıkartmış, düğün kıyafetini dikmekle meşgulmüş.</p>

  <p class="block15">Birkaç parça dantelli perdeyi tutmuş, şeritler halinde kesiyor, ten rengi ipek bir eteklik altının üzerine dikmeyi düşünüyormuş. Annem düğünü kimin tertiplediğini öğrenmeye çalıştığında Mandy yalnızca gülüp, “Nuhlar beni özgürleştirdi!” demiş. Son derece enerjikmiş, dikiş makinesinin üzerinde dört dönüyor ve anneme bakıp bu kadar ciddi olduğu için kıkır diyormuş. Sonra telefon çalmış. Mandy cevap vermek için koşmuş ve patlayan bir balon gibi çökmüş.</p>

  <p class="block15">Telefondaki kişi çok yaşlı olduğunu, toplu düğün törenlerinde yalnızca, genç kadınları istediklerini söylemişler.</p>

  <p class="block12"><span class="text5">Clive onu yeniden terk etmiş gibi kalbi kırılmış. Yalnızca bu defa evlenemeyeceği adamın kim olduğunu</span> <span class="text11">bilmiyordu.</span></p>

  <p class="block15">Fakat babamın belirttiği gibi onun ilgilendiği adam değildi.</p>

  <p class="block15">Nuhların, hastane ve kliniklerin yalnızca genç gönüllüleri Uyuyan Güzel olarak kabul edeceğini bildiklerini söyledi.</p>

  <p class="block15">Bebekleri sağ kalacak olan yalnızca onlardı. Mandy’nin aptalca bir şey yapmasından korktuğu için annem onu bize getirmişti. Babam banyo dolabındaki bütün ilaçları topladı ve sakladı.</p>

  <p class="block15">Mandy bütün hafta yataktan çıkmadı. Yemek yemiyor ve zorlukla bir şeyler içiyordu, ifadesiz bir yüzle öylece uzanıyordu. Annem onu yalnız başına bırakmaktan endişe ediyordu fakat işe gitmek zorundaydı. Babam birkaç gün izin aldı ve ondan sonra da ben onunla ilgilenebildiğim kadar ilgilendim. Acınası bir durumdu, elimde içecekle yanma gidiyordum ve o gözleri kapalı, yaşlar yanaklarından süzülerek orada yatıyordu. Ona içmesi için yalvardığımda kafasını yavaşça, yüzüme bile bakmadan bir taraftan diğer tarafa çevirdi. Sonunda yatağa girip yanma çömeldim, elini tuttum ve ağladım. Gözlerini hafifçe araladı, sanki göz kapakları kaldırabilmesi için fazla ağırdı. Mırıldandığını duydum. “Söz verdiler. Tanrı dualarını duyar, gönlünün istediğini verecektir.”</p>

  <p class="block15">“Mandy, kimse sana...” , “Söz verdiler.”</p>

  <p class="block15">Doktor bir ton ilaç yazdı ve annem onunla evde ilgilenebilecek nitelikli birini buldu. Adı Paul’dü. Pahalıydı ve Mandy’nin hiç parası yoktu. Bessie Nine’nin evi satılsa iyi olurdu çünkü o ev Mandy Ve anneme kalmıştı fakat hiç kimse gidip eve bakmamıştı bile.</p>

  <p class="block15">Bessie Nine’nin evi satılsaydı... Şimdi nerede olurdum, merak ediyorum? Beni kaçırıp alıkoyacak bu derece kusursuz başka bir yer bulabilir miydi?</p>

  <p class="block15">Anne ve babam pek de tartışma denemeyecek bir hareketlilik içindeydi ve annem, Mandy’nin bakım masraflarım karşılamanın tek yolunun arabayı değiştirmemek ve tatile gitmemek olduğunu söyledi. Babam da kendi açısından bunun bir sorun yaratmayacağını söyledi. Yeryüzü için iki iyi karardı fakat Mandy’nin ağlayan yüzü geceleri kâbusum oluyordu.</p>

  <p class="block15">Her şey kafamın içinde çalkalanmaya devam etti.</p>

  <p class="block15">Mandy gibi çocuk isteyen tüm kadınlar, dünyanın her yerinde yataklarının içinde ağlıyorlardı. İntiharlar... Çeteler etrafta dolanıyor ve canlarının çektiği her ne ya da kimse alıyorlardı. Ve S al’in düşüncesi... EKFİ kadınlarının söylediği gibi AÖS, kadın ve erkeklerin arasını açıyordu. Küçük protesto gruplarının aptalca gevezelikleri, hiçbir işe yaramıyordu.</p>

  <p class="block15">Her şey parçalara ayrılıp dağılmadan önce yapabileceğimiz bir şey olması gerektiğini düşündüm. Bir keresinde otobanda arabayla yol alırkenki ön camın görüntüsü gözümün önüne geldi. Öndeki arabadan bir taş fırlamış ve ön camımıza çarpmış, çatlatmış ve o çatlak yavaşça sürücü tarafındaki camın orta yerine doğru yayılmıştı. Babam bir sonraki çıkıştan sapmak için arabayı sağa çekmişti. Camdaki çatlak hareket etmeye devam etmiş; yavaşça, sanki canlıymış gibi yılan gibi kıvrılmıştı. Sapağa vardığımızda çatlak öbür yana kaymış ve yukarıya doğru yeni bir çatlak oluşmaya başlamıştı. Sanki biri camın üzerini karalıyordu.</p>

  <p class="block15">Babam göbekte durmuştu ve arabayı tekrar çalıştırdığında vitesin ani hareketiyle cam bir anda paramparça olmuştu.</p>

  <p class="block15">Babam yol haritasıyla camı indirmek zorunda kalmıştı. Ben şimdi bize olanın böyle bir şey olduğunu düşündüm. AÖS bir çatlaktı ve şimdi bütün dünyayı parçalara ayırıyordu.</p>

  <p class="block15">Görebildiğim tek umut ışığı, doğumda annelerini öldürecek olan donmuş embriyolardı.</p>

  <p class="block15">Bölüm</p>

  <p class="block12"><span class="text5">Onlar hakkında oldukça sık düşünmeye başladım. Doğrudan kafamın içinde geziniyorlardı. Farklı zamanlarda, farklı ruh hali içerisinde, gönüllü olan o kızları düşünüyordum.</span></p>

  <p class="block15">Sal, EKFİ grubu içerisinde yer alıyordu; annesi de gruba katılmıştı. Ben pek hevesli değildim ve yalnızdım. Bu yüzden Mary telefon edip de BİG kıyafet geri dönüşümü projesini çözmek için yardım etmemi istediğinde ve Iain’ın Londra’da olduğunu söylediğinde evet demek için düşünmedim.</p>

  <p class="block15">BİG’e yeniden dâhil olmayacaktım fakat bir akşam herkesle bir araya gelmek iyi olacaktı. Orada, o kadar da fazla kişi yoktu aslında; görünen o ki başkaları da bağlarım koparmıştı. BİG’in son demlerinde olduğunu tahmin ettim.</p>

  <p class="block15">Doğum günü olduğu için Jacob bira getirmişti. Kıyafetlerin üzerinde kenara atılmış eski giysilerin rutubetli kokusu vardı. Koku her şeye sinmişti, biralarımızın tadına bile.</p>

  <p class="block15">Daha iyi durumda olanları Gerçekten Ucuz tezgâhında satmak için saklıyorlardı ve geri kalanları çift rötarlı havaalanı protestosundaki bavulların içini doldurmak üzere kullanılacaklardı.</p>

  <p class="block15">Birisi müziği açtı ve ritmi bizi hızlandırmaya başladı.</p>

  <p class="block15">“Bahse girerim çoğu ölmüş kimselere aittir,” dedi Mary.</p>

  <p class="block15">AÖS’den ölen kadınları düşündüm ve kocalarının onların giysilerinin dağıtıp dağıtmadığını merak ettim. Karınızın dolabını karıştırdığınızı ve her şeyi çöp poşetlerine koyduğunuzu düşünün. Tişörtler, pantolonlar, her gün giydiğini gördüğünüz giysiler...</p>

  <p class="block15">Babamın donmuş embriyo ve Uyuyan Güzellerle ilgili söylediklerini düşündüm, türümüzün devamını sağlamaya nasıl yardım edeceklerini. Her bir gönüllünün kaç hayat yaratabileceğini kestirmeye çalıştım. Eğer bir kız çocuğu doğururlarsa ve o kızın da çocukları olursa ve onların da olursa... Birkaç nesil sonra yüzlerce kişiye ulaşabilirdi.</p>

  <p class="block15">Fakat farkın anlaşılması bundan çok önce gerçekleşecekti.</p>

  <p class="block15">Genç çocukları kaçıran ve satan insanlaf için fark yaratacaktı.</p>

  <p class="block15">Kadınların kirli olduklarını düşünen erkekler için de.</p>

  <p class="block15">Erkeklerden nefret eden EKFİ kadınları için. HÖC’nin saldırdığı, hayvanlar üzerinde korkunç deneyler yapan bilim adamları için. Herkesin dünyaya bakışında fark yaratacaktı çünkü bir umut olduğunu göreceklerdi.</p>

  <p class="block15">Mary bana doğru ipek bir elbise fırlattı. Ağır ve kaygan, güzel bir yaz akşamındaki gökyüzü rengindeydi. Kazağımı çıkardım ve elbiseyi tişörtümün ve kot pantolonumun üzerine geçirdim. Eski bir tasarımdı, üst kısmı dardı ve aşağı doğru genişliyordu, diz üstüne kadar güzel katları vardı.</p>

  <p class="block12"><span class="text5">“Vay canına!” dedi Mary. “Şuna bakın!” Herkes bakmak için durdu, birisi ıslık çaldı ve diğerleri alkışladı. Kendi etrafımda döndüm. Ağır ipeğin üzerimi saran serin temasını sevdim. Krem rengi işlemesi olan kahverengi bir etek buldum ve Mary’e uzattım. Ahmed üzerine turuncu ve altın sarısı bir kaftan geçirdi. Herkes yığının içinde beğendiği bir şey aramaya başladı. Sıradaki eski şarkı içime işlemiş gibiydi.</span> <span class="text11">Love, love will tear us aparî again.6*</span> <span class="text5">Duyduğum en mutsuz şarkıydı.</span></p>

  <p class="block15">“Jessie! Jessie! Buraya bak!” Mary, etrafında parlak mavi tüyleri olan küçük, siyah bir şapka buldu. Çok güzeldiler; kadifemsi siyahın üzerinde, şapkanın kıvrımı etrafına dolanarak dantelli mavi bir desen oluşturmuşlardı.</p>

  <p class="block15">Her birimiz bir diğerini beğenmeye başladık. Kollarımızı ve boynumuzu gererek süslerimizi sergiliyor, kedi yürüyüşü yapan modeller gibi yürüyor ve durup poz veriyorduk.</p>

  <p class="block15">Üzerimdeki kıyafeti daha önce kimin giydiğini, bunun içinde dansa gidip gitmediğini merak ettim. Elbise sanki canlıymış gibi garip hissettim. Elbiseyi üzerime geçirdiğimde başka bir bedeni üzerime giyiyordum. Hafif, fırıl fırıl, dans eden bir beden. Ve benden sonra bir başkası daha elbiseyi giyebilirdi. Ve başka biri daha... Hepsi de o fırıl fırıl dönen, dans eden bedeni hissedecekti. Fakat tabii ki aynı zamanda kendileri de olacaklardı. Eğer yalnızca bir elbiseyle bu kadar çok duygu aktarılabiliyorsa yaşayan her canlı öldükten sonra kaç kişinin üzerinde yaşıyordur diye merak ettim.</p>

  <p class="block15">Farklı şekillerde, dedikleri ve hareketleriyle, yaptıklarıyla diğer herkesi besliyorlardı. Bütün bu ölü giysiler, biz onları üzerimize geçirir geçirmez yeniden hayat buluyorlardı.</p>

  <p class="block15">Ölümün aslında o kadar da büyütülecek bir şey olmadığını düşündüm. Ölebilirdim ve bu hiç de umurumda olmazdı.</p>

  <p class="block12"><span class="text5">Kimler gönüllü olacaktı? Kendime bu soruyu sorduğumu hatırlıyorum. Mary, deri bir yelek ve siyah gece eldivenleri giymişti. Bana doğru gelip reverans yaptı ve giysi yığının etrafında kol kola gezinerek yanından geçtiğimiz herkesin önünde eğilip reverans yaptık. Gönüllüler de benim gibi</span> <span class="text6">6 Aşk, aşk bizi tekrar ayıracak (Joy Division şarkısı.) (ç.n.)</span></p>

  <p class="block12"><span class="text5">kızlar olacaktı, genç olmak zorundaydılar. Ne kadar gençse o kadar iyiydi. Kolumu Mary’ninkinden çektim ve sahne merdivenlerinde oturmaya gittim. Eteğimin ipeğine elimi sürttüm, kotumun üzerinde düzleştirdim. Babamın bahsettiği kabile insanlarını düşündüm. Kurban olanlar, Meriahlar, özel olduklarını ve diğerlerinin hayatlarını kurtardıklarına inanarak öleceklerini bilen insanlar... Bunun kaderleri olduğunu düşünüyorlardı. Bu onların kaderiydi. Kimin bundan daha iyi bir hayatı ve ölümü olabilir diye düşündüm.</span></p>

  <p class="block15">Sarhoş değildim fakat odanın üzerinde, tepede, bütün göçmüş hayatlarıyla giysilerden oluşan dağa doğru bakıyordum.</p>

  <p class="block15">Enerji dolu BİG üyeleri bir yığından diğerine giysileri fırlatıyor ya da üzerlerine giyip dans ediyordu ve bunların benimle hiçbir ilgisi yoktu çünkü benim yapacak daha önemli bir işim vardı. Diğer kurbanların bildiklerini benimseyebileceğimi biliyordum. Kendi insanları için ölen diğer gönüllüler. Bombalı kemerlerini takmış intihar bombacıları...</p>

  <p class="block15">İpek fularlarını boyunlarına sarmış genç, Japon kamikaze pilotları... Tıpkı ipek elbiseyi giydiğim gibi. Güçlerini ve kararlılıklarını kuşanmışlar, benim kaderimi çiziyorlardı.</p>

  <p class="block15">O gece gördüğüm rüyaları hatırlamıyorum fakat uyandığımı ve bir şeyin ta dibine doğru gidiyor olduğumu hissettiğimi hatırlıyorum. Mavi suların derinliklerine, katman katman koyulaşan mavinin dibine doğru... Turkuaz, camgöbeği, deniz yeşili, kraliyet mavisi, lacivert, Fransız mavisi, gece mavisi, mürekkep, daha da koyu fakat korkutucu değil, yalnızca rengin derinliği ve yoğunluğu karşısındaki şaşkınlık. Ne zaman istersem, her an mantar tıpası gibi suyun yüzeyine fırlayabileceğimi biliyordum.</p>

  <p class="block15">Kendimi, bir Uyuyan Güzel gönüllüsü gibi hayal ettim.</p>

  <p class="block15">Uyutulan ve bir daha asla uyanmayan. Birinin bunun için nasıl gönüllü olabildiğini hâlâ bilmiyordum. Kafamın içinin, sanki içeride pek çok çelişkili düşünceye yer varmış gibi genişlediğini hissettim. Ferah ve heyecanlı. Baz’la bu konuyu konuşabilir miyim diye merak ettim. İşte o gün çok sıra dışı bir şey olacakmış gibi hissettim.</p>

  <p class="block15">Bölüm</p>

  <p class="block12"><span class="text5">Sıra dışı bir şey oldu fakat bu iyi bir şey değildi. Akşam,</span> <span class="text11">Haftanın Bebeklerini’</span><span class="text5">ni izliyorken anne ve babamın mutfakta yükselen seslerini duydum. Televizyonun sesini açtım çünkü o programı seviyordum.</span> <span class="text11">Yaşam için Anneler</span> <span class="text5">tarafından tertiplenmişti. Bebeklerin ve hamile kalmadan önce annelerinin fotoğraflarını gösteriyorlardı. Birisi -genellikle Uyuyan Güzel’in annesi- bir şiir ya da Incil veya Kuran’dan bir şeyler okuyordu. İstediğiniz şiiri seçebiliyordunuz fakat konuyla ilgili yazılmış olanlar da vardı, benim en çok sevdiğim şuydu:</span></p>

  <p class="block12"><span class="text11">Güzel uyu, s e v g ili</span><span class="text5">_____ ,</span> <span class="text11">serin kara toprakta.</span></p>

  <p class="block16">Hayatını bu yeni doğan için verdin.</p>

  <p class="block16">Fedakârlığının nuru Bebeğinin hayatında bir yıldız gibi parlıyor.</p>

  <p class="block15">Bazı kişiler en sevdikleri şarkıyı söylemeyi seçiyorlardı. Kendimi orada hayal ettim ve hangi fotoğrafımı kullanırlar diye merak ettim. Bütün bebekleri seyrettim. Dik, siyah saçlı ve ciddi bakışlı maymuna benzeyen bir tanesi vardı. Bir diğerinin saçsız kafası ve şişman yanakları... O sersem bakışlarıyla size doğru bakmalarını seviyordum.</p>

  <p class="block15">Sanki, “Nereden geldim buraya?” diye merakla soruyorlardı.</p>

  <p class="block15">Bebeklerden sonra başka haberlere geçiliyordu. Kundaklama, intiharlar, savaşlar, salgınlar, Malezya’da darbe, Pakistan’da olağanüstü hâl, Washington’da isyanlar, Birleşik Krallık’ta hayvanlar üzerinde deney yapan bilim adamlarının evlerine saldırılar, duruşmaya çıkarılmadan hapsedilen terör şüphelilerinin temyize başvurmaları, haftada beş bin gönüllü seçen Çin Uyuyan Güzel programı, hayati hizmetlere gönüllü yazılmalar, Hindistan’da seller, Nijerya’da sağlıklı bir hamilelik geçiren ve takipçileri tarafından gizli bir yerde canlı tutulan kadının hikâyesi... Bunun gibi bir hikâye her zaman vardı. Üstelik en gizemlisi, kadını hiçbir zaman ekranda görmez ve bebeğinin doğduğunu da hiçbir zaman duymazdınız. Kadınların hamilelikten sağ çıkmalarına yardımcı olduğu söylenen rivayetler vardı: Diyetler, özel bitkiler, Bakire Meryem’e gece gündüz edilen dualar, yamyamlık, arınmış çevreler, suyun içinde yaşamak, meditasyon, hipnoz, voodoo, akupunktur, oruç tutmak, yüksek rakımlarda kalmak, ana tanrıça için kan akıtmak... Bütün o sözde sağlıklı hamile kadınların görünmez oluşları ilginçti!</p>

  <p class="block15">Televizyonun sesini kıstım. Artık anne ve babamın sıradan bir münakaşa içinde olmadıklarını duyabiliyordum.</p>

  <p class="block15">Annem ağlıyordu, bu yüzden ne dediğini tam olarak anlamak güçtü. “Sana söylemem gerekmiyordu!” Televizyonun sesini tamamen kapattım. Kulaklarım kendi ismimi yakaladı; babam kısık bir sesle, “Jessie’nin bildiği bir şey mi?” diye soruyordu. Sonra tabak çanakların yerde parçalanma- sıyla duyulan şok edici sesler. Kapıya doğru sokuldum ve kulağımı yasladım.</p>

  <p class="block15">“Bana bir kere bile bakmadın...”</p>

  <p class="block15">“Ah, benim kabahatim! Neresinden bakarsan bak, burada mağdur olan Cath...”</p>

  <p class="block15">“Hayır! Dinle, Joe!”</p>

  <p class="block15">“Niçin dinleyecekmişim? Bu kendine hizmet eden bokun bir kelimesini daha neden dinleyecekmişim?”</p>

  <p class="block15">Korkunç bir sessizlik oldu. Kulağımı zorlasam da hiçbir şey duyamadım, sonra mutfak kapısı açıldı, koridordan yürüme sesleri geldi, ön kapı çarparak kapandı ve araba kükreyerek hayata döndü.</p>

  <p class="block15">Dondum, bir sonraki sesi bekliyordum fakat hiçbir şey olmadı. Babam gitmişti. Mümkün olduğunca sessiz, parmak uçlarımda üst kata çıktım. Bunun ne ile ilgili olduğunu biliyordum ve annemi görmek istemiyordum. Odama geldiğimde hiç ses çıkarmadan kapımı kapadım ve seslendiği takdirde duymamak için kulaklıklarımı taktım. Masamda oturdum ve gözlerimi duvara diktim. Haftalardır biliyordum.</p>

  <p class="block15">Engelleyebilirdim... Anneme durumu bildiğimi söyleyebilir, onu babama anlatmakla tehdit edebilirdim, Fakat ben görmezden gelerek (cebindeki not? Yeni pantolon?</p>

  <p class="block15">İş arkadaşlarıyla pazar gününü geçirmek?) sanki benimle hiçbir ilgisi yokmuş gibi neşe içinde kendi hayatımla ilgilenmiştim.</p>

  <p class="block12"><span class="text5">Ve şimdi babam öfke ve acıyla gecenin içine dalmıştı; bilmediğim bir yere, kaza yapma ve bir daha geri gelmeme riskiyle gidiyordu.</span> <span class="text11">Jessie ’nin bildiği bir şey mi?</span></p>

  <p class="block15">Benim bilip bilmediğimi mi soruyordu? Ya benim bildiğimi ve ondan sakladığımı, annemle işbirliği içinde olduğumu düşünüyorsa?</p>

  <p class="block15">Tabii ki böyle düşünecekti. Buzla kaplı yollarda karanlığı vınlayarak geçerken benim de düşündüğüm her şeyi düşünecekti. Geç saat klinik çalışmaları, iyi elbiseler, Mandy ile olduğu söylenen çay saatleri... Benim de onun yalanlarını örtbas etmek için işin içinde olduğumu düşünecekti.</p>

  <p class="block15">Benim de onun kadar kötü olduğumu...</p>

  <p class="block15">Geri geldiğini duymalıydım. Kulaklıklarımı çıkardım, ışığı söndürdüm ve yatağa girdim. Uzun bir zaman sonra annemin yukarı çıktığını duydum. Sahanlıkta dakikalarca bekledi, sonra banyoyu kullandı ve odalarına gitti. Sahanlıktaki ışığı açık bıraktı. Kıpırdamadan yatıp araba sesine kulak kesildim, yolun sonundan dönüp gelmesini umdum.</p>

  <p class="block15">Saatlerce o şekilde uzandım. Kafamın içinde babamın yoldan savrulduğunun, karanlık suların arabanın tepesinde anafor oluşturduğunun ve nehrin belirsiz derinliğinde şaşkına dönmüş bir balık gibi titreyen sarsak farların ışıltısının görüntüleri belirip duruyordu.</p>

  <p class="block15">Ona mesaj göndermeyi ya da telefon etmeyi düşündüm fakat hâlâ yoldaysa kaza yapmasına sebep olabilirim diye korktum. Bütün gece uyanık kaldım. Annem sabah sessizce kapıyı çaldı, içeri girerken uyuyormuş gibi yaptım. Sonunda evden ayrıldığını duydum. Aşağıya indiğimde işten saat yedide çıkacağını ve geldiğinde yemek pişireceğini yazdığı bir not buldum. Babamın adı geçmiyordu. Büyük ihtimalle onun geri geleceğini ve notu göreceğini ummuştu.</p>

  <p class="block12"><span class="text5">Duş aldım ve temiz kıyafetler giydim. Ayrılıp ayrılmayacaklarını bilmiyordum. Bir yanım bunu bilmek istemiyordu ve hiç de umurumda değildi. Bir süre boş boş telefonuma baktıktan sonra babama mesaj yazdım:</span> <span class="text11">Baba, iyi misin? xoxo J.</span> <span class="text5">Okula vardığımda henüz bir cevap yoktu, ben de telefonu sessize aldım. Bütün gün cevap gelmedi ve Sal de okulda değildi.</span></p>

  <p class="block15">Döndüğümde ev tam olarak bıraktığım gibiydi. Annemle yemek istemedim, bu yüzden bir sandviç yaptım ve odama çıktım. Babamın laboratuvannı aradım fakat kimse cevap vermedi. Bir süre sonra cep telefonunu aradım, doğrudan telesekretere geçti. Bu çok garipti, telefonunu kapadığını hiç görmemiştim.</p>

  <p class="block15">Annem geri geldiğinde ona seslenip çayımı aldığımı söyledim. Gelip kapımı çaldı, ben de ona konuşmak istemediğimi söyledim. Yine de kapıyı açtı.</p>

  <p class="block15">“Joe’dan haber aldın mı?”</p>

  <p class="block15">“Hayır.” Ona bakmaya dayanamıyordum.</p>

  <p class="block15">Bütün akşam odamda kaldım. Annemin aşağıda gezindiğini duyabiliyordum ve konuşmaya başladığında dinlemek için kapımı açtım. Bakıcı Paul ile görüşüyordu.</p>

  <p class="block15">Mandy’nin akşam yemeğinde ne yediğini ve yürüyüşe çıkıp çıkmadıklarını sorduğunu duydum. Mandy ile konuşurken sesi sahte ve neşeli geliyordu. “Harika, iyi yapmışsın! Hiç bu kadar sevinmemiştim.” Sonra tüm ev yeniden sessizleşti, telefonun çalmasını ya da arabanın park edişini duymayı bekliyorduk.</p>

  <p class="block15">Annem gece yarısına kadar bekledi. Banyoya girdikten sonra kapımın dışında beni dinledi. Kıpırdamadım, sonunda kendi odasına gitti ve kapıyı kapadı.</p>

  <p class="block15">Pencerem açıktı ve anayola kadar bütün arabaların seslerini duyabiliyordum. Fazla araba sesi duyulmuyordu ve hiçbirinin sesi onunki değildi. Başka bir sürü ses daha vardı.</p>

  <p class="block15">Radyatörün soğurken çıkardığı tıkırtı, bir baykuş, yan komşunun sanki birisi henüz banyodan çıkmış gibi su borusundan akan suyunun sesi. Eğer kaza yapmış olsaydı biri onu bulur ve hastaneye götürürdü; cüzdanına bakarlar ve polis izini sürerdi. Kaza yapmamıştı. Yalnızca kimsenin nerede olduğunu bilmesini istemiyordu. BİG’de giyinip kuşanmış, dans eden herkesi düşündüm; o mavi elbisenin içinde döndüğümü. Kendilerini feda edenleri. Evli olmanın o aptalca karmaşası, söylenen yalanlar ve kavgalarla karşılaştırıldığında, ne kadar net, basit ve iyiydi. Bana neden mesaj yazmadı? Annemin durumunu bildiğimi bildiğine ikna olmuştum.</p>

  <p class="block15">Belki ikimizi de bir daha asla görmek istemiyordu.</p>

  <p class="block15">Saat beşten sonra bir ara uyuyakalmış olmalıyım çünkü saat dokuz buçukta postacı geldiğinde sarsılarak uyandım.</p>

  <p class="block15">Annem gitmişti, eve gelip yemek yapmakla ilgili bir not bırakmıştı. Gözlerim acıyor ve başım yorgunluktan ağrıyordu fakat evde kalmayı göze alamadım. Sal ile konuşmayı düşündüm ancak “Ne olmuş yani?” demesinden korktum.</p>

  <p class="block15">Haksız da olmayacaktı. Ayrılmışlarsa ne olmuş? Onun anne ve babası ayrılmıştı, her zaman olan şeylerden yalnızca biriydi.</p>

  <p class="block15">Aptal yetişkinler... Günleri sayılıydı.</p>

  <p class="block15">Okula giden bir otobüse bindim ve üst katın önündeki koltuklardan birine oturdum. Gökyüzü bulutluydu ve pencereden görünen her şey düz ve gerçekti, suç mahalli gibi.</p>

  <p class="block15">Kötü bir şey olmasını bekleyen bir yer gibiydi. Duraklatılmış bir film gibi. Bir Uyuyan Güzel’in hiçbir şey bilmeyeceğini düşündüm. Ölü olmak, ölü olma hali, sorunsuzdu.</p>

  <p class="block15">Tıpkı doğmadan önce olduğu gibi. Rüyasız bir uyku... Bunu yapabilirdim, gerçekten de fark etmezdi. Aptal ebeveynler için üzülmek yok, enerji ve duygu israfı yok. Yalnızca sükûnet ve sakinlik. Sonra birdenbire babamı gördüm. Sol taraftaki kaldırımda yürüyor ve arkasından otobüs geliyordu, onu omuzlarından ve adımlarından tanıdım. Yerimden fırladım, otobüs yanından geçtikten sonra yüzünü gördüm.</p>

  <p class="block15">Babam değildi. Alakası yoktu, bıyıklı bir adamdı.</p>

  <p class="block15">Yerime oturdum, kalbim bütün kaburgamı titretiyordu.</p>

  <p class="block15">Babam kendini öldürebilir miydi? Bu düşünceye engel olamadım.</p>

  <p class="block15">Belki de bu yüzden benimle konuşmak istemiyordu, umudunu yitirmişti. Annemin yüzünden, AÖS yüzünden...</p>

  <p class="block15">Her şey ters gitmişti. Yine de telefonunu aradım. Cevap vermedi. Annemle birlikte Mandy’yi eve getirdikleri geceyi hatırladım, aralarında onu neredeyse sürüklüyorlardı ve annem onu misafir odasındaki yatağa yatırmıştı. Babam lavabonun yanında durup su ısıtıcına gözlerini dikmişti, sanki içinde geleceği görebilirmiş ve ona konsantre olabilirmiş gibi. Şimdi benim de ona ihanet ettiğimi düşünüyordu. Nerede olduğunu bilmediğimizi ve umurumuzda olmadığını düşünüyor olmalıydı, onu bulmak için kılımızı bile kıpırdatmadığımızı.</p>

  <p class="block15">Guide Köprüsü’nde otobüsten indim ve şehre gitmek için trene bindim. İstasyondan ilk otobüsle kliniğe gittim.</p>

  <p class="block15">Elbette işte olmalıydı. Arabamıza bakarak park yerinden geçtim fakat göremedim. Anahtar kodunu bilmediğim için laboratuvar kapısından içeri giremedim. Arkadan dolaşıp merdivenleri çıkıp ön kapıya gitmek zorunda kaldım. Güvenlik görevlisi gözlerini bana dikti fakat ismimi söyleyince sırıttı ve kafasını salladı. “Seni uzun süredir görmemiştim!”</p>

  <p class="block15">Binanın içine girmek bile beni sakinleştirdi. Kapıların üzerindeki isimlerle koridor huzur doluydu. Servis arabasıyla yanımdan bir hemşire geçti ve bana göz kırptı. Merdivenlerden aşağı laboratuvarlara doğru koşarken sadece oraya ait olan, eski, dostane koku burnuma geldi. Biraz alkole benziyordu ve burnunuzu açıyordu. Ahşap çalışma sıralarının koyu ılık kokusu... Babamın her zaman burada olacağını düşünmüştüm. Ancak yoktu. Laboratuvarının kapısı kilitliydi.</p>

  <p class="block15">Babam yoktu, Ali yoktu. Telli, küçük camdan içeri bakmaya çalıştım fakat içerisi karanlıktı ve yalnızca kendi yansımamı görebiliyordum. Aşağıdaki koridor bile sakin ve boştu, soracak kimse yoktu. Kendimi dışarıya atana kadar geldiğim yoldan geri dönmek zorunda kaldım. Soğuk, gri gökyüzü bana bakıyordu. Ne yapacağımı bilmiyordum.</p>

  <p class="block15">Hızla şehre doğru yürüdüm, artık sinirliydim. Çok ap- talcaydı. Bunca yolu gelmek ve onu aramak aptalcaydı.</p>

  <p class="block15">Tabii ki iş yerinde değildi. Orada olsaydı, annem onunla konuşmuş olurdu. Ve kendini öldürmesine de imkân yoktu.</p>

  <p class="block15">Azrail’in işini yaptıkları için intihar edenlere gülerdi. Neden onun peşinden gidiyor ve endişelenip zamanımı harcıyordum?</p>

  <p class="block15">O beni bir saniye bile düşünmeden bir yerlere gitmişti.</p>

  <p class="block12"><span class="text5">Muhtemelen eski bir dostunu, İngiliz Müzesi’ni ya da harika bir kütüphaneyi ziyarete gitmişti. Annem konusunda çok üzgün olduğu için mi beni</span> <span class="text11">hatırlamamıştfl</span> <span class="text5">Ne diye onu umursayacaktım? Eğer o beni terk edebiliyorsa ben de onu terk edebilirdim.</span></p>

  <p class="block15">Açlıktan ölüyordum. Eight Day Kafe’de durdum, otobüste tıkınmak için tütsülenmiş bir tofu burger ve buzlu bir kayısı suyu aldım. Kayısının tadı içime yayıldı, mor yakutla karışık turuncu pütürler dişlerimin arkasında kaldı. Keşke iki tane alsaydım, diye düşündüm.</p>

  <p class="block15">Okula vardığımda tarih dersine kadar yarım saatlik boşluğum vardı. Oyalanmak için müzik odalarına geçtim ve şansım güldü: Baz’ı çalışma odasındaki kuyruklu piyanoda görebiliyordum. Başını kaldırdı ve sırıttı fakat çalmaya devam etti. Devrilmek üzere olan nota kâğıtlarından oluşmuş bir şelalenin içinden geçtim.</p>

  <p class="block15">Ona ailemle ilgili olanları anlatmak istedim. Neden anlatmayacaktım ki? Onun babası en azından delirmişti.</p>

  <p class="block15">Benimkiler ise hiçbir mazeretleri olmadığı halde aptalca davranıyorlardı. Neden yaptıklarını örtbas edecektim? Baz çalışmasını bitirdi ve piyanonun başından kalktı. “Nat, Wettenhall’da neler olduğunu öğrendi!”</p>

  <p class="block15">“Ne yaptınız?” , “Chester yakınlarındaki hayvan laboratuvarmı araştırıyorlardı.</p>

  <p class="block15">İçeri sızmayı başardılar.”</p>

  <p class="block15">Neden bahsettiğini anlamam biraz zaman aldı fakat HÖC’nin uzun süredir bu merkeze girmeye çalıştığını ve uyuşturulmuş, her taraflarına tüpler ve kablolar yerleştirilmiş, bağlanmış, kıpırdayamayan hayvanların gizlice çekilmiş görüntülerini almayı başardıklarını anladım.</p>

  <p class="block15">“Fakat araştırmacılar neden böyle bir şey yapıyorlar?</p>

  <p class="block15">Bir nedeni olmalı.”</p>

  <p class="block15">“Bunun gerekçesi ne olabilir? Evdeki durumlar sakinleşir sakinleşmez oraya gidiyorum...”</p>

  <p class="block15">“Ne oldu?”</p>

  <p class="block15">“Babam hastanede. Annem istemedi fakat sonunda dok- ’ toru aradım ve bir ambulansla birlikte onu almaya geldiler.</p>

  <p class="block15">Hezeyanlarıyla o kadar meşguldü ki onu dışarı çıkartana ; kadar ne olduğunu fark etmedi bile.”</p>

  <p class="block15">“İyimi?”</p>

  <p class="block15">Baz omuz silkti. “Annem günde iki kere onu görmeye gidiyor. Daha sakin göründüğünü söylüyor. Bilmiyorum.”</p>

  <p class="block15">Saatine baktı. “Gitmem gerek. Birazdan eve döner.” Piyanonun kapağının üzerinden metronomunu aldı ve sırt çantasının içine koydu.</p>

  <p class="block15">“Baz?”</p>

  <p class="block15">“Evet, bunu aldığımı biliyorlar. Benimki bozuldu ve bir sınavım daha var.” Kapıya doğru yanaştı. “Annem çok üzgün, eve döndüğünde orada olsam iyi olur.”</p>

  <p class="block15">Annesinin de bir tahtasının eksik olduğunu hatırladım.</p>

  <p class="block15">Onunla birlikte oyun alanına doğru yürüdüm ve vedalaştık.</p>

  <p class="block15">Telefonumu kontrol ettim. Ona babamdan bahsetmemiştim; evet, düşünmesi gereken yeterince şey vardı. Ve ailesiyle işler yoluna girer girmez, hayvanların hayatını kurtarmak için Nat ile buluşmaya gidecekti.</p>

  <p class="block15">Sal hâlâ okulda yoktu. Hafta boyunca okula gelmemişti fakat Birmingham’dan döndüğüne emindim, bu yüzden eve dönerken yolda ona uğradım. Evdeydi, DVD izliyordu. Ön odada beni sıkıştırdı ve filmi baştan başlatmakta ısrar etti.</p>

  <p class="block15">“Bunu görmelisin, Jess. Kesinlikle görmelisin. Müthiş.”</p>

  <p class="block15">DVD izlemek istemiyordum, konuşmak istiyordum fakat ümit yoktu. Ben henüz tek kelime edemeden filmi başlattı.</p>

  <p class="block15">DVD; evet, artık herkes görmüştür. Fakat o zaman ben henüz duymamıştım bile. EKFİ kadınlarından almıştı. Hayatımda gördüğüm en korkunç ve üzücü DVD’ydi. AÖS’ye yakalanmış bazı kadınlar hakkındaydı. Fakat şu; hasta olan kişiyle bir dizi endişe ve korku aşamalarından geçtikleri, pek çok farklı tedavi uygulayıp en iyisinin olmasını umdukları, bir-hastalık-güncesi tarzı programlardan biri değildi.</p>

  <p class="block15">Sonunda yine de ölebileceğim hissettiğiniz zaman, kişi bir şey öğrenmiş ya da size bir şey öğretmiştir. Hiç de öyle değildi. Kadınların isimlerini bile söylemiyorlardı, yalnızca hasta olduklarını gösteriyorlardı. Bir şeyleri tekmeliyorlar, küfrediyorlar, bazı sözleri sürekli tekrarlıyorlar, yıkılıyorlar ve zıvanadan çıkıyorlardı. Evlerinde, hastanelerde, farklı ülkelerde, hatta dışarıda kadınlar yerlerde yatıyorlardı.</p>

  <p class="block15">Kadınlar ölüyordu. İşin özü, kadınları ilgilenebileceğiniz tipte insanlar olarak göstermiyorlardı; birer hayvan gibi gösteriyorlardı. İğrenç halleriyle, çıplak, kusarken... İnsanlar bunun pornografi olduğunu söylüyor. EKFİ ise bunun gerçekte olanın bir kaydı olduğunu, insanların görmezden geldiklerini ve üzerlerini çiçeklerle örttüklerini söylüyordu.</p>

  <p class="block15">“Bu onlara her şeyi gösterecek,” dedi Sal.</p>

  <p class="block15">“Artık böyle şeyler olmuyor. AÖS kadınlarını uyuttular, artık hiçbirinin bu feci süreçten geçmesi...”</p>

  <p class="block15">“Uyutulmak?” Sal titredi. “Uyutulmak? Yaşlanmış hayvanlardan bahsetmiyoruz, genç kadınlardan bahsediyoruz.</p>

  <p class="block12"><span class="text11">Ölen</span> <span class="text5">kadınlardan. Çıldırmalarını izlemek zorunda kalmamak, her şeyi iyileştiriyor değil mi?”</span></p>

  <p class="block15">Diyecek hiçbir şeyim yoktu.</p>

  <p class="block15">“Bununla kampanya başlatacağız. Kadınların doğrulup farkına varmalarını sağlayacağız. Bu insanların erkek olduklarını ve bu şekilde öldüklerini düşünsene. Hâlâ bir çare bulunmamış olacağını düşünüyor musun?”</p>

  <p class="block15">DVD’nin sonunda kendimi hasta ve perişan hissettim, Sal ise tamamen enerjikti. EKFİ’den arkadaşlarını aramaya başladığında oradan ayrıldım. Eve varana kadar cep telefonuma bakmamaya çalıştım fakat bu hiçbir şeyi değiştirmedi, hâlâ bir arama yoktu. Mutfak pis kokuyordu ve çöpün içine baktığımda annemin bir dolu iğrenç sigara izmariti dökmüş olduğunu gördüm. Bana sigarayı bırakacağına söz vermişti.</p>

  <p class="block15">Sanki bırakabilirmiş gibi. Daha fazla yeni giysi almamayı kabul ettiğinde de tırabzanın üzerindeki gri, yün ceketin Jigsüw’dan alındığını gayet iyi biliyordum. Güya eğitimli, zeki bir insandı. Eğer kendisine söylenip anlatıldıktan sonra yapabileceğinin en iyisi buysa, ne kadar umut kalmıştı ki?</p>

  <p class="block15">Annem eve geldiğinde dışarıda yemek için aklımı çelmeye çalıştı. Beni odama kadar takip etti. “Joe için endişelendiğini biliyorum, Jessie ve onu ben de merak ediyorum.</p>

  <p class="block15">Bu hava işleri daha da kötüleştiriyor.”</p>

  <p class="block15">“Havayı kötüleştiren, senin sigara içmen,” dedim. Kendi odasına gitti ve ortalık sessizleşti. Ağlıyor mu diye merak ettim. Fena davrandığımı biliyordum. Bugün olanların hiçbirinin olmamış olmasını diledim, başka biri olmayı diledim. Sal EKFİ’ye katılmıştı, Baz gidiyordu ve babam benimle bir daha iletişim kurmamanın bir sorun yaratmayacağını düşünüyordu.</p>

  <p class="block15">Işığı söndürdüm ve perdeyi açtım, uzanıp kayın ağacını izledim. Gökyüzüne doğru kara bir mimari gibiydi. Alttaki dallarında sokak lambasından dolayı bir parça turuncu parlaklık vardı. Kara dalların ardında gökyüzü belirsizce karanlıktı.</p>

  <p class="block15">Ne yıldızlar ne de ay vardı, yalnızca hafif kirliliği yansıtan bulutlar. Kendimi bir kafesin içindeki yaratık gibi hissettim. Hangi yöne adımımı atsam ya da dönsem, yolum tıkanıyordu. Yapabileceğim hiçbir şey yoktu, güçsüzdüm.</p>

  <p class="block15">Bir çözüm yolu bulmak zorundaydım.</p>

  <p class="block15">Ne olduğunu henüz anlayamadan bir şeyler kafamdaki baskıyı rahatlatmaya başladı. İğne deliği kadar bir ışık...</p>

  <p class="block15">Mavi elbiseyi giydiğim gece hissettiğim şey özgürlüktü.</p>

  <p class="block15">Gönüllü olabileceğimi hayal etmek. Gönüllü olsam babam ne kadar memnun olurdu, diye düşündüm. O zaman bana karşı kızgınlığı devşm etmezdi, aklımın annemin aptal ilişkisinden daha önemli şeylerle meşgul olduğunu görmüş olurdu. Benimle gurur duyardı. Neredeyse onun, “Benim kahraman Jesseroon’um!” dediğini duyar gibiydim.</p>

  <p class="block15">Şu anda ne kadar çılgınca ama ne kadar çılgınca görünüyor.</p>

  <p class="block15">Fakat düşündüğüm buydu. Kıpırdamadan uzandım, güçlükle nefes alıyordum ve kendimi önümde açılan boşluk okyanusunda yüzer vaziyette bıraktım. Karmaşık savlar ve uzlaşmalar olmadan doğru dürüst bir şey yapmak. Dünyayı değiştirecek bir şey. Başkasına ihtiyaç duymadan, gücümün yettiği bir şey yapmak. Babamı gururlandıracak bir şey.</p>

  <p class="block15">Yastığımı ve yorganımı yataktan kaldırdım ve yere serdim, böylece kayın ağacına bakmaya devam edebilir ve özgürlük hissinin yayılmasına izin verebilirdim. Eylem özgürlüğü.</p>

  <p class="block15">Kendim için bir şey yapmaya karar verme özgürlüğü...</p>

  <p class="block11"><span class="text13">Çarşamba gecesi</span> <span class="text">Tartıştığımız zaman hep aynı şeyleri tekrarlayıp duruyor.</span></p>

  <p class="block15">“Benim yüzümden gönüllü oldun. Dediklerim yüzünden, Eğer bahsetmemiş olsaydım, kafanın içinde yer etmeyecekti bile.”</p>

  <p class="block15">Dışarısı karanlık. Odaya iki kupa kakao getirdi ve kupayı kulpundan tutabilmem için sağ elimi çözdü. “Baba, diğer elimi de çöz. Lütfen...”</p>

  <p class="block15">Kakaoyu elimden alıyor (bana güvenmemesi gerektiğini ona öğretmiş olmalıyım), sol elimi çözüyor, sonra kakaoyu geri veriyor ve akıllıca menzilimden çıkıyor.</p>

  <p class="block15">“Her şey yolunda. Bir şey denemeye kalkmayacağım.</p>

  <p class="block15">Yalnızca ellerimi ısıtmak istedim.” Sol bileğimi büküp parmaklarımı oynatıyorum. Bu bir nimet. îki elimle kupayı sarıyorum.</p>

  <p class="block15">Mükemmel bir rahatlık... Kokusu ve sıcaklığında kendimi kaybedebilirim, oysa yalnızca kakao.</p>

  <p class="block15">Onunla tartışmaya devam etmeliyim. Onu her an ikna edebilirim, çabalamaya devam etmeliyim. Anlamayacak olması imkânsız. “Senin yüzünden gönüllü olmadım. Eğer hiç bahsetmemiş olsaydın, haberlerde duyduğumda zaten yumruk yemiş gibi olurdum. Bu sadece yapmam gereken bir şeydi, er ya da geç beni bulacaktı.”</p>

  <p class="block15">“Sana katılmıyorum, Jess. Anlamıyorum... Bu kader olayını, yapman gereken şeyi... Sen özgür bir bireysin. Hayatınla ilgili istediğin şeyi yapabilirsin.”</p>

  <p class="block15">“Biliyorum. Dinle. Açıklamama izin ver çünkü bu özgürlük.</p>

  <p class="block15">Bundan başka bir şey değil.”</p>

  <p class="block15">“Sen hiçbir zaman kaderci olmadın. Sana anlattığımda Hinduizm’in gülünç olduğunu söyleyen kız nerede?”</p>

  <p class="block15">“Bilge Baba. Bu Hinduizm değil. Bu benim bildiğim bir şey.”</p>

  <p class="block15">Kafasını iki yana sallıyor. Dışarıda, karanlık gecenin ötesinde bir köpek havlıyor. Dün bağırmaya çalıştım ve ağzımı tıkadı. Boğazım hâlâ acıyor ve dilimin altı kenarından açıldı. Açıklamak. . . Ona açıklamak... Sanki anlayabilirmiş gibi...</p>

  <p class="block15">“Orada değildim bile. Sana anlattıktan sonra çekip gittim.</p>

  <p class="block15">Eğer konuşmak için yanında olsaydım...”</p>

  <p class="block15">“Hiçbir şeyi değiştirmezdi. Sadece gidip evet, gönüllü olacağım demedim ki. Bilmiyor musun? Bu düşünce gelişti.</p>

  <p class="block15">Bu sayede ne anlama geldiğini bilmiş oldum.”</p>

  <p class="block15">“Jess...”</p>

  <p class="block15">“Tamam. Tamam. Nasıl bir şey olduğunu sana anlatacağım.</p>

  <p class="block15">Denize girmek ve yüzmek gibiydi.”</p>

  <p class="block15">Eskiden yaptığı gibi bana kaşlarını oynatıyor ve benim kaçık olduğumu ima ediyor. Gülüyorum.</p>

  <p class="block15">“Bu gerçek. Dinle. Büyük ve geniş bir plajdasın, AÖS bir dalga ve suya girmeye çalışıyorsun. Önceleri plajın kenarındasın, gezip dolaşıyorsun. Fakat dalga geliyor. İlk dalgalar yalnızca ayaklarını ıslatıyor, soğuk fakat henüz küçükler ve sen kıkırdayarak plajda koşabiliyorsun.”</p>

  <p class="block15">“Güzel yorum, pek şiirsel.”</p>

  <p class="block15">“Bu, AÖS ile ilgili ilk haberleri duyduğum zaman anlayamayacak kadar genç ve aptalken hissettiğim şey. Sonra daha büyük dalgalar gelmeye başlıyor, birbiri ardına. Bacaklarına çarpıyorlar. Seni ezmeye çalışan suyun gücünü ve bileklerini çeken anaforu hissediyorsun. Sonra su derinleşiyor, dalgalar bedenine çarpıyor ve sendeliyorsun, neredeyse seni devirecekler.”</p>

  <p class="block15">“Gözümün önüne geliyor.”</p>

  <p class="block15">“Suyun ağırlığı sana vuruyor. Fakat sen dimdik duruyor ve direnip yürümeye devam ediyorsun. Sonra oldukça derine geliyorsun, kafan ve omuzların açıkta ve ayakların hâlâ kuma değiyor fakat etrafındaki su derin. Bir sonraki dalga kırılmıyor çünkü kıyıya yakın yerde kırılırlar. Yalnızca bir kabarıklık, sana doğru yuvarlanan bir su yığını ve geldiğinde sana vurmuyor, üzerinde gücünü göstermiyor. Seni yerden kesiyor. Havaya kaldırıyor, taşıyor ve denizde yüzmeye başlıyorsun.”</p>

  <p class="block15">“AÖS’nin içinde mi yüzmeye başlıyorsun?”</p>

  <p class="block15">“Kalın kafalılık yapma.”</p>

  <p class="block15">“Bütün o dalgaların içinde hangisi gönüllü olmak anlamına geliyor? Yoksa seni boğmaya gelen tsunami mi?”</p>

  <p class="block15">“Olanı kabul etmek ve onunla başa çıkacak yolu bulmakla ilgili.”</p>

  <p class="block15">“Benzetmelerin, düşüncelerin gibi mantıksız, Jess.”</p>

  <p class="block15">Kalan kakaoyu kupanın içinde döndürüyorum, dibinde kalan çikolata tortusunu sulandırmaya çalışıyorum. Keşke anlayabilseydi. Keşke bütün bunlar sona erseydi. “Annemle konuşabilir miyim?”</p>

  <p class="block15">“Niçin?”</p>

  <p class="block15">“Sadece konuşmak istiyorum.”</p>

  <p class="block15">“Tamam.” Numarayı çeviriyor ve cep telefonunu bana uzatıyor. O telefonu elinde tutarken 9997‘ ’u ne kadar çabuk tuşlayabilirim? Eğer telefonu bana bir dakikalığına bırakmış olsa yapabilirdim.</p>

  <p class="block15">“Alo?”</p>

  <p class="block15">“Anne.”</p>

  <p class="block15">“Jessie! Neredesin?”</p>

  <p class="block15">“Sence neredeyim?”</p>

  <p class="block15">“İyi misin? Joe orada mı?”</p>

  <p class="block15">“Burada. Seni arayabileceğimi söyledi.”</p>

  <p class="block15">“Şu anda kızgınsın fakat açıkçası Jess ileride her şeyi daha farklı göreceksin.”</p>

  <p class="block15">“Ben öyle düşünmüyorum.” Bana yabancı olan telefonu kulağımda tutarken dokuz tuşunun nerede olduğunu kestirmeye çalışıyorum. Annem başka bir şey söylüyor, takip edemiyorum. “Affedersin? Ne?” Telefonu gözüme yaklaştırıyorum ve parmağımla dokuzun üzerini örtüyorum. Aramayı sonlandır... Aramayı sonlandır ve sonra...</p>

  <p class="block15">Babam bana doğru eğiliyor ve telefonu elimden kapıyor.</p>

  <p class="block15">“Bu kadar yeter.” Kulağına götürüyor. “Cath, üzgünüm.</p>

  <p class="block15">Fakat telefon elindeyken ona güvenemem. Seni sonra ararım.</p>

  <p class="block15">Evet. İyiyiz.”</p>

  <p class="block15">“Ne yapacağımı düşündün?” diyorum kızgınlıkla.</p>

  <p class="block15">“Yapmayı düşündüğün şeyi.”</p>

  <p class="block15">“Sen bir akıl okuyucu değilsin.”</p>

  <p class="block15">“Değilim, keşke olsaydım; o zaman belki bütün bunlar bir anlam ifade ederdi.”</p>

  <p class="block11"><span class="text">“Keşke olsaydın.” Bu odaya dair en üzücü şey bir perdenin olmaması. Gece vakti pencereye ışığın yansımasıyla ilgili çok sevimsiz bir şey var, dışarıyı göremiyorsun. Kara, parlak bir kör uç. Karanlıkta oturup konuşmayı tercih eder</span><span class="text14">n—</span> <span class="text8">Acil duru</span> <span class="text15">m</span> <span class="text8">numarası, (e.n.)</span></p>

  <p class="block12"><span class="text5">dim, böylece dışarıda bir gökyüzü olduğunu görebilirdim.</span></p>

  <p class="block15">Karanlığı düşünmeyeceğim. Hatırlaman gereken şey ışığın değiştiği. Her şey değişir. Pencere buradan siyah gözükse de dışarıda ışık var. Başka türlü bir ışık. “Ateş böcek-, lerini hatırlıyor musun?”</p>

  <p class="block15">Boş gözlerle bana bakıyor.</p>

  <p class="block15">“Cormvall’da? Tatile gittiğimizde.”</p>

  <p class="block15">“Ateş böcekleri! Evet. Sokağın kenarındaki banketin üzerinde.”</p>

  <p class="block15">“Ben yeşil renkte parladıklarını düşünmüştüm ve sen hayır, çimlerin arasında oldukları için öyle gözüküyor demiştin.”</p>

  <p class="block15">“Öyle mi demiştim?”</p>

  <p class="block15">“Benim için birini aldın, bir yaprağın üzerindeydi fakat yine yeşilimsi ve sarıydı, böylece kabul etmek zorunda kaldın...”</p>

  <p class="block15">Sırıtıyor. “Ara sıra haklı oluyorsun. Fakat şu anda değil.”</p>

  <p class="block15">Bir sessizlik oldu. “Erkeğini kendine çekmek için parlıyorlar,” diyor.</p>

  <p class="block15">“Bilge Baba.”</p>

  <p class="block15">Birbirimize bakıyoruz.</p>

  <p class="block15">“Lütfen bırak da gideyim. Lütfen...”</p>

  <p class="block15">Kafasını iki yana sallıyor.</p>

  <p class="block15">Boş kupalarımız elimizde sessizce oturuyoruz.</p>

  <p class="block15">Bölüm</p>

  <p class="block12"><span class="text5">Böylece gönüllü oldum.</span></p>

  <p class="block15">Sıcak klinikten çıkmak için acele ettim çünkü diğer kızlardan biriyle konuşmak zorunda kalmak istemedim. Döner kapıdan çıkmak, buzlu suya atlamak gibiydi; yüzümdeki derinin soğuktan buruştuğunu hissettim. Otobüs şoförlerinin grevde olduğunu hatırladığımda çoktan durağa gelmiştim.</p>

  <p class="block15">İstasyondan kliniğe kadar yürümüştüm fakat şimdi zar zor dik yürüyebiliyordum. Kalbim bir topçu gibi göğüs kafesimi tekmeliyordu, öyle sert çarpıyordu ki neredeyse dengemi kaybediyordum. Otobüs durağına yaslandım ve düzgün nefes almaya çalıştım: Al, ver, al, ver... Beni yumruklamayı kesmesi için göğsüme emir vermeye çalışıyordum.</p>

  <p class="block15">Ellerimi birleştirip ağzıma yaklaştırdım ve avuçlarıma sıcak hava üfledim, sanki Sal’in panik atak için kullandığı kese kâğıdıymış gibi düşündüm. Verdiğim nefesi yeniden ciğerlerime çektim. Bir keresinde babam, Sal’in kullandı- ğı kese kâğıdını almış, dudaklarına doğru büzüştürmüş ve kâğıdı şişirip balon gibi patlatmıştı. Eğer hâlihazırda yoksa size bir panik yaşatmaya yeterliydi. Cep telefonumu açtım ve gözlerimi diktim. Mesaj yoktu.</p>

  <p class="block15">Kendi kendime yürüyebileceğimi söyledim. Eğer hızlı i yürürsem caddenin telaşlı gürültüsüne, akan trafiğe, önce beni boğan sonra uzaklaşan ve bir sonrakiyle çakışan siren seslerine karışabilirdim. Yürürken hızlandıkça kalbim de alışıldık ritmine kavuşmak zorunda kalacaktı, çılgın bir kurbağa gibi sıçrayamazdı; ne de olsa yapacak bir işi vardı.</p>

  <p class="block15">Kaldırımın kenarında bir adam hafif bir inleme sesi çıkarıyordu. Hızla yanından geçerken ayaklarını gördüm, ağız kısmı kürklü süet kadın botları vardı. Bütün bu adamların ortadan kaybolmasını dilerdim, sefillikleriyle beraber kaybolmalarını. Boş evlerin yanından geçmekten nefret ediyordum. Parçalanmış pencereler, kırılmış kapılar, birinin ön bahçesinde yakılmış bir ateş ve yayları fırlamış yanık bir koltuk vardı. Şapkamı kaşlarımın üzerine indirdim, yakamı dikleştirdim ve daha hızlı yürüdüm. Basbayağı koşuyordum.</p>

  <p class="block15">Bir sonraki köşeden sonraki evler doluydu, budanmış çalıları ve güvenli kepenkleri vardı, bu yüzden yavaşlayabildim. îşte o anda, içimi yutmuş olduğum sıcak, küçük bir sır gibi ısıtan düşünce kafama dank etti; parıldayan közlenmiş bir kestane gibi. Yapmıştım! Gerçekten de yapmıştım!</p>

  <p class="block15">Önümdeki çevirmeyi çok geç fark etmiştim. Bir kez sizi gördüler mi, geri döndüğünüzde şüpheleniyorlardı. Kooperatif çantalı bir kadının arkasında bekledim, sabırsızdı ve kadın polisin ilgisini çekmeye çalışıyordu. Fakat kadın polis, tuhaf tipli birini inceliyordu ve iyice odaklanmıştı çünkü adam ona dokunmaya çalışıyordu. “Ellerinizi düz tutun lütfen* bayım, Düz. Ellerinizi çekin bayım, teşekkür ederim.”</p>

  <p class="block15">Giysilerinin üzerini üstünkörü bir biçimde inceliyordu, üzerinde bomba olabilirdi ve kadm bunu asla fark etmeyebilirdi.</p>

  <p class="block15">Yalnızca adamdan kurtulmak istiyordu. Önümdeki bayan, “Sadece alışveriş yaptım, memure hanım. Geri dönmem lazım, torunum uyanmak üzeredir... ”</p>

  <p class="block15">Kadın polis ilerlemesi için başıyla işaret etti. Sonra tabii ki kendini doğrulamak zorunda olduğu için çantamdaki her şeyi çıkardı, bütün kitapların ve dosyaların içine baktı ve hepsini çantanın içine geri koymamı söyledi. İçimdeki oluşan tüm sıcaklık çekildi, ağlayacak gibi hissettim. Ona hissettiğim şeyin ne olduğunu bilene kadar küçük kabininde gizlenebilir miyim diye sormayı düşündüm.</p>

  <p class="block15">Yağmur, tenime batan küçük buz iğneleri gibi yeniden çiselemeye başladı. İstasyonda Ashton treni için sefer panosunu kontrol ettim ve kirli avlunun içinden geçerek merdivenlerden dördüncü platforma yürüdüm. Garip bir his kafamın içine yerleşti, kim bilir kaç yüz defa burada bulunmuştum.</p>

  <p class="block15">Şu kuru, acı istasyon kokusunu koklamış; başında sahibi bulunmayan ve yok edilen eşyalar için yapılan aptal anonsların tekrarını ve trenlerin kükreyen tıkırtılarını, açılan kapıların bip sesini, üzerinde sarı uyarı üçgenleriyle kırık kaygan-zemin tabelalarının çirkinliğini görmemek, duymamak ya da koklamamak için her seferinde nasıl da koşturmuştum. Bir daha asla görmeyecek olmak nasıl bir şeydi? Görmek istemeyeceğiniz kadar fenaydı. Fakat bir daha asla görmeyeceğinizi düşünürseniz aklınızdan çıkarmak istemeyebilirdiniz.</p>

  <p class="block15">Kendimi toparladım. Telefonumu kontrol ettim. Köprüye giden merdivenleri çıktım ve sonra platforma indim. Yanından geçtiğim her insana bakıyordum; sizi tanımıyorum ve muhtemelen hayatımda bir daha asla görmeyeceğim, diye düşünüyordum. Şu yabancılardan birini bile tanıma ihtimalimin olmamasını hayal etmek garipti.</p>

  <p class="block15">Tren, dışarıya sıcaklığını yayarak yanaştı. Bir koltuğa yerleştim ve kliniği hayal ettim. İçimde başka hiç kimsenin göremeyeceği güçlü, parlak bir çekirdek vardı; dünyanın parlayan merkezi gibi. Dr. Golding’in zeki ve nazik suratı; yapacağımız şeyin berraklığı, cilalanmış masa ve tatlı mavi sümbül kokusundan oluşuyordu. Gerçekti. Benim, yani Jessie Lamb’in merkezindeydi. Tren zorlanarak hareket etti, çektiği ağırlığı içimde gerçekten hissedebiliyordum.</p>

  <p class="block15">Dr. Golding içeri girmeden önce klinikte birbirimize büyülenmiş bir biçimde bakmıştık. Sanki kendimize bakıyor gibiydik; bunu yapacak olan diğer kızlara bakıyor ve artık onlar benim kardeşim, diye düşünüyordum. Beş kişiydik.</p>

  <p class="block15">Karşımdaki kızdan hoşlanmıştım, kafasının her tarafında küçük siyah örgüler vardı ve hantal sandalyemi halının üzerinden masaya doğru sürüklerken başını kaldırıp gülümsemişti.</p>

  <p class="block15">En sondaki kız okuyormuş gibi yapıyordu.</p>

  <p class="block15">Karen’ı babamın laboratuvarmdan hatırlamıştım ve bu iş için gerçekten yaşlı diye düşünmüştüm. Masanın ortasında, içinde mavi sümbüller olan bir kâse vardı, bir aynaya benzeyen cilalı yüzeyine yansımışlardı. Oradaki her şey öylesine sıcak ve parlaktı ki gözlerimi ovalamak zorunda kalmıştım.</p>

  <p class="block15">Sonra Dr. Golding ve iki hastabakıcı içeri geldiler.</p>

  <p class="block15">Doktor tombul ve keldi. Yabancı aksanıyla konuşmaya başlayarak sakin ve nazikçe bize bilmemiz gerekenleri anlatmıştı.</p>

  <p class="block15">Klinik, mahremiyetimizi koruyacak ve biz de programa olan ilgimizden kimseye bahsetmeyecektik. Hastabakıcı bir kayıt cihazının düğmesine basmış, “Yasal nedenlerden ötürü,” demişti.</p>

  <p class="block15">Yerleştirme sırasında neler olduğunu ana hatlarıyla anlatmıştı.</p>

  <p class="block15">Mevcut durumda ‘umut verebilecek pek az senaryo bulunduğunu’ ve bunun onlardan biri olduğunu söylemişti.</p>

  <p class="block15">Bizim bu fedakârlığı tek bir çocuk için değil, o çocuğun tüm gelecek nesli için -çocukların geleceği- için yaptığımızı anlatmıştı. Kapının yakınındaki kız ağlamaya başlayınca hastabakıcı onu dışarı çıkarmıştı.</p>

  <p class="block15">Ellerimi parlak masanın üzerinde açmış, bunun gerçek olduğunu düşünmüştüm. Burada, bir şeylerin gerçekleşmesi için gereken güç vardı. Dr. Golding bize bir zaman çizelgesi vermişti. Eğer hâlâ ilgileniyorsak muayene için imzalamamız gerekiyordu. Eğer muayene olumlu sonuç verirse gebelik önleyicileri çıkaracaklardı. Muayeneden sonra nedenlerimiz için düşünmeye ve sonucu ne olursa olsun verdiğimiz karara güvenmemize yardımcı olması için bir rehberlik seansı olacaktı. Sonunda bir mülakat yapılacak ve ya kabul edilecek ya da reddedilecektik.</p>

  <p class="block15">Herhangi bir sorumuz olup olmadığını sorduğunda kimse sesini çıkarmamıştı. Doktor gülücükler saçarak gülümsemişti.</p>

  <p class="block15">Papyonunun deseninin birbirinin üzerinde mavi ve yeşil iki balıktan oluştuğunu fark etmiştim. Papyon, başka birinin üzerinde gülünç dururdu fakat ona tam olarak uymuştu.</p>

  <p class="block15">İnsanların yüzünü hızla inceleyen ve onu sanki yıllardır tanıyormuş hissi uyandıran bir üslubu vardı. “Bir şeyi baştan açık ve net belirtmeliyim, bayanlar. Bunu hiçbiriniz yapmak zorunda değil. Anlıyorsunuz değil mi? Her biriniz istediğiniz an çıkıp gidebilirsiniz. Bugün, haftaya, yerleştirmeden hemen önce...” Kollarını iki yana açtı. “Hiç sorun değil. Fikrinizi değiştirirseniz mutlu olurum. Gençsiniz.</p>

  <p class="block15">Gençlerde bağışıklık sistemi daha güçlüdür. Bu yüzden on altı yaşındakileri arıyoruz. Bazı ülkelerde daha da gençlere bakıyorlar.” Bize baktı ve sonra parlak yuvarlak gözlüklerini çıkarıp gözlerini ovaladı. “Sizler büyük cesaret sahibi genç bayanlarsınız. Kanunlara göre çocuk sahibi olacak kadar büyüksünüz. Fakat unutmayın ki ebeveynlerinizin gö- zünde hâlâ çocuksunuz. Bunu ebeveynlerinizle tartışmanız/ istiyorum, onların tavsiyesini dinleyin. Ve şimdi sizleri sel vecen hastabakıcım Gamer’ın ellerine bırakıyorum.”</p>

  <p class="block15">O hızlı, ciddi ve küçük selamını eğilerek vermiş ve kapıya gitmişti. Hastabakıcı Garner ona gülümsemiş ve not defterini odanın ön kısmına getirmişti. Eğer hâlâ gönüllü olmak istediğimizi düşünüyorsak muayene için imza atabilirdik.</p>

  <p class="block15">Ben de öyle yaptım.</p>

  <p class="block15">Tren sanki tekerleri boşalmış gibi delicesine hızlandı, sonra uygun bir hızı yakaladı. Telefonumu kontrol ettim.</p>

  <p class="block15">Hiçbir değişiklik yoktu. Annemin nerede olduğumu sorup sormayacağını ve ona ne söyleyeceğimi merak ettim. Babama bir elektronik posta yollayıp önemli haberlerim olduğunu ve duymak için eve gelmesini söylemeyi düşünüyordum.</p>

  <p class="block15">İkisine birden söyleyecektim. Babam ne kadar gurur duyacaktı, kim bilir!</p>

  <p class="block15">Ah evet, bunu hatırlıyorum, onun eve gelişini düşündüğümde ne kadar mutlu hissettiğimi hatırlıyorum. Bir insan ne kadar aptal olabilir?</p>

  <p class="block15">Bölüm</p>

  <p class="block12"><span class="text5">Annem evde uzanmış beni bekliyordu. Babamdan haber alıp almadığımı sordu, görünen o ki o da almamıştı. Yüzü gri ve gözleri kırmızıydı, ansızın onun için son derece üzüldüm.</span></p>

  <p class="block15">Babama ulaşmaya çalışıp çalışmadığımı bilmek istedi. Evet dediğimde gözleri yaşla doldu.</p>

  <p class="block15">“Yalnızca bana yapıyor sanmıştım. Eğer sana da cevap vermiyorsa... Belki polisi aramalıyım.” Elektronik postama cevap vereceğinden emindim. Umut doluydum fakat tabii ki ona bunun nedenini söyleyemezdim. Polisi aramadan önce bir gün daha beklememizi önerdim. Kendimi, bunu sakince söylerken duyunca ve annemin solgun yüzünün gülümsemeye çalıştığını görünce dengelerin değiştiğini anladım.</p>

  <p class="block12"><span class="text5">Tahterevallide olduğu gibi... Eğer daha ağır olan kişiyseniz aşağıya doğru iner ve poponuzu yere vururdunuz. Şimdi ben sürekli yükseliyordum. Onu avutuyordum. İçimde cansız bir mutluluk belirdi ve beni bir kuş gibi kaldırdı. Doğru olanı yaptığımı</span> <span class="text11">biliyordum.</span></p>

  <p class="block12"><span class="text5">Ona elektronik posta yolladım:</span></p>

  <p class="block12"><span class="text11">Merhaba baba, annemle aranızın açık olduğunu biliyorum fa k a t gerçekten önemli haberlerim var. Sana HEMEN anlatmam gerekiyor! Lütfen ne zaman ve nerede görüşebileceğimizi yaz. Seni özledim! Xoxo Jess Ölüm kalım meselesi, gerçekten,</span> <span class="text5">diye de ekledim ve sonra sildim. Ona ne kadar üzgün, kızgın ve endişeli olduğumu söylemeyecektim. Karşılığında o da annemin neler çevirdiğini ona söylemediğim için bana öfkelenmeyecekti.</span></p>

  <p class="block15">Bu anlaşma kafamda açık ve netti.</p>

  <p class="block15">Çay içtikten sonra annem Mandy’yi ziyarete gitti. Sabah olana kadar postamı kontrol etmeyecektim. Cevap verecekti, biliyordum. Televizyonu açtım. Etiyopya’da sağlıklı olduğu söylenen hamile bir kadın vardı ve insanlar ona tapmaya başlamıştı. Kulübesinin dışındaki sokakta, onun için getirdikleri portakal ve tatlı patatesleriyle toplanan kalabalığı gösterdiler. Küçük bir çocuk çıktı ve ciddi bir ifadeyle hediyeleri kabul etti, sonra kapıyı ardından sıkıca kapadı.</p>

  <p class="block12"><span class="text5">Sokaktaki insanlar çömeldi ve dua ettiler. AÖS araştırmalarında ilaç denemesine katılan otuz Birleşik Krallık gönüllüsünden on birinin ön görülemeyen bir yan etkiden dolayı öldüğünü bildirdiler. İzleyiciler ve filme karşı gösteri yapan</span> <span class="text11">Yaşam için Anneler</span> <span class="text5">arasında çıkan kavgadan sonra polis, EKFİ-AÖS filminin kamusal alanda gösterimini durdurmuştu.</span></p>

  <p class="block15">Televizyonu kapattım. Kaynayan kızgın güçsüzlük halini hissedebiliyordum, daha sonra hatırladım ve rahatlayarak güldüm. Ben bir şey yapıyordum ve bu aptallıklar için kaygılanmama gerek yoktu. Kafamdaki baskı kaynayan bir çaydanlığın ağzından püsküren buhar gibi vınlayarak dışarı çıkmıştı.</p>

  <p class="block15">Boş ekrana bakıp bıçak gibi keskin sırrıma sarılarak orada öylece oturdum. Öleceğim için memnundum çünkü bu karmaşa ve acı için tek mükemmel çözüm buydu. Çölün ortasında serin, gölgelik, yeşil bir bahçeyi hayal etmek gibiydi.</p>

  <p class="block15">Çalan telefonum sessizliği bozdu. Arayan Sal’di. Bir duyurusu vardı. Annesiyle tartıştıkları ve sonunda bir karara bağladıkları şeyi bana söylemek istemişti. Taşmıyorlardı.</p>

  <p class="block15">“Neden? Nereye gideceksiniz?”</p>

  <p class="block15">“Glossop’a taşmıyoruz, EKFİ evinde iki boş oda var.”</p>

  <p class="block15">“Fakat Sal... Seni nasıl göreceğim? Glossop buradan kilometrelerce ötede!”</p>

  <p class="block15">“Otobüsü kullanırız. Ashton’da buluşabiliriz.”</p>

  <p class="block15">Evi satıp taşınmaları ne kadar sürerdi? Bunun öneminin olmadığını fark ettim, belki onlar taşınmadan ben gitmiş olurdum. “Uğrayayım mı?”</p>

  <p class="block15">“Olur.”</p>

  <p class="block15">Ona anlatmak için sabırsızlanıyordum. Dr. Golding programla ilgilendiğimizi kimseye söylemememizi istemişti fakat Sal başkaydı. Ona vereceğim bir hediyeymiş gibi hissediyordum. Bir dilim tatlı huzur, huzur vaadi...</p>

  <p class="block15">Ona söylediğim zaman onun, “Harika! Ben de gönüllü olacağım, birlikte yapacağız!” diyeceğini hayal ettim. Bunun, içini kemiren öfkeden onu uzaklaştıracağım biliyordum.</p>

  <p class="block15">O nu gördüğümde bu çok da kolay olmadı. Sıkı ve keskindi, sopa gibi zayıftı ve siyah giyinmişti. Evleri soğuktu.</p>

  <p class="block15">Odasına çıktığımızda rafları boş ve duvara istiflenmiş kutuları gördüğümde şok oldum. “Ne zaman gidiyorsunuz?”</p>

  <p class="block15">“Çok yakında. Bu hafta. Annem bir minibüs Ödünç alır almaz.” Oturabilmemiz için yatağının üzerindekileri kaldırdı.</p>

  <p class="block15">“Annem, faturaları başkalarıyla paylaşmanın daha ucuza geleceğini söylüyor.”</p>

  <p class="block15">“Doğru.” Koşa koşa onun evine gelemeyecek olma düşüncesini hiç sevmedim. Yatağının yanındaki kutudan eşyaları tembelce çıkartmaya başladım. Küçükken sahip olduğu oyuncaklar vardı. Odasını hatırlamam için bana kurmalı rahibeyi verdi. “Her şeyi mi taşıyorsunuz? Annen evi satıyor mu?”</p>

  <p class="block15">“İnşaat şirketi binayı geri alacak.”</p>

  <p class="block15">“Neden satamıyorsunuz?”</p>

  <p class="block15">“Satılık kaç tane ev olduğunu görmedin mi?”</p>

  <p class="block15">Tabii ki biliyordum. Her yerde kapılarının üzerine tahta çakılmış evler vardı. “Neden bu kadar fazla satılık ev var?”</p>

  <p class="block15">“Ölen kadınlar yüzünden.”</p>

  <p class="block15">“Fakat kocalarının ve çocuklarının yine de eve ihtiyaçları var.”</p>

  <p class="block15">“Bekâr annelerin de öldüğünü düşünmüyor musun?</p>

  <p class="block15">Genç çocuklar evde yalnız kalabilirler mi?”</p>

  <p class="block15">Sal’in annesi bekârdı fakat Sal bu konuda hiçbir zaman bu derece duyarlı olmamıştı. “Üzgünüm.” Ölen bekâr anneler de bunca boş evin sebebi olamazdı ya, neyse. Belki de taşman insanlar Sal ve annesi gibiydiler, başka insanlarla bir araya gelmek ve tasarruf etmek istiyorlardı.</p>

  <p class="block15">En kötüsü korkuydu. Bir umut olduğunu bir kez bildikleri zaman her şey değişecekti. Kendimi tutamadım, “Sal, donmuş embriyoları duydun mu?”</p>

  <p class="block15">“Eskileri mi? Öncekiler?”</p>

  <p class="block15">“Evet. Onları AÖS’ye karşı aşılayabilme durumları var.”</p>

  <p class="block15">“Yüzleri mavileşene kadar onlan aşılayabilirler, yine de onları kullanmak için yeni bir yol bulmaları gerekecek.”</p>

  <p class="block15">“Ne demek istiyorsun?”</p>

  <p class="block15">“Artık o zavallı Uyuyan Güzelleri daha fazla kullanamayacaklar.”</p>

  <p class="block15">“Niçin?”</p>

  <p class="block15">Bana sanki bir aptalmışım gibi baktı. “Çünkü EKFİ onları durduracak.”</p>

  <p class="block15">“Öylemi?”</p>

  <p class="block15">“Başka bir kızın daha beyni yıkanıp işkence ve ölümü kabul etmeyeceğinden emin olacaklar. Genç kızları hedef alan bir kampanya olacak, nasıl zombilere dönüştürüldükleri anlatılacak.”</p>

  <p class="block15">Kutunun içini karıştırdım ve birkaç parça lego çıkarttım.</p>

  <p class="block15">Mavi ve kırmızı parçalar yeşil zemin üzerine rastgele konmuştu. Parçaları söktüm ve birinin üzerine diğerini koyarak basamak yapmaya başladım. “Bazılarının bunu yapmayı istedikleri için yaptıklarını düşünmüyor musun?”</p>

  <p class="block15">“Hayır,” dedi. “Uyuyan Güzellerin yaptığı da tıpkı diğer intihar vakaları gibi. Birer yardım çığlığı sadece.”</p>

  <p class="block15">“Bence bir insan gayet aklı başında olabilir ve bunun yapmaya değer olduğuna karar verebilir.”</p>

  <p class="block15">“Neden sürekli kadınlar fedakârlık yapmak zorunda kalıyorlar? Bu sorun ancak kadınlar açıkça kurban olmayı reddettikleri zaman çözülebilir.”</p>

  <p class="block15">“Gerçekten böyle mi düşünüyorsun?” Basamaklar hiçbir yere varmıyordu. Kutunun içine geri attım.</p>

  <p class="block15">“Eğer biri, ‘Ah benim hayatım pek önemli değil, kendimi size feda edeceğim. Böylece çocuk sahibi olabilirsiniz,’ dediğinde bir erkek ne söyleyecek? İstemem kalsın mı?</p>

  <p class="block15">Uyuyan Güzellerin her biri, geri kalanımız için işleri daha da kötüleştiriyor.”</p>

  <p class="block15">“Bütün Uyuyan Güzel gönüllülerini durduklarında EKFİ ne yapacak?”</p>

  <p class="block15">“Hiçbir şey yapmayacağız. Yerimize oturup erkeklere, bir şeyler yapma sırasının onlarda olduğunu söyleyeceğiz.</p>

  <p class="block15">Tehlikeli bir şeyler için kendileri gönüllü olsunlar.” İlaç deneyen gönüllüleri düşündüm, neredeyse tamamı erkekti.</p>

  <p class="block15">Fakat bu tartışma bir sonuca varmayacaktı.</p>

  <p class="block15">“Glossop’ta yaşamaya başladığında okula gelmeye devam edecek misin?”</p>

  <p class="block15">“Annem öyle istiyor. Beni okula bırakabilecek birini tanıyor.</p>

  <p class="block15">Bakalım.” Sal’in söylediği her şey iğne gibi batıyordu.</p>

  <p class="block15">Ona küçük kuzenini sordum, hâlâ izini bulamamışlardı.</p>

  <p class="block15">Gitmem gerektiğini söyledim. “Glossop’a gelmelisin. EKFİ’ye katıl. Mesajların gönüllü olmaya çalışabilecek okuldaki çılgın kızlara iletilmesine yardımcı olabilirsin.”</p>

  <p class="block15">Ona, bunu düşüneceğimi söyledim. Aşağıya indiğimizde, “Burası artık eskisi gibi değil,” dedi. Oturma odasının kapısı sonuna kadar açıktı. İkimiz de içeriye göz attık. Temiz ve topluydu fakat o gece nasıl gözüktüğünü hatırlıyordum:</p>

  <p class="block15">Hazır yemek paketleri, kutular, şişeler ve koku.:.</p>

  <p class="block15">“Kâbuslar görüyorum,” dedi. “Başka bir evde olmanın belki faydası olabilir.”</p>

  <p class="block12"><span class="text5">“Ah Sal...” Merdivenlerin sonunda birbirimize sarıldık ve gözlerim yaşla doldu. Daha iyi hissetmesi için bir şeyler söylemek istedim ve söylemeyi düşünebildiğim tek şey onun hor göreceği bir şeydi. İşe yaramazdım. Kafamda yalnızca,</span> <span class="text11">lütfen bitsin, lütfen hemen bitsin,</span> <span class="text5">diyen bir sesti.</span></p>

  <p class="block15">Kamyona tıkıştırılmış ve mezbahaya giden bir dana gibiydim.</p>

  <p class="block15">Saat altıda sessizce, annem uyanmadan postalarımı kontrol etmeye indim. Babam cevap vermemişti fakat vereceğini biliyordum. Çay saatine kadar ona süre tanıdım.</p>

  <p class="block15">Annemle kahvaltı etik ve Mandy’nin çok daha iyi olduğunu, bakıcı Paul’ün bir mucize gerçekleştirdiğini söyledi.</p>

  <p class="block15">Annem işe gitmek için çıktıktan sonra ben de okula gitmek için hazırlandım. Eğer birine anlatmazsam patlayacakmışım gibi hissediyordum fakat babam yanımızda olmadan anneme anlatmayacaktım. Sal ise imkânsızdı, Baz ailesinin sorunları ve Nat’in aptal planlarıyla meşguldü ve babam...</p>

  <p class="block15">Neden cevap vermemişti? Bir daha geri gelmezse ne olacaktı?</p>

  <p class="block15">Ya bu akşam gerçekten de polisi aramamız gerekiyorsa?</p>

  <p class="block15">Ne yapmam gerektiğini kendime hatırlattım. Panik ve rahatlama, açılıp kapanan bir elektrik devresi gibi içimde dolaşıyorlardı.</p>

  <p class="block15">Dışarıda sis vardı, tadı eskimiş buz küpü gibiydi. Her şey cansız ve sessizdi. Okula gitmek istemiyordum. Konuşabileceğim biri olmalıydı, sırrımı onlara söylemesem bile, gevezelik edebile'ceğim biri olmalıydı.</p>

  <p class="block15">Aklıma Mandy geldi. En azından beni gördüğünde her zaman mutlu oluyordu. Annemin olayını biliyordu ve babam için ondan tavsiye alabilirdim. Otobüs durağını geçtim ve sisin içinden birbiri ardına mavi ışıklarıyla ambulansların fırladığı ana yola girdim. Siren sesleri bir an yükseldi ve sonra kayboldu. Ya babam onlardan birinin içindeyse?</p>

  <p class="block15">Görebilecek kadar yaklaştığımda Mandy’nin perdelerinin saat dokuzu geçiyor olmasına rağmen kapalı olduğunu fark ettim. Eğer o kadar iyiyse yatakta tembellik ediyor olmamalıydı.</p>

  <p class="block12"><span class="text5">Bir an için aslında buraya gelmemem gerektiğini düşündüm. Fakat kendime,</span> <span class="text11">aptal olma,</span> <span class="text5">dedim ve devam edip zili çaldım. Eli kapı kolunda bekliyor olmalıydı çünkü kapıyı bir anda açıverdi. Saçları parlak siyahtı ve gözünde küçükken çok sevdiğim ağır bir makyaj -gözlerinin etrafında duman rengi far halkaları ve tonla maskara- vardı. Beni gördüğüne.oldukça şaşırmıştı ve arkamdaki kaim beyazlığa bakıyordu. “Kendi başıma geldim,” dedim. “Annem çalışıyor.”</span></p>

  <p class="block15">Kapı aralığında durup benim için kapıyı açık tuttu, ben de yukarı çıktım. Yanan tütsülerin kokusunu alabiliyordum.</p>

  <p class="block15">Etraf derli toplu ve sevimliydi. Oturma odasında mum ışığı vardı ve yumuşak bir sitar sesi tıngırdıyordu. Turkuaz duvarlar ışıldar gibi gözüküyordu. Meditasyon mu yapıyor diye merak ettim. Yoga, annemin şikâyetçi olmadığı birkaç uğraşından biriydi. Ben içeri girerken arkamdan beni takip etti.</p>

  <p class="block15">“Dışarı mı çıkıyorsun?” diye sordum. “Muhteşem görünüyorsun!”</p>

  <p class="block15">“Saat kaç?”</p>

  <p class="block15">“Dokuz buçuk.”</p>

  <p class="block15">“O zaman biraz vaktim var. İçecek bir şey ister misin?”</p>

  <p class="block15">Mutfağa gittik ve çay yaptı. “Pekâlâ, bir perşembe sabahının bu saatinde seni buraya getiren nedir? Okulda olman gerekmiyor muydu?”</p>

  <p class="block15">“Annem sana anlatmadı mı?”</p>

  <p class="block15">“Neyi anlatmadı mı?”</p>

  <p class="block15">“Babamı.”</p>

  <p class="block15">Kafasını iki yana salladı. Annem onu önceki akşam görmüş olmalıydı! Kavgayı ve babamın evi terk edişini anlattım.</p>

  <p class="block15">“Ah Jess, üzgünüm...” Yanıma gelip sarıldı.</p>

  <p class="block15">Kendimi tutamayarak hıçkırıklara boğuldum. O kadar nazikti ki ağlamama neden olmuştu.</p>

  <p class="block15">“Her şey düzelir,” dedi. “Gerçek ortaya çıkacaktır.”</p>

  <p class="block15">Babamın geri gelmediğini ve ikimizin de ondan haber alamadığımızı söyledim.</p>

  <p class="block15">“Geri gelecek. Yaralarını sarması İçin ona zaman tanı.</p>

  <p class="block15">Baban sorumluluk sahibidir, Jess. Hiçbir yere gitmez.”</p>

  <p class="block15">“Fakat ne olacağını bilemiyorum!”</p>

  <p class="block15">İyi niyetle güldü. “Dinle, Cath ve Joe daha önce de bunu yaşadılar. Babanın biriyle görüştüğünü öğrendiğimiz zamanı hatırlıyorum. Hayır, Jess; bana öyle bakma. Uzun zaman önceydi. Büyük travmalar atlattılar ve sonra öpüşüp barıştılar. Bir ay içerisinde her şey normale döner.”</p>

  <p class="block15">“Bu şekilde davranacaklarsa neden hâlâ evliler?”</p>

  <p class="block15">“On yedi senedir birlikteler, şimdi ayrılacaklarını mı düşünüyorsun?”</p>

  <p class="block15">“Keşke ayrılsalar. Her şey daha dürüstçe olur.”</p>

  <p class="block15">“Hayır, bunu istemezsin. Eğer ayrılırlarsa iki ayrı yerde birden yaşamaya başlamak zorunda kalırsın ve bu son derece rahatsızlık verici olur. Onları kendi hallerine bırakman lazım. Onlar senin ailen!”</p>

  <p class="block15">Sessiz telefonum cebimi aşındırırken onları ciddiye almamak güçtü. “Babamın bana kızgın olduğunu düşünüyorum.</p>

  <p class="block15">Sanırım benim de haberimin olduğunu düşünüyor...”</p>

  <p class="block15">Ona baktım fakat bir şey söylemedi. “Sen biliyordun, değil mi?”</p>

  <p class="block15">“Jess, bu Cath ve Joe’yu ilgilendirir. Başka kimse sorumlu değil ve kimsenin suçluluk hissetmesine gerek yok.”</p>

  <p class="block15">Burnumu sildim ve verdiği kayısılı sakızı açtım. Sevdiğim şeyleri her zaman hatırlardı. Çocukça davranmayı kesmeliydim, haklıydı. Onlar benim yalnızca ailemdi ve her şeyi mahvettikleri için benim de bunun bir parçası olmam gerekmiyordu.</p>

  <p class="block15">“Sence onları sadece görmezden mi gelmeliyim?”</p>

  <p class="block15">“Tabii ki. Onları kavga eden çocuklarmış gibi düşün, üstesinden geleceklerdir. Ayrıca senin düşünecek daha önemli şeylerin yok mu?”</p>

  <p class="block15">Sakızı çiğnerken dilimi ısırdım. Nasıl bilebilirdi? Kan tadı geldi. Yalnızca başımı sallayabildim.</p>

  <p class="block15">“Demedim mi? Kendine odaklan. Gençken ebeveynler koro gibi olmalıdır. Sana destek olurlar, etrafmdadırlar fakat sahnenin merkezinde değil, ilgi odağı değil. Bu senin için!”</p>

  <p class="block15">Biliyordu. Kendisi de bebek sahibi olmayı çok fazla istediği için biliyor olmalıydı. Oturduk ve birbirimize bakıp sırıttık, sonra Mandy saatine baktı. “Jess, gitmen gerek ve ben de hazırlanmalıyım.”</p>

  <p class="block15">“Şanslı kişi kim?” diye sordum.</p>

  <p class="block15">“Ah, aslında bir insan değil. Bu fikre nereden kapıldın?</p>

  <p class="block15">Toplantıya gidiyorum, gitmek zorundayım.” Mutfaktan çıktık.</p>

  <p class="block15">Evinin parlak renklerini terk etmek ve koridorun donukluğuna geçmek her zaman berbat olmuştu. Alt kattaki komşunun kapısı kahverengiydi, ahşap gibi gözükmesi için çizgili fırça darbeleriyle boyanmıştı.</p>

  <p class="block15">“Ne ile ilgili?”</p>

  <p class="block15">“Bak Jess, sana sonra anlatırım tamam mı?” Çoktan kapıyı açmıştı. “Bilen ilk kişi sen olacaksın. Fakat Cath’e bugün beni gördüğünü söyleme, lütfen.”</p>

  <p class="block15">“Söylemem. Sen de şeyi söyleme... Anladın işte.”</p>

  <p class="block15">Mandy başını salladı. Beni iki yanağımdan öptü Ve sanki sokaktan bir şey eve dalmaya çalışabilirmiş gibi kapıyı arkamdan çabucak kapadı.</p>

  <p class="block12"><span class="text5">Yürüyüp uzaklaşırken yaklaşan cisim, merhaba diyen bir adama dönüştü ve onun annemin Mandy’ye bakması için ayarladığı hastabakıcı Paul olduğunu fark ettim. Saçları ıslak ve geri taranmıştı, yıkamış olmalıydı, arkadaş canlısı bir foku andırıyordu.</span> <span class="text11">Mandy’nin evden çıkmasını geciktirecek,</span> <span class="text5">diye düşündüm. Bir başka rahatsızlık daha! Kapıya bakıp bakmayacağını görmek için arkamı döndüm. Girişe doğru gitti ve bina sanki onu yuttu; sisin içinde her şey birbirine karıştı. Mandy’nin kapısının sessizce kapandığını duydum.</span></p>

  <p class="block15">Belki de onu toplantıya Paul götürecekti.</p>

  <p class="block15">Yürürken kendi kendime gülmeden duramadım. Mandy sanki beni kutsamış gibi hissettim. Beni anlamıştı. Yaptığım şeyi onun için de yaptığımı biliyor olmalıydı. Bunun, anne ve babamın saçmalıklarından daha önemli olduğunu anlamıştı. Benim için mutluydu! Artık sisli havanın içinden güneşin beyaz yuvarlağını görebiliyordum. Mandy sırrımı bilen ilk ve en doğru kişiydi.</p>

  <p class="block15">Bölüm</p>

  <p class="block12"><span class="text5">Ağır ilerleyen otobüste cep telefonumu kontrol ettim. Bir değil iki mesaj vardı! İlki kazandığım ödüllerden bahseden operatörden, diğeri de Baz’dan gelmişti. Kendi kendime babamın kesinlikle elektronik postayla cevap vereceğini söyledim. Baz nerede olduğumu soruyordu ve ben de ceyap yazdım. Onun evine yakın bir yere gelmemi ve benimle buluşacağını söyledi. Ben de öyle yaptım ve kısa bir süre sonra bulanık siması görünür oldu, önümde maddeleşti.</span></p>

  <p class="block15">“İyiler! Kimseye bir şey olmadı!”</p>

  <p class="block15">“Neden bahsediyorsun?”</p>

  <p class="block15">“Nat ve diğerleri. Hepsi dışarıdaydı.”</p>

  <p class="block15">Anlaşılan o ki haberlerde Chester’da iki evin patladığım ve enkaz haline döndüğünü söylemişlerdi. Nat ve HÖC’den arkadaşlarının kaldığı yerlerdi. Bana her şeyi anlatırken BazTarın evine doğru yöneldik. Patlayıcılar üzerinde çalışıyorlardı.</p>

  <p class="block15">“Niçin?” diye sorduğumda Baz bana acıyarak baktı.</p>

  <p class="block15">“Niçin olabilir?”</p>

  <p class="block15">“Bombalar?”</p>

  <p class="block15">“İnsanların dikkatini başka ne şekilde çekebilirler?”</p>

  <p class="block15">Ciddi olduklarını biliyordum fakat bombalar! Baz bana bir şeylerin sağlam olmadığını ve beklenmedik bir biçimde ateş aldığını söyledi, kimsenin içeride olmaması büyük şanstı. Haberleri dinlediğinde kanı donmuştu.</p>

  <p class="block15">“Onların evi olduğunu tahmin bile edemezdim.” Elimle işaret ettim. “Polis,, onlar olduğunu biliyor mu?”</p>

  <p class="block15">“Evler sahte isimlerle tutulmuştu. Tedarik edilen her şey patlamada yok oldu.” Evine girdik, çamaşır suyu kokuyordu.</p>

  <p class="block15">“Baban hâlâ hastanede mi?”</p>

  <p class="block15">“Haberler iyi. Onu çatlaklar için bir nevi bakımevine taşıdılar ve uzun süre orada tutacaklar.”</p>

  <p class="block15">“Annen bu durumdan memnun mu?”</p>

  <p class="block15">“Eh! Eve dönseydi kötü olacağını biliyor. Çok fazla temizlik yapıyor. Fakat Tanrı’ya şükür haftaya yeniden işe başlıyor.”</p>

  <p class="block15">Aşağı kata, Baz’m odasına indik. Baz piyanonun başına oturup bir dizi titrek sesle mutlu zafer dizileri çaldı. Ceketimi çıkardım ve yatağa oturdum. “Peki, şimdi ne yapacaksın?” diye sordum.</p>

  <p class="block15">“Planladığım şey, gidip Nat’e yardım etmek. İyi olduklarını söylemek için aradı fakat artık yardıma hiç olmadığı kadar ihtiyaçları var. Polisin izlerini sürmesi ihtimaline karşı hızlı hareket etmek zorundalar. Çektikleri filmi internete koyacaklar.”</p>

  <p class="block15">“Hayvanların filmini mi?”</p>

  <p class="block15">“Evet. Büyük bir kargaşa olacağını tahmin ediyor. Eş zamanlı gösteriler yapmayı planlıyorlar ve internet işleri <span id="id_GoBack">için yardıma ihtiyaçları var. Yarın için geleceğimi söyledim.”</span></p>

  <p class="block15">“Vay canına. Yarın.”</p>

  <p class="block15">“Evet.”</p>

  <p class="block15">‘‘Öyleyse hoşça kal.”</p>

  <p class="block15">“Yalnızca bir süre için. Jessie?” Dikkatle piyano tuşlarına bakıyordu.</p>

  <p class="block15">Bekledim. Sonra, “Ne var?” diye sordum.</p>

  <p class="block15">Sessizlik uzun sürdü. Kalbim bir tüye büründü ve boş göğsümde neredeyse boğazıma kadar yükseldi. “Senc e ...” Bakışları tuşların üzerinde delikler açmak üzereydi.</p>

  <p class="block15">“Evet?”</p>

  <p class="block15">“Sence... Anla işte?”</p>

  <p class="block15">Kendimi tutamadım, gülmeye başladım ve bir süre sonra o da güldü. “Benden hoşlanmadığını sanıyordum,” dedim.</p>

  <p class="block12"><span class="text5">“Sen de ben</span> <span class="text11">hariç</span> <span class="text5">herkesten hoşlanıyordun.”</span></p>

  <p class="block15">“Ne demek istiyorsun?”</p>

  <p class="block15">“Danny ile öpüştün. Sonra eve Nat ile birlikte yürümeye başladın, herkes onu ne kadar beğendiğini anlayabilirdi.</p>

  <p class="block12"><span class="text5">Sonra</span> <span class="text11">Ia in ...”</span></p>

  <p class="block15">“Iain’dan hoşlanmıyordum. O anlamda değil. Bir keresinde beni öptü ve iğrençti, ben istememiştim.”</p>

  <p class="block15">Baz bana karşılık vermek için kelimeleri bulmaya çalışıyordu fakat bekleyemedim.</p>

  <p class="block15">“Danny’den de hiçbir zaman hoşlanmadım, yalnızca o gece sarhoşken onunla öpüştüm. Oysa ben...”</p>

  <p class="block15">“Evet?”</p>

  <p class="block15">“Senin odana indim. Fakat sen yalnızca piyano çaldın ve beni görmezden geldin.”</p>

  <p class="block15">“Ne yapmamı bekledin ki? Seni Danny ile görmüştüm.”</p>

  <p class="block15">“Nat’ten hoşlandım fakat hayır.. . Nat ile aramda hiçbir şey olmadı.”</p>

  <p class="block15">“Bütün kızlar N at’ten hoşlanıyor.”</p>

  <p class="block15">“Zor olan sanki benmişim gibi davranıyorsun fakat ya sen?”</p>

  <p class="block15">“Ben? Bana ne olmuş?”</p>

  <p class="block15">“Partiye Rosa Davis’i davet ettin.”</p>

  <p class="block15">“Neden etmeyecektim?”</p>

  <p class="block15">“Ve sabah etrafı toparlamana yardım ediyordu.”</p>

  <p class="block15">“Yani?”</p>

  <p class="block15">“Daha sonra nereye gitti?”</p>

  <p class="block15">“Nereden bileyim? Ne yaptığı onu ilgilendirir.”</p>

  <p class="block15">Ondan gerçekten hoşlanmadığını biliyordum. Birçok adamla çıkmıştı. Uyuşturucu kullandığına dair söylentiler vardı. “Pekâlâ...” Yüzümün sanki üzerine bir boya kutusu dökülmüş gibi kızardığını hissedebiliyordum.</p>

  <p class="block15">“Sen...”</p>

  <p class="block15">“Evet,” dedi. Orada oturup birbirimize en felç edici gariplikle baktık.</p>
</body>
</html>
