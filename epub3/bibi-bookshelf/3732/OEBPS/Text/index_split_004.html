<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Jessie Lamb'ın Vasiyeti</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block15">“Tamam,” dedim sonunda. “Bunu çözdüğümüze sevindim.”</p>

  <p class="block15">Ortada sadece gerginlik vardı, yeniden gülmeye başladım ve iki kaçık gibi oturup birbirimize güldük. Sonra piyanonun başından kalktı ve yanıma geldi. Yatakta yanıma oturdu, çok yakın değil, sağ eliyle sol elimi tuttu.</p>

  <p class="block15">Parmaklarımız yavaşça bükülüp birbirine kenetlenirken sanki bize ait olmayan yaratıklarmışçasına ellerimize baktık. Sonra garip bir şekilde burunlarımızı sürterek öpüştük. Hızımız artarak değişti. Yatağa düşüverdik ve ellerimiz her yöne gitmeye başladı. Giysilerimizin içinde ikimiz de o kadar ateşli, sıkı, yakın ve yumuşaktık ki zor dayanıyordum. Her şeyi bir anda yapmak istedim, bütün bedenimi tutuşmuş ve canlı hissediyordum. Baz birdenbire durdu.</p>

  <p class="block15">“Ne oldu?” diye fısıldadım.</p>

  <p class="block15">“Annem geldi. Kapının sesini duydum.” Ayrıldık ve üstümüzü toparladık.</p>

  <p class="block15">“Aşağıya iner mi?” diye sordum.</p>

  <p class="block15">“Hayır, fakat...”</p>

  <p class="block15">Ne demek istediğini anladım. Toparlandıktan sonra yavaşça merdivenleri çıktık. Baz annesinin yanma mutfağa gitti. Ben oturma odasında bekledim ve bir dakika sonra kafasını iki yana sallayarak belirdi. “Babamı görmeye gitmiş ve üzgün.”</p>

  <p class="block15">“Gideyim mi?”</p>

  <p class="block15">Suratını astı fakat başını salladı. “Seni daha sonra ararım.”</p>

  <p class="block15">D ışarı çıktım. Sis dağılmıştı, güneş parıldıyordu. Bir kuş gibi hafif ve mutlu eve doğru süzüldüm. Eve girer girmez postamı kontrol ettim. Ve oradaydı: Babamdan bir mesaj:</p>

  <p class="block12"><span class="text11">Yarın bütün haberleri duymak için geri döneceğim. Kocaman sevgiler, kaçak baban. Xxx</span> <span class="text5">Evet! Birkaç kez kendi etrafımda döndüm, sonra anneme haber vermek için mesaj attım. İyiydi, geri geliyordu, bana kızgın değildi. Her şey kusursuzca işliyordu.</span></p>

  <p class="block15">Çay saatinden sonra Baz aradı ve birlikte eski parka doğru yürüdük. Hava aydınlıktı fakat nefesimiz ağzımızdan karanlık havadaki duman gibi çıkıyordu. Salıncaklarda yan yana oturduk. Eldivenlerimizle bile zincirlere tutunmak için fazla soğuktu. Ellerim cebimde yavaşça sallandım. Ebeveynlerimizden bahsettik ve babamla ilgili olanları anlattım. AÖS olmasaydı hayatlarımızın nasıl olabileceğini hayal etmeye çalıştık. Baz piyano bursuyla Avusturya’ya gidecek, konser piyanisti olacak, dünyanın bütün büyük konser salonlarını dolaşacaktı. Belki hâlâ yapabilirdi. Fakat ben... Ne yapardım bilmiyordum, hiçbir şekilde hayal edemiyordum. Bu beni yapmak üzere olduğum şeye geri getirdi. Sıcak ve karanlık sırrım, kaderim.</p>

  <p class="block15">Söylememem gerektiğini bilsem de ona söylemeyi düşündüm. Fakat meseleyi teoride konuşmanın hiçbir yanlış tarafı yoktu. Dondurulmuş embriyoları aşılamakla ilgili planı duyup duymadığını sordum. Duymamıştı, ben de ona anlatmaya başladım.</p>

  <p class="block15">“Kulağa bilim kurgu kâbusu gibi geliyor,” dedi.</p>

  <p class="block15">“Değil. Aslında tek bir nesil için... Sonra ilk çocuklar doğduktan sonra kadınlar doğal yollarla bebek sahibi olabilecekler.”</p>

  <p class="block15">“Embriyolarla dolu buzluklar, donmuş bezelyeler gibi mi? Sonra onları aşılayacaklar. Minik doğmamış bebeklerde nasıl bir etkisi olacağını nereden biliyorlar? Sonra onları hastalık kapıp ölecek olan kadınların içine koyacaklar ve orada birer parazit gibi büyütecekler. Sonra da yarıp çıkaracaklar mı? Ne kadar çok şeyin ters gidebileceğini hayal edebiliyor musun? Neden yalnızca hayatın içine etmeyi kesmiyorlar?”</p>

  <p class="block15">“Baz dinle, sonunda gerçek çocuklar ortaya çıkacak.</p>

  <p class="block15">Normal olacaklar; bizim gibi, eskiden olduğumuz gibi. Ve bütün bu kötü zamanları unutabilirler, normal hayatlarına devam edebilir, âşık olup birlikte bebek sahibi olabilirler.”</p>

  <p class="block12"><span class="text5">“Tipik bir bilim adamı yalanı.</span> <span class="text11">Düşündüğümüz, sıradaki çılgın şeyi gerçekleştirmemize izin verin çünkü bunun adı ilerlemedir.</span> <span class="text5">Şu anda olanlar dedelerimizin zamanmdakinden daha mı iyi?”</span></p>

  <p class="block15">“Neslimizi tükenmekten kurtaracak olan bu bilimdir.”</p>

  <p class="block15">“Doğru. Bunu sana kimin söylediğini tahmin edebiliyorum.”</p>

  <p class="block15">“İnsanlar bir umut olduğunu görebilirlerse yaşam biçimlerini değiştirebilirler. Bu sanki herkese verilmiş ikinci bir şans gibi.”</p>

  <p class="block15">Güldü ve salıncağından atlayıp indi. “Ne kadar da iyimsersin!</p>

  <p class="block15">Hadi... Annem hastanenin yolunu çoktan tutmuştur.”</p>

  <p class="block15">İnmem için önümde durdu ve salıncağımı yakaladı.</p>

  <p class="block15">Öpüştük, dudakları ve ağzı kakao kadar sıcaktı. Fikrime karşı olması o zamanlar beni şaşırtmadı, ne de olsa ben de bir zamanlar karşıydım. Bu konuyu onunla daha sonra konuşabilirdim.</p>

  <p class="block15">Aceleyle evine doğru gittik ve doğrudan odasına indik.</p>

  <p class="block15">İçeri girer girmez yatağa atladık. Çıkartmamız gereken ne çok giysi vardı! Üstümüzü çıkarttıkça daha fazla sıcak bastı.</p>

  <p class="block15">“Bunu daha önce yapmış miydin?” diye fısıldadı.</p>

  <p class="block15">Ben de, “Hayır, ya sen?” dedim.</p>

  <p class="block15">“Sayılır.”</p>

  <p class="block15">Bir an ona kiminle beraber olduğunu sormak istedim, sonra vazgeçtim ve dayanılamayacak kadar tatlı bir hal alana kadar iki kaygan ve terli yaratık olarak birbirimize kenetlendik.</p>

  <p class="block12"><span class="text5">“İçine girebilir miyim?” diye fısıldadı. Üzerime doğru yüklenince korktum. Bastırıyor, canımı yakıyordu.</span> <span class="text11">Acaba doğru ş&amp;yi mi yapıyor,</span> <span class="text5">diye düşündüm. Dondum ve durmasını söyledim. Yüzünü omuzlarıma bastırdı ve yere yığılmış iki kütük gibi kalakaldık. Çarpan kalbini göğsümde hissedebiliyordum.</span></p>

  <p class="block15">“Baz?” dedim. “Baz?”</p>

  <p class="block15">Bir süre sonra, “Sorun değil. Bakire olduğun için. Parmaklarımı kullanmamı ister misin?” dedi.</p>

  <p class="block15">Önceki gibi olmasını istedim. Şu anda bir ameliyata benziyordu, sevgi dolu bütün hisler kaybolmuştu. Olması gerektiği gibi olmasını istiyordum, Sal’in bana anlattığı gibi ikimiz de zevk içinde inlemeliydik. “Hayır,” diye fısıldadım.</p>

  <p class="block15">“Hayır.”</p>

  <p class="block15">“Tekrar deneyeceğim. Canın yanarsa dururum. Ah Jessie...” Beni öptü ve okşadı, nefesi hızlı ve kesik solumalar halinde geliyordu. Nefesi bir şekilde içime işledi ve benim soluğum da hızlanmaya başladı. Vajinamdan ısı yayılıyordu, sonra annesinin memesini emmeye çalışan kuzu gibi kafasını omuzlarıma bastırdı. Kafasıyla bastırıyor ve aletini içime doğru ittiriyordu. Acı, sıcaklık, şehvet... Sanki eriyorduk. Sonra ani ve daha keskin bir şekilde yüklendi ve onun içimde suya dalan bir balık gibi düzgünce kaydığını hissettim ve çığlık attım, “Ah!”</p>

  <p class="block15">Kafası omzunda hareketsiz kaldı. Sanki bir bıçak darbesi almıştım, onu içimden çıkarmasını istiyordum. Fakat aynı zamanda çaresizce devam etmesini de istiyordum.</p>

  <p class="block15">Akışkan kayganlık beni neredeyse kendimden geçirdi.</p>

  <p class="block15">Kafasını kaldırdı.</p>

  <p class="block17">“ İyi misin?”</p>

  <p class="block15">“Evet. Evet.”</p>

  <p class="block15">Parmaklarını aşağıya götürdü ve sonra göstermek için bana uzattı. Kan.</p>

  <p class="block15">“Seni incitmedim değil mi?”</p>

  <p class="block15">“Fazla değil. Ben... Ben...” Bir süre sessizce uzandık.</p>

  <p class="block15">Beni yeniden öpmeye başladı. Bahçeden alıp avucunuza koyduğunuz küçük, pembe bir solucan gibi yavaşça ve nazikçe hareket etti ve hoş duygular geri geldi. Acı ve tatlı, tatlı ve acı... Zar zor nefes almaya başlayana kadar tırmandı ve tırmandı.. , Kusursuz bir uyum içinde birlikte sallanıyorduk ve sonra bir zevk patlamasıyla kasıldık.</p>

  <p class="block15">En sonunda yatakta uzandık ve yalnızca parmak uçlarımız birbirine değiyordu. Başka bir şey için fazla sıcaktı.</p>

  <p class="block15">Memnundum fakat sanırım şoktaydım. Her tarafım has- saslaşmıştı. Sonra Baz’ın Nat ve HÖC’lere yardım etmek için uzaklaşacağım hatırladım, buna dayanamayacağımı düşündüm. Tek başıma kalmaya dayamazdım, öyle hassaslaşmıştım ki kollarıyla beni sürekli sarmasını istiyordum.</p>

  <p class="block15">Sanki soyulmuştum. Ne olduğunu sorduğunda ona anlattım ve bana sarıldı, yakında döneceğini söyledi. Fakat kendimi tutamayarak ağladım.</p>

  <p class="block15">“Kes şunu,” diye fısıldadı Baz. “Kes şunu, kes şunu!”</p>

  <p class="block15">Kendimi tutamayarak gülmeye başlayana kadar bir köpek gibi gözyaşlarımı yaladı, aptal olduğumu söyledi. Nat’e yardım etmesi hakkında konuştuk ve tehlikeli bir şey yapmayacağına dair söz verdi. “Telefon etmeye ya da mesaj göndermeye çalışma. Birkaç gün iletişim kurmamalıyız, Jess. Polisin izimizi bulmasını istemeyiz.” Sorun yoktu, her şey yolundaydı. Bir yanım konuşmayı kesmesini ve beni yeniden öpmeye başlamasını istiyordu, kanım kaynıyordu ve bu da bütün bedenimi titretiyordu. Fakat diğer yanım elbiselerimi giymemi ve soğuk gecede eve doğru gitmemi, karanlık havayı soluyup düşüncelerimin duygularımı yakalamasına izin vermemi istiyordu. Yukarıdan gelen sesler duyduk* kesinlikle gitme zamanım gelmişti.</p>

  <p class="block15">Baz benimle yürümek istediğini söyledi.</p>

  <p class="block15">Yukarı çıktığımızda Baz’m annesi perdeleri süpürüyordu.</p>

  <p class="block15">Nereye gittiğimizi öğrenmek için bir dakikalığına elektrikli süpürgeyi kapattı ve bana iyi geceler diledi, sonra işine geri döndü. Birlikte kol kola evime doğru yürürken annesi için son derece üzüldüğümü hissettim.</p>

  <p class="block15">Gökyüzü yıldızlarla doluydu. Bir süre için sokak lambasını kapatan köknar ağacının gölgesinde durduk ve ikimizin de adını bildiği yıldız kümelerine baktık. Sonra el ele ve konuşmadan evime doğru yürüdük; sanki geceye ve içindeki her şeye, aya, yıldızlara, ağaçların karanlık şekillerine, sinmiş sessiz evlere sahipmişiz gibi hissettim.</p>

  <p class="block15">Asla ebeveynlerimiz gibi aptalca hareket etmeyeceğimizi biliyorduk.</p>

  <p class="block15">Bölüm</p>

  <p class="block12"><span class="text5">Park yerine yanaşan arabanın sesi beni uyandırdı. Babam geri dönmüştü! Sabahlığımı giydim ve onu karşılamak için aşağıya koştum. Büyük gri moııtu, mor atkısı, maymun suratı ve gri, kalkık saçı her zamankinden daha parlak görünüyordu.</span></p>

  <p class="block15">Hayattan daha büyük, hatırladığımdan daha canlıydı.</p>

  <p class="block15">Bana sımsıkı sarıldı.</p>

  <p class="block15">“Neredeydin? Mesajlarımı almadın mı? Telefonuna ne oldu?” Annemin arkamdan aşağıya indiğini duydum.</p>

  <p class="block15">“Merhaba Joe,” dedi.</p>

  <p class="block15">“Konuşmamız lazım,” diye karşılık verdi sessizce.</p>

  <p class="block15">Annem başını salladı. “Çay yapayım.”</p>

  <p class="block15">“Düşünmek için zamanım olsun istedim,” dedi bana.</p>

  <p class="block15">“Hepsi bu. Sadece olayları derinlemesine düşünebilmek için kendi başıma kalabileceğim bir zaman.”</p>

  <p class="block15">“Fakat mesaj gönderebilirdin!”</p>

  <p class="block15">“Hayır, telefonu kapalı tutmak daha iyiydi.”</p>

  <p class="block15">“Ama baba, merak ettik; nerede olduğunu bilmiyorduk... ”</p>

  <p class="block15">“Neyse, artık evdeyim. Dinle Jess, annenle konuşmamız lazım. Bize biraz müsaade et, olur mu? Çözmemiz gereken sorunlar var.” Annemi mutfağa kadar takip etti ve kapıyı kapadı.</p>

  <p class="block15">Sessizce yukarıya, odama çıktım. Ona vermem gereken haberler vardı, unutmuş muydu? Yere oturdum ve seslerinin yükselip alçalışlarını dinledim. İkisi de sessiz konuşuyordu, bitmeyen bir mırıldanma vardı. Neyi çözüyorlardı? Nasıl boşanacaklarını mı? Evi, arabayı, eşyaları, çatal-bıçakları nasıl bölüşeceklerini', beni nasıl bölüşeceklerini mi?</p>

  <p class="block15">Mandy haklıydı. Onları görmezden gelmeliydim. Bu huzursuzluğa ve karmaşaya, münakaşaları neticesinde kendileri sebep olmuşlardı; bu yüzden gecelerce uyanık kalıp endişelenmiştim, şimdi bir özür bile dilemiyorlardı!</p>

  <p class="block15">Önemsedikleri şeyler arasında ben son derece alakasızdım.</p>

  <p class="block15">Aşağıya indiğimi ve onlara, “Pekâlâ, ayrılma merasiminizi bir kenara koyun ve bir dakikalığına beni dinleyin. Dr.</p>

  <p class="block15">Golding’i görmeye gittim ve yapmaya karar verdiğim şey şu...” dediğimi hayal ettim- Onlara anlatacaktım ve ikisi de durup bana bakacaklardı. Sonra, “Tamam. Şimdi kendi sorunlarınıza geri dönebilirsiniz,” diyecektim.</p>

  <p class="block15">Ancak onlara anlatmanın bir anlamı yoktu. Eğer bana ayıracak zamanları yoksa benim de onlar için zamanım yoktu. Ayrıca bu onları ilgilendirmezdi.</p>

  <p class="block15">Baz’ı hatırladım ve içimi bir sıcaklık kapladı. Göğüs uçlarımın tişörtümün altında sertleştiğini hissedebiliyordum.</p>

  <p class="block15">Ellerimi üzerlerine bastırdım. Hissettirdiği şey öyle...</p>

  <p class="block15">Öyle... Ah, bilmiyorum! Tarif edemiyorum. Bir an için kanım dondu. Eğer bunu hayatımın her günü yapabilsem diğer hiçbir şeyi umursamayacağımı düşündüm. Ne gezegen, ne gelecek, ne de başka bir şey. Sal’in, Damien ile birlikte olduğu ilk zamanlardaki gibi... Sadece tek bir şeye odaklanılmış bir yaşam. Eğer Baz gerçekten benden hoşlanmış olsaydı kesinlikle gitmezdi. Nasıl gidebilmişti? Bir hafta için bile olsa? Kimse bana anlatmamıştı. Kimse beni böyle hissedeceğim konusunda uyarmamıştı. Tıpkı bir seks manyağı gibi.</p>

  <p class="block15">Sandalyemi kapıya yasladım ve yatağıma uzanıp kendime dokundum. Fakat aynı şey değildi. Onu istiyordum.</p>

  <p class="block15">Sonra acı bana aynı sarsıntılı hissi hatırlattı ve yaşattı. Sırılsıklam olmuştum. Duramıyordum, kendi kendime boşal- i dım. Sonrasında iğrenç hissettim. Seks önemli değildi. İlişkiler önemli değildi. Önemli olan, yapmaya karar verdiğim ; şeydi.</p>

  <p class="block15">Banyoya gittim ve uzunca bir süre duştan akan suyu israf ettim. Sonrasında buharlı aynada kendime bakınca &lt; tamamen aynı gözüktüğümü gördüm. Ne yaptığımı kimse bilemezdi. Planıma sadık kalacaktım, Baz ile yaşadığım şeyin dikkatimi dağıtmasına izin vermeyecektim. Benim onu planlarından uzaklaştırdığımdan fazla değil. Chester’a gitmişti, değil mi? Kim bilir onu bir daha ne zaman görecektim.</p>

  <p class="block15">Bunu başka kiminle yaptığını tekrar merak ettim. Rosa olmadığı sürece umurumda değildi.</p>

  <p class="block15">Telefonumun çaldığım fark ettiğimde saçlarımı kum- | tuyordum. Saç kurutma makinasmı kapadım ve telefonu aldım. Bilinmeyen numara. Arayan, klinikten hastabakıcı Garner’dı. “Jessie Lamb?” dedi. “Gönüllü olarak toplantıya gelmiştiniz.”</p>

  <p class="block15">“Evet.”</p>

  <p class="block15">“Biraz ani olduğu için üzgünüm fakat müsaitseniz Dr.</p>

  <p class="block15">Nichol bugün ilaca başlayabilir.”</p>

  <p class="block15">“Bugün mü? Saat kaçta?”</p>

  <p class="block15">“On iki?”</p>

  <p class="block15">“Tamam.” İyi. Babamın benimle konuşacak zamanı olmasını beklemek zorunda değildim. Giyindim ve evden o kadar sessiz çıktım ki mutfakta mırıldanan sesler duraklamadılar bile. Biraz da onlar benim nerede olduğumu merak etsin, tabii eğer fark edecek zamanları olursa!</p>

  <p class="block15">Kliniğe gidene kadar otobüste bacaklarımın arasındaki derinlikte nabzımın atışını hissedebiliyordum. Muayenede orayı incelememelerini ümit ettim. Bu gerçekten çok utanç verici olurdu.</p>

  <p class="block15">Dr. Nichol gümüş saçları, kara ve sakin yüzüyle küçük bir kadındı. Koyu gözleri, kara kaşlarıyla dikkatli bir bakışı var. Alçak ve net bir sesi var. “Pekâlâ, Jessie,” dedi, “Nasıl hissediyorsun?”</p>

  <p class="block15">Kendisiyle açık konuşabileceğiniz türde bir insandı çünkü sizi can kulağıyla dinlediğini biliyordunuz. Birkaç örnek aldıktan, tansiyonuma baktıktan ve kalbimi dinledikten sonra âdet dönemimi sordu ve bir dahaki sefere gebelik önleyiciyi çıkartacağı konusunda beni uyardı, tabii her şey yolunda giderse. Tanrı’ya şükür, soyunmamı ya da baştan aşağı muayene etmeyi istemedi. Yakında bütün bunları düşünmek zorunda kalmayacaktım.</p>

  <p class="block15">Sonunda elimi sıktı ve, “Tebrik ederim, oldukça sağlıklısın,” dedi. Nazikçe gülümsedi. “Fakat unutma, eğer vazgeçersen kimse senin hakkında kötü düşünmeyecek.” Diğer kızların durumunu merak ettim, acaba onlar da ‘oldukça sağlıklı’ mıydı? Gerçekten de içimizden birinin bunu yapabileceğine inanıp inanmadığını merak ettim. Bana inanmasını istedim. Onu hayal kırıklığına uğratmak istemiyordum.</p>

  <p class="block15">Muayene odasından çıktığımda bekleyen iki kız daha vardı. Theresa -gönüllü toplantısındaki sessiz kız- ve Rosa Davis! Gotik tarzda siyah giyinmişti ve tazı gibi incecikti fakat aptalca gülümseyen yüzü aynıydı. Dumura uğramıştım.</p>

  <p class="block15">Sınavların başlamasından öncesine kadar okula uğramamıştı. Tabii ki hamile kalmış olamazdı çünkü buradaydı.</p>

  <p class="block15">Birbirimize şaşkınlıkla merhaba dedik ve Theresa muayene için içeri girdi. Gönüllü olduğum için Rosa oldukça mutlu görünüyordu. “Bunu nereden duydun?” diye sordum.</p>

  <p class="block15">“Annem hemşire.”</p>

  <p class="block15">Hepimizin tabii ki de klinikle bir bağı olması gerektiğini fark ettim, yoksa AÖS öncesi embriyolardan nasıl haberimiz olacaktı? “Annenle mi döndün?”</p>

  <p class="block15">“Erkek arkadaşımla yaşıyorum. Deansgate’de gerçekten büyük bir dairesi var.”</p>

  <p class="block15">Okuldan ayrıldığından beri nerede olduğunu sorduğumda bir sürü yer ismi söyledi: Londra, Paris, Kaliforniya...</p>

  <p class="block15">Söylediğine göre o kadar çok yere gitmişti ki hatırlayamıyordu bile. Konuşurken bir gözümün içine bir de başımın üzerinden bakıyordu, sanki sıkıysa inanmadığını söyle dermiş gibiydi. Dünyadaki bütün insanların arasında tekrar karşılaşmayı istemediğim tek kişiydi. Telefon numaralarımızı vermemiz konusunda, ısrar etti, böylelikle gönüllülüğün farklı aşamalarında temas halinde olabilirdik. Kendi kendime bunun fark etmeyeceğini düşündüm, zaten vazgeçmek zorunda kalacaktı. Fırsatını bulur bulmaz, nazik bir şekilde biriyle buluşmam gerektiğini söyledim ve aceleyle çıkışa yöneldim.</p>

  <p class="block15">Eve gitmek istemiyordum, bu yüzden Lisa’yı ziyaret etmeye karar verdim. Otobüsten indiğimde kar yağmaya başlamıştı. Kar taneleri her şeyin üzerini sessizce beyaza bürüyordu. Üzerine uzanmak için fazla soğuktu; kışın ilk düzgün karıydı ve yağmak için martın başından beri bekliyordu.</p>

  <p class="block15">Onların yaşadığı eve vardığımda yüzüm ıslak ve uyuşmuştu. Kapıya kimse bakmadı fakat içeriden ses geldiğini duyabiliyordum, ben de içeri kendim girdim. Büyük odada bilardo oynayan bir grup adam vardı ve hoparlörden rap müziği yayılıyordu. Duvarlar beyaza boyandığı için ortam daha iyi gözüküyordu fakat hâlâ dağınık ve göze batan bir şeyler vardı. Yukarı çıktım ve Lİsa’nm kapısını çaldım, “İçeri gel,” diye seslendi. Odası tamamen farklıydı. Pencere pervazının üzerinde tüylü eğrelti otları ve koyu parlak yapraklı bitkiler sıralanmıştı. Odanın ortasında üzeri Hint işi örtüyle Örtülmüş iki eski moda koltuk vardı. Yere serilmiş bir şiltede yatıyordu, üzerinde kırmızı ve mor kadifemsi minderler vardı, köşede üzerinde bilgisayarı ve masa lambası olan küçük, ahşap bir masa ve sandalye vardı. Masanın kenarında iki sıra üst üste dizilmiş kitaplar vardı. Ahşap parkeleri koyu parlak kırmızıya boyamıştı. “Süpürgelikler çok hoş!” dedim ve güldü.</p>

  <p class="block15">“Evet, çok güzel boyandı.”</p>

  <p class="block15">“Çok sevimli yapmışsın.”</p>

  <p class="block12"><span class="text5">“Kimsenin içine etmediği bir yerin olması güzel.” İçecek bir şeyler getirmeye gittiğinde masasının üstündeki kitapların isimlerine baktım,</span> <span class="text11">21. Yüzyıl Küçük Toprak Sahipleri, Daha Fazla Sebze Yetiştirmek, Kendine Yetebilmenin Kitabı.</span> <span class="text5">Çocuklara tahsis edilen bu evde bir bahçe olduğunu bilmiyordum. Birer bardak portakal suyu getirdi ve rahat koltuklara oturup odayı imrenerek izledik. “Babam evden bazı eşyalar verdi.”</span></p>

  <p class="block15">“Olumlu karşıladı mı?”</p>

  <p class="block15">“Onsuz daha iyi olduğumuzu söylüyor. Fakat sonra kendimi suçlu hissedeyim diye ağlıyor.”</p>

  <p class="block15">Söylemeyi düşünmüyordum fakat kendimi ona gönüllü olduğumu ve az önce girdiğim muayeneyi anlatırken buldum.</p>

  <p class="block15">Odada olup onunla konuşuyor olmakla rahatlatıcı geliyordu, parlak zeminin üzerine yansıyan lamba eşliğinde koltuklara gömülmüştük. Sanki havada süzülüyor gibiydik.</p>

  <p class="block15">O mavi elbiseyi giydiğim zaman hissettiklerimi hatırladım.</p>

  <p class="block15">Dünyanın geri kalanının üzerinde, ihtimallerin olduğu sakin bir yerde olmak...</p>

  <p class="block15">Fakat anlatmayı bitirdiğimde, “Biraz çılgınca olacak değil mi?” dedi.</p>

  <p class="block15">“Öyle mi düşünüyorsun?”</p>

  <p class="block15">“Bence yaşıyor olmak güzel bir plan.” Güldü. “Ya bir tedavi bulacaklar -büyük olasılıkla öyle olacak çünkü çoktan aşıyı bulmuşlar- ya da bulamazlarsa herkes yaşlanıp ölecek ve her şey yok olacak. Eğer bu olursa açıkçası kim bunun için üzülebilir ki? Demek istediğim, insan neslinin eninde sonunda sona ermesi gerekiyor.”</p>

  <p class="block15">“Fakat insanlar bununla nasıl başa çıkacaklar?”</p>

  <p class="block15">“Şu anda yaşayan herkesin olabildiği kadar fazla hayatı olacak. Doğmamış olanlar neyi kaçırdıklarını zaten bilmiyorlar.</p>

  <p class="block15">Belki de daha güzel bir yere doğru evrimleşiriz.”</p>

  <p class="block15">Konuştukça hava kararıyordu ve pencere pervazının üzerindeki bitkilerin ardında gökyüzü neredeyse kararmıştı.</p>

  <p class="block15">“Eğer bir gelecek olmadığını bilirsek hayatlarımız yaşanmaya değmez.”</p>

  <p class="block15">“Niçin? Seksen yaş ve üzerinde olanlar için hiçbir gelecek yok. Herkes ölecek.”</p>

  <p class="block15">“Fakat biz her zaman daha fazla insan olacağını biliyoruz.</p>

  <p class="block15">Devam edeceğini biliyoruz.”</p>

  <p class="block15">Omuz silkti. “Hiçbir şekilde orada olup bunu göremeyeceksin.</p>

  <p class="block15">O zaman neden umurunda?”</p>

  <p class="block15">“Fakat sen olacak olanları umursuyorsun, yoksa BİG’e gelmez ve evi bu hale getirmek için uğraşmazdın. Iain orada olmasaydı bile...”</p>

  <p class="block15">“Iain,” dedi yüzünü ekşiterek. “Şu sapık.”</p>

  <p class="block15">İçimi bir titreme kapladı. “Neden öyle dedin?”</p>

  <p class="block15">“Dokuz yaşındaki Gabe’den dairesine gelmesini istemiş.”</p>

  <p class="block15">“Niçin?”</p>

  <p class="block15">“Huzur içinde plan yapmak ve konuşmakla ilgili saçmalıklar.</p>

  <p class="block15">Fark etmedin mi? Iain’m bütün işleri hep genler için, genç çocukları davaya katmak için.”</p>

  <p class="block15">“Gerçekten öyle olduğunu düşünüyor musun?”</p>

  <p class="block15">“Sübyancı? Evet. Hepsi... BİG... Yalnızca bir şaka.”</p>

  <p class="block15">“Bu evi onun sayesinde aldın!”</p>

  <p class="block15">“Taşınmak istiyorum. Kırsalda bir yer alacağız, kendi yiyeceğimizi yetiştirebileceğimiz ve kendimize yetebileceğimiz, dış dünya ile işimizin olmadığı bir yer.”</p>

  <p class="block15">“Sen ve Gabe mi?”</p>

  <p class="block15">“Şu an için beş kişiyiz.”</p>

  <p class="block15">“Fakat bütün bu çocuk evleri,meselesi...”</p>

  <p class="block12"><span class="text5">Omuz silkti. “Fikir, en baştan beri ayrı yaşamakla ilgiliydi ve biz de bunu yapacağız.</span> <span class="text11">Onlardan</span> <span class="text5">bir şey beklemeden kendi hayatımızı sürdüreceğiz.”</span></p>

  <p class="block15">“Toplumdan uzaklaşırsan hiçbir şeyi değiştiremezsin.”</p>

  <p class="block15">“Neden sonunda iktidarda olanlar kadar tehlikeli olacak bir grup ahmağın iktidara gelmesine yardımcı olmak için koşturayım ki?”</p>

  <p class="block15">“Gerçekten de kimsenin bir şeyleri daha iyi yapabileceğini düşünmüyor musun?”</p>

  <p class="block15">“Hayır. Ne olacaksa olacak.”</p>

  <p class="block15">“Peki, ya Nat gibi insanlar ve HÖC? İktidara gelmeye çalışmıyorlar.”</p>

  <p class="block15">Güldü. “Hayır, onlar bilim adamlarının arabalarını ateşe vermeye çalışıyorlar.”</p>

  <p class="block15">“Bunu sana kim söyledi?”</p>

  <p class="block15">“Nat geçen hafta sonu buradaydı.”</p>

  <p class="block15">Patlamadan sonra. Nat ve Lisa. Birkaç şey yerine oturdu.</p>

  <p class="block15">Önceden birbirlerine nasıl ters düştüklerini göz önünde bulundurunca bu durum oldukça enteresandı.</p>

  <p class="block15">“En azından bir şeyler yapmaya çalışıyorlar.”</p>

  <p class="block15">“Bir hayvan araştırma laboratuvarını kapatmaya çalışmak.</p>

  <p class="block15">Açıkçası JesS, büyük ölçekte...”</p>

  <p class="block15">“Büyük ölçekte düşünemezsin. Küçük ölçekte düşünmek zorundasın. Yoksa hiç kimse bir şey yapamaz;.”</p>

  <p class="block15">“Ben de bunu yapıyorum. Küçük ölçekte düşünüyorum.</p>

  <p class="block15">Bütün bu içine edilmiş karmaşaya dâhil olmak yerine, yaşamak istediğimiz hayatı planliyorum.”</p>

  <p class="block15">Kısa süre sonra odadan ayrıldım. Benimle birlikte bilardo odasından geçip aşağıya geldi ve dışarıya çıktık. “Jess, gönüllü olma. Ciddiyim, olmamanı dilerim.” Bana sıkıca sarıldı. Aklıma Sal geldi ve üzüldüm. Eve gitmek için otobüse bindim, dışarısı yürümek için fazla soğuk ve karanlıktı.</p>

  <p class="block15">Tek yolcu bendim. Karın kaldırımların üzerinde mavimsi renkte parladığı boş caddelerden geçtik.</p>

  <p class="block15">Telefonum çalınca rahatladım, birinin benimle konuşmak istemesine sevindim. Arayanın Rosa Davis olduğunu görene kadar. “Hey Jess! Ne kadar heyecan verici değil mi?</p>

  <p class="block15">Annen ve baban seninle gerçekten gurur duyuyorlar mı?”</p>

  <p class="block15">“Aslında onlara henüz söylemedim.”</p>

  <p class="block15">“Annem çok heyecanlandı. Bütün arkadaşlarına anlattı.</p>

  <p class="block15">Bana sürekli hediyeler, çiçekler, çikolatalar ve bir sürü başka şey gönderiyorlar. Çok cesur olduğumu düşünüyorlar.</p>

  <p class="block15">Utanç verici!” Sahte gülüşüyle kıkırdadı.</p>

  <p class="block15">“Erkek arkadaşın biliyor mu?”</p>

  <p class="block15">“Evet, çok üzüldü. Yaşadığı müddetçe her gün mezarıma bir kırmızı gül koyacağını söylüyor. Baz ile hâlâ arkadaş mısınız?”</p>

  <p class="block15">Birinin aradığını ve gitmem gerektiğini söyledim.</p>

  <p class="block15">Onunla Baz hakkında konuşmak istemiyordum. Baz onu ilgilendirmezdi. Onun gönüllü olmasına izin verdiklerine inanamıyordum, danışmanla konuşur konuşmaz onun çat- lâk olduğunu anlayacaklardı.</p>

  <p class="block15">O akşam anne ve babama söylemeliydim. İkisi de oradaydı.</p>

  <p class="block15">Babam çay yaptı. Ortam gergin olsa da birbirleriyle konuşuyorlardı. Ayrılmaya dair büyük bir duyuru yoktu, bu yüzden bütün tahmin edebildiğim Mandy’nin haklı olduğu ve bu sorunu aşacaklarıydı. Fakat babam, “Pekâlâ Jessie, bize söylemek istediğin şu harika haber nedir? BİG dünya liderliğini ilan etmeye mi hazırlanıyor?” dediğinde konuşmaya cesaret edemedim. Onlara ertesi gün söyleyeceğime dair bir şeyler uydurdum ve odama sıvıştım.</p>

  <p class="block15">Bölüm</p>

  <p class="block12"><span class="text5">Bana sorduklarında fırsatı değerlendirmeliydim çünkü bunu konuşmak kesinlikle kolay olmadı. Kendime pâzartesi akşamı onlarla konuşacağıma dair söz verdim. O akşam annem oldukça geç döndü (Mandy’yi ziyarete gitmişti) ve babama bir şeyler söyleyip içini dökmeye başladı, odamdan onları duyabiliyordum. Her şey yeni baştan alevleniyor diye biraz korktum. Nihayet sesleri kesilince mutfağa indim. İçeri girdiğimde babam bulaşık makinesini dolduruyor, annem de masada oturmuş sigarasını söndürüyordu. Fark etmemiş gibi davrandım. “Size haberi vermeye geldim,” dedim.</span></p>

  <p class="block15">“Gönüllü olmaya karar verdim.”</p>

  <p class="block15">“Merhaba Jess,” dedi babam. “Şu meyve salatasını bitirir misin?”</p>

  <p class="block15">“Şu taşıyıcı annelerden biri olmak için.”</p>

  <p class="block15">Annem boş boş baktı.</p>

  <p class="block15">“Biliyorsunuz, şu AÖS’den korunan bebekleri olacak olanlar.”</p>

  <p class="block15">; Babam sırıttı. “Hâlâ denizatlarını mı düşünüyorsun?”</p>

  <p class="block15">“Hayır. Kendimi düşünüyorum.”</p>

  <p class="block15">“Geri dönmeliyim,” dedi annem babama ve babam saatine baktı.</p>

  <p class="block15">“Seni bırakmamı ister misin?”</p>

  <p class="block15">“Eşyalarımı toparlayacağım.” Fakat yerinden kalkmadı.</p>

  <p class="block15">“Dinleyin,” dedim. “Size bir şey anlatmaya çalışıyorum.</p>

  <p class="block15">Gönüllü olmak için kliniğe gittim.”</p>

  <p class="block15">“Hangi klinik?” dedi babam.</p>

  <p class="block15">“Sizimki. Dr. Golding’e gittim.”</p>

  <p class="block15">“Neden bahsediyorsun?”</p>

  <p class="block15">“Dondurulmuş embriyolardan biri için Uyuyan Güzel olmaktan. ?’</p>

  <p class="block15">“Joe? Bu nedir?” diye sordu annem.</p>

  <p class="block15">“Hiçbir fikrim yok. Jessie?”</p>

  <p class="block15">“Anlatmaya devam ediyorum. Taşıyıcı anne olmak için gönüllü oluyorum.”</p>

  <p class="block15">“Ah, Jess! Bak canım, bu çok asil bir düşünce fakat şu anda zamanı değil.”</p>

  <p class="block15">“Yaptım bile. İsmimi yazdırdım.”</p>

  <p class="block15">Babam, “Jessie!” diyerek uyaran sesini takındı. “Yeter.</p>

  <p class="block15">Bak... Annenin bazı kötü haberleri var, şu an böyle bir tartışmanın sırası değil.”</p>

  <p class="block15">“Anlaştığımızı sanıyordum...” dedi annem ona.</p>

  <p class="block15">“Hiç adil değil,” dedi babam. “Bilmesi gerekir. Dinle, Jess... Mandy... Mandy hamile kalmaya çalışıyor.”</p>

  <p class="block15">Soru soran gözlerle ona baktım fakat o, annemi işaret etti. “Söyle ona, Cath.”</p>

  <p class="block15">“Paul...” dedi. “Bakıcı... Mandy gebelik önleyicisini çıkartıp hamile kalmanın iyi bir fikir olduğuna karar verdi.</p>

  <p class="block15">Bebek sahibi olmasına izin vereceklerini düşündü. Onun yaşında birinin.”</p>

  <p class="block15">Gözümün önüne birdenbire Paul’ün sisteki parlak gülümseyen yüzü geldi. Mandy’nin binasından içeri girip gözden kayboluşu. “Onunla ilişkiye mi girmiş?” diye sordum ve annem daha çok hıçkırığa benzeyen bir kahkaha patlattı.</p>

  <p class="block15">“Evet, canım. Bu şekilde gebe kalmıyor.”</p>

  <p class="block15">“Hamile mi?”</p>

  <p class="block15">“Bilmiyoruz,” dedi babam. “Hamilelik testini yarın yaptırabiliriz.”</p>

  <p class="block15">“Fakat şu anda doğru sonuç vermeyebilir,” dedi annem.</p>

  <p class="block12"><span class="text5">“Negatif olsa bile emin olmak için birkaç hafta soiıra yeniden yaptırmak zorunda kalacağız.”</span> <span class="text11">f</span> <span class="text5">“AÖS’ye yakalanacak mı?”</span></p>

  <p class="block15">Birbirlerine baktılar. “Yani Jess,” dedi babam kibarca.</p>

  <p class="block15">“Ne zannediyorsun?”</p>

  <p class="block15">“Evet.”</p>

  <p class="block15">“Şansı varsa hamile kalmamıştır. Fakat kaldıysa, evet.”</p>

  <p class="block15">Yanıma geldi ve bana sarıldı, kafamın tepesini öptü.</p>

  <p class="block15">Annem elini cebine attı ve bir sigara daha çıkardı. Yakmaya odaklanırken babamla ikimiz onu izledik. Mandy’yi düşündüm. Mutlu, hoş, dumanlı gözleri ve parlak saçlarıyla Paul’ün gelip onu görmesini bekliyordu. İstediği şeyi yapıyordu, bunun neresi yanlıştı? Fakat durum çok çelişkiliydi.</p>

  <p class="block15">Sebepsiz yere Ölürse her şey yanlış olacaktı.</p>

  <p class="block15">O andan itibaren her şey yanlıştı.</p>

  <p class="block15">Annem Mandy için hamilelik testi yaptırdı, sonuç negatif çıktı ve yeni bir gebelik önleyici taktırmaya gittiler.</p>

  <p class="block15">Babam, Mandy’nin eskisini jiletle kestiğini söyledi. Paul’ü kovduğu için anneme çok kızgın olduğunu söyledi. Birisinin sürekli onunla birlikte olduğundan emin olmaya çalışıyorlardı çünkü ona güvenmiyorlardı. Dediğine göre bunun uzun vadede bir çözüm olması mümkün değildi.</p>

  <p class="block12"><span class="text5">İkisinin de anlattıklarımla uzaktan yakından ilgilenme-</span> <span class="text16">Jessie L amb ’m Vasiyeti</span> <span class="text5">diğini fark ettim. Gece annemin yatak odasında hıçkırarak ağladığını duydum.</span></p>

  <p class="block15">Şu anda benim hakkında konuşmanın imkânsız olduğunu biliyordum. Yine de benim yaptığım, bir çocuk dünyaya getirmek için gönüllü olmak; Mandy’nin yaptığı ise intihardı.</p>

  <p class="block15">Annem için aradaki farkı anlamanın güç olduğunu görebiliyordum. Kızların gönüllü olması fikrini zaten hiçbir zaman sevmemişti, babama benzemiyordu.</p>

  <p class="block15">Danışmanlık randevusu için klinikten bir mesaj aldım ve sanki sınava giriyormuş gibi gittim, yanlış cevap vermekten korkuyordum. Danışmanın odası kliniğin üst katmdaydı; sesşiz, halı döşenmiş, kapalı kapıların olduğu koridorlarıyla gizliliği hissettiren bir yerdi. Daha önce oraya hiç çıkmamıştım. Aşağısı koğuşları ile hastane kısmıydı, zemin katta ise babamın çalıştığı laboratuvarlar vardı.</p>

  <p class="block15">Danışman kadın, sanıyorum otuz yaşlarındaydı. Düz ve etkileyici olmayan konuşma şekliyle çok ciddiydi, sanki her şey eşit derecede önemliydi. Kolay başladı çünkü birinin beni etkileyip etkilemediğini ya da herhangi bir şekilde bana baskı yapıp yapmadığını soruyordu ve tabii ki cevap hayırdı. Fakat sonra neden sorularına başladı. Neden bunu yapmak istiyordum? Ve ben sebeplerimi söyledikçe ‘fakat neden’ diye sormaya devam etti. Neden insanlığın hayatta kalmasına yardımcı olmak istiyordum? Neden insanların yeniden doğal yollarla üremesini istiyordum?</p>

  <p class="block15">Bunalmıştım, belli şeyleri tekrarlıyordum ve o sabırla sormaya devam ediyordu “Evet ama neden?” Acaba ne kadar kahraman ve kendini feda edebilecek biri olduğumu mu söylemem gerekiyordu? Fakat istediği şeyin bu olamayacağını biliyordum. Sabırla, “Bana arkadaşlarından bahset,” dedi. “Hayatında gönüllü olmana sebep olan farklılık nedir?”</p>

  <p class="block15">Ben de ona Sal’i ve EKFİ’ye nasıl katıldığım, annesi ölen ve bana hayatta kalmanın iyi bir şey olduğunu söyleyen Lisa’yı anlattım.</p>

  <p class="block15">“Yani diyorsun ki ikisinin de hayatlarında tahmin edilemeyecek zorlukta şeyler oldu,” dedi danışman. “Sence senin hayatında olmadı mı?”</p>

  <p class="block15">“Pek sayılmaz.”</p>

  <p class="block15">“Ve sence sebebin bir parçası bu mu? Gönüllü olmak seni onlara biraz daha yaklaştırıyor ve durumları eşitliyor mu?”</p>

  <p class="block15">“Hayır. Yarattığı baskıdan söz ediyorum. Sokakta ağlayan adamlar, teyzem Mandy’nin kafayı yemesi, sürekli sirenlerin çalışması ve haberlerdeki kötü şeyler:; • • Hepsini hissediyorum, içimi dolduruyorlar.” Kendimi durdurdum.</p>

  <p class="block15">Eğer yanlış şeyi söylediyseniz, sizi reddedebilirlerdi.</p>

  <p class="block15">Ancak devam etmem için işaret etti. “Bakın... Bana söyleyecekleriniz gizlidir. Benim işim derinlemesine düşünmenize yardımcı olmak.”</p>

  <p class="block15">“Bazen beynimin patlamak üzere olduğunu hissediyorum ve bir kısmını çıkartmak için kafama bir çivi çakmak istiyorum...”</p>

  <p class="block15">“Rahatlamak için,” dedi sessizce.</p>

  <p class="block15">“Evet. Çünkü kalbim deli gibi çarpıyor. Gönüllü olacağımı hatırlayınca ve iğneyi hayal edince her şey benden çekilmeye başlıyor. Huzur buluyorum.”</p>

  <p class="block15">“Yapabileceğin başka bir şey yok mu?”</p>

  <p class="block15">“Ne gibi?”</p>

  <p class="block15">“Bahsettiğin sıkıntılı insanlarla çalışabilirsin. Bir terapist olmak için eğitim alabilirsin mesela ve teyzen gibi çocuksuz kadınlarla çalışabilirsin...”</p>

  <p class="block15">“Fakat onlara nasıl yardım edilebilir ki? Kimse onlara istediklerini veremez.”</p>

  <p class="block15">“Yardım dediğimiz, bir insanı parkta çiçeklere bakmaya götürmek kadar küçük olabilir. Onları oyalamak gibi.”</p>

  <p class="block12"><span class="text5">“Fakat ben buna dayanamam!</span> <span class="text11">Küçük, yavaş</span> <span class="text5">ve amaçsız olmasına dayanamam. Gerçekten</span> <span class="text11">büyük</span> <span class="text5">fark yaratacak bir şey yapmam lazım!”</span></p>

  <p class="block15">“Kendine hiç kasıtlı olarak zarar verdin mi? Kendini yaraladın mı?”</p>

  <p class="block15">“Tabii ki hayır.”</p>

  <p class="block15">“Fakat insanların bunu neden yaptığını anlıyorsun değil mi?”</p>

  <p class="block15">Bu öyle bir şey değildi. Uzaktan yakından alakası yoktu.</p>

  <p class="block15">“Sorun değil,” dedi nazikçe. “Seni yargılamak için burada değilim.”</p>

  <p class="block15">“Bakın, kendimi daha iyi hissettirmeye çalışmıyorum,” diye açıkladım. “Yalnızca böyle olmasını, sona ermesini istiyorum.”</p>

  <p class="block15">Başım salladı.</p>

  <p class="block15">“Durmasını istiyorum.”</p>

  <p class="block15">Uzunca bir sessizlik oldu, sonra ebeveynlerimi sordu.</p>

  <p class="block15">Bu beni biraz rahatlattı. Üzüntülü hikâyelerinden bahsetmek kolay oldu ve bunun beni daha duyarlı ve tarafsız kılmış olmasını umdum. Son olarak bana üzerinde telefon numarasının yazdığı bir kart verdi ve ne zaman istersem tekrar konuşabileceğimizi söyledi. Ayrılırken kendimi garip hissettim.</p>

  <p class="block15">Bir yere varmış olduğumuzu göremiyordum. Bazı aptalca şeyler söylemiştim.</p>

  <p class="block15">“Deli olduğumu düşünmüyorsunuz değil mi?”</p>

  <p class="block15">Gülümsedi. “Deliliğe inanmam.” El sıkıştık ve birbirimize hoşça kal dedik.</p>

  <p class="block12"><span class="text5">Koridorda yürürken keşke ona insanların yaptığı</span> <span class="text11">her şeyin</span> <span class="text5">faydasız olduğunu söyleseydim diye düşündüm. Hiçbiri hiçbir şeyi düzeltmiyordu ve hayatları yalnızca daha feci hale geliyordu. Tek çözüm yeni bir başlangıçtı. Tek rahatlama şekli de bunun gerçekleşmesini sağlamak için bir şeyler yapmaktı. Bu delilik değildi. Tamamen akıllıcaydı. Asıl deli olan, eski yollarla oyalanan diğerleriydi.</span></p>

  <p class="block15">Tuvalete gitmem gerekiyordu. Doğrudan zemin kata yöneldim. Düşünmedim bile... Bayanlar tuvaletinden çıkarken laboratuvarda çalışan babamı gördüm.</p>

  <p class="block15">“Jessie, burada ne arıyorsun?”</p>

  <p class="block15">“Danışmanıma geldim.”</p>

  <p class="block15">Gözlerini bana dikti. “Laboratuvara gelsen iyi olur.”</p>

  <p class="block15">Kendi kendime bunun iyi olacağını çünkü bu konuda kararlı olduğumu er ya da geç bilmesi gerektiğini söyledim. Laboratuvarda başka kimse yoktu ve ben mikroskopa bakarken babam çaydanlıkta su kaynatıp ikimize de birer kahve yaptı.</p>

  <p class="block15">“Düğmesini açabilir miyim?” Benim için açtı ve ışık geldi. Bir saç teli koparıp lensin altına koydum. Bana daha önce gösterdiği gibi odağını ayarlamaya çalıştım fakat o kadar yüksekti ki saçm kenarını bile göremiyordum, yalnızca herhangi bir şey olabilecek büyük damlalar görüyordum.</p>

  <p class="block15">Bana yardım etmeyi teklif etmedi. “Al,” dedi Ve kahveyi masaya köydü. “Kimi gördün?”</p>

  <p class="block15">“Genç ve koyu kahverengi saçlıydı. Ciddiydi.”</p>

  <p class="block15">“Susie Kenyon. Gerçekten gönüllü mü oldun?”</p>

  <p class="block15">“Başka ne sebeple muayeneye ve danışmanlığa gelebileceğimi düşünüyorsun?”</p>

  <p class="block15">“Fakat...”</p>

  <p class="block15">“Fakat ne?”</p>

  <p class="block15">“Anlamıyorum. Ben yokken ne oldu?”</p>

  <p class="block15">“Ne demek istiyorsun?”</p>

  <p class="block15">“Bir şey oldu mu? Bunu düşünmene sebep olabilecek?</p>

  <p class="block15">Birisi seninle konuştu mu?”</p>

  <p class="block15">“Hayır.”</p>

  <p class="block12"><span class="text5">“Fakat</span> <span class="text11">sebebini</span> <span class="text5">anlamıyorum.”</span></p>

  <p class="block15">Yine mi! Tekrar ve tekrar! “AÖS’nin sona ermesine yardımcı olmak için.”</p>

  <p class="block15">“Bak,” dedi. “Dünyada bununla ilgilenen bir sürü başka insan var. Bilim adamları var. îşleri bu olan insanlar var.”</p>

  <p class="block15">“Fakat kimsede bir cevap yok, değil mi?”</p>

  <p class="block15">“Bu sadece an meselesi.”</p>

  <p class="block12"><span class="text5">“Baba, kızların gönüllü olması ve bu yüzden onurlandırılmaları gerektiğini söyleyen</span> <span class="text11">şendin.”</span></p>

  <p class="block15">“Jeşseroon, ben seni kastetmedim! Bak civcivim, gidişatı düzeltmek istiyorsan neden beynini kullanmıyorsun?</p>

  <p class="block12"><span class="text5">Neden sınavlarını geçip AÖS araştırması yapmak için eğitim almıyorsun? Neden bu berbat sorunu</span> <span class="text11">çözmeye</span> <span class="text5">yardım etmek için çalışmıyorsun, yapmayı düşündüğün şeyin...”</span></p>

  <p class="block15">“Pek çok insan araştırma yapıyor. Bunu sen söyledin.”</p>

  <p class="block15">“İnsanlara yardım etmenin türlü yolları var. Birine yardım etmek için gerçekten yapabileceğin bir şeyler düşün, kahramanca pozları değil.”</p>

  <p class="block12"><span class="text5">“Yaptığım şey</span> <span class="text11">p o z</span> <span class="text5">değil.”</span></p>

  <p class="block15">Babam başka bir şey söyleyemeden Ali kelebek kapıdan içeri daldı ve peşinden bir servis arabası sürükleyerek geri geri içeri girdi. “Ne kadar şeker,” dedi babama ve bana merhaba diyerek gülümsedi.</p>

  <p class="block15">“Şu anda ne yaptığını Jess’e anlat, Ali,” dedi babam.</p>

  <p class="block15">“Kendisi bu konuyla çok ilgileniyor.”</p>

  <p class="block15">Ali yüzünü buruşturdu. “Şahsen ben buna ilginç demezdim.</p>

  <p class="block15">Uyuyan Güzellerle ilgili, biliyorsundur. Testler için kan almamız gerekiyor.”</p>

  <p class="block15">“Annelerden herhangi biri içeride mi?” diye sordu babam.</p>

  <p class="block15">“Sincap kadm. Bebek için Mozart çalıp çalamayacağını öğrenmek istiyor.”</p>

  <p class="block15">“Sen ne dedin?”</p>

  <p class="block15">Ali omuz silkti. “Hemşireye sormasını söyledim. Göbeğe neden bir ipod yapıştıramadıklarmı bilemiyorum.”</p>

  <p class="block15">“Bütün bu kızların olduğu şey gördüğün gibi bundan ibaret,” dedi babam bana. “Bir göbek.”</p>

  <p class="block15">Beynimi yıkamasına izin vermeyecektim. Okula geri dönmem gerektiğini söyledim. Koridora ve sonra servis kapısına kadar peşimden geldi. “Bütün bunlarla ilgili anlamadığın pek çok şey var, Jessie. Şu anda yeri ya da zamanı değil fakat...”</p>

  <p class="block15">“Tamam. Hoşça kal, baba.”</p>

  <p class="block15">“Cumartesi günü birlikte yürüyüşe çıkalım.”</p>

  <p class="block15">“Olur.” Çamurlu küçük yolda yürüdüm ve park etmiş arabaların arasından döndüğümde ona el salladım. Beyaz gömleğiyle hâlâ kapıyı tutmuş orada dikiliyordu. Acınası bir hali vardı. Konuşmak istediği için memnun olmam gerektiğini düşündüm. En azından beni artık ciddiye alıyordu.</p>

  <p class="block15">Bölüm</p>

  <p class="block12"><span class="text5">Cumartesi sabahı babam, yürüyüşe çıktığımızda her zaman yaptığı gibi bir sırt çantasını atıştırmalık ve bir matara kakao ile doldurdu. “Arabayla gitmiyorum,” dedim.</span></p>

  <p class="block15">“O zaman Dovestones’a nasıl gideceğiz?”</p>

  <p class="block15">“Otobüsle Greenfield’e gideceğiz, oradan da yürüyeceğiz.”</p>

  <p class="block15">Babam gözlerini devirdi. “Daha oraya varamadan donarak öleceğiz.”</p>

  <p class="block15">“Söylediğim hiçbir şeyi dinlemiyorsun, değil mi? İnsanlar petrol tüketmeyi bırakmalılar.”</p>

  <p class="block15">“Tabii tabii,” dedi. “Barakalarında çömelip dumanlı ateşin ışığında sebze kökleri kemirmeliler. Ve yürüyebileceklerinden uzağa asla gitmemeliler.”</p>

  <p class="block15">“Hahaha...”</p>

  <p class="block15">“Pek çoğunuzun savunduğu şey bu,, değil mi? Karanlık çağlara geri dönmek. Otobüs tarifen var mı?”</p>

  <p class="block15">“İnternette var.”</p>

  <p class="block15">“Cızırt czzırt. Elektrik!” Sırıttı.</p>

  <p class="block15">Beni misafir odasına çağırdığında bir çift kalın çorap giyiyordum. “Dikkatle bak, akıllı çocuk.” Bir sonraki otobüs 12:15 ’teydi, iki buçuk saat sonra. “Arabaya binersen ben de önümüzdeki haftaya bir gün işe giderken telafi için otobüsü kullanacağıma içtenlikle söz veriyorum.”</p>

  <p class="block15">“Hile yapıyorsun.”</p>

  <p class="block15">“Tamam, iki gün. Söz veriyorum. Annen dinlensin diye öğleden sonra Mandy’ye uğramam gerekiyor.”</p>

  <p class="block15">“Annemle barıştınız mı?”</p>

  <p class="block15">“Evet.”</p>

  <p class="block15">“Tekrar gitmeyeceksin değil mi?”</p>

  <p class="block15">“Hayır, canım. Bize bir süre yetecek kadar aptallık ettik.”</p>

  <p class="block12"><span class="text11">Söylediğin için teşekkür ederim,</span> <span class="text5">diye düşündüm. Fakat sonra düşüncemi savdım. Güneşli bir gündü ve babam iyi günündeydi. Tartışmak istemiyordum. Pike’ı geçerken güneş yeni düşmüş karın üzerinde parlıyor ve ışıldıyordu, ışık büyüleyiciydi. Yukarıda Dovestones baraj gölünde bütün çimenler örtülmüş; yuvarlak ve yumuşak bir görünüme bürünmüş ve köknar ağaçlarının dalları yuvarlak, beyaz kütlelerin ağırlığı ile aşağı doğru çökmüş; yanlarda rüzgârla şekillenmişlerdi. “Burada hiç bu kadar çok kar görmemiştim,” dedi babam. Tepedeki park yerine doğru dönmeye başlamıştı fakat kara gömülüp kalırız diye geri gelip yola park etti. Dışarı çıktığımızda hava ciğerlerimizi yakacak kadar keskin, gözlerimizi kamaştıracak kadar parlaktı.</span></p>

  <p class="block15">“Belki yalıçapkını görürüz?” diyerek espri yaptım.</p>

  <p class="block15">Babam güldü. “Bu topraklardaki en mavi kuş.”</p>

  <p class="block15">“Tavus kuşundan bile daha iyi, değil mi?”</p>

  <p class="block15">“Tavus kuşundan bile daha iyi.” Şapka ve eldivenle- rimizi giyip küçük ormana giden basamakları indik, Basamaklar sizi, sanki ölçek değişmiş gibi ağaçların tepelerinden köklerine indiriyordu. Alçak kısım büyük taştan bir duvarla çevrilmişti ve dışarı tek çıkış yolu dikmenin üzerindendi. Bu yüzden içindeyken kendinizi güvende ve dünyanın geri kalanından uzaklaşmış hissediyordunuz.</p>

  <p class="block15">Ben küçükken babamla burada saklambaç oynardık. Gözlerini kapatır ve yüze kadar sayar, ben de düşmüş dalların üzerinden güçlükle ilerleyerek arkasında durabileceğim kalın bir ağaç gövdesi bularak saklanır, onun yanlış istikametlere gidişini izlerdim. Yanağımı yasladığım ağacın üzerindeki reçine ve küflü mantar kokusunu alabilirdim ve çam ağacının iğneli yapraklarının ayakkabımdan içeri girip çorabımın üzerinden ayağıma batmasını hissedebilirdim.</p>

  <p class="block15">“Saklambaç oynadığımızı hatırladın mı?” dedim.</p>

  <p class="block15">“Gerçekten kaybolmuş olmandan dolayı paniklerdim,”</p>

  <p class="block15">“Burası futbol sahasından daha büyük olamaz!”</p>

  <p class="block15">“Biliyorum,” dedi, “Çok saçma.”</p>

  <p class="block15">Bir heykel gibi hareketsiz durmaya çalıştığımı hatırladım, kalbim deli gibi çarpıyordu. Kırılan dalların çatırtısını ve iğnelerin yumuşak hışırtısını, ayak seslerinin yaklaşıp uzaklaşmasını dinlerdim. Koşmam gereken zamana karar vermeye çalışırdım. Onu yendiğim zaman homurdanır ve saçlarını yolarmış gibi yapardı ve o kadar çok gülerdim ki hıçkırık tutardı. Dikmenin üzerinden geçtik ve yola çıktık, sonra patikayı takip edip barajın tepesine vardık.</p>

  <p class="block15">“Pekâlâ, Jess,” dedi. “Olan biteni konuşalım mı?”</p>

  <p class="block15">“Fikrimi değiştirmeyeceğim.”</p>

  <p class="block15">“Arkadaşların ne diyorlar?”</p>

  <p class="block15">“Bilmiyorlar. Kimseye anlatmamam gerekiyor,”</p>

  <p class="block15">“Peki, bunları düşünmeye seni iten neydi?”</p>

  <p class="block15">“Sen.”</p>

  <p class="block15">“Bunu söylemenden korkuyordum.”</p>

  <p class="block15">“Bunun gerekli olduğunu söyledin. Bu kadar ikiyüzlü olamazsın...”</p>

  <p class="block15">“Gerekli olduğunu söyledim. Senin yapmanın gerekli olduğunu kastetmemiştim.”</p>

  <p class="block15">“Bunu yapan her kız birinin kızı.”</p>

  <p class="block15">“Doğru.” Sessizliğin içinde karı kütürdettik. Beni özleyeceğini biliyordum tabii ki. “Bunu yapmam gerektiğini düşündürttüğün için yapmıyorum. Yapmak istediğim için yapıyorum.”</p>

  <p class="block15">“Diğer sebeplerini söyle.”</p>

  <p class="block15">“Bir sürü.”</p>

  <p class="block15">“Ne gibi Jessie?”</p>

  <p class="block15">“Dünya başka ne şekilde normale dönebilir?” Yalnızca sessiz bir şekilde yürüdü. “Kadınlar bebek sahibi olunca ölüyorlar,” dedim. “Çeteler... Kendilerini öldürmek isteyen insanlar... BİG’de tartıştığımız şeyler.”</p>

  <p class="block15">“Ah, BİG. Arkadaşın Iain. Ne söylediler?”</p>

  <p class="block15">“Hiçbir şey. Her neyse, oradan ayrıldım.”</p>

  <p class="block15">“Bak Jess, sadece düşüncelerin seni bir noktaya getirdi diye, bu seninle aynı noktaya sıçrayabileceğim anlamına gelmiyor.”</p>

  <p class="block15">“Bir şeylerin düzelmesini istiyorsan insanlara ne yapacaklarını söylemenin bir faydası yok. Dediğin gibi, ilk atışı birisi yapmalı.”</p>

  <p class="block15">“Diğer insanlardan da örnek olmalarını istediler mi?</p>

  <p class="block15">“Kimse kimseden bir şey istemedi.”</p>

  <p class="block15">“Fakat başka kızlar da gönüllü olacak, değil mi?”</p>

  <p class="block15">“Bildiğim kadarıyla hayır. Hiçbiri kliniğe gitmedi. Haberlere de çıkmadı, değil mi?”</p>

  <p class="block15">“Bundan sadece benim yüzümden haberdar oldun,” diye tekrarladı.</p>

  <p class="block15">“Daha geç duyardım, hepsi bu.”</p>

  <p class="block15">“Farklı yaşamaya çalışmak ve ölmek için gönüllü olmak bambaşka şeyler değil mi?”</p>

  <p class="block15">“Aynı amaç için.” Geldiğimiz yola dönüp bakmak için durdum. Patikadaki karların üzerinde bizden başkası yürümemişti ve ikimiz iki çift muhteşem ayak izi bırakmıştık.</p>

  <p class="block15">Babama gösterdim. “Bak. Bizi takip edecek olanlar için harika izler.” , “Evet,” dedi belli belirsiz bir şekilde.</p>

  <p class="block15">“Kusursuz cinayet,” dedim. “Diğer kişiyle birlikte barajın üst ucuna kadar yürü. Onları öldür ve ayakkabılarını çıkart, cesetleri baraja at. Sonra onların ayakkabılarını giyip ellerinle kendininkinin yanında bir grup iz daha yap, sanki bütün yolu seninle birlikte dönmüşler gibi. Suç anında başka yerde olduğunu ispat etmek için kusursuz bir mazeret.”</p>

  <p class="block15">Şaşırmış gibi baktı. “Gerçekten ciddi değilsin, değil mi?”</p>

  <p class="block15">“Mazeret konusunda mı?”</p>

  <p class="block15">“Gönüllü olmak konusunda.”</p>

  <p class="block15">“Evet.” Bu konuda sürekli homurdanmak istemiyordum.</p>

  <p class="block15">Yetişkinler bazen çok acınası oluyorlar ve bütün sabrınızı tüketiyorlar. Ciddi oluyorsunuz ve sonra her şey tersine dönüyor, komik bir şey varsa rahatlayabiliyorsunuz. Yetişkinler sanki üzerlerinde taşlar varmış gibi ağır adımlarla yürürler.</p>

  <p class="block15">“Pekâlâ, bilim hakkında konuşalım.”</p>

  <p class="block15">“Beni caydıramayacaksm.”</p>

  <p class="block15">“Peki. Fakat bilim hakkında bir şeyler bildiğime göre sanırım bu işe gözlerin açık girmeyi hak ediyorsun.”</p>

  <p class="block15">“Baba, bana yalan söylemeyeceksin değil mi?”</p>

  <p class="block15">“Jesseroon.” Kolunu omzuma koydu ve sıkıca sarıldı.</p>

  <p class="block15">Oldukça ani bir şekilde, bütün meseleyle ilgili soğuk bir kaygı dalgasının altında ezildim. Ağlamak istemedim. Ağladığımı görmesini istemedim. Babam beni alnımdan öptü.</p>

  <p class="block15">“Benim zavallı, küçük, fındık renkli kızım. Yalan yok. Yalnızca gerçekler, tamam mı?”</p>

  <p class="block15">“Tamam.”</p>

  <p class="block15">“Yapay rahimlerle başlayalım. Onları AÖS’den önce geliştirmeye başlamışlardı fakat artık Öncelikleri bu. Embriyoyu yapay bir rahimin içine koyuyorsun ve kontrollü bir ortamda izleyip onunla ilgilenebiliyorsun. Anneden herhangi bir hastalık kapma ihtimali yok ve hiçbir kadın hayatını feda etmek zorunda değil.”</p>

  <p class="block15">“Bunu denediler mi?”</p>

  <p class="block15">“Büyük bir ilerleme kaydetmek üzereler.”</p>

  <p class="block15">“O zaman Dr. Golding neden gönüllüler arıyor?”</p>

  <p class="block15">“Sana anlattım, geliştirilme aşamasında.”</p>

  <p class="block15">“Yani yine de işe yaramayabilir.”</p>

  <p class="block15">“Bu konuda sayısız akım var, Jessie. Yalnızca yapay rahimler değil, genetiğiyle oynanmış koyunlar var. Şahsen ben ilerlemenin oradan çıkacak sonuçlarla gerçekleşeceğini düşünüyorum.</p>

  <p class="block15">Koyun rahmi büyüklük olarak insanınkine benziyor ve takdiri hak eden bir araştırmaya göre embriyoları değiştirilmiş koyunlara yerleştirip geliştirmek mümkün.”</p>

  <p class="block15">“Gen aktarımlı koyun mu?” diye sordum. “Yarı insan olanlar mı?”</p>

  <p class="block15">Güldü. “Yarı insan olduklarını sana kim söyledi?”</p>

  <p class="block15">“Bir yerlerde okudum.”</p>

  <p class="block15">“Onlar yalnızca genleri çok az değişmiş koyunlar. Başka bir koyundan ayırmak mümkün değil. Diğerleri gibi yünlü ve donuk. Bir koyun ve bir kız arasında kalırsam neyi feda etmem gerektiğini biliyorum.”</p>

  <p class="block15">“Annesinin veli toplantısına bir koyun olduğu için gelemediğini açıklamak zorunda kalmak çok utanç verici olmayacak mı?”</p>

  <p class="block15">Babam güldü. Bir süre sonra, “Bir başka bakış açısı da -bu ülkedeki hiç kimse bunu gerçekten idrak etmek istemese de- beyni hasar görmüş ya da ciddi özürleri olan genç kadınlar bu iş için kullanılabilirler.”</p>

  <p class="block12"><span class="text5">“Niçin</span> <span class="text11">seçme</span> <span class="text5">şansı olmayan birileri...”</span></p>

  <p class="block15">“Katılıyorum, hoş değil.” Bir sessizlik oldu. “Düşünmen gereken bir diğer şey de sıradan kadınların AÖS’ye dayanabilmelerine yardım etmenin daha iyi yollarım geliştiriyorlar.</p>

  <p class="block15">Belirtilerin başlangıcını geciktirmeye yardımcı olması için bazı ilaç karışımları deniyorlar. Gün gelecek ve hamilelik sırasında kadınları uyutmamayı sağlayabilecekler.”</p>

  <p class="block15">Beni ayartmaya çalışan bir şeytan gibiydi.</p>

  <p class="block15">“Bütün demek istediğim, beklemek. Bir sene beklemek, bilim adamlarına bir cevap bulmaları için şans vermek.”</p>

  <p class="block15">Ancak ne kadar genç olursam, bebek için o kadar iyi olduğunu biliyordum. Bunu herkes biliyordu. Geçen bir sene bir çocuğun bütün varoluşunu tehlikeye atabilirdi. Tepedeki baraja geldik ve karşı taraftaki patikaya geçmek için dik bir eğimi tırmandık. Kar gerçekten derindi. Bir süre yan yan yürümeye çalıştım ve sonra dev adımlarla koştum, patikaya ulaşınca babamın bana yetişmesi için durup bekledim. Botlarımın içinde biriken karın erimeye başlayıp çoraplarımın içine işlediğini hissedebiliyordum. Barajın bu tarafı karanlıktı; derin, koyu ve bataklıktı.</p>

  <p class="block15">“Neden donmuyor?” diye sordum.</p>

  <p class="block15">“Hareket ediyor, içerideki su akıyor.”</p>

  <p class="block15">“Üzerinde kayabilsek güzel olurdu.”</p>

  <p class="block15">“Buz pateni yapmak ister miydin?”</p>

  <p class="block15">“Evet.”</p>

  <p class="block15">“Ders alabilirdin. Buz pateni alanına gidebiliriz.”</p>

  <p class="block15">“Buz pateni alanını soğutmak için tonlarca enerji harcıyor olmalılar.”</p>

  <p class="block15">“Birazcık saçmalıyorsun, Jess. Deniz Dünyası’nda enerji kullanmadıklarını mı sanıyorsun, bütün o tankları ısıtmak ve aydınlatmak için?”</p>

  <p class="block15">Bunu düşünmemiştim.</p>

  <p class="block15">“Başka bir şey daha,” dedi. “Başarılı bir sonucun olasılığını göz önünde bulundurman gerekir. Bir bebeğin hayatta kalması.”</p>

  <p class="block15">“Ne demek istiyorsun?” Ayaklarım artık donuyordu.</p>

  <p class="block15">“Pek çok Uyuyan Güzel hamileliği başarısız oluyor.</p>

  <p class="block15">Ya fetüs birdenbire düşüyor ya da kadınlar AÖS belirtilerini tahmin edilenin üzerinde gösteriyorlar ve bebek hasar görüyor. Ters gidebilecek pek çok şey var fakat bebeklerin hayatta kalma ihtimali yavaş yavaş yükseliyor, şu an için iki bebekte bir. Bir sene sonra üçte ikiye kadar yükselebilir.</p>

  <p class="block15">Beklemek daha iyi olmaz mı, yalnızca bu sebep için bile? Canlı bir doğum yapma ihtimalinin yükselmesi için?</p>

  <p class="block15">Bu kızların bir hiç için hayatlarını kaybetmesini görmekten daha üzüntü verici bir şey olamaz.”</p>

  <p class="block15">“Fakat en iyi oranlar on altı yaşmdakilerde. Dr. Golding öyle söyledi.”</p>

  <p class="block15">“Bu yeni bir uygulama olacak. Uyuyan Güzellerle aynı değil.”</p>

  <p class="block15">Babama baktım. Adımlarını nereye atacağı konusunda çok dikkatliydi. “Beklersem fikrimi değiştireceğimi mi düşünüyorsun?”</p>

  <p class="block15">“Bu yüzden söylemiyorum.” Sonra kann parıltısından gözleri kamaşarak bana baktı.</p>

  <p class="block15">“Pekâlâ,” dedim. “Ne?”</p>

  <p class="block15">“Pek çok donmuş embriyo var fakat tükenmeyecek bir tedarik değil. Ve onlar AÖS’siz olası çocuklar için tek kaynağımız.</p>

  <p class="block15">Bu yüzden herkes biraz yavaş hareket etmek isteyecektir.</p>

  <p class="block15">Yalnızca sınırlı sayıda kıza embriyo yerleştirecekleri başlangıç programları olacak. Fakat bir sonraki hamlenin ne olacağına, çıkacak sonuçlara göre karar verecekler.”</p>

  <p class="block15">“Sonuçlar?”</p>

  <p class="block15">“Kaç çocuğun yaşayacağına göre. Aşının %100 etkili olup olmadığına göre. Benim tahminime göre pek çok klinik tek bir deney grubuna uygulama yapacak ve dokuz ay sonra ilk denemeler sonuç verdiğinde doktorlar bunları karşılaştırıp inceleyecekler ve sonra ikinci programa başlayacaklar.</p>

  <p class="block15">Bu da daha yüksek başarı oranı anlamına geliyor.</p>

  <p class="block15">İlk gönüllüler birer deneme tahtası olacak.”</p>

  <p class="block15">İkimiz de durduk. Sol ayağımın parmaklarını kıpırdatıyor ve canlandırmaya çalışıyordum.</p>

  <p class="block15">“Bak,” dedi. “Seni caydırmaya çalışmayacağıma söz vereceğim fakat sen de bu seferkini es geçip diğeri için dokuz ay beklemeyi kabul edeceksin.”</p>

  <p class="block15">“Üşüdüm,” dedim. “Hadi arabaya geri dönelim.”</p>

  <p class="block15">“Biraz kakao ister misin?”</p>

  <p class="block15">“Hayır.” Önünde hızla yola koyuldum, karın üzerinde hatır hutur ilerliyordum ve gözlerim artık parlaklıktan dolayı ağrıyordu. Eve gidince sıcak küvete oturup söylediği her şeyi gözden geçirmeyi düşündüm. Ne yapacağıma kendi başıma, akıllıca karar verecektim. Dr. Golding’e sormak için bir soru listesi hazırlayacaktım. Çocuk değildim. Fakat gizli ormanın içinde yürüyüp o zor adımları atarken kendimi hasta ve boş hissediyordum, sanki bütün umutlarım yok olmuştu.</p>

  <p class="block15">Arabaya bindiğimizde babam Ashton yolunu takip etmedi, Oldham’a döndü. “Nereye gidiyoruz?”</p>

  <p class="block15">“Seni öğle yemeğine götürüyorum. Artık bu konudan bahsetmeyeceğiz, tamam mı? Güzel bir yemek yiyip keyfini çıkaralım, Jess. Tek istediğim gerçekleri bilmendi.” White Hart’a giden yola döndü ki bu oldukça güzel bir sürprizdi.</p>

  <p class="block15">Oraya çok nadir giderdik çünkü deli gibi pahalıydı. Ev yapımı sebzeli sosisleri ve lapaları benim için tüm zamanların en iyi yemeklerindendi ve ayrıca donmuş parmaklarımın buzunu çözebileceğim bir şömineleri de vardı. Böylece içimde küçük, kıpırdayan bir heyecan oldu. Bir dokuz ayım daha olsa neler yapabileceğimi düşündüm. Okula devam eder, Sal ile aramı düzeltir, baharda babamla bir sebze bahçesi yapardım ve... Ve Baz!</p>

  <p class="block15">Barda yalnızca birkaç kişi vardı, yaşlıca bir çift ve öğle yemeği yiyen bir grup iş adamı. Yaşlı çift birbirlerine tele kelime etmediler ve yaşlı adam ayağa kalkıp tuvalete yönelince karısı dikkatlice kendi bardağındaki içkiyi adamın* portakal suyuna benzeyen içeceğine boşalttı. Kadın kuru erik gibi buruşuktu, beyaz saçları vardı. Onu izlediğimi fark edince başını sallayıp gülümsedi. “Kusursuz mazeret,” diye fısıldadı babam.</p>

  <p class="block15">“Devam et.”</p>

  <p class="block15">“Kalbi için aldığı haplar votkayla ters etki yapıyor.</p>

  <p class="block15">Bu yüzden portakal suyu içiyor. Kadın votkasını onun bardağına boşaltıyor ve adam da onu içiyor. Kadın1 sonra herkese yanlışlıkla onun içkisini içmiş olabileceğini söylüyor.”</p>

  <p class="block15">“Yarım bardak votka onu öldürmeye; yetmeyecektir.”</p>

  <p class="block15">“Bunu daha önce kaç kez yaptığını bilmiyorsun.” Sanki babamı haklı çıkarmak için buruşuk bayan bara gitti ve birkaç içki daha aldı. Yaşlı adam onun yokluğunda bardağını boşalttı. Babamla ben kıkırdadık.</p>

  <p class="block15">Eve döndüğümüzde kızarmış soğanın güzel kokusunu aldık. Annem mutfaktan çıktı. “Donmuş olmalısınız. Çorba yaptım.”</p>

  <p class="block15">“Teşekkür ederiz ama White Hart’ta öğle yemeği yedik.”</p>

  <p class="block15">“Ah!” Annem giysilerimizi çıkartırken orada öylece durup bizi izledi.</p>

  <p class="block15">“Durumu nasıl?” diye sordu babam nazikçe.</p>

  <p class="block15">“Mandy mi? Hâlâ kızgın. Onun için gerçekten çok zor, Joe.” Mutfağa geçtik. Annem bir kâseye çorba boşalttı ve masaya oturdu.</p>

  <p class="block15">“Caroline onunla birlikte mi?” diye sordu babam.</p>

  <p class="block15">“Evet. Hava almam gerekiyordu. O ödleği geri yolladığım için bütün zamanını benimle itişerek geçiriyor. Hayatını mahvediyormuşum.”</p>

  <p class="block15">“Dinle,” dedi babam. “Onunla geçirdiğin her gün bir gelişme.”</p>

  <p class="block15">Annem kafasını iki yana salladı. “Beni deli ediyor.”</p>

  <p class="block15">“Ben de seninle gelirim,” dedi.</p>

  <p class="block15">“Niçin White Hart’a gittiniz?”</p>

  <p class="block15">“Güzel bir fikir gibi göründü,” dedi babam. “Eve geleceğini bilmiyordum.”</p>

  <p class="block15">Annem sanki bir süredir beni görmüyormuş gibi bana baktı. “Peki, baban seninle mantıklı şeyler konuşmayı başarabildi mi?”</p>

  <p class="block15">“Hallettik Cath,” dedi babam. “Konu üzerinde tartıştık.”</p>

  <p class="block15">“Ve?”</p>

  <p class="block15">“Boşver,” dedi babam.</p>

  <p class="block15">Yine kavga etmelerini istemiyordum. “Babamın dediği gibi bir sene için beklemeyi düşüneceğim.”</p>

  <p class="block15">“Doğru.” Annem babama baktı, sonra yüzünü çorbaya doğru eğdi. Montumu astım ve yukarı çıktım. Sorunsuz bir bebek dünyaya geleceğini bilmem gerekiyordu. Yatağıma oturdum ve ağaca baktım. Kendimi bir hain gibi hissettim.</p>

  <p class="block15">Bölüm</p>

  <p class="block12"><span class="text5">Sonraki birkaç gün boyunca AÖS öncesi embriyolar da dâhil olmak üzere Uyuyan Güzel programlarıyla ilgili bir haber fırtınası vardı. Kliniklerin kızları gönüllü olmaları için kandırdıklarına; paranın el değiştirdiği, kızların kaçırıldığı ve programlarda yer almaları için uyuşturulduğuna dair suçlamalar vardı. Dondurulmuş embriyoların biyolojik aileleri hakkında, haklarının nasıl ihlal edildiği ve embriyolarının deneylerde kullanılmamasını nasıl tercih edebileceklerine dair tartışmalar vardı. Olan biteni takip etmek için televizyon izliyordum</span> <span class="text17">Ve</span> <span class="text5">böylece</span> <span class="text11">Wettenhall</span> <span class="text5">filmi gönderilir gönderilmez haberim oldu.</span></p>

  <p class="block15">İnternette kontrol ettim. Dehşet vericiydi. Yüzlerce tel kafes içinde acınası hayvanların bulunduğu, çok katlı park yeri gibi beton bir binanın karanlık görüntüleri vardı. Korku içindeki maymunlar parmaklıklara tutunmuş kameraya karşı sesler çıkarıyorlardı. Kafeslerinin köşesine dayanmış dinlenen, hasta ve donuk gözlü maymunlar kollarındaki ya da bacaklarındaki yara kabuklarını ya da vücutlarına giren ince boruları çekiştiriyorlardı; baygın haldeki maymunlar üzerlerinde kablolarla yatırılmış, pembe derilerini ortaya çıkarmak için tüyleri tıraş edilmişti. Uzay mekiğindeki astronotlar gibi kablolara bağlanmış çıplak koyunlar vardı. Ardı ardına kafeslerin içerisinde sefalet içinde istiflenmişlerdi. Bazı hayvanlar kusmuklarının içinde ölmüşlerdi.</p>

  <p class="block15">Nat’in neden kızgın olduğunu görebiliyordum. Bunlara bakıp sinirlenmemek mümkün değildi. İnsanoğlunun bunlardan sorumlu olabildiğine inanamazdınız. Babamın gen aktarımlı koyunlardan, sanki bu sadece bilimmiş gibi neşeyle bahsedişini hatırladım. Temiz, derli toplu ve acısız bilim. Ya neler döndüğünü bilmiyordu ya da bunda bir sorun olmadığını düşünüyordu. Evet, ona güvenemezdim.</p>

  <p class="block15">Bilgisayarı kapattım ve mutfağa gittim.</p>

  <p class="block15">Sanırım o noktada devam etmek ve geri çekilmek arasında neredeyse eşit durumdaydım. Bilimin çirkinliği, ilaçlar, tüpler, makineler beni korkuttu. Eğer kendimi buna adarsam o koyunlardan farkım kalmayacaktı. Eğer babamın dediği gibi ölürsem ve bir bebek dünyaya getiremezsem sebepsiz yere ölmüş olacaktım...</p>

  <p class="block15">Ölmek, nasıl bir şeydi? Kendi kendime, doğmadan önceki zamana benzediğini söyledim, hiçbir şey bilmediğim zaman, rüyasız bir uyku. Fakat gün ışığını görmediğinizi hayal edin. Sabah uyanmamayı ve o gün neler olacağını merak etmemeyi... Kafamdan çekip çıkartırken temiz tişörtümün yumuşak pamuğunu hissedememeyi...</p>

  <p class="block15">Dişlerimi fırçalarken, soğuk suyun parmaklarımı acıtmaması...</p>

  <p class="block15">Mutfak dolabının kapısını tek elimle açarken diğeriyle ekmek kızartma makinesinin mandalına basıp ayaklarımla radyodaki müziğe tempo tutamamak... Arka bahçede bir çiçek görememek, bir tilkinin karıştırdığı etrafa saçılmış çöpleri fark edememek, toplamak için terliklerimle dışarı çıkıp tabanlarımdan içeri giren çimlerin nemli soğukluğunu hissedememek... Pis kokulu çöpleri toplarken anne ve babamın çöpe yalnızca patates kabuklarını atmadıklarını, geri dönüşüme atmış olmaları gereken konserve kutularını fark ederek soğuk bahçede bekleyip rahatsız olmamak... Ayrıca yüzümdeki temiz havanın keyfine varamamak ve ayaklarımdaki üşümeyi hissedememek... Kafam bugün olacak olan şeylerle dolmuştu...</p>

  <p class="block12"><span class="text5">Ölmek hiç</span> <span class="text11">mümkün</span> <span class="text5">gözükmüyordu.</span></p>

  <p class="block15">HÖC filminin yayınlandığı andan itibaren, haberler bununla çalkalanıyordu. HÖC bu hayvanların gen aktarımlı üreme programının birer parçası olduklarını iddia etti. İnsan embriyolarını taşıyabilmek için üzerlerinde oynanmıştı.</p>

  <p class="block15">Embriyolar, vericilerin rızası olmadan büyük sayılarda hayvana çoktan yerleştirilmişti. İnsanlar gösteri için araştırma laboratuvarına akın ediyorlardı. Çok fazla sayıda insan...</p>

  <p class="block15">Otobanda bir kargaşaya neden olabilecek kadar çok... Havaalanında da bir şeyler oluyordu, Chester’dan Birmingham’a kadar trafik durmuştu. Kilometrelerce uzunluktaki araç trafiğinin helikopterden çekilmiş görüntülerine bakarken kapı çaldı.</p>

  <p class="block15">Kimseyi beklemiyordum, postacı olduğunu düşündüm.</p>

  <p class="block15">Ancak kapıyı açtığımda kötü bir şok geçirdim. Iain... Nerede yaşadığımı bildiğini bile bilmiyordum. Bisikletini kapıya bağlamıştı ve su geçirmez kıyafetlerini çıkarmakla meşguldü.</p>

  <p class="block15">Suratı pembe ve ıslaktı. “Merhaba, Jess... Seninle bir dakika konuşabilir miyim?”</p>

  <p class="block15">Onu istemeyerek içeri aldım. “Sorun nedir?”</p>

  <p class="block15">“Hiçbir şey. Sorun yok. Nasılsın?” Bisiklet kaskını ve ıslak giysilerini girişteki sandalyenin üzerine attı. “Bir havlu alabilir miyim?”</p>

  <p class="block15">Mutfak havlusunu fırlattım. Yüzünü sertçe kuruladı.</p>

  <p class="block15">Mutfak eşyasını terli cildiyle bir arada düşünmek iğrençti.</p>

  <p class="block15">Havluyu elinden çekip almak ve kirliye atmak istedim.</p>

  <p class="block15">Hızlıca dönüp oturma odasına geçerken beni takip etti. Televizyonun sesini kapattım. “Bunun Nat’in grubu olduğunu biliyorsun değil mi?”</p>

  <p class="block15">“Evet. Mutlu bir protesto birlikteliği. Bu ve havaalanındaki.</p>

  <p class="block15">Polis gerilecek.”</p>

  <p class="block15">“BİG’in havaalanı protestosu mu?”</p>

  <p class="block15">Başını salladı. “Sonunda harekete geçti.”</p>

  <p class="block15">Bunu söyleyeceğini tahmin edebilirdim. “Hahaha.”</p>

  <p class="block15">“Evet,” dedi otururken. “Harekete geçirmek kolay olmadı.</p>

  <p class="block15">BİG’in sayısı oldukça azaldı. İnsanlar girdi ve çıktı.”</p>

  <p class="block15">“Ben... Bütün tartışmalardan usandım.”</p>

  <p class="block15">“Biliyorum. Gruba gerçekten inandığını her zaman biliyordum, Jess. Ayrıldığın için üzüldüm.” Bana aynı sakin, hipnotize edici Iain bakışıyla baktı; ta ki onu yüzüstü bıraktığım için kendimi gerçekten kötü hissedene kadar.</p>

  <p class="block12"><span class="text5">“Mesele şu ki,” dedi. “BİG gibi bir grubun devam etmesini sağlamak için önemli bir kitleye ihtiyaç var. Hâlâ çok şey başarabileceğine inanıyorum fakat tek bir grup olarak değil. BİG’in Londra</span> <span class="text11">Yeni Dünya</span><span class="text5">’ya katılmasını ve onlar için kuzeyden üyeler toplamasını istiyorum.”</span></p>

  <p class="block15">“Kulağa hoş geliyor,” dedim. “İyi bir fikir.”</p>

  <p class="block15">“Memnun olacağını biliyordum çünkü sen gerçekten kendini adamış birisin. Ne yaptığını duydum, Jess.”</p>

  <p class="block15">“Ne demek istiyorsun?”</p>

  <p class="block15">“Gönüllülük. AÖS’siz bebekler.”</p>

  <p class="block15">“Yapmadım! Bu bir sır.”</p>

  <p class="block15">“Gerçekten kahramanca bir hareket. Seninle ne kadar gurur duyduğumu söylemek istedim.”</p>

  <p class="block15">Bunu nereden duymuştu? Lisa? “Kimsenin bilmemesi gerekiyor.”</p>

  <p class="block15">“Endişelenme, BİG’de başka kimse bilmiyor. Sana bir teklif yapmaya geldim.”</p>

  <p class="block15">Televizyon olaylara müdahale için gelen polis minibüslerini gösteriyordu ve çevik kuwet büyük kalkanlarıyla araçlardan iniyordu. “Nedir?”</p>

  <p class="block15">“Gönüllülüğünün duyurusunu BİG’in yürütmesini istiyorum.”</p>

  <p class="block15">“BİG? Fakat ben artık üye bile değilim.”</p>

  <p class="block15">“Fark etmez. Dinle. Basının bu konulara yaklaşımı işe yaramaz. Gönüllüleri küçümsüyor, inanılmaz derecede cesur kızlara hakaret ediyorlar. Eğer kampanyanı biz yürütürsek insanların bunu neden yaptığını gerçekten anlayacağını garanti ediyorum. Siyaseten duyarlı ve sorumlu bir karar verdiğini...”</p>

  <p class="block15">“Fakat kampanyaya ihtiyacım yok ki.”</p>

  <p class="block15">“Jessie, ihtiyacın olsa da olmasa da bu olacak. Senin ağzından sözler uydurmalarını ve sanki ne yaptığını bilmeyen sersem, aptal bir gençmişsin gibi davranmalarını mı istiyorsun?</p>

  <p class="block15">Yoksa herkesin senin geleceği nasıl önemsediğini ve aklı başında olarak bu kendini hiçe sayan harekete karar verdiğini bilmelerini mi istiyorsun?”</p>

  <p class="block15">“Fakat niçin BİG’in ...”</p>

  <p class="block12"><span class="text5">“Bu senin hareketinin etkisini on kat, yüz kat artırabilir, görmüyor musun? Yaptığın şey için yalnızca doğru şekilde anlaşılıp saygı görmekle kalmayacaksın, binlerce başka genç insana dünyayı değiştirmeye çalışmaları için ilham vereceksin. Senin sembolik liderliğinle</span> <span class="text11">Yeni Dünya'ya</span> <span class="text5">güçlü bir konumdan katılabiliriz. Üyelerin bir şeyleri değiştirmeye yetecek güçleri olduğunu hissetmeleri lazım. Başka kızlar da gönüllü olacaklar. Onların rol modeli olacaksın!”</span></p>

  <p class="block15">Başka kızların da gönüllü olmasını sağlayacak mıydı?</p>

  <p class="block15">Ursula Johnson’ı düşündüm. Sanırım bir şekilde beni etkilemişti.</p>

  <p class="block15">“Sorun şu ki bu durum gizli.”</p>

  <p class="block15">“Tabii ki. Tek yapmak istediğim Londra Yeni Dünya insanlarına bunun olacağını haber vermek, bu sayede önceden plan yapabiliriz. Ayrıca BİG’in bu birleşmeye son derecede harika bir şey katacağını fark edecekler.”</p>

  <p class="block15">Ne söylediğini takip edemedim çünkü Wettenhall’da bir şeyler olmuştu ve ekranı duman bulutları kaplamıştı. Bir patlama mı? Iain bakışlarımı takip etti.</p>

  <p class="block15">“Umarım bu bir bomba değildir,” dedi. “Kendilerini tutuklatacaklar. Sonra ne kadar etkili olabilecekler?” Televizyona daldık, binalardan çıkan alevleri görebiliyordum, yanıyordu. “Protesto etkili olmakla ilgilidir,” diye devam etti. “İnsanları davana katmak, sayıları arttırmak. Bu yüzden temsil ettiğin şey bu kadar harika.” Gözlerini kırpmadan bana bakıyordu. Açık renk gözleri bana bir baykuşu düşündürttü.</p>

  <p class="block15">Haklı olduğunu biliyordum, yine eski günlerdeki gibiydi.</p>

  <p class="block15">Büyük resmi görebiliyordu, neden ve sonucu, yalnızca burnunun dibindekini değil. Haklıydı, Nat ve Baz tutuklanırsa bunun neye faydası olacaktı? Baz’ı yeniden göremeyebilirdim bile. Midem sanki buruşmuş gibi hissettim.</p>

  <p class="block15">Iain ayağa kalktı. “Pekâlâ, teşekkür ederim, Jess. Yaptığın şey siyaseten saf altın ve yüzlerce kızın senin adımlarını takip etmek isteyeceğine eminim. Bunu saygı duyabilecekleri bir seçim haline getireceksin.” Bana doğru bir adım attı.</p>

  <p class="block15">Beni yine öperse diye korktum fakat sadece elini uzattı.</p>

  <p class="block15">Ekipmanlarını giymek için dışarı çıktı. Televizyonun sesini yeniden açtım ve bisikletini çözdüğünü görünce pencereden el salladım. Gittiğinden emin olunca gidip kapıyı iki kere kilitledim. Midemdeki hissiyatı sevmemiştim. Doğru şeyi yapıp yapmadığımı bilmiyordum.</p>

  <p class="block15">Bölüm</p>

  <p class="block12"><span class="text5">O akşam babam eve geldi ve bana Mandy’nin hamile olduğunu söyledi. Annem bir test yaptırmıştı ve doktor da bunu doğrulamıştı.</span></p>

  <p class="block15">Kötü bir şey gerçekten olduğunda hiçbir şey hissedemezsin.</p>

  <p class="block15">Bu his içinize bir taş gibi düşer ve siz yalnızca içi boş bir oyuk gibisinizdir. Sadece bir olasılık olduğunu biliyor olsam da babamın bunu söylediğini duymak tamamıyla sarsıcıydı. Annem onun yanında kalıyordu.</p>

  <p class="block15">Babam haberi verdikten sonra kabullenmeye çalışmıştım, annemin ve kendisinin eşyalarını bir araya topladı. Bu gece S al’de kalıp kalamayacağımı sordu. Onun taşındığını bile bilmiyorlardı.</p>

  <p class="block15">“Mandy’yi buraya getirmeyecek misiniz? Ya da ben de seninle oraya gelemez miyim?”</p>

  <p class="block15">Babam iç çekti ve çantasını yere koydu. “Hayır. Üzgünüm, Jess fakat olmaz. Yanında kalabileceğin başka kimse var mı?”</p>

  <p class="block15">“Niçin?”</p>

  <p class="block15">“Çünkü bu korkunç bir şey.”</p>

  <p class="block15">AÖS’nin ne olduğunu biliyordum. Neler olacağım biliyordum.</p>

  <p class="block15">Fakat bir korku titremesi içimi yalayıp geçti, sanki fazlası vardı. Ona sormaya çekindiğim, bilinmeyen başka şeyler.</p>

  <p class="block15">“Benim gidip annenin yanında olmam lazım. Dinle Jess, bunun senin için zor olduğunu biliyorum canım fakat oraya şimdi gidersen bunun ne sana, ne Mandy’ye ne de Cath’e bir faydası olur. "Mandy’yi eskiden olduğu gibi hatırlaman gerek.”</p>

  <p class="block15">“Niçin? Ne oldu ona? Bu kadar çabuk mu oldu?” Sadece sorarken bile ter içinde kaldım.</p>

  <p class="block15">“Bebeğe sahip olmasına izin verileceğini düşündü.</p>

  <p class="block15">İnandığı şey buydu, onu kliniğe götürecektik ve o Uyuyan Güzel olacaktı.”</p>

  <p class="block15">“Öyleymiş gibi yapamaz mısınız?”</p>

  <p class="block15">Umutsuzca güldü. “Cath de böyle dedi. Hayır, tabii ki yapamayız. Kliniğin yapacak ciddi işleri var. İnsanları oraya almaya başlayıp tedavileri ile ilgili onlara yalan söyleyemeyiz.</p>

  <p class="block15">Bu bir oyun değil.”</p>

  <p class="block15">“O zaman ne olacak?”</p>

  <p class="block15">“Hastalanmaya başlayacak ve... Ve sonra doktor onu yatıştıracak ve... Ölecek.”</p>

  <p class="block12"><span class="text5">“Fakat şu anda,</span> <span class="text11">şu an d a ...”</span></p>

  <p class="block15">“Tatlım, Mandy anlamadı. Onu neden kliniğe götürmediğimizi anlamadı. Sonunda anlamaya başladığında kalbi kırılacak. Bebeği kurtarmamızı istiyor. Herkesin ona ihanet ettiğini düşünüyor. Bu hiç.. . Bu çok üzücü. Onu bu şekilde görmek sana iyi gelmeyecek ve annenin onunla ilgilenmesini güçleştirecek. Anlıyor musun?” Bana sarılınca ağlamaya başladım, o da ağlıyordu. Başka bir yerde kalmak istemediğimi ve evde tek başıma iyi olacağımı söyledim. Onunla birlikte çıkıp arabanın yanma gittim ve caddenin sonuna kadar arka farlarını izledim. Eve geri döndüğümde kendim için ne yapacağımı bilmiyordum. Ne yapacağımı bilmiyordum.</p>

  <p class="block15">Bir süre karanlıkta oturup Mandy’yi düşünmeye, onunla telepati kurmaya, bir çeşit huzur bulup en azından ölmeden önce annemle öpüşüp barışmasını dilemeye çalıştım.</p>

  <p class="block15">Faydasızdı, odaklanamıyordum. Kafamda koşuşan düşüncelerden kurtulamıyordum. Mutfağa gittim ve temizlik yapmaya başladım. Geri dönüşüme atılacakları ayırdım ve bulaşık makinesini boşalttım, lavaboyu ve fırını ovaladım, sonra buzdolabını toparladım. Günlerdir kimse bir şey yemiyor gibi görünüyordu, bir sürü şey atılacaktı. Son olarak mutfağın yerini yıkadım. Eve döndüklerinde en azından bu hoşlarına giderdi. Hiçbir şeyi değiştirmeyecekti ya, neyse.</p>

  <p class="block15">Hiçbir şey hiçbir şeyi değiştiremezdi.</p>

  <p class="block15">Benim yapacağım şey dışında.</p>

  <p class="block15">Yukarı çıktım ve yatağıma oturdum. Bir anda çözülen arapsaçı gibi kafamda her şey yerli yerine oturdu. Ben Mandy’nin aynadaki yansımasıydım. Onun tam tersi. Onda bir işe yaramadığı için bende yarayacaktı. O eksi, ben ise artıydım; benim yapacak olduğum şey onu dengeleyebilirdi.</p>

  <p class="block15">Onu değil belki fakat kötü durumu, üzüntüyü, umutsuzluğu...</p>

  <p class="block15">Bütün bunları dengeleyebilirdim. Onun için bebeğinin olmayışı, benim için oluşu. Negatif/pozitif.</p>

  <p class="block15">Korkmayacaktım çünkü onun için zaten korkmuştum.</p>

  <p class="block15">Dr. Golding kötü hiçbir şeyin olmasına izin vermeyecekti.</p>

  <p class="block15">Uykuya dalmaktan farkı olmayacaktı.</p>

  <p class="block15">Aşağıya inip kendime kızarmış ekmeğin üzerinde çılbır yaptığımda her şey yine arapsaçına dönmüştü. Anne ve babamın içine düştüğü fenalık, özellikle annemin... Mandy’nin başma gelen kötülük... Bu nasıl olmuş olabilirdi? Hata benimdi.</p>

  <p class="block12"><span class="text5">Onu ziyaret ettiğim gün, Paul’ü bekliyorken biraz daha dikkatli ve gözlemci olsaydım ona ne olup bittiğini sorardım. Ben ise anne ve babama kafayı takıp önemli olan tek sorunun kendiminki olduğunu düşünmüştüm. Neden ona sormadım? Neden bunu</span> <span class="text11">düşünmedim</span><span class="text5">? Belki de olanlar tam da o gün oldu, belki de Paul onu o gün hamile bıraktı.</span></p>

  <p class="block15">Önümden geçtiği ve parlak ve neşeli gözüktüğü gün.</p>

  <p class="block15">Ağlamak istedim fakat ağlayamadım. Odama geri döndüm ve sahip olduğum her şeye baktım: Kıyafetler, ayakkabılar, kitaplar, makyaj malzemeleri, küpeler ve pelüş oyuncaklar, el işi şalım ve Hindistan’dan gelen aynalı minderlerim, Bessie Nine’nin verdiği inci kolye, CD’lerim, DVD’lerim, IPOD’um. Garajdan bir kutu kaptım ve içini oyuncak ayılar, kitaplar ve DVD’ler ile doldurdum; geri kalanları da çantalara tıktım. Kutu benim için fazla ağırdı fakat kutuları otobüsle şehre götürebilirdim, annesiz çocuklar için bir hayır kurumuna.</p>

  <p class="block15">Son çantayı da sahanlığın üzerine sürükleyip odama bakmak için geri döndüm. Odam bütün ıvır zıvırlârdan ve yalnızca kendini düşünen birinin dağınıklığından temizlenmişti.</p>

  <p class="block15">Kitapların, mücevher kutusunun, lav lambasının ve diğer şeylerin durduğu raflarımın üzerindeki izleri görebilirdiniz.</p>

  <p class="block15">Bu hoşuma gitmişti, eşyalarımın olduğu yerde hayaletimsi izler vardı. Kendi kendime bu odaya her girdiğimde, bir şeyi her özlediğimde ve boş rafları gördüğümde teyzemi hatırlayacağımı söyledim. Elimi göğüs kafesimin altına koyup kendi kalbimi sıkmayı istedim, sıkıp artık hissedemeyeceğim noktaya getirene kadar acıtmak.</p>

  <p class="block15">Neredeyse gece yarısı olmuştu fakat uyuyamayacağımı biliyordum. Yorganımı alıp aşağı kata indim ve televizyonu yeniden açıp sesini kıstım. Bu bana küçükken geçirdiğim hafta sonlarını hatırlattı. Televizyonun sesini kısıp koltukta kıvrılır, minderleri de sıcak tutsunlar diye etrafıma koyardım.</p>

  <p class="block15">Babam çay yapmak için kalktığında bana bakıp, “Fındık renkli kızım neredeyse fark edilmiyor! Orada kendine sıcak bir yuva buldun demek,” derdi. Sonunda beni ağlatan bu oldu. Annemi ve babamı düşünmek...</p>

  <p class="block15">Uyuyakalmış olmalıyım çünkü gözlerimi açtığımda telefon çalıyordu ve sabah olmuştu. Babam iyi olup olmadığımı kontrol etmek ve Mandy’ye uyku ilacı verdiklerini, annemle ikisinin uyuduklarını söylemek için arıyordu. Uyandığında daha sakin olursa belki gidip onu görebileceğim konusunda anlaştık. Babamın sesi düz ve yorgundu. Doğrudan işe gitmesi gerektiğini söyledi, bir şeyler oluyordu.</p>

  <p class="block15">Kahvaltı etmek için bir şeyler bakmaya gittim. Ekmek yoktu, bu yüzden ıslak tahıllı bisküvi yemek zorundaydım.</p>

  <p class="block15">Haberlerde havaalanının yeniden açıldığını söylediler.</p>

  <p class="block15">Tahliyenin görüntülerini gösteriyorlar ve bagaj yığınlarına odaklanıyorlardı. Bazı çantalarda patlayıcılar olduğunu ve bunun bir terörist işi olduğunu söylediler. Uzmanlar diğer sahipsiz eşyaları inceliyorlardı. Dediklerine göre iki kişi polise araştırmalarında yardımcı oluyordu, BİG üyeleri olup olmadıklarını düşündüm. Patlayıcı kullanmayı asla düşünmemiştik, o zaman bu ne demek oluyordu? Daha sonra Wettenhall’da dün gerçekleşen çatışmanın nasıl başladığına dair bir haber çıktı. Ölülerin sayısı henüz kesinleşmemişti.</p>

  <p class="block15">Esas çarpışma Hayvan Özgürlük Cephesi ve EKFİ arasındaydı.</p>

  <p class="block12"><span class="text5">Ekrana bir EKFİ aracının, bir grup HÖC üyesinin ellerinde pankartlarla kapısında dikilip bağırdığı araştırma laboratuvarına yaklaşırken görüntüsü geldi. Kameralar otobüsten inen ilk kadına yaklaştı. “Kalın kafalılar tüylü hayvanları kurtarmak istiyorlar!” diye bağırdı. “Bilim adamları yapmaları</span> <span class="text11">gerekeni</span> <span class="text5">yapıyorlar!”, “İşlerine devam edebildiklerinden emin olmak için buradayız!” diye bağırdı bir diğeri. “Buraya, ölen her kadın için kavga etmeye geldik!”</span></p>

  <p class="block15">Otobüsten inenlerin yüzlerine baktım, Sal’i görmek için bekledim. Büyük bir Nuh kalabalığı bağırıp çağırıyordu:</p>

  <p class="block15">“Nefret!” İnsan tohumlarının hayvanların içine ekilmesine kızmışlardı. Görüntüler hızla geçti. Kavga, duman, protestocuları yakalayan polisler, polis araçlarına bindirilen ya da ambulanslara alman insanlar...</p>

  <p class="block15">Polisin bu sabah, araştırma laboratuvarlarının kontrolünü ele geçirdiğini iddia ediyorlardı fakat havadan çekilen görüntülerde kaos; savaş alanı; yanan, terk edilmiş ya da kasıtlı olarak ters çevrilip barikat haline getirilmiş dip dibe araçlar vardı. İnsanlar seti tırmanmış ve çitlerin altında sürünerek işlenmiş toprağın üzerinde mülteciler gibi sendeliyorlardı.</p>

  <p class="block12"><span class="text5">Etrafı yakıp yıkan</span> <span class="text11">Yeni Dünya</span> <span class="text5">üyesi çocuklar vardı. Bazı çeteler de olaylara katılmıştı. Bir grup eski bir otobüsle polis barikatını yarmış ve otobanın diğer tarafına geçmişti. Boş arabaları hedef alıyorlar, ne bulurlarsa yağmalıyorlardı; yiyecek, para, kıyafet... Araştırma laboratuvarının sahibi olan Londra’daki şirketin büroları bombalanmıştı ve Uyuyan Güzeller için en büyük merkezlerden biri olan Charing Cross Hastanesi’nin kadın doğum bölümünde bir çeşit kuşatma vardı. Telefonumu kontrol ettim, mesaj gelmemişti.</span></p>

  <p class="block15">Baz, Sal ya da Nat’i görmek için ekrandaki bütün yüzleri taramakla meşguldüm. Başbakanın gözükmesiyle haberleri kestiler. Araştırma tesisleri ve hastaneler için fazladan güvenlik sözü veriyordu. İşte o anda, babamın bu sabah neden işe gitmek zorunda kaldığını anladım. Uyuyan Güzellerin bakıldığı ya da bağışlanan yumurtaların saklandığı bütün kadın doğum klinikleri ve koğuşlarda güvenlik önlemleri alınmıştı.</p>

  <p class="block15">Bu tehditleri kimin yaptığından emin değildim, EKFÎ kadınları mı yoksa yumurtalarını bağışlayanlar mı? Televizyon ise AÖS ile tanışan insanların işi olabileceğini söylüyordu.</p>

  <p class="block15">Böylelikle kavga, kadınların bir daha çûcuk sahibi olmasını istemeyenlerle, isteyenler arasında; nüfusu artırmaya yardımcı olmak için hayvanların kullanılmasına karşı olanlarla, kadınların kullanılmasına karşı olanlar arasındaydı.</p>

  <p class="block12"><span class="text5">Nuhlar, HÖC ve Bağışçılar; hepsi hayvan araştırma laboratuvarları ve EKFİ kadınları ile kavga ediyordu. Fakat AÖS teröristleri gerçekten olayların içindeyse aktif olmayan virüsü muhtemelen nüfusun geri kalanında harekete geçirmek için gereken bilgiye sahip olmalarına rağmen neden kendilerini sokakta gösterip tehlikeye atıyorlardı? Babamın uzun zamandır söylediği gibi istedikleri zaman bizden fidye alabilirlerdi. Tabii ki bahsedilen gerçekten de</span> <span class="text11">onlar</span> <span class="text5">ise ve yaptıklarının kontrolü</span> <span class="text11">onlarda</span> <span class="text5">ise. Fakat babam, muhtemelen öyle olmadığını, büyük olasılıkla sonuçlarının ne olacağını asla kestirememiş olan bir kaçığın işi olduğunu söyledi.</span></p>

  <p class="block15">Telefonum çaldı. Rosa’ydı. Gerçekten de ona hiç ihtiyacım yoktu. Danışmanla görüşmüştü, harika hissediyordu.</p>

  <p class="block15">“Annem bebeğe gösterilmek üzere, beni hatırlaması için özel bir video yaptırıyor. Sık sık gittiğimiz ve sevdiğimiz restoran gibi en sevdiğim yerlerde, erkek arkadaşımın spor arabasında ve etrafımda güllerin ve elmaların açtığı verandada koltukta otururken beni filme çekecekler.”</p>

  <p class="block15">“Çok hoş,” dedim. Güllerin ve elmaların henüz çiçek açmadığını söylemedim. Aslında bir çiçekçiden gidip alabilirdi.</p>

  <p class="block15">Eğer doğruysa.</p>

  <p class="block15">“Şu anda müziği seçiyordum,” dedi. “Sevdiğim bütün şarkılar olacak.”</p>

  <p class="block15">“Güzel,” dedim. “Sevimli.” Haberleri izlemeye geri döndüm. Televizyonu kapattığım zaman kafamın kaldıramayacağı kadar şiddetli bir gürültü halinde aklıma Mandy geliyordu.</p>

  <p class="block15">Bölüm</p>

  <p class="block12"><span class="text5">Öğleden sonra bir ara kapıya yumuşakça vuruldu. Holde durdum ve hareketsizce kapıya bakakaldım. Özel bir ritimle tekrar vuruldu ve o zaman Iain olmadığını anladım. Kapıya koştum ve hızlıca açtım. Baz sırıtarak bana bakıyordu.</span></p>

  <p class="block15">Üzerinde o kadar çok kıyafet vardı ki neredeyse şişman gözüküyordu.</p>

  <p class="block15">Montunun yakasından sarkan kırmızı, kalın bir atkı ve kenarından siyah saçlarının çıktığı kulaklarını örten yünden yeşil bir şapkası vardı ve pantolonunun paçaları büyük keçeli botların içine sokulmuştu.</p>

  <p class="block15">“Merhaba,” dedi sanki ikimiz de bunun bir şaka olduğunu biliyormuşuz gibi çılgınca sırıtarak. İçeri girmesi için geri çekildim fakat bir şekilde çarpıştık. Ellerini beni tutmak için omuzlarıma koyunca kapıyı örtmeyi başardık.</p>

  <p class="block15">Sonra kollarımızı birbirimizin boynuna dolayıp sıkıca sarıldık.</p>

  <p class="block15">Montu yüzüme yapışınca soğuğun, dumanın ve yünün kokusunu ve bedeninden yayılan sıcak sırrın kokusunu aldım.</p>

  <p class="block12"><span class="text16">Jessie Lamb'tn Vasiyeti</span> <span class="text5">Ayrılınca, “Açlıktan ölüyorum,” dedi. Onu mutfağa götürdüm ve omlet yapmaya başladım. Hâlâ ekmek yoktu, ben de tabağa yulaftı bisküvi koydum. Montunu, atkısını ve botlarını çıkardı ve mutfak masasına oturup parmaklarıyla tempo tuttu. “Yeni mi döndün?”</span></p>

  <p class="block15">Başını salladı.</p>

  <p class="block15">“WeetenhalPdaki laboratuvara girdin mi?”</p>

  <p class="block15">“Hayır. Josh -filmi çeken- ve Nat birlikte öğrenci evindeydiler ve ben de onlara katıldım, tek ilgilendikleri filmi internete koymaktı. Medyanın üzerine atlayacağını biliyorlardı. Fakat Londra’dan bazı çocukların oluşturduğu bir başka hücre vardı, içeri girip hayvanları serbest bırakmak istiyorlardı. Bu sabaha kadar bundan haberimiz bile yoktu.”</p>

  <p class="block15">“Öyleyse laboratuvarlardaki yangın...”</p>

  <p class="block15">“Bizimle alakası yok. Biz gerçekten de herhangi bir şiddet planı yapmadık. Bizim düşüncemiz içeride olanları kamuya aktarmak ve insanların kozlarını paylaşmalarım sağlamaktı.”</p>

  <p class="block15">“Kliniklere barikatlar kuruyorlar,” dedim. “Babam gibi insanlar saldırı altında.”</p>

  <p class="block15">“Bunun olacağı kimsenin akima gelmedi. Yani evet, birkaç muhabir ve HÖC militanları ve belki biraz da huysuz bağışçılar olacaktı ama... Hiç kimse bunu hayal etmedi... ’</p>

  <p class="block15">“Siz ne yaptınız?”</p>

  <p class="block15">“Filmi yayınladıktan sonra pankartlar hazırladık ve gösteri için sabahtan birkaç taksi ile oraya gittik. Patlamanın hemen ardından oraya vardık. Güvenlik önlemleri çıldırmıştı, sonra da içeride hayvanları dışarı çıkarmaya çalışan HÖC’den çocuklar olduğunu duyduk. Bizim de bunun bir parçası olduğumuzu düşündüler. Bizi yaklaştırmadılar, sonra EKFİ otobüsleri gelmeye başladı ve Nuhlar...”</p>

  <p class="block15">“Televizyonda gördüm.” Omleti tabağına koydum ve bir domates doğradım.</p>

  <p class="block15">“Çekirge sürüsü gibiydiler, kaldırıp fırlatabilecekleri her şeyi; sopaları, taşları, çalıları, çitleri söktüler.”</p>

  <p class="block15">Nat ile birliktelerdi ve polis onların bulunduğu hattı yarınca ayrılmışlardı. Birisi o yanan şeylerden bile fırlatmıştı.</p>

  <p class="block15">Ortalığı siyah bir duman kaplamış, herkes öksürüyormuş ve Nat’i gözden kaybetmiş. “Daha sonra polis bize arkadan da saldırmaya başladı. Binaların içinden gelmiş olmalıydılar.</p>

  <p class="block15">Ana kapılardan daha da fazla duman yükseliyordu, birisi bunun gaz bombası olduğunu söyledi.”</p>

  <p class="block15">“Nasıl kurtuldunuz? Yolları kapatmışlardı.”</p>

  <p class="block15">“Duvara ulaşmayı başardım ve çöp yakma fırınının olduğu yere, alanın arka tarafına doğru duvarı takip ettim.</p>

  <p class="block15">Üzerinden tırmandım ve caddeye doğru koştum. Sonra ara sokakları takip edip Chester tabelası aradım. Uzak mesafede helikopterleri görebiliyordum, otobanın üzerinde olmalıydılar.</p>

  <p class="block15">Hava kararınca kapısı kilitli olmayan bir kilise buldum ve orada uyudum. Bu sabah Chester’a kadar yürüyüp bir trene bindim.”</p>

  <p class="block15">“Peki, Nathan’a ne oldu?” diye sordum.</p>

  <p class="block15">“Gözaltına alınmış olmalı diye düşünüyorum. Jessie?”</p>

  <p class="block15">“Evet?”</p>

  <p class="block15">“Iain’ı gördün mü?”</p>

  <p class="block15">“Niçin?”</p>

  <p class="block15">“BİG’in internet sayfasına seninle ilgili garip bir şey koymuş.”</p>

  <p class="block15">“Nasıl garip bir şey?”</p>

  <p class="block15">“Senin bir şeylere gönüllü olmanla ilgili.”</p>

  <p class="block15">“Bunu yapmış olamaz!” Misafir odasına koştum ve bilgisayarı açtım.</p>

  <p class="block12"><span class="text5">Baz da yemeğiyle yanıma geldi ve ben sabırsızca bil- gisayarm homurdanarak uyanmasını beklerken o da yatağa oturup yemeğini yemeye devam etti. BİG’in sayfasına girdim ve şifremi yazdım. Üyeler sayfası çıktı. İlk gördüğüm şey benim bir fotoğrafımdı.</span> <span class="text11">Yeni Gönüllü Jessie Yol Gösteriyor.</span></p>

  <p class="block15">“Bu sabah erken saatlerde yayınlanmış olmalı. HÖC’nin sitesini kontrol etmek için Çhester’da internete girdim.”</p>

  <p class="block15">“Burada olmamalı! Buna hiç hakkı yok!”</p>

  <p class="block15">“Kapatmamı ister misin?”</p>

  <p class="block15">“Bu çok gizliydi!”</p>

  <p class="block15">Baz kendi şifresini yazıp mesajlar bölümüne girerken onu izledim. Dikkatle bir dizi karakter yazdı, sanırım başka bir şifreydi. Bir uyarı mesajı geldi, Baz onu geçersiz kıldı ye yazmaya devam etti. Ekrandaki görüntü dondu, sonra yarısı kayboldu. Ardı ardına tuşlara bastı. Hiçbir şey çıkmadı.</p>

  <p class="block12"><span class="text5">Her şeyi kapadı ve yeniden açtı. Google’a girip BİG’in adresini yazdı.</span> <span class="text11">Aradığınız web sayfası kullanılmıyor.</span> <span class="text5">Güldü.</span></p>

  <p class="block12"><span class="text5">“Sen de dene.” Denedim ve</span> <span class="text11">yenile</span> <span class="text5">tuşuna bastım, yine hiçbir şey çıkmadı. “Oldukça iyi, hah!” diye güldü Baz. “Teşekkür ederim, Iain. Siteyi kurduğumuzda bunu öneren o olmuştu. Herhangi bir sızma olma ihtimaline karşı.” Gülmekte olan yüzünü bana döndü ve eğilip öptü. Düzgün ve uzun bir öpüşmeye dönüştü. Nefes almak için bir süreliğine durduğumuzda Baz, “Öyleyse benden hâlâ hoşlanıyorsun, değil mi?” diye fısıldadı.</span></p>

  <p class="block15">Ben de ona fısıldadım. “Evet. Sen benden hoşlanıyor musun?”</p>

  <p class="block15">“Aptal,” diyerek güldü. Yatakta yanıma oturdu. Tekrar öpüşmeye başladık. Birdenbire durdu. “Gizli derken ne demek istedin?”</p>

  <p class="block15">“Gönüllülüğüm.”</p>

  <p class="block15">“Gönüllü mü oluyorsun?”</p>

  <p class="block15">Bir gökdelenin tepesinde asansördeydim ve sonra halatlar koptu. Birdenbire yere doğru düşmeye başladım. “Evet.</p>

  <p class="block15">Sana açıklamak istedim...”</p>

  <p class="block15">“Neyi açıklamak?”</p>

  <p class="block15">“Hani salıncaklarda olduğumuz o gece sana anlatmaya başladığımı hatırlıyor musun?”</p>

  <p class="block15">“Neden bahsediyorsun?”</p>

  <p class="block15">“AÖS’siz bebekleri hatırlıyor musun?”</p>

  <p class="block15">“Bebekleri aşılayıp ölecek olan kızların içine yerleştirdiklerini mi?”</p>

  <p class="block15">“Ben... Evet, gönüllü oldum.”</p>

  <p class="block15">“Bunun için mi?”</p>

  <p class="block15">“Evet.”</p>

  <p class="block15">“Sen delirdin mi?”</p>

  <p class="block15">“Hayır.” Gerçekten aptalcaydı, cevap vermenin manası yoktu.</p>

  <p class="block15">Baz yataktan kalktı ve yüzünü bana dönerek karşıdaki duvara yaslandı. “Seni bu işe o mu soktu?”</p>

  <p class="block15">“Kim?”</p>

  <p class="block15">“Iain. Bu dâhice plan onun mu?”</p>

  <p class="block15">“Hayır, tabii ki değil. Benim fikrim.”</p>

  <p class="block15">“Senin beynini yıkamış.”</p>

  <p class="block12"><span class="text5">“Hayır! Bunu</span> <span class="text11">ben</span> <span class="text5">düşündüm, gönüllü olmaya</span> <span class="text11">ben</span> <span class="text5">karar verdim.”</span></p>

  <p class="block15">“Bu durumu o nasıl biliyor?”</p>

  <p class="block15">“Dün uğradı ve bir şey istedi. Bak, bu kısmı önemli değil.”</p>

  <p class="block15">“Fakat sen... Sen...” Gözlerini bana dikmişti ve sesindeki kızgınlık gitmişti. “Jessie, ne olacak?”</p>

  <p class="block15">Kalbim gümbürdüyordu. Onun bunu anlamayacağım biliyordum. Sorduğu sorular arttıkça ben daha da panikledim.</p>

  <p class="block15">Ona Mandy’yi anlatmaya başladım, sonra Dr. Gol- ding’i anlatmaya çalıştım, sonra babamla birlikte gördüğümüz denizatlarından bahsettim.</p>

  <p class="block15">Sonunda, “Doğru mu bu?” dedi.</p>

  <p class="block15">“Evet.”</p>

  <p class="block15">“Gerçekten gönüllü olmak, hastaneye yatmak ve öldürülmek mi istiyorsun?”</p>

  <p class="block15">“Baz, söylediğin gibi değil.”</p>

  <p class="block15">“O zaman bu saçmalığı neden söylediğini anlayamıyorum.”</p>

  <p class="block15">“Pekâlâ, dinle.” Bir kez daha yavaşça anlattım, baştan sona kadar. Sonra Iain’m uğramasını ve bunun tesadüf olduğunu açıkladım. Söylediğim her şey kulağa uydurma gibi geldi. Bitirdiğimde Baz döndü ve odadan çıktı. Mutfağa girdiğini duydum, çok sessizdi. Kalktım ve peşinden gittim.</p>

  <p class="block15">“Baz? Baz?”</p>

  <p class="block15">“Ne var?” Atkısını giyiyordu.</p>

  <p class="block15">“Nereye gidiyorsun?”</p>

  <p class="block15">“Eve.” Botlarını giydi ve bağcıkları bağlamak için eğildi.</p>

  <p class="block15">“Fakat...”</p>

  <p class="block15">“Fakat ne?”</p>

  <p class="block15">“Ben... Ben senin böyle gitmeni...”</p>

  <p class="block15">Bir şey demedi.</p>

  <p class="block12"><span class="text5">“Bak, böyle çekip</span> <span class="text11">gidemezsin.'”</span></p>

  <p class="block15">“Nedenmiş o?”</p>

  <p class="block15">“Neden bu kadar kızgınsın?”</p>

  <p class="block12"><span class="text5">Doğruldu. “Burada kalıp seni alkışlayıp,</span> <span class="text11">ne kadar cesursun</span> <span class="text5">dememi mi bekliyorsun?”</span></p>

  <p class="block15">“Hayır fakat...</p>

  <p class="block15">“Iain bunu yapar. Ona sor.”</p>

  <p class="block15">“Bunun Iain ile ilgisi yok. Iain’dan nefret ediyorum.</p>

  <p class="block15">Kes şunu!”</p>

  <p class="block15">“Beni ne için istiyorsun? Madem bütün bunları yapacaksın?”</p>

  <p class="block15">“Benden hoşlandığını sanıyordum.”</p>

  <p class="block12"><span class="text5">“Asıl</span> <span class="text11">ben senin</span> <span class="text5">benden hoşlandığını sanıyordum.”</span></p>

  <p class="block15">“Hoşlanıyorum! Evet!”</p>

  <p class="block15">“Tabii ya.” Montunu eline aldı ve bana çarparak önümden geçti, ön kapıyı hızlıca açtı ve sonra ardından sertçe çarptı.</p>

  <p class="block15">Donakaldım. Kesinlikle geri gelmeyecekti. Bunun için yazı tura atılmazdı. Çözümlemeye çalıştım fakat her defasında ne kadar nefret dolu olduğu noktasında tıkandım.</p>

  <p class="block15">Beni umursariıamıştı, benden hoşlanmamıştı bile, yalnızca ne kadar aptal olduğumu düşünmüştü. Yaptığım şeyin saçmalık olduğunu düşünmüştü. Yaşadığım şeyin adaletsizliği beni nefessiz bıraktı, Onun yerinde olsaydım nasıl hissederdim? Bana AÖS’yi çözmeye yardım etmek için ilaç denemelerine gönüllü olduğunu söyleseydi.</p>

  <p class="block12"><span class="text5">Hayatına mal olacak olsaydı. Ne kadar cesur olduğunu düşünmez miydim? Onu takdir etmez ve hatta daha fazla sevmez miydim? Birlikte geçireceğimiz son kısa zamanları daha iyi kılmak için uğraşmaz mıydım? Ona</span> <span class="text11">destek</span> <span class="text5">olmaz mıydım? Ayağa kalkıp gürültü yapmak, bağırmak ve eşyaları fırlatmak istedim.</span></p>

  <p class="block15">Ancak masada oturup kollarımın arasına gömüldüm.</p>

  <p class="block15">Hareket etmeme izin vermedim. Kendimi sıkıştırıp kapının altındaki küçücük bir delikten diğer odaya geçirsem nasıl hissederim diye düşünmeye zorladım. Eğer o gönüllü olmuş olsaydı, “Bu yapacağım şeyi seni önemsediğimden daha fazla önemsiyorum,” derdi. Başlangıç olarak, “Sana, bu durumu seninle tartışacak kadar güvenmedim ve aslına bakarsan ne düşündüğün umurumda değil çünkü her şekilde kendimi memnun edeceğim,” derdi. “Ben senden daha üstünüm çünkü sen ortalığı bulandırıp gösteri gibi küçük aptal eylemlerde bulunurken ben dünyayı kurtarıyorum.”</p>

  <p class="block15">Düşünmek için kafamı o kadar zorladım ki gözlerimin kafamdan dışarı fırlayacağım hissettim. Beni seviyor olamazdı.</p>

  <p class="block15">Beni kimse sevemezdi. Yapacak olduğum şey dünyanın en bencilce işiydi. O kadar uzun süre orada oturdum ki artık hangisi tahta sandalye ve hangisi Jessie’nin sıska ve kemikli kıçı bilemiyordum. Kimseden yardım istemeye hakkım yoktu çünkü kendimi bilerek ve isteyerek onlardan uzaklaştırıyordum.</p>

  <p class="block12"><span class="text11">Onun evine gidemezsin,</span> <span class="text5">dedim kendime. Gidip sana iyi davranmasını isteyemezsin, onu öpemez ve ona sarılamazsm çünkü haklı, bu bir yalan. Yapacak olduğun şeyi onu sevdiğinden daha çok seviyorsun. Sanki insan olmaktan çıkmış gibiydim. Eğer bu şekilde devam edersem yalnız kalacaktım.</span></p>

  <p class="block15">Anne ve babamı üzmüş, arkadaşlarımı kızdırmış, herkesi geride bırakmıştım.</p>

  <p class="block12"><span class="text5">Oysa buna bir son verirsem Baz ve ben birlikte mutlu olabilirdik. Sal’i görebilirdim ve zamanla o da eski haline dönerdi. Anne ve babama göz kulak olabilir, Mandy’nirt hastalığının getirdiği berbat durumdan sonra daha iyi hisseti melerine yardımcı olabilirdim. Sevebilir ve sevilebilirdim] Fakat bütün bunları kaybetmenin verdiği duygusallıkla dü-j şündüğümü zaten biliyordum. İdrak etmenin yarattığı şok, Kuzey Kutbu’na paraşütle iner gibi soğuktu. Yalnız olmak ve bunun gerçek olduğunu, diğer her şeyin oyun olduğunu bilmek. Diğer her şey hayatımın bir</span> <span class="text11">resmiydi</span><span class="text5">, bir hikâyeydi Klinikteki o iğneye doğru ilerlemek, bu gerçekti. Doğrudan o iğneye fırlatılmış bir oktum ve kimseden herhangi bir sempati ya da iyilik bekleyemezdim.</span></p>

  <p class="block11"><span class="text">Sonunda sandalyeden kalkıp mutfaktaki su ısıtıcısı- m açmaya gittiğimde yüz yıl yaşlanmıştım. Tıpkı Rip Winkle8* gibi. Kalbim buz tutmuştu.</span> <span class="text18">o</span> <span class="text8">ABD’li yazar</span> <span class="text19">Washington</span> <span class="text8">Irving’in 1819’da yayımlanan kısa hikâyesindeki başkahramandır. (e.n.)</span></p>

  <p class="block13">Bölüm</p>

  <p class="block12"><span class="text5">Mandy’yi bir daha görmedim. Babamın deyişiyle öğleden sonra kötüye gitmişti ve doktoru çağırmışlardı. Doktor da hemen oracıkta ona sakinleştirici yapmıştı. O noktadan sonra gerçekten de çoktan gitmiş gibiydi.</span></p>

  <p class="block15">Babam, Mandy’ye sakinleştirici verildikten sonraki gece eve geldi, teyzem ve annem hakkında konuştuk ve fotoğraf kutusunu çıkarıp küçüklüğümden kalma eski fotoğraflara baktık. Mandy’nin bizimle birlikte tatildeyken resimleri..</p>

  <p class="block15">. Mandy bana bisiklete binmeyi öğretirken, Mandy gülüp su sıçratırken, denizatı kuklamı dans ettirirken... Cenazesinde duvara asmak için en iyilerini seçtik. Anne ve babamın çok yakında bunları benim için de yapmak zorunda kalacaklarını biliyordum. Bunu düşünmeyi kaldıramadım.</p>

  <p class="block15">Plajda boş boş yürüyüp sırıtırken ya da ağzıma avuç dolusu kumu sokarken çekilmiş resimlerime bakınca ilk defa bebeğimi hayal ettim. Bebek... Benim çocuğum. Onu anne ve babamlayken hayal ettim. Üçünü bir arada hayal ettim ve kıskandım, memnun oldum ve aynı zamanda dehşete kapıldım.</p>

  <p class="block15">Babam bana bir grup EKFİ kadınının -ülkenin her yanında Uyuyan Güzel programının bulunduğu kliniklerde yaptıkları gibi- kliniğin önünde nöbet tuttuklarını söyledi.</p>

  <p class="block15">Kapılara güvenlik görevlileri yerleştirilmişti fakat aynı zamanda laboratuvar çalışanlarından bir kişi, embriyolara karşı herhangi bir tehdidin önüne geçmek için nöbet çizelgesine göre sürekli çalışıyordu. Babam da beş günde bir geceyi orada geçiriyordu.</p>

  <p class="block15">Sabah olup gittiğinde odamdan üç çanta dolusu eşyayı Ashton’daki çocuklar için hayır kurumuna götürdüm. İçerideki manzara bunaltıcıydı: Tezgâhın, masaların üzerinde ve yerde hâlâ açılmayı bekleyen çanta yığınları vardı. Benimkini nereye koymam gerektiğini sorduğumda kadın omuz silkti. Artık kimsenin hiçbir şey satın almadığım söyledi.</p>

  <p class="block15">İnsanlar yalnızca daha fazla eşya getiriyorlardı. Kadin giysileri ve ev eşyaları,.. Başa çıkabileceklerinden çok fazla eşya vardı. Kamyon dolusu ayrıştırılmamış eşya gönderiyorlardı.</p>

  <p class="block15">Hiç kimsenin işine yaramayacak değerli eşyalarımdan ayrılmak içimi sızlatıyordu. Daha sonra odamı temizlemek zorunda kalacak olanların annem ve babam olduklarını hatırladım ve bu işi hallettiğime sevindim.</p>

  <p class="block15">Dükkândan çıkarken telefonum çaldı. Lisa’ydı. Son planını anlatmak için arıyordu. Hâlâ çocuk evinden ayrılıp kardeşiyle yaşayabileceği bir köy evine taşınmak istiyordu.</p>

  <p class="block15">Dolaylı yoldan öğrendiğine göre annesiz çocukların çalıştırdığı küçük bir çiftlik evi vardı ve onu da çağırıyorlardı. Yer Galler’deydi ve onunla birlikte görmeye gidip gidemeyeceğimizi soruyordu. “Gereksiz olduğunu düşündüğünü biliyorum,” dedi, “Fakat yine de gelip bir bakabilirsin, değil mi?”</p>

  <p class="block15">Beni gönüllülükten caydırmakla ilgili bir şeyden bahsetme- di fakat kelimelerinin ötesindekileri duyabiliyordum. Sorun değildi, Bana sorduğu için memnun oldum, kendi başıma olmaktan sıkılmıştım. Cuma günü saat dokuzda Piccadilly’de buluşup trenle Galler’e gitmek üzere anlaştık. Bisikletimi getirmemi söyledi çünkü istasyondan epeyce uzakta olduğunu söylemişlerdi.</p>

  <p class="block15">Cumadan önce halletmem gereken son bir şey vardı:</p>

  <p class="block12"><span class="text5">Klinikteki mülakatım. Dr. Nichol, ne durumda olduğumu ve danışmanla başka bir seans daha isteyip istemediğimi soran bir mesaj göndermişti. Ben de ona cevap yazdım:</span> <span class="text11">Hayır.</span></p>

  <p class="block15">Bildiğim kadarıyla hakkımda son kararın verileceği yer işte bu mülakattı.</p>

  <p class="block15">Bunu düşünmemeye çalıştım, aklımı konudan tamamen uzakta tutmaya çalıştım. Oraya gidecektim ve sadece, “Evet,” diyeceklerdi. Beynimin derinliklerinde, “Hayır,” deyişlerinin kıpraşan ihtimaline izin verdim; yaşamak için bir hayat daha. Bu oldukça uzak ve ürkütücü geldi.</p>

  <p class="block15">Klinik mülakatına hazırlanmak için saatlerce oyalandım.</p>

  <p class="block15">Sal’in kurmalı rahibesini şans için çantama koydum, üç farklı kıyafet birleşimi deneyerek kendimi daha da garip hissettim. Sonra geç kalacağımı ve otobüs durağına koşmak zorunda olduğumu fark ettim. Hava değişti, ılık ve boğucuydu; otobüse bindiğimde terliyordum. Çantamı dizlerimin üzerinde dengeleyip yol boyunca bir heykelmişim gibi hissederek dümdüz önüme baktım. Hemşire beni daha önce hiç görmediğim bekleme odasına aldığında içeride yeni bir kız oturuyordu. Birbirimize baktık ve başımızla selam verdik, ikimizin de nasıl gülümsendiğini hatırlayabileceğim sanmıyordum. En azından Rosa değildi. Kız hemen çağrıldı.</p>

  <p class="block15">Çantamdan kitabımı çıkardım ve kız dışarı çıktığında ona bakmak zorunda kalmamak için sayfalara bakmaya başladım. Ağladığım ya da güldüğünü ya da mülakatın onda yarattığı etkiyi görmek istemiyordum. Zaman yavaş geçti.</p>

  <p class="block15">Sonunda beni çağırdıklarında Dr. Nichol masasında oturmuş bir şeyler yazıyordu. Ayağa kalktı ve gelip omzuma dokunup beni rahat koltuğa aldı. Sonra tam karşıma bir sandalye çekti. “Pekâlâ, Jessie,” dedi. “Nasıl hissediyorsun?”</p>

  <p class="block15">“Bilmiyorum.”</p>

  <p class="block15">“Şaşırmadım,” dedi. “Bu çok büyük bir karar. Ailen ne diyor?”</p>

  <p class="block15">“Aslına bakarsanız beni bir sene daha beklemeye ikna ettiklerini düşünüyorlar.”</p>

  <p class="block15">“Ah!”</p>

  <p class="block15">“Çok yaşlı olacağım, değil mi?”</p>

  <p class="block15">Kafasını salladı. “Dr. Golding on altı buçuk yaşın üzerindeki kimseyi almıyor. Uyuyan Güzel istatistikleri, hamilelikte her bir ayın canlı doğum anlamında büyük fark yarattığını gösteriyor.”</p>

  <p class="block15">“Anne ve babam bunu biliyorlar.”</p>

  <p class="block12"><span class="text5">“Belki de anneni</span> <span class="text11">Yaşam için Anneler</span> <span class="text5">toplantısına götürmelisin,” dedi. “Kadınların iyi bir destek ağı var. Süreci anlıyor ve birbirlerine yardımcı oluyorlar.”</span></p>

  <p class="block15">Anneme konuyu yeniden açmaya pek istekli değildim.</p>

  <p class="block15">“Peki ya sen? Kendini nasıl hissettin?”</p>

  <p class="block15">“Aslında kafam biraz karıştı.” Birdenbire aklıma geldi, ne halt yediğimi bilmediğimi sanabilirdi. Tek yapmam gereken dürüst olmaktı ve kendimi kurtarabilirdim. O ana kadar kendimi kurtarmak istediğimi bilmiyordum, bedenimde hain bir kemik olduğunu bilmiyordum.</p>

  <p class="block15">“Uyuyabildin mi?”</p>

  <p class="block15">“Bazı geceler uykusuzluk çektim.” Güldüm, böylece acınası bir halim olduğunu düşünmeyecekti.</p>

  <p class="block15">“Sevindim,” dedi. “Böyle bir kararla yüz yüzeyken sakin olmuş olsaydın bu çok garip olurdu. Tahmin edersin ki hezeyanları olan kızların buraya gelmesini istemeyiz. Zor ve fena bir yol seçiyorsun, bunun için insanlar gelecekte sana minnet duyacaklar fakat aynı zamanda senin için tek son ölüm. Bunun hakkında gerçekçi bir şekilde düşünmelisin.</p>

  <p class="block15">Belli bir noktadan sonra geri dönüş olmayacak ve karakterinin bütün gücüne ihtiyacın olacak.”</p>

  <p class="block15">Düşünmeye çalıştım fakat başım dönüyordu.</p>

  <p class="block15">“Ne kadar zamana ihtiyacın varsa kullan,” dedi. “Bu senin kararın. Şu anda bir şey söylemeni istemiyorum, bugün bir karar vermeni de istemiyorum. Sadece gitmeni ve ne kadar süre gerekiyorsa hayatına devam etmeni istiyorum, ta ki tamamen emin olana kadar. Eğer altı ay boyunca emin olamazsan sorun yok; bu, yapmayacağın anlamına gelir. Tamam mı? Bunu yapmamanın ne zararı ne de utanılacak bir yanı var. Şu anda emin değilsin, anlıyorum ve dünyada seni baskı altına sokmak isteyecek hiç kimse yoktur. Bununla yaşa, nasıl hissettiğine bak, netleşip netleşmediğini gör. Tamam mı?”</p>

  <p class="block15">Biraz rahatlamaktan ve biraz da onları kandırmaktan dolayı sinirim bozulduğu için güldüm. “Emin olduğum zaman ne olacak?” diye sordum.</p>

  <p class="block15">“Beni arayabilirsin.” Üzerinde numarası bulunan bir kart verdi. “Kliniği ya da cep telefonumu arayabilirsin. İstediğin zaman ara.”</p>

  <p class="block15">“Peki, o zaman beni seçecek misiniz?”</p>

  <p class="block15">“Eğer bunu yapmayı gerçekten istediğini bilirsen o zaman programa dâhil olmandan memnun oluruz.”</p>

  <p class="block15">Bir yumru gibi öylece oturdum. Direndiğim şeyin ne olduğunu anlayamıyordum. Kararımı vermiştim. Kesinlikle, uzun zaman önce kararımı vermiştim. “Size gelip evet dersem bana tam olarak neler olacağını anlatır mısınız?”</p>

  <p class="block12"><span class="text5">“Gebelik önleyiciyi çıkarıyoruz. Bir ısı çizelgesi veri</span><span class="text16">Jessie Lamb’tn Vasiyeti</span> <span class="text5">yoruz, böylece regl döneminin ne zaman olduğunu öğreniyor ve yerleştirme için en uygun zamanı belirliyoruz,”</span></p>

  <p class="block15">“Şimdi yapabilir miyiz?”</p>

  <p class="block15">Duraksadı. “Erkek arkadaşın var mı?”</p>

  <p class="block15">“Hayır. Hayır. Gebelik önleyiciye ihtiyacım yok. Onu bugün çıkartırsanız sevinirim.”</p>

  <p class="block15">“Fakat niçin?”</p>

  <p class="block15">“Çünkü... Çünkü bunu yapmak istediğimi biliyorum ve yavaş yavaş çıldırıyorum. En azından gebelik önleyiciyi çıkartırsanız bir adım daha ilerlediğimi bilirim. Ve eğer sonunda yapamazsam...”</p>

  <p class="block15">“Her zaman geri takabiliriz,” diye tamamladı. “Pekâlâ, Jessie, madem öyle istiyorsun.” Beni masasının yanındaki koltuğa oturttu ve kolumun üzerinde pır pır eden küçük bir alet kullandı. Bir süre dişçi matkabındaki gibi titreşimler hissettim, sonra acıyı hissettim. Soğuk bir şeyle üzerini sildi ve sargı beziyle kapattı. Gözümün önüne Mandy’nin jiletle gebelik önleyiciyi sökmesi geldi. Ne istediğini biliyordu.</p>

  <p class="block15">Dr. Nichol bana bir ısı çizelgesi verdi ve nasıl kullanmam gerektiğini açıkladı. Son reglimin zamanını girdik ve ne zaman tekrar başlaması gerektiğini hesapladı. El sıkıştıktan ve vedalaştıktan sonra en azından acıyla sızlayan kolumda bir rahatlama oldu. Çizelgeyi düzgünce katlayıp çantama koydum.</p>

  <p class="block15">Dr. Nichol’ün ofisinden çıktıktan sonra gördüğüm ilk kişi Rosa’ydi. Dışarıda basamaklarda oturuyordu. “Hâlâ kararlı mısın?” Suratı biraz komik gözüküyordu. Onu geri çevirdiklerini tahmin ettim.</p>

  <p class="block15">“Evet. Tabii ki. Ya sen?”</p>

  <p class="block15">“Evet. Bir ay içinde,” dedi.</p>

  <p class="block15">“Ah!” Ona yeniden baktım ve yüzüne aşırı makyaj yaptığını fark ettim. Yüzüne bir şeyler olmuştu. Ayağa kalktı ve benimle birlikte otobüs durağına doğru yürüdü. “Uzaklaşıp yeniden düşündün mü?” diye sordum. “Son kararını vermeden önce?”</p>

  <p class="block15">“Buna ihtiyacım yoktu! Başından beri yüzde yüz emindim.”</p>

  <p class="block15">“Öyleyse bir sonraki gelişin...”</p>

  <p class="block15">“Kalmak için olacak!”</p>

  <p class="block15">“Annen bu konuda gerçekten rahat mı?”</p>

  <p class="block15">“Evet, sana söyledim. Bir video hazırlıyor.” Bir sessizlik oldu. “Beni kızdırmak istediğinde bunu yapacak kadar cesur olmadığımı söylüyor. Fakat yapacağım. Ona göstereceğim.”</p>

  <p class="block15">“Peki ya erkek arkadaşın?”</p>

  <p class="block15">“Ah! Onu terk ettim. Ezik.” Güldü. “Facebook sayfamı görmelisin. Yüzlerce hayranım var, eğer şansları olsa benimle çıkacak yüzlerce iyi görünümlü erkek var. Bana ne kadar cesur olduğumla ilgili mesajlar gönderiyorlar. Ona ihtiyacım yok. Başka birini seçebilirim.”</p>

  <p class="block15">“Bunu Facebook’a mı koydun? Gönüllü olduğunu?”</p>

  <p class="block15">.. “Evet.”'</p>

  <p class="block15">“Fakat bunu bir sır olarak saklamamız gerekiyordu.”</p>

  <p class="block15">“Artık gerek yok. Yakında yüzlerimizi bütün dünya tanıyacak.”</p>

  <p class="block15">Dr. Nichol kesinlikle onun gerçek yüzünü görmüş olmalıydı.</p>

  <p class="block15">Keşke gönüllü olmasaydı, yaptığımız işi lekeliyordu.</p>

  <p class="block15">Belki de yalan söylüyordu.</p>

  <p class="block15">O gece geç saatte babam evi aradı, Mandy’ye gitmişti ve her şey kontrol altındaydı. Eğer benim için sorun olmazsa tekrar gidip annemin yanında kalacaktı çünkü Mandy’nin geceyi çıkaramayacağını düşünüyordu. Lisa’yla birlikte Galler’e gideceğimi söyledim. Ona başka bir şey söylememin bir anlamı yoktu. Belirsizlik, eşiğin altından geçmeden önce çözmek zorunda olduğunuz bir bulmacaydı. Yapacaktım, yapacağımı biliyordum; fakat ‘evet’ diyebilmem için bir şeyin dilimi çözmesi gerekiyordu.</p>

  <p class="block15">Sabah olunca ateşimi ölçtüm ve çizelgedeki uygun yere bir çarpı işareti koydum. Bisikletimi bahçedeki alet kulübesinden dışarı çıkarmak büyük bir yenilikti. Tekerleklerin jantlarında eskiden kalmış kaim çamur öbekleri vardı. Sal ile maratona katıldığımızdan beri orada duruyor olmalıydılar.</p>
</body>
</html>
