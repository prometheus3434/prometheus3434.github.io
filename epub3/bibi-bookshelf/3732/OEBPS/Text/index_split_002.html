<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Jessie Lamb'ın Vasiyeti</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9">Pazar Sabahı</p>

  <p class="block10"><i class="calibre3">O</i> gittiğinden beri ev çok sessiz. Düşmemeye dikkat ederek kalkıyorum ve ayaklarımı sürüyerek pencereye gidiyorum.</p>

  <p class="block10">Işık, yan komşunun bahçesindeki dev ağacı tarafından kısmen engellenmiş. Bulunduğum evin yakınında kimse yaşamıyor.</p>

  <p class="block10">Alnımı pencereye yaslıyor ve ot bürümüş bahçeye dikkatle bakıyorum. Soğuk pencere nefesimle anında buğulanıyor.</p>

  <p class="block10">Atlamak için yüksek olduğunu biliyorum. Zaten pencereler kilitli ve anahtar yok. Odanın içinde ayaklarımı sürüyor, kapıya ulaşana kadar sol elimi duvarın üzerinde tutarak dengemi koruyorum. Ne olur ne olmaz diye tekrar deniyorum.</p>

  <p class="block10">Köşeye benim için peynirli sandviç ve plastik bir şişede portakal suyu bırakmış. Bütün gün dışarıda kalmayı planlıyor olmalı. Neyse... En azından bütün gün tekrar tekrar aynı şeyleri söylemesini dinlemek ya da ağladığını veya huzursuz adımlarla evin içinde dolandığını görmek zorunda kalmayacağım. En azından şimdi düşünecek zamanım var ve kendimden başka endişelenmem gereken hiçbir şey yok.</p>

  <p class="block10">Bisiklet kilidini yeniden kontrol ediyorum. Açık mavi plastik kaplı olanlarından, plastiğin içinde gümüş kabloyu görebilirsiniz. Her iki ayak bileğimin etrafına da bir tanesini üç kez dolamış ve kilitlemiş, halhal gibi. Ve üçüncüsünü de diğer ikisinin içinden geçirip düğümlemiş ve kilitlemiş.</p>

  <p class="block10">Halkalar bileğimden kayamayacak kadar darlar. Ayaklarımı birbirinden yalnızca on beş santimetre ayırabiliyorum. Bu da zincire vurulmuş bir mahkûm gibi ayaklarımı sürümeme neden oluyor. Halkaların mesafesini korumam gerekiyor, yoksa kilidin takılı olduğu halka bollaşınca diğerleri daralıyor ve canım acıyor.</p>

  <p class="block10">Bana kapaklı bir kova ve tuvalet kâğıdı bırakmış fakat bunları kullanmam çok zor çünkü ayaklarımı düzgünce çömelebilecek kadar birbirinden uzaklaştıramıyorum. Eğlenmem için bir bloknot ve kalem bırakmış. Uyku tulumum ve yastığım duvara karşı yaslanmış. Bozuk ısıtıcı nihayet çalışıyor ve artık o kadar üşümüyorum.</p>

  <p class="block10">Beynim sonunda kapana kısılmış bir fare gibi davranmayı kesti. Kendini oradan oraya savurmayı ve kendi kuyruğunu kovalamayı bıraktı. Ne de olsa beni burada sonsuza kadar tutamaz. Tüm yapmam gereken oturup beklemek.</p>

  <p class="block10">Onca ağlamamdan sonra burun kemiğimin üzerinde bana garip bir biçimde haz veren bir ağrı başladı ve şimdi bir daha ağlayacağımı sanmıyorum. Yerde uyumaktan dolayı bedenim biraz tutuldu fakat yine de o kadar kötü değil.</p>

  <p class="block10">Daha kötü olabilirdi. Duvarlar boyunca yine ayaklarımı sürüyorum, sonra piknik masasına ve odanın ortasına yerleştirdiği sandalyeye dönüyorum. Sürüyerek konumumu düzeltiyorum ve sandalyeye oturuyorum. Bloknotun ilk sayfasına ismimi yazıyorum: Jessie Lamb.</p>

  <p class="block11"><span class="text">Benden ne yaptığım hakkında düşünmemi istiyor. Şu an öyle bir şey yapıyor değilim. Beklemedeyim ve bu nere</span><span class="text3">Jane Rogers</span> <span class="text">deyse artık burada değilmişim gibi hissettiriyor. Amacına ulaşmak için koşturan o Jessie Lamb değilim.</span></p>

  <p class="block10">Bisiklet kilitlerinin anahtarlarının yere düşürülmüş olduğunu görsem onları yerden alıp bileklerimi çözer miyim?</p>

  <p class="block10">Özgür kalmanın bir yolunu bulmaya çalışır mıyım? Belki yalnızca fark etmemiş gibi yapar ve esir olarak kalırım. Tutsak olmak ve düşünmek zorunda olmamak bir bakıma ra hatlatıcı.</p>

  <p class="block10">Etkin olmak yerine, edilgen olmak...</p>

  <p class="block10">Bana bir çıkış yolu sunmaya çalışıyor. Böylece eğer gösterdiği şeyi yapmazsam, korkaklığımla yüzleşmek yerine onu suçlayabilirim.</p>

  <p class="block10">İstediğin bu mu?</p>

  <p class="block10">Büyükannemin evini kontrol etmeyi önerdiğinde onunla aptal gibi arabaya atlamamı başka ne açıklayabilir?</p>

  <p class="block10">Arkadaşça bir davranışta bulunduğunu düşündün, öyle düşünmek istedin.</p>

  <p class="block10">Evet... Fakat o zaten seni durdurmak için her ne gerekirse’ yapacağı tehdidini savurmuştu. Öyleyse alıkoyulacağım bilerek mi arabaya bindin? Aslında istediğin bu muydu?</p>

  <p class="block10">Ah! Bütün bunlarla canımı sıkamam. Üstüne gelmesine izin vermek yeterince kötü değil mi?</p>

  <p class="block10">Mantıklı olan, o ne istiyorsa yapmak: Yaptıklarım hakkında düşünmek. Gerçekten de... Kâğıda yaz. Hatırla, yeniden hatırla, bir araya getir. Çünkü bu bir kanıt olacak, değil mi? Gerçekten yapmak istediğin şeyi yaptığının kanıtı. Şunun kanıtı: Ben, Jessie Lamb. Zihinsel ve fiziksel sağlığımın yerinde olduğunu kabul ederek kararımın bütün sorumluluğunu üzerime alıyorum ve hak ettiğim sona doğru devam etmek istiyorum.</p>

  <p class="block10">Bloknot üzerindeki ismimin altını çiziyorum. Asıl sorun, nereden başlamalı? Benim hikâyem nereden başlıyor?</p>

  <p class="block10">Kendi başlangıcım... Sanırım doğduğum gün...</p>

  <p class="block10">On altı seneyi yazmak mı, hayır olamaz!</p>

  <p class="block10">Hayır, fakat başından başlamak gerekir. O feci hissin ya da baskının kafamın içine yerleşip ısrar ederek bir şey yapmam gerektiğini, bir şey yapmam gerektiğini, bir şey yapmam gerektiğini yoksa patlayacağını söylemesinden öncesi.</p>

  <p class="block10">Yapmam gereken kaderimde neyse onu bulmam gerektiği.</p>

  <p class="block10">Olmuş olan her şeyi tam olarak yazacağım, kusursuzca ve dürüstçe yazacağım. Böylece kimsenin kafasında neyi, neden yapmak istediğime dair zerre şüphe kalmayacak.</p>

  <p class="block10">Bölüm</p>

  <p class="block12"><span class="text5">Rüzgâra kapılmış bir tüy kadar hedefsizdim. Haberlerdeki ve gazetelerdeki şeylerin yetişkinler için olduğunu düşünürdüm.</span></p>

  <p class="block10">Bu onların aptal, sefil, karmaşık dünyalarının bir parçasıydı; benimle ilgisi yoktu.</p>

  <p class="block10">Bir akşam, Roaches’m yukarısında bir hemzemin geçitte çitlerin üzerinde Sal, Danny ve başka birileriyle oturduğumuzu hatırlıyorum. Özellikle demiryolunun her iki tarafı, yanmış siyah fundalıklardan oluşan dik setten dolayı karanlıktı. Aşağıdaki vadide bulunan barın aydınlık pencerelerine ve yol boyunca geçen arabaların küçük, sarı gözlerine baktık. Bizim dışımızda herkes kapalı ortamlardaydı ve biz yukarıda, rüzgârlı karanlıkta, yüzümüzü vadinin diğer tarafında yükselen kara çalı kütlesine dönmüştük.</p>

  <p class="block10">Bir tren uğuldayarak geçti, Huddersfield’e gidiyordu.</p>

  <p class="block10">Sıcak hava akımı bizi neredeyse çitlerin üzerinden uçurdu.</p>

  <p class="block10">Danny, rayın üzerinde dengede durarak yürümemizi önerdi.</p>

  <p class="block10">En uzağa hangimizin gideceğini merak etmişti. “Tren gelirse atlarız,” dedi. “Yalnızca bir saat var.”</p>

  <p class="block10">Sal çitlerin üzerinden indi ve kollarını iki yana açarak ray boyunca sendeleyerek yürümeye başladı. Onu zar zor görebiliyordum, hareket ettikçe karanlığın içinde bir leke haline geldi. Dengesi bozulmuş muydu yoksa gözlerim onu karanlığın geri kalan kısmında seçemiyor muydu, bilemiyordum.</p>

  <p class="block10">Küfredince düştüğünü anladım ve sonra diğerleri denedi. Şarki söyler gibi yüksek sesle sayıyorduk. “Bir <i class="calibre3">ve</i> iki <i class="calibre3">ve</i> üç <i class="calibre3">ve</i> DÜŞTÜ!” Ona ilk gelebilecek kişiyi bekliyorduk.</p>

  <p class="block10">Sıra bana gelince rayı bile göremediğimi, yalnızca ayak tabanlarımda hissettiğimi fark ettim ve dengemi sağlayıp yolun sonundaki sinyal lambasına baktım. Kulaklarımı dolduran bir uğultu sesi vardı. Bunun rüzgârın sesi mi yoksa kendi kanımın sesi mi ya da diğerlerinin bağırışları ve gülüşmeleri mi olduğunu bilmiyordum. Fakat her şeyi, her ne olursa olsun yapabilirmişim ve hiçbir şeyin beni incitmeye gücü yetmeyecekmiş gibi hissettim. Kendime, eğer yirmi adım daha atabilirsem bunu kanıtlayabileceğimi söyledim.</p>

  <p class="block10">Yirmi birinci adımda raylardan atladım ve çitlere tırmanırken arkamdaki karanlığın içinden bir tren süratle fırlayarak ıslığıyla kulakları sağır eden bir rüzgâr savurdu. O an aniden kafamda bir düşünce belirdi: AÖS, onu düzeltebilirdim.</p>

  <p class="block10">Dünyadaki her şeyi yeniden iyi edebilirdim. Fakat kimse benden bunu istemediği için kendimi sıkıntıya sokmuyordum.</p>

  <p class="block12"><span class="text5">Bu, küçükken inandığınız saçma şeylere benziyor; benim uçabileceğime inanmış olmam gibi. Buna senelerce inandım fakat düşüncemi kendime sakladım. Eğer birine söyler ya da gösterirsem gücümü kaybedeceğimi biliyordum, bu yüzden kittıseye bir şey söylemedim. İnanmış-</span> <span class="text5">ıo</span> <span class="text5">tim... Gerçekten ihtiyaç olduğunda uçabileceğimi biliyordum.</span></p>

  <p class="block10">Neyse ki hiçbir zaman gerekmedi.</p>

  <p class="block10">Şimdi beni utandıran şeyleri hatırlıyorum... Anne ve babamla Scarborough’dan dönüyorken York’un etrafındaki bütün yollar Minster’daki toplu cenaze töreni yüzünden tıkalıydı. Babam yola çıkmadan önce yol durumunu internetten kontrol etmeyi unutmuştu ve ben eve dönüp Sal’i aramak için sabırsızlanıyordum. İki saat boyunca trafikte sıkışıp kalmıştık. Arabaların içindeki kederli insanlara bakıp şöyle dediğimi hatırlıyorum: “Yas tutmak için neden sadece evlerinde duramıyorlar? Bu, ölen kadınların umurunda olmayacaktır!”</p>

  <p class="block10">Bunun normal olduğunu düşünmüştüm, bütün mesele bu. Küçükken her şeyin normal olduğunu düşünürsünüz.</p>

  <p class="block10">Eğer annenizin sivri bir kafası ve yeşil kulakları olsaydı, bunun normal olduğunu düşünürdünüz. Yalnızca büyüdüğünüzde herkesin öyle olmadığını fark edersiniz. Gitgide içinde yaşadığınız zamanın da tuhaf olduğunu öğrenirsiniz, her zaman böyle olmamış olduğunu. Kendinizi ne kadar rahatsız ve güvensiz hisseder ve herkes gibi olmanın ve uyum sağlamanın bir yolunu bulmaya çalışırsanız, bir o kadar normallik sizden uzaklaşır çünkü böyle bir şey mümkün değildir. Ya da olsa bile, sizinle aynı fikirde olan birini bulmak zorundasınız. Kişisel olarak ben bunu becerememiş gözüküyorum.</p>

  <p class="block10">O zamanlar Sal benimle hemfikirdi. Birlikte bütün cevapları biliyorduk. Kadınların ölmesinin normal olduğunu düşünüyorduk ya da daha da kötüsü, neredeyse bunu hak etmiş olabileceklerini çünkü utanç duyulacak bir şey yapmış olduklarını düşünüyorduk. Eğer öldüyseniz, bunun en azından bir parça sizin hatanız olması gerektiğini düşünüyordum.</p>

  <p class="block10">Böyle bir kaderi kendinize doğru çekmek için ıı -özellikle AÖS için- içinizde kötü bir şey olmalıydı ve seks yapmış olmalıydınız.</p>

  <p class="block10">Bildiğimiz ölen ilk kişi bu kurala tamamen uyuyordu.</p>

  <p class="block10">Caitlin McDonagh, onuncu sınıfa gidiyordu. İlkokuldan öğretmenleri ve anne-babamın tanıdığı kadınları saymıyorum çünkü onlar yetişkindi ve yetişkinler (o zamanlar bana göre) hep yaşlıydı ve ölmeye meyilliydi.</p>

  <p class="block10">Oysa Caitlin tarih dersinde hıçkırarak ağlamaya başladı, onu ofise götürdüler ve bir daha geri gelmedi. En iyi arkadaşı bize onun hamile olduğunu söyledi ve biz de onu yirmi yaşlarındaki pespaye erkek arkadaşıyla hayal ettik, hak edilmiş gibi gözüküyordu. Yine de yetkililer okula geldiler ve -çoğumuzun erkek arkadaşı bile olmamasına rağmen- birkaç hafta sonra hepimize Implanon1 yerleştirdiler.</p>

  <p class="block10">Böylece kötü bir şey yaparsak hiçbirimiz Caitlin gibi cezalandırılmayacaktık.</p>

  <p class="block10">Sal ve ben meraklıydık fakat başımızı belaya sokmamaya dikkat ediyorduk. Ta ki Sal, halasına olanları duyduğu güne kadar... Sal’in, giysileri yere atılmış yatak odasındaydık ve ikimiz de annesinin aşağıdan gelen telefondaki endişeli sesini dinlememeye çalışıyorduk.</p>

  <p class="block10">“Geçen gece haberlerde çıkan şu doktorları gördün mü?” diye sordu Sal.</p>

  <p class="block10">“Sanmıyorum.”</p>

  <p class="block10">“AÖS’nin beyne neler yaptığını gösterdiler. Beynine delikler açılmasına neden oluyor gibi. Dediklerine göre bu hastalığa yakalanan kadınların beyni İsviçre peynirine dönüyor.”</p>

  <p class="block10">“Bu çok iğrenç...”</p>

  <p class="block10">“Evet, gitgide beyinlerinin bir parçasını kaybediyorlar, dengede duramıyorlar ve bir şeyleri unutuyorlar.”</p>

  <p class="block13">1 Gebeliği önlemesi için deri altına yerleştirilen çubuk, (ç.n.)</p>

  <p class="block12"><span class="text5">“Sence acı veriyor mudur?”</span></p>

  <p class="block10">“Söylemediler. Bazıları gerçekten çok hızlı ölüyor.</p>

  <p class="block10">Hasta olduktan yalnızca üç gün sonra.”</p>

  <p class="block10">Ölümün yaklaştığını bilmenin, işin en kötü kısmı olduğu konusunda anlaştık. Beyninin İsviçre peynirine döneceğini kim bilmek ister ki? Bir süre sessizlik içinde oturduk.</p>

  <p class="block10">Sal’in, odasında bir dolu kurmalı oyuncağı vardı. Onları biriktiriyordu, biz de bir rahibeyi ve bir Lisa Simpson’ı kurup masasının üzerinde yarıştırıyorduk. Yarışı rahibe kazanmıştı. Posta kutusu şeklinde kalem açacağını ve bir oyuncak arabayı da yarışa dâhil ettik. Dördü birlikte daha zor oluyordu çünkü hepsini kurduktan sonra her bir elinizle tutmamız gerekiyordu. Kendi kendime eğer yine rahibe kazanırsa AÖS’nin tedavisini bulacaklarını söyledim. Fakat Lisa masanın kenarından yere düştü ve rahibe ile posta kutusu çarpıştı.</p>

  <p class="block10">“Belki de asla çocuklarımız olmayacak,” dedi Sal.</p>

  <p class="block10">“Bugün yaşayan en genç insanlar yaşlandığında...”</p>

  <p class="block10">“Yeryüzündeki son insanlar olacaklar.” Yıllardan beri haberlerde geçiyordu fakat gerçekten ilk defa şimdi görebiliyordum.</p>

  <p class="block10">“Biz yaşlandıkça hiç çocuk <i class="calibre3">kalmayacak.’'’</i></p>

  <p class="block10">“Okulları kapatmak zorunda kalacaklar.”</p>

  <p class="block10">“Çocukların ihtiyacı olan şeyleri bir daha hiç yapmayacaklar.”</p>

  <p class="block10">“Bebek bezleri, kıyafetleri, arabaları.”</p>

  <p class="block10">“Gerçekten çok garip olacak.”</p>

  <p class="block10">“Ve biz yaşlandığımızda herkes yaşlı olacak. İşe giden kimse olmayacak.”</p>

  <p class="block10">“Ne dükkânlar ne çöpçüler ne de otobüsler..</p>

  <p class="block10">“Hiçbir şey... Her şey yavaş yavaş duracak.”</p>

  <p class="block10">Sal televizyonu açtı. Hindistan’da kutsal bir yerde bir isyan çıkmıştı. Çok sayıda kadın oraya dua etmeye gitmişti ve birisi paniklemişti. Bu yüzden pek çoğu ezilerek ölmüştü.</p>

  <p class="block10">Sal televizyonun sesini kapattı. “Ev ödevlerimizi yapmamızın pek bir anlamı kalmadı, değil mi? Eğer neslimiz tükenmek üzereyse...”</p>

  <p class="block10">Anlamı kalmamış olabilecek her şeyi düşündük. Üniversite, iş, evlenmek, inşaat, çiftçilik, yolları onarmak...</p>

  <p class="block10">“Öleceğimiz zamana kadar kendimizi eğlendirmeye çalışmaktan başka yapacak bir şey olmayacak,” dedi Sal.</p>

  <p class="block10">“Ne yaptığımızın önemi kalmayacak. Kimsenin umurunda olmayacak,”</p>

  <p class="block10">Son cesetleri yakacak ya da gömecek kimse olmayacağı için endişelenmeye başladım. Sonra muhtemelen hayvanların onları yiyeceğini düşündüm. “Dünya gerçekten huzurlu olacak. Bir daha ne arabalar ne uçaklar ne fabrikalar ne de kirlilik. Şehirleri yavaş yavaş bitkiler kaplayacak...”</p>

  <p class="block10">Yavaşça dağılacak olan evlerimizi, rüzgârda açılıp kapanan kapıları, çöken çatıları ve yerlerine yuvalanmış kuşları ve hayvanları düşündük.</p>

  <p class="block10">“Diğer başka türler egemen olacak,” dedi Sal ve hangisi olabileceği konusunda tartışmaya başladık.</p>

  <p class="block10">Hayvanat bahçelerindeki tüm hayvanlar son insanlar ölmeden önce serbest bırakılmalıydı. Bu da birkaçımızın kökünü daha bile erken kazıyabilirdi. Yeni bölgelerindeki hayata uyum sağlamaya çalışan bu hayvanlar kontrolü ele geçirebilirdi. İngiltere’de yeniden kurtlar ve ayılar olabilirdi.</p>

  <p class="block10">Kaplanlar, artık güdülmeyen ineklerden geçimini sağlayabilirdi.</p>

  <p class="block10">Ağaç dalları yolların üzerine saçılacak ve çalılar deli gibi büyüyecek ve asfaltlardan otlar fışkıracaktı. Yüz sene sonra dünya, tehdit altındaki türlerin yeniden ürediği, denizde harika balık sürülerinin olduğu, eski kilise kulelerinde kartalların yuva yaptığı büyük bir doğa parkı olacaktı.</p>

  <p class="block10">Bu bana, Âdem ve Hawa işleri batırmadan önce ne kadar güzel olduğu söylenen cennet bahçesini düşündürttü.</p>

  <p class="block10">“Yine de kollarının arasında bir bebeği asla tutamayacağım hayal et.” Sal televizyonun sesini açtı. Dans eden yoğurt kaplarının olduğu reklam çıkmıştı. Her zamah reklama yüksek ve cırtlak bir sesle eşlik ederdik, öyle de yaptık.</p>

  <p class="block10">Sonra annesi gözleri yaşlı yukarı geldi ve Sal’e halasıyla konuştuğunu söyledi. Halasının hamile olduğunu bile bilmiyordum. Tek düşünebildiğim, annesi kapıyı açtığında içeri giren yanık kokuşuydu. Boğazınızı yakan ağır yanığın tatlı kokusu... Birlikte yaptığımız ve annesinin göz kulak olması gereken çikolatalı kekin yanmış kokusu...</p>

  <p class="block10">Onlara hoşça kal dedim ve aşağı indim. Köpekleri Sammy arka kapıda mızmızlanıyordu, ben de onu içeri aldım ve fırını kapadım. Bakmamın bir anlamı yoktu, küle döndüğü kesindi. Halası için hiçbir şey hissetmedim. Doğrusu hiç <i class="calibre3">umursamadım. İleride neler olacağını merak ediyorum,</i> diye düşündüm. İnsan ırkının ve kaderinin sanki benimle hiçbir ilgisi yokmuş gibi. Sanki bir bisikletin üzerindeymişim, yokuş aşağı umursamadan hızla gecenin tatlı karanlığına iniyormuşum gibi.</p>

  <p class="block10">Bölüm</p>

  <p class="block12"><span class="text5">O zamanlar anne ve babam sürekli didişiyor ve fırsat bulduklarında bana da söyleniyorlardı. AÖS için endişeleniyor olduklarını düşünüyorum fakat bunun hakkında fazla konuştuklarını hatırlamıyorum. Hatırladıklarım, bitmeyen önemsiz kavgalar. Sabah uyandığınızda evin içine gaz sızıntısı gibi yayılmış olan bu hava olurdu. Her şeyi konuşmadan halleder, birbirlerinin yolundan çekilir, benimle abartılı bir yakınlıkla konuşurlardı. Bazen günlerce sürdüğü olurdu ve sonra nedensizce bitirirlerdi. Babam bir şeyler yapar, annemin kadehine şarap doldurur ve hafifçe eğilerek ona uzatır ya da DVD izlemek isteyip istemediğini sorardı ve birdenbire her şey yeniden yoluna girerdi. Çünkü</span> <span class="text7">onlar</span> <span class="text5">karar vermişlerdi. Huzurlu tek gece salılarıydı. Annem akşam klinikte çalışırdı ve babamla ben birlikte çay içerdik.</span></p>

  <p class="block14">Mutfakta salı gecesi.</p>

  <p class="block10">Babam tüm malzemeleri tezgâhın üzerine muntazam bir sırayla çıkarttı ve hepsini ayrı ayrı tartıp ölçtü. Bir tara- frnda metal kefesi ve diğer tarafında pirinç ağırlıklar olan eski tip kollu bir terazisi vardı. Noel’de ona annem vermişti ve babam onu çok seviyordu. Ağırlıklar pürüzsüz, tıknaz ve düzgün bir kule şeklinde bir arada duruyorlardı. Annem onun bir bilim adamı gibi yemek yaptığım söylerdi. Doğru malzemeleri olmazsa babam bir şey pişirmezdi.</p>

  <p class="block10">Orada durmuş, omuzlarım öne doğru çıkartmış ölçüyordu.</p>

  <p class="block10">Birazcık maymuna benziyordu! Maymun gibi kıllı bir göğsü de vardı. Annem beni yüzmeye götürdüğünde göğüsleri tüysüz garip adamlara bakardım. Babamın geniş omuzları ve kalın bir boynu vardı fakat bacakları kısaydı.</p>

  <p class="block10">Gülümsemek için arkasını döndüğünde parlak kahverengi gözlerini ve ağzının iki tarafına gerçekten maymunumsu bir sırıtışa neden olacak şekilde oyulmuş gamzeleri olduğunu görebilirsiniz. Size doğru sırıttığı zaman elinizde olmadan siz de ona sırıtırdmız. Ancak babam uzun zamandır gülümsemiyor.</p>

  <p class="block10">Bu da sanırım benim hatam.</p>

  <p class="block10">Salıları ödevimi mutfak masasında yapardım ve babamla yakalanmayacağımız kusursuz suçlar uydurup birbirimizi güldürürdük. Eğer kurbanınızın arı sokmasına alerjisi varsa yakasına birkaç damla bal döküp birkaç arıyı serbest bırakırdık.</p>

  <p class="block10">Boynunu soktuklarında kurbanın boynu şişecek ve yardım alamadan boğulacaktı. Ya da bir cesetten kurtulmanız gerekiyorsa onu arabanıza koyun ve bir safari parkına gidin. Kimse bakmıyorken cesedi aslanlara atm. Aslanlar cesedi yiyip bitirdiklerinde tüm izler silinecektir.</p>

  <p class="block10">Bir salı günü babam bana AÖS’yi, Anne Ölümü Sendromu’nu açıkladı. Haberlerde hastalığın her yerde görüldüğünü söylüyorlardı. Amazonlardaki yağmur ormanlarında hastalıktan etkilenmeyen kabileler ya da donmuş kuzeyin Eskimoları ile ilgili rivayetlerin hepsi asılsızdı. Yalnızca Batı ya da Birinci Dünya ülkeleri ya da şehirleri değildi.</p>

  <p class="block10">Hâlâ bazı hamile kadınlar vardı fakat hamileliklerinin ileri dönemlerindeydiler, AÖS ortaya çıkmadan önce hamile kalmışlardı. Bu kadınlar da doğum yaptıktan sonra görünen o ki bir daha bebek olmayacaktı.</p>

  <p class="block10">“Anlamıyorum,” dedim babama. “Neden yalnızca hamile kadınlar buna yakalanıyor?”</p>

  <p class="block10">“E e ...” dedi biraz patates soymak için hazırlanarak.</p>

  <p class="block10">“Yüz yıl öncesine kadar hamilelik bir kadının hayatındaki en tehlikeli deneyimdi ve en yüksek yüzdeli ölüm nedenlerinden biriydi.”</p>

  <p class="block10">“Bilgeliğin Babası,” dedim ve gözlerimi devirdim. Tutkulu bir biçimde açıklamalar yaptığında ona böyle derdim.</p>

  <p class="block10">Fakat gülümsemedi.</p>

  <p class="block10">“Bilmek istiyor musun yoksa istemiyor musun?”</p>

  <p class="block10">“İstiyorum.”</p>

  <p class="block10">“Tamam o zaman. Hamileliğin neden tehlikeli olduğuna dair çok çeşitli sebepler olduğu ortada. Bebek çok erken ya da çok geç gelebilir, ters dönmüş olabilir, plasenta yerinden düzgünce çıkmayabilir falan filan. Fakat sorun çıkarabilecek bütün fiziksel ve mekanik nedenleri ortadan kaldırdığında başka bir şey daha var ve bu çok daha rahatsız edici çünkü adamların bundan esinlendiğini düşünüyorlar.”</p>

  <p class="block10">“Adamlar?”</p>

  <p class="block10">“Teröristler. Bu virüsü geliştiren Biyo-teröristler.”</p>

  <p class="block10">“Nedir o?”</p>

  <p class="block10">“Bağışıklık sisteminin ne olduğunu biliyorsun, değil mi?”</p>

  <p class="block10">“Evet, hastalıklarla savaşır.”</p>

  <p class="block10">“Çok doğru. <i class="calibre3">Senin</i> ne olduğunu bilir ve <i class="calibre3">sen</i> olmayan her şeye saldırır. Sistemindeki yabancı her şeye seni korumak adına saldırır. Şimdi sorunu belirleyelim. Bir kadın hamile kaldığında nasıl bir sorun oluşur?”</p>

  <p class="block10">Oturdum ve kafamı kurcaladım. “Bebek mi? Çünkü bebek farklı bir kişi?”</p>

  <p class="block10">“Neredeyse. Bebek nelerden oluşur?”</p>

  <p class="block10">“Hmm... Kan, kemikler...”</p>

  <p class="block10">Kafasını iki yana salladı. “İlk başlarda.”</p>

  <p class="block10">“Bir yumurta.”</p>

  <p class="block10">“Ve?”</p>

  <p class="block10">“Bir sperm.”</p>

  <p class="block10">“Teşekkürler. Başka birisinden gelen bir şey... Bebeğin büyümesi için o spermin hayatta kalması gerekir, sperm ve yumurtanın birliği neticesinde büyüyen bütün hücrelerin de yaşaması gerekir. Oysa kadının bağışıklık sisteminin ona saldırması gerekir çünkü bedenindeki bir yabancıdır.”</p>

  <p class="block10">“Evet.”</p>

  <p class="block10">“Fakat saldırmaz. Normal hamileliklerin çoğunda kadının bağışıklık sistemi sperme ya da gelişen fetüse saldırmaz.</p>

  <p class="block10">Bağışıklık sistemi, bebeğin büyümesine izin vermek için geri çekilir ve kadın sperme karşı korunmuyorken sistemini işgal etmek isteyebilecek diğer çeşitli kötülüklere karşı da tam olarak korunmaz.”</p>

  <p class="block10">“Öyleyse bu yüzden mi AÖS’ye yakalanıyor?”</p>

  <p class="block10">“Öyle olduğunu düşünüyorlar. Bağışıklık sisteminde hamileliğin sürmesini sağlayan boşluk Anne Ölümü Sendromu’na karşı vücudu savunmasız bırakıyor gibi gözüküyor.</p>

  <p class="block10">İşte bu esnada virüs harekete geçiyor. Garip bir şans...</p>

  <p class="block10">Bunu çözen her kimse ya bir dâhi ya da çok şanslı.”</p>

  <p class="block10">“Öyleyse hastalığın ilerlemiş olduğunu söylediklerind e ...”</p>

  <p class="block10">“CJD’yi (deli dana hastalığı) tetiklediğini söylemek istiyorlar. Araştırmacıların tahminine göre AIDS virüsü ile CJD’yi birleştirmişler. AIDS yerleşip kadını dışarıdan gelen her şeye karşı savunmasız bırakınca ilk gelen CJD oluyor ve bunun için bir çare yok. Deli dana hastalığı çıktığından beri olmadı.”</p>

  <p class="block10">“Bunu bir bilim adamı yapmış olmalı.”</p>

  <p class="block10">“En azından kaza eseri olmamış.”</p>

  <p class="block10">“Fakat <i class="calibre3">nedeni</i>”</p>

  <p class="block10">“Güç? Din? Senin tahminin de benimki kadar iyi, Jessie.”</p>

  <p class="block10">Patatesleri cips şeklinde kesmişti. Hepsini tavadaki kızgın yağa attığında cızırdadılar. Sıcak yağın kokusu odayı doldurdu. “Masayı kur canım, neredeyse piştiler. Ve konuyu değiştirelim, olur mu?”</p>

  <p class="block10">Kitaplarımı masanın üzerinden çektim.</p>

  <p class="block10">“Haydi,” dedi. “Kusursuz suça ne dersin? Devekuşu tüyü ve çengelli iğne kullanmak zorundasın. Sana üç dakika veriyorum.”</p>

  <p class="block10">Yaptığımız şey buydu. Birbirimize bir ipucu ya da bir silah veriyorduk. Birbirimizi her zaman güldürebilıyorduk.</p>

  <p class="block10">Bu, bir başka hayatı hatırlamak gibi...</p>

  <p class="block10">“Acele et,” dedi. “Benim fındık renkli kızım.”</p>

  <p class="block10">Olan bir sonraki şey Sal’in Birmingham’daki halasının Ölümüydü. Halası on haftalık hamileydi. Sal’in hala ve amcasının zaten üç çocukları vardı. “Annem Tommy’i -küçük olanı- bizimle birlikte yaşaması için alabileceğimizi söylüyor,” dedi Sal.</p>

  <p class="block10">“Annen çok mu üzgün?”</p>

  <p class="block10">Sal, suratını astı.</p>

  <p class="block10">Kendimi görgüsüz, kalın kafalı ve sefil hissettim fakat bunun hakkında konuşmak istiyordum. “Sence bu neden oluyor?”</p>

  <p class="block10">“Bilmem.”</p>

  <p class="block10">“Hayır, yani ardında ne var?”</p>

  <p class="block10">Dudaklarının arasından püskürdü. “Birisi insan neslinin tükenmesini istiyor.”</p>

  <p class="block11"><span class="text3">Jatıe Rogers</span> <span class="text">“Ama neden?”</span></p>

  <p class="block10">“Nereden bileyim?”</p>

  <p class="block10">“Bunun hakkında düşünüyordum.”</p>

  <p class="block10">Sal giysilerini yerden toplamaya ve köşedeki yığma atmaya başladı. “Devam et, harika beyin.”</p>

  <p class="block10">“Belki de bir sebepten dolayı yaptılar.”</p>

  <p class="block10">“Ne gibi?”</p>

  <p class="block10">“Herkesten nefret ediyor olmalılar.”</p>

  <p class="block10">“Zekice.”</p>

  <p class="block10">“Kızgın... Gerçekten kızgın olmalılar.”</p>

  <p class="block10">“Neye?”</p>

  <p class="block10">“Her şeye. Savaşlar... Adaletsizlik...”</p>

  <p class="block10">“Bu tam olarak bir şeyleri düzeltmeyecek, değil mi?”</p>

  <p class="block10">“Evet. Bütün kötü şeylerin sona ermesini sağlayacak.”</p>

  <p class="block10">“Neden kadınları hedef alıyorlar? Dünyadaki onca insan arasından, neden kadınlar ve bebekleri? Kötü insanları süpürmek istiyorsan neden politikacılardan ya da sübyancılardan başlamıyorsun?”</p>

  <p class="block10">“Çünkü... Bilmiyorum.”</p>

  <p class="block10">“Neden kimin yaptığı üzerine düşünüyorsun? Onlar birer canavar! Kötüler, beyinlerine birer delik açılmalı ve her taraflarına iğneler batırılmalı ve içlerine kaynayan mum dökülmeli!” Sal elinin tersiyle gözlerini sildi. “Kimin yaptığıyla neden ilgilendiğini anlamıyorum.”</p>

  <p class="block10">“Özür dilerim. Sana kakao yapmamı ister misin?” Sal kakaoyu sever, onun evindeyken her zaman içerdik. Mutfağa indiğimizde Sammy heyecanlandı ve havlamaya başladı.</p>

  <p class="block10">Biz de kendimizi bahçede ona top atarken bulduk.</p>

  <p class="block10">Sal ile tartıştığım nadir zamanlardan biriydi. Ne söylemek istediğimi gerçekten bilmiyordum fakat yalnızca teröristlerin ne kadar kötü oldukları ve nasıl cezalandırılmaları gerektiği ile ilgili konuşmak istemiyordum. Evet, tabii kötülerdi fakat ben daha çok bunun olmasına neden <i class="calibre3">izin verildiğini</i> bilmek istiyordum. Ya da bunun şimdi ve bize olmasını sağlayan neydi? Kendimi, sanki başka kimsenin bilmediği bir şey biliyormuş gibi bütün o ‘ne kadar feci ve sarsıcı’ gibi zırvalıklarm dışında hissediyordum.</p>

  <p class="block10">Bölüm</p>

  <p class="block12"><span class="text5">Daha sonra halkı bilgilendirme anonsları başladı. Bütün hafta televizyonda ve gazetelerde gösterdiler. İşte o zaman resmî olarak AÖS’nin dünya genelinde olduğunu ve herkeste bulunduğunu açıkladılar. Bunu herkesin HIV virüsü taşımasına benzettiler ve pek çoğumuzun hiç hasta olmadan hayatını sürdürebileceğini, ölümcül hale gelmesini tetikleyecek şeyin hamilelik olduğunu söylediler. Dünya üzerindeki bütün hükümetlerin işbirliği içinde araştırma yaptığını söyleyerek bizi rahatlatmaya çalıştılar.</span></p>

  <p class="block10">Haberleri anne ve babamla izlediğimi, ardından gözlerimi onlara diktiğimi hatırlıyorum. Hastalık onlarda vardı.</p>

  <p class="block10">Bende vardı. Hepimizde AÖS vardı. Yavaşça öldüren bir zehir içtiğini bilmek gibi bir şeydi. Onlarla birlikte oturmak istemedim, bu yüzden yukarı odama çıktım ve Baz’a bir kısa mesaj yolladım. (Ne kadar gülünç. Sadece adını yazmak bile beni mutlu ediyor. Baz, Baz, Baz... Ve şimdi yanaklarımdan aşağı süzülen aptal yaşlar var.)</p>

  <p class="block10">O zamanlar yalnızca bir arkadaştı. İlkokulda birlikteydik.</p>

  <p class="block10">Onun yüzünden senelerce Pazar Okulu’na gittim. Babası bir mahalle papazıydı ve Baz sürekli Pazar Okulu’na giderdi, bu yüzden ben de peşine takılıyordum. Bazen onunla konuşuyorken kafasının içinde piyano çalışıyormuş gibi görünürdü ve sizi duyup duymadığını merak ederdiniz.</p>

  <p class="block10">Sonra konuştuğunda sizi dikkatli bir şekilde dinlemiş olduğunu anlardınız, laftan lafa atlayıp gevezelik etmezdi. Ortaokula başladığımızda ikimizin de başka arkadaşları oldu ve okulda sanki utanmışız gibi birbirimizi görmezden geldik.</p>

  <p class="block10">Fakat hâlâ birbirimizin evlerine uğruyorduk.</p>

  <p class="block10">O gece beni aradı ve ailesinin dışarıda olduğunu, Sal’i ve diğerlerini toplayıp gelmemi söyledi. Sal’i çağırmak istemedim. Onunla yalnız konuşmak istiyordum. Sal’i beğenmeyen tanıdığım tek erkeğin o olduğunu düşünmüştüm fakat bariz bir şekilde yanılıyordum. Aynada kendime bakıp bacaklarım daha uzun, göğüslerim daha büyük ve birbirine yakın olsalar hayatımın daha iyi olabileceğini düşündüm.</p>

  <p class="block10">Saçımı, herkesin yaptığı gibi sarıya boyatmalı mıyım diye merak ettim fakat sonra babamın kahverengi saçlarımı ne kadar sevdiğini düşündüm. Bana fındık renkli kızım, ela gözlü ve kestane saçlı diyordu. Bir de kahverengi tırtıl kaşlı...</p>

  <p class="block10">Saçımı düzleştirmenin bir anlamı yoktu, korkunç görünüyordum.</p>

  <p class="block10">Bu kimin umurundaydı ki?</p>

  <p class="block10">Böylece Sal ve ben Baz’a uğradık, hepimiz garip davranıyorduk.</p>

  <p class="block10">Baz’m geçen sene kısa süreliğine beraber olduğu Rosa Davis de oradaydı. Baz onu iki hafta sonra terk etmişti.</p>

  <p class="block10">Rosa sarhoş gibi davranıyordu.</p>

  <p class="block10">Baz, üzerinde gözleriyle ayni renkte bir mavi balina olan siyah bir tişört giymişti. Oraya geleli yarım saat geçmişti ki Sal, Damien’i arayıp gelmesini söyledi. İkisi bir süre öpüp koklaştıktan sonra yukarı çıktılar. Baz’a ailesinin nerede olduğunu sordum.</p>

  <p class="block10">Babası, yakınlarım kaybetmiş insanlarla çalışıyordu.</p>

  <p class="block10">Hafta sonu konaklamak danışmanlık ve inanç programı vardı, annesi de ona yardım etmek için gitmişti. AÖS’nin papazlar ve levazımatçılar için nasıl harika bir iş kapısı açtığını söyleyerek güldük. Ona televizyondaki anonsları izleyip izlemediğini sordum ve sanki bildiği daha fazla şey varmış gibi yavaşça, “Evet,” dedi.</p>

  <p class="block10">“Ne?” diye sordum.</p>

  <p class="block10">“Belki de bunu hak etmişizdir.”</p>

  <p class="block10">“AÖS’yi mi?”</p>

  <p class="block10">Başını salladı.</p>

  <p class="block10">“Neden?”</p>

  <p class="block10">“Er ya da geç kötü şeyler olacaktı. İnsanlar dünyayı mahvettiler...”</p>

  <p class="block10">“Küresel ısınma gibi mi?”</p>

  <p class="block10">“Tabii ki. Ayrıca petrolün, suyun ve yiyeceğin tükenmesi.</p>

  <p class="block10">Mesele şu ki zaten kötü bir şey olmak üzereydi. Altyapı buna hazırdı.”</p>

  <p class="block10">“Buna biz sebep olmadık,” dedim. “Ailelerimiz yüzünden...</p>

  <p class="block10">Ve onların aileleri... İşleri batıran onlar.”</p>

  <p class="block10">“Doğru ve herkes bir başkasını suçlayabilir. Korkunç silahlar yapmaları için bilim adamlarına para veren hükümete ya da bütün dünyayı kirlettikleri için kendilerine kızmak yerine, bütün suçu bilinmeyen bir canavarın üzerine yıkabilirler.” Baz bira şişesinin üzerine vurarak küçük bir ritim tuttu, sonra çıkan sesi duymak için şişenin ucuna birkaç defa üfledi. “İnsanlar her zaman değişmek için yeterince zaman olduğunu düşünüyor,” dedi.</p>

  <p class="block10">“Gerçekten aptallar.”</p>

  <p class="block10">Birisi müziğin sesini yükseltti. Hepimiz Baz’m ailesinin içki dolabına saldırdık ve Kaz esrarlı sigara dolaştırdı.</p>

  <p class="block10">Aileme telefon edip Sal’lerde kalacağımı söylemeyi düşündüğümde kendimi çok kurnaz hissettiğimi hatırlıyorum.</p>

  <p class="block10">Hiç de sevmediğim Danny ile öpüşüp koklaştığımı hatırlıyorum.</p>

  <p class="block10">Hatırladığım bir sonraki şey sırtımı küvete yaslayarak oturduğum ve hasta hissettiğimdi. Sal parmaklarımı boğazıma sokmamı söyledi ve biraz kustum fakat gerektiği kadar değil. Ondan sonra B az’m bodrum kattaki odasına indim.</p>

  <p class="block10">Orada tek başma piyanosunu çalıyordu, beni fark etmedi bile. Büyük koltuğa kıvrıldım ve kestirmeye çalıştım, notalar sanki parmak uçlarından sular dökülüyormuş gibi ilerliyordu ve her birkaç dakikada bir odanın etrafımda dönmesini durdurmak için gözlerimi açmam gerekiyordu. Sonunda uyuyakalmış olmalıyım çünkü uyandığımda üzerime bir örtü serilmiş ve Baz ortadan kaybolmuştu.</p>

  <p class="block10">Sabah kendimi tabii ki fena hissettim. Daha kötüsü, yukarı çıktığımda Rosa’yı Baz’a etrafı toplaması için yardım ederken buldum. Ona'nerede uyuduğunu sorduğumda sırıttı ve Baz’ın ailesinin yatağının geniş olduğunu söyledi. Eve gittim ve anneme başımın ağrıdığını söyleyerek -ki bu doğruydu- bütün gün odamdan çıkmadım.</p>

  <p class="block10">Ancak toplandığımız o akşam -kendimi kötü hissetmeye başlamadan önce ve hepimiz dans ediyor ve dünyayı etrafımızda döndürüyorken- özgürlüğün o şahane hissine kapıldım. Anne ve babamdan ve onların önemsiz kavgalarından kurtulabileceğimi düşündüm. Uçabilirdim... Kimse bana bir şey söyleyemezdi, özellikle benden büyük olanlar çünkü her şeyi mahveden onlardı.</p>

  <p class="block10">Hissettiğim şey güçtü. Tiyatroda Mandy Teyzeme yardım etmeye gittiğim zamanki gibi. Çocukların tiyatro gösterisi için kukla ve maske yapmanın yanında ışıkları da o hazırlıyordu. Bazen tatillerde yardım etmeme izin verirdi ve takip ışığını ben idare ederdim. Büyük sıcak spot ışığının etrafında metal çerçeveli bir tutamaç vardı, onu çevirip kaldırınca ışık aktörü takip ediyor ve aktör her zaman ışığın ucunda duruyordu. Hareketlerine alışınca nereye gideceğini tahmin edip ışığı tam olarak üzerine tutuyordunuz. Bir süre için teyzemle aynı mesleği yapmak istediğimi düşündüm, karanlıkta ışık ve kontrol masasının önünde oturup işaretlenmiş senaryonun sayfalarını ağır ağır çevirmek... İhtiyacı olan karakterlere ışık vermek, sahneyi güneşle aydınlatmak ya da karanlığa bürümek, sahneyi ateş ışığı ile aydınlatılmış bir kulübeye ya da aydınlık bir yaz sabahına dönüştürmek.</p>

  <p class="block10">Karakterlere ışık tutmak, onlara hayat vermekti. Sahip olduğumu hissettiğim güç böyle bir şeydi.</p>

  <p class="block10">Gaitlin’in öldüğünü duyduk ve sınıfımdan bazıları cenazesine gitti. Ben gitmedim çünkü bu bana biraz riyakârca gözüktü, onu o kadar iyi tanımıyordum.</p>

  <p class="block10">Rosa Davis bir süre sonra ortadan kayboldu ve onun da hamile olduğuna dair söylentiler çıktı. Bu durum kimsenin ilgisini çekmedi, zaten her zaman garip bir kızdı. Kızların arasında hiçbir zaman gerçek bir arkadaşı olmamıştı, grupların dışında takılırdı. Gittiği için memnundum.</p>

  <p class="block10">Okula bir sonraki gidişimde kendimi ikilemde kalmış hissediyordum. Bir kısmım lise diplomam için endişeleniyor; bir kısmım da, “Ne olmuş yani? Bu şey anlamsız,” diyordu.</p>

  <p class="block10">Baz’m benim sarhoş bir ahmak olduğumu düşünmesinden korkuyordum ama o beni aradı ve toplantıya gelir miyim diye sordu. “Önceki gece konuştuğumuz şeyle ilgili,” dedi. “İnsanların dünyayı mahvettiği ile.”</p>

  <p class="block10">“Evet,” dedim çünkü onunla gitmemi istediğini düşündüm.</p>

  <p class="block10">Sonra Baz’m Manchester’da piyano sınavı olduğu ve annesinin sınavdan sonra onu toplantıya bırakacağı ortaya çıktı. Kendimi aptal gibi hissettim. Sal’e benimle gelip gelmeyeceğini sordum fakat o gelmek istemedi.</p>

  <p class="block10">“Sıkıcı olacak,” dedi. “Baz’ın yeşil işlerinden biri. Şu anda gezegeni kurtarmaya kimin ihtiyacı var?”</p>

  <p class="block10">Sal’in kafasında Damien dışında hiçbir şeye yer yoktu.</p>

  <p class="block10">Ne zaman fırsat bulsalar birlikteydiler. Sonunda toplantıya kendi başıma gittim.</p>

  <p class="block10">Berbat bir bölgeydi; Ashton’m batı ucunda, bir kale gibi neredeyse hiç penceresi olmayan, kırmızı tuğladan alçak bir binaydı. İçerisi yemek ve ter kokuyordu. Sesleri uzaktan duyabiliyordum. Solumda kapısı açık bir ofis vardı. İçeride kimse yoktu ve sesler, alçak tavanlı büyük bir odadan geliyordu.</p>

  <p class="block10">Kapı ağzına gittiğimde Baz’m uzun, siyah saçlarını hemen fark ettim. Tanımadığım bir çocukla konuşuyordu.</p>

  <p class="block10">Orada yaklaşık otuz çocuk olmalıydı, içlerinden yalnızca üç tanesi kızdı. Çocuklardan biri tekerlekli sandalyedeydi. Sakalı örülmüş, öğrenci tipli, sıska bir genç kalabalığa dönüp, “Sessizlik lütfen,” dedi.</p>

  <p class="block10">Yeryüzünün insanoğlunun sorumluluğunda olduğu ve insanların bunu nasıl istismar ettikleri konusunda bir şeyler gevelemeye başladı. Önümdeki çocuklar birbirlerine baktılar, sonra yavaş yavaş fısıldaşmaya başladılar. Ön sıradaki bir Asyalı çocuk ayağa kalktı ve herkesten dinlemelerini istedi.</p>

  <p class="block10">İnsanlar yüksek sesle konuşmaya başladılar. “Devam et!” ve “Kes sesini!” diyerek yavaşça el çırpmaya başladılar.</p>

  <p class="block10">Sakalı örülü genç, politikacıların nasıl işe yaramaz olduğu ile ilgili konuşmasına yılmadan devam etti. Sonra kahverengi saçları önüne düşmüş, soluk yüzlü bir çocuk kalabalığa bağırmaya başladı. Gözyaşlarına boğulmak üzereymiş gibi gözüküyordu. Herkes bir anda sustu. “Bu bir şaka değil! Bilim adamlarının yaptığı deneyler doğaya aykırı.</p>

  <p class="block10">Doğaya saldırdıkları için doğa da bize saldırıyor. Hayvanları sakatlıyorlar... ”</p>

  <p class="block10">Sakalı örülü olan, ondan lafını kesmemesini istedi. Asyalı çocuk bağırıyordu. “Sıranı bekle!” ve önümdeki bir kız çığlık atıyordu. Gerçekten çığlık atıyordu. “Kadınlar ölüyor!</p>

  <p class="block10">Siz hayvanlardan mı konuşmak istiyorsunuz? Kadınlar <i class="calibre3">ölüyorV</i>’ Kimse kimseyi dinlemiyordu.</p>

  <p class="block10">Bazıları kalktı ve toplantıyı terk etti. Baz’m sıska bedenini kaldırıp benim bulunduğum sıranın sonuna geldiğini görünce mutlu oldum. “Gitmek ister misin?” dediğinde ona katılmak için ilerledim. Kısa, sarı saçlı bir adamın oturduğu sandalye geçişiıpi engelliyordu. Geçebilmem için ayağa kalktı, sonra sessizce benden ve Baz’dan bir dakika beklememizi istedi. Odanın ön kısmına doğru yürüdü ve ellerini kaldırdı, sonra ellerini çırparak seslendi. “Arkadaşlar! Arkadaşlar!”</p>

  <p class="block10">Okulda olmak gibiydi... Bay Clarke gelir ve herkes susar.</p>

  <p class="block10">Sakince hepimizden sandalyelerimizle daire <i class="calibre3">oluşturmamızı</i> istedi. Biz hazırlanırken sabırla bekledi, sonra kendini tanıttı: Iain.</p>

  <p class="block10">Sesimizi duyurmamızın ne kadar gerekli olduğu çünkü gençlerin geleceğimiz olduğuyla ilgili konuşmaya başladı.</p>

  <p class="block10">Tekerlekli sandalyedeki çocuk, Jacob seslendi. “Bir gelecek yok!”Ö fkeli kız Lisa alçak sesle mırıldandı fakat herkesin duyabileceği kadar sesliydi. “Sana soran oldu mu?”</p>

  <p class="block10">Iain ona doğru baktı. “Size kendimden bahsetmeliyim,” dedi. “Ben bir aktivistim. Yüksek basınçlı bir petrol boru hattına karşı dayanışma kampında yaşıyordum. Ondan önce havaalanı pisti protestolarına katıldım. Bu işlerin nasıl işlediğini bilirim, tamam mı? Kimsenin sözlerini ağzına tıkmak için burada değilim.”</p>

  <p class="block10">Iain’de dikkati üzerine çeken bir şeyler vardı. Karşısındakini huzursuz etmiyordu, her zaman durgundu, sesi sakin ve düzenliydi. Gri gözlerini üzerinizden ayırmıyor, tıpkı korkmuş bir hayvanı yeniden yakalamaya çalışır gibi dikkatle bize bakıyordu. Sanki her kelimeyi seçiyordu. Sürekli ve düzenli olarak sizinle nasıl konuşacağına karar veriyor ve her şeyi kontrol altında tutuyordu. Beni neredeyse hipnotize ediyordu. Lisa kafasını eğip sanki ona ait değillermiş gibi ellerine baktı.</p>

  <p class="block10">“Tamam.. dedi Iain. “Neden daireyi takip ederek herkesten değiştirmek istediği şeyi duyarak devam etmiyoruz?</p>

  <p class="block10">Sonra hangileriyle başlayacağımızı tartışırız.”</p>

  <p class="block10">Yanımda oturan kırmızı suratlı çocuk sandalyesini geriye doğru sesli bir şekilde itti ve buranın lanet olası okula benzediğini söyledi. Dışarı çıktı ve kapıyı çarptı.</p>

  <p class="block10">Iain, “Başka kimse var mı?” dediğinde kimse kıpırdamadı.</p>

  <p class="block10">Elinde bir çizelge vardı ve Ahmed’den her kişinin istediği değişikliği listelemesini istedi.</p>

  <p class="block10">Lisa, AÖS araştırmasına daha fazla para koyulmasını ve bilim adamlarının tedaviye yardımcı olabilecek <i class="calibre3">her türlü</i> deneyi yapmalarına izin verilmesini istedi. Bunu söylerken soluk yüzlü, hayvan özgürlükçüsü Nat’e bakıyordu ve tabii ki o da hayvanlar üzerindeki bütün deneylerin hemen durdurulmasını söyledi. Diğerleri her zamanki şeyleri istediler.</p>

  <p class="block10">Karbon miktarının azaltılması, nükleer gücün olmaması, silah satışının yasaklanması, savaşların durması, ekinlerin genetiğiyle oynanmaması...</p>

  <p class="block10">Sıra Jacob’a geldiğinde, “Sizlere inanamıyorum. Haberleri dinlemediniz mi? Yetmiş yıl içinde neslimiz tükenecek ve siz organik tarımın derdindesiniz!” dedi. Iain ona istediği değişikliğin ne olduğunu sorduğunda, “O piçlere gününü göstermek istiyorum, adamım! Parlamentoyu havaya uçurmak istiyorum!” dedi. O sırada biri “Guy Fawkes!2”</p>

  <p class="block11"><span class="text">2</span><span class="text8">Guy Fawkes: 1605 tarihinde Ingiltere’deki</span> <span class="text9">parlamento binasını</span> <span class="text8">havaya uçurmaya çalışan ancak yakalanarak idam edilen İngiliz askeri, (e.n.)</span></p>

  <p class="block12"><span class="text5">diye seslendiğinde Jacob dâhil herkes güldü.</span></p>

  <p class="block10">Iain elini kaldırdı ve araya giren bazılarını durdurmaya çalıştı fakat hepimiz bir diğerinin dediklerini toparlıyorduk.</p>

  <p class="block10">Bu öfkeli olmakla; bütün yaşlı insanların, ebeveynlerin, politikacıların ve iş adamlarının dünyayı nasıl mahvettiklerini görmekle ilgiliydi. <i class="calibre3">Biz</i> güç istiyorduk. Onların yarattığı cehennemle yaşamak zorunda olacak olan bizlerdik. AÖS en kötüsüydü fakat diğer bütün şeyler de yeterince berbattı. Savaşlar, seller, kıtlık... İnsanlar yalnızca kendilerini düşünmüştü fakat artık durmak zorundaydılar.</p>

  <p class="block10">“Bize bir daha ne yapacağımızı söyleyemezler,” dedi Jacob.</p>

  <p class="block10">“Hayır,” dedi Lisa. “Bize borçlular.” Küçük kardeşi Gabriel hemen yanında oturuyordu. Lisa konuştuğunda o ağlamaya başladı fakat Lisa konuşmasını sürdürdü. “Bize tazminat borçlular,” dedi. “Annemiz öldü. Bizim gibi binlercesi var. Annelerimiz öldü, bizi dinlemek zorundalar, bize para vermek zorundalar.” Odada şaşkına dönmüş bir sessizlik vardı. Benim yaşımda annesi ölmüş kimseyi tanımıyordum.</p>

  <p class="block10">Ölenler, daha çok bebek sahibi olanlardı.</p>

  <p class="block10">Sonra patırtı yeniden başladı, sesimizi duyurmamız gerekiyordu.</p>

  <p class="block10">Çocukların kitleler halinde toplanıp ne yapmak istediklerine karar verebilecekleri mitingler, toplantılar düzenlenmeliydi.</p>

  <p class="block10">Iain gelecek cuma yeniden toplanmamız gerektiğini ve bir gündem oluşturacağını söyledi.</p>

  <p class="block10">Baz ve ben eve birlikte yürüdük. Ashton’da bir devrim başlatmakla ilgili şakalaştık. Ayrılırken Baz, “İyi geceler, yoldaş,” dedi.</p>

  <p class="block10">Yatakta, her şeyi daha iyi kılmaya çalışan bir grubun parçası olmanın ne kadar ilginç olabileceğini düşündüm.</p>

  <p class="block10">Fakat yine de her şeyin dağıldığı ve bir sona yaklaştığı fikrini oldukça sevmiştim. AÖS bir ceza gibiydi ve insanların -özellikle yaşlı insanların- cezalandırılmaya ihtiyacı olduğunu ve hak ettiklerini bulmaları gerektiğini düşündüm.</p>

  <p class="block10">Bölüm</p>

  <p class="block12"><span class="text5">Fikrimi değiştiren şey, Mandy Teyzemi görmek oldu. Bu doğru, ona olanlar beni etkiledi.</span> <span class="text7">Etkilemek</span> <span class="text5">kelimesi pek doğru değil, baskı diyelim. Başka türlü olmasını istemek ve bunun olmasını sağlayamamak, artık başka hiçbir şey için yer kalmayana dek şişen bir sıcak hava balonu gibi haftalarca kafamın içinde yavaşça büyüyen bir ağrıydı. Sanırım başladığı gün buydu.</span></p>

  <p class="block10">Annem ve ben Mandy Teyzeme çaya gittik. Parlak renklere boyanmış duvarları, kuklaları ve maskeleri her nasılsa sönük ve dağınıktı. Annem, Mandy’nin ampulü değiştirmesi gerektiğini söyledi fakat mesele yalnızca ışık değildi. Büyük masanın üzerindeki kâğıt hamuru kurumuş ve kovanın içine yapışmıştı, çamur taş gibi sertti, etrafta duran kumaş parçaları kıvrılmış ve tozlanmıştı. Sanki asırlardır temizlik yapılmamış gibi gözüküyordu, hatta belki Clive ayrıldığından beri.</p>

  <p class="block11"><span class="text">Mandy Teyzemin siyah ve gri saçları yüzünden geriye doğru taranmış ve tahtadan büyük bir örgü şişinin etrafında top</span> <span class="text">lanmıştı. Cildi kâğıt gibiydi. Biraz cadıya benziyordu. Artık annemden daha genç göstermiyordu. Annem gri saçlarının gözükmesine asla izin vermezdi ve cildi dokunmak isteyeceğiniz kadar yumuşaktı. Keyifleri yerinde olduğunda babam, “Bebek poposu gibi!” diyerek onunla dalga geçerdi.</span></p>

  <p class="block10">Mandy, oturduğu koltuğun yanında duran bir şişe şarap ile annemin ve kendisinin kadehini doldurdu. Bana okul ve her şeyle ilgili sorular sordu, annemin gözlerinin odanın içinde gezindiğini görebiliyordum.</p>

  <p class="block10">Sonra Mandy fırını açmak için koştu ve pizzaların hazırdan öte olduklarını söyledi. Yemeği yedikten sonra ikinci şarap şişesine geçmişlerdi. Annem ona Penny Meadow’a uğrayıp uğramadığını sordu. Orada gönüllü olarak çalıştığı aşırı dolu bir AÖS hastanesi vardı.</p>

  <p class="block10">“Bu hafta her gün oradaydım,” dedi Mandy.</p>

  <p class="block10">“Hâlâ azalmıyorlar mı?”</p>

  <p class="block10">“Eskisi kadar çok değiller. Fakat hâlâ yürek burkuyor, bazıları atlattıklarını düşünüyor...”</p>

  <p class="block10">“Onları yatıştırmıyorlar mı?”</p>

  <p class="block10">“Tabii ki. Fakat yakınları..,”</p>

  <p class="block10">“Joe, insanların ziyaret etmesinin bir anlamı olmadığını söyledi.”</p>

  <p class="block10">“Sanırım daha da dibe vurmalarına neden oluyor. İnsanlar inanamıyorlar.”</p>

  <p class="block10">“Gerçekten yapabileceğin bir şey var mı?”</p>

  <p class="block10">Mandy omuz silkti. “Ana kapıdan sedyeyle giriyorlar ve arka taraftan bir kutunun içinde çıkıyorlar.”</p>

  <p class="block10">Annem bana baktı. O ve babam eğer dinlediğimi düşünürlerse bu tür konulardan bahsetmeyi keserlerdi. Sanki hepimiz kafalarımızı kuma gömsek AÖS ortadan kalkacaktı.</p>

  <p class="block10">Mandy bakışı fark etti ve doğrudan bana konuştu. “En kötü kısmı da suçluluk aslında.”</p>

  <p class="block10">“Onlar ölürken sen yaşıyorsun diye mi?” Düşük yaptığı için hâlâ üzgün olduğunu biliyordum.</p>

  <p class="block10">“Şu neden masum insanlar ölüyor sorusu var. Fakat daha karmaşık...”</p>

  <p class="block10">“Mandy...” dedi annem.</p>

  <p class="block10">“Gülünç olma, o artık çocuk değil.”</p>

  <p class="block10">Annem bir şey demedi.</p>

  <p class="block10">“Kendi başıma çocuk sahibi olmaya karar verdim, suni döllenmeyle. Klinikte randevu için sıraya girdim. Ve sonra ...”</p>

  <p class="block10">“AÖS’yi mi duydun?”</p>

  <p class="block10">“Hayır. Onlar iptal ettiler. Herkesin randevusunu iptal ettiler, henüz haberlerde çıkmadan önce.”</p>

  <p class="block10">“Bir şeylerin ters gittiği ortadaydı,” dedi annem. “Tanrı’ya şükürler olsun ki hızlı davrandılar.”</p>

  <p class="block10">Mandy kıpırdamadan oturmuş, uzun ince ellerine bakıyordu.</p>

  <p class="block10">Alnı değişik bir biçimde kırışmıştı, ağlamamaya çalıştığını anladım.</p>

  <p class="block10">“Mandy?” Koltuğunun kenarına oturdum ve kolumu boynuna doladım. Yüzünü omzuma gömdü. Tişörtümden içeri giren ıslak ve sıcak nefesini hissedebiliyordum. Annem iç çekti ve mutfağa gitti, çaydanlığı doldurduğunu duydum.</p>

  <p class="block10">“Çok kötü hissediyorum,” diye fısıldadı Mandy.</p>

  <p class="block10">Annem geri geldi. “Bunun yerine neden daha çocuklara yardım etmiyorsun? İnternete bak, çocuk bakımı için yardım arayan yakınını kaybetmiş adamların listesi var.”</p>

  <p class="block10">Mandy sanki komik değilmiş gibi güldü. “Gazete bayisinde bir tane var. Eşlerini kaybetmiş aileler... Bebek bakıcılığı, okul koşuları, yemek yapmak... Başvurabileceğin bir dolu iş var.”</p>

  <p class="block10">“Çocuklara yardım etmek daha anlamlı değil mi?”</p>

  <p class="block11"><span class="text3">Jatıe Rogers</span> <span class="text">“Nasıl gidip de bir başkasının çocuğuyla ilgilenebilirim?”</span></p>

  <p class="block10">“Benimle ilgilendin!” diyerek lafını böldüm. “Mükemmeldin.”</p>

  <p class="block10">Islak ıslak gülümsedi. “O eskidendi hayatım.” Anneme baktı. “Onlara sahip olan kadın ölmüşken bunu nasıl yapabilirim?</p>

  <p class="block10">Üstelik tüm yapabileceğim ona imrenmek olacak.</p>

  <p class="block10">Beni çocukların yanma yaklaştırmamaklar.”</p>

  <p class="block10">Kalkıp Mandy’nin yanma gitme sırası annemdeydi.</p>

  <p class="block10">Koltuğunun yanma çömeldi. “Yapma canım,” dedi. “Sus hadi.” Rulo peçeteden yeni bir parça yırttı. “Hiç saklanmış sigaran var mı?”</p>

  <p class="block10">Mandy gözyaşlarının arasından güldü ve, “Yatağın başucundaki en üst çekmecede,” dedi.</p>

  <p class="block10">Annem gidip almam için kafasıyla işaret etti. Önceleri Clive ile ikisinin olan Mandy’nin yatak odasına gittim.</p>

  <p class="block10">Perdeler çekiliydi ve içerisi küf kokuyordu. Akşam esintisini içeri almak için pencereyi açtım. Evinin arkasındaki ağaçtan gelen üveyiklerin mırıltısını duyabiliyordum ve havada baharın getirdiği o ilk toprak ve yaprak kokusu vardı.</p>

  <p class="block10">Mandy’nin ben küçükken bana karşı ne kadar iyi olduğunu düşündüm. Saçlarımı örerdi ve annemle birlikte dans kostümümü yaparlar ve sonra gülerlerdi, ben ve Sal gibi uçarıydılar.</p>

  <p class="block10">Hep öyle kalmalarını dilerdim. Yine hep beraber mutlu olabilmemizi dilerdim.</p>

  <p class="block10">Yatak odasına geri döndüm. Mandy, pencerenin karşısındaki mor duvarın üzerine, İspanya Alhambra’da gördüğü taştan iki pencere kabartması yapmıştı. Oraya Clive ile birlikte gitmişlerdi. Pencereler, üzerinde açık sarı darbeler olan siyaha yakın bir renk ile kafes şeklinde boyanmıştı, güneş ışığına benziyordu. Bunun güzel olduğunu düşünürdüm fakat bugün ona baktığımda hapishaneye benziyordu.</p>

  <p class="block10">Yatağının kenarındaki karmakarışık çekmeceyi açtım. Sigaralar en üstteydi.</p>

  <p class="block10">Odadan çıktığımda mırıltılarını duydum. Kapıyı kapatmışlardı, belli ki duyulsun istemiyorlardı. Benim hakkımda konuşuyor olabileceklerini düşündüm, bu yüzden kapıya yaklaşıp dinledim.</p>

  <p class="block10">“Bence sen delirmişsin,” diyordu Mandy.</p>

  <p class="block10">“Joe orada olup olmadığımı umursamaz.”</p>

  <p class="block10">“Evet, umursar,” dedi Mandy. “Bunu sen de biliyorsun.”</p>

  <p class="block10">“Jessie ile benimle konuştuğundan daha fazla konuşuyor.”</p>

  <p class="block10">“Yani sence sorun olmaz m ı...”</p>

  <p class="block10">“Şu anda etrafta pek melek yok gibi değil mi?”</p>

  <p class="block10">“Dinle, eğer deli gibi âşık olsaydın...”</p>

  <p class="block10">“Deli gibi âşık olmakla ilgisi yok, görünür olmakla ilgili.</p>

  <p class="block10">Bana <i class="calibre3">bakıyor</i> v e ...”</p>

  <p class="block10">“Hişşt,” dedi Mandy. Ben de kapıyı itip açtım. İkisi de birer sigara aldı ve yaktı. Masayı topladım.</p>

  <p class="block10">Annemin nasıl bir adam ile beraber olabileceğini merak ediyordum. Sonra onun, Mandy’nin dikkatini başka yöne çekmek için öyle konuştuğunu düşündüm. Mandy için midemde bir taş varmış gibi üzüldüm. Dünyada en çok sevdiğim mekân olan dairesinin nasıl da kokuşmuş bir hapishaneye döndüğüne hayıflandım.</p>

  <p class="block10">Annem arabayı yavaşça eve doğru sürdü, çok içmişti.</p>

  <p class="block10">Mandy’nin tiyatro grubuna ne olduğunu sordum.</p>

  <p class="block10">“Hiç kimse rezervasyon yaptırmamış,” dedi annem.</p>

  <p class="block10">“Üzerinde çalışabileceği bir projesi olması iyi olurdu fakat kimse çocuk oyunlarını düşünmüyor.”</p>

  <p class="block10">“Yaptığı diğer işler?” Anne ve babam onları geçici bir heves olarak nitelendirirdi. Sirk becerileri grubuna ve kadın korosuna katılmıştı. Daha önceleri gitar ve İtalyanca dersleri almıştı. Hint yemekleri kursunun yarısını tamamlamıştı.</p>

  <p class="block10">Birkaç hafta içinde hep yeni bir şeye ilgi duyardı.</p>

  <p class="block10">Babama göre pek şaşırtıcı değildi, eskiden de sürekli yeni bir bilgi alanına merak salar; eski medeniyetler hakkında okur ya da Esperanto3 öğrenirdi. Fakat annem onu daha fazla ciddiye alırdı. Bilge Babamın öğrendiklerinin düzgün fakat Mandy’nin öğrendiklerinin yalnızca geçici bir heves olduğunu düşünürdü.</p>

  <p class="block10">“Bütün heveslerini yitirmiş,” dedi annem. “Mutfağın halini gördün mü?”</p>

  <p class="block10">Kötü gözüktüğünde hemfikirdim.</p>

  <p class="block10">“Mandy için ya hep ya hiç. Çocukluğumuzdan beri hep böyleydi. Mutluyken aynı anda yirmi şey yapar ve üzgünken ...”</p>

  <p class="block10">“Fakat bebek sahibi olmasına izin verilmezse nasıl mutlu olabilir ki?”</p>

  <p class="block10">“Bu iyi bir soru, Jess.”</p>

  <p class="block10">Bunun bir cevabı olmasını istedim. Sanırım AÖS’yi ilk defa ciddiye almıştım.</p>

  <p class="block13">Evrensel olmayı amaçlayan yapay bir dil. (ç.n.)</p>

  <p class="block13">Bölüm</p>

  <p class="block12"><span class="text5">Bir sonraki toplantıda Iain diz üstü bilgisayarını getirdi ve bize birkaç tane web sayfası gösterdi. Hepsi de bir hafta önce insanların söylediği şeylerle ilgiliydi. îklim değişikliği, hayvan özgürlüğü, karbon miktarının azaltılması...</span></p>

  <p class="block10">“Pekâlâ,” dedi. “Öyleyse bizim farkımız ne olacak?”</p>

  <p class="block10">Nathan, “AÖS havaalanları yoluyla yayılıyor. Uçakların kalkışını durdurmalıyız,” dedi. Herkes gülmeye ve daha da şiddetli fikirler sunmaya başladı fakat Nat son derece ciddiydi. Yüzü beyaz ve gergindi, sanki konuşabilmek için çok fazla çaba sarf ediyordu. “Bir şey <i class="calibre3">yapmak</i> zorundayız, bunun tek amacı bu. Bu bir oyun değil.”</p>

  <p class="block10">Baz başını sallıyor ve sandalyesinin kenarında tempo tutuyordu. “Ters giden her şey birbiriyle bağlantılı. Bilim adamları diledikleri her şeyi yapabileceklerini, her konuda aptalca davranabileceklerini düşünüyorlar.”</p>

  <p class="block10">“Yetişkinlerle birlikte yaşamak zorunda olmamalıyız,” dedi Lisa aniden. “Kendi kendimize bakabiliriz.” Herkes ona baktı. “Aptal değiliz. Neden böyle evcil bir <i class="calibre3">hayvan</i> gibi muamele görelim? Onlar tarafından? Neden bize ne yapmamız gerektiğini söylemelerine izin verelim?”</p>

  <p class="block10">İnsanlar onun ne söylediğini kavrayınca başlarını sallamaya başladılar.</p>

  <p class="block10">“Annelerimizi öldürdüler,” dedi. “Onlar tarafından dikte edilmeden, kendimiz için ne yapacağımıza karar verme hakkımız olmalı. Onlar haklarını <i class="calibre3">kaybettiler.</i> Çünkü o hakları istismar ettiler.”</p>

  <p class="block10">“Nerede yaşayacaksın?” diye sordu Ahmed.</p>

  <p class="block10">“Nerede olursa,” dedi. “Bazı evleri ele geçirebiliriz. Ve yetişkinleri içeri almayız.”</p>

  <p class="block10">‘Wendy evi4* gibi,” diyerek alay etti çocuklardan biri ve diğerleri güldüler.</p>

  <p class="block10">Lisa doğrudan çocuğa karşılık verdi. “Başka hiçbir hayvan, yavrusunu on sekiz sene yanında tutmuyor! Altı yaşındaki çocuklar bile kendilerini koruyabilirler. Neden bizi <i class="calibre3">tutsak</i> etmelerine izin veriyoruz?”</p>

  <p class="block10">O an Lisa’nın babasını merak ettim. İşi oldukça zor olmalıydı.</p>

  <p class="block10">“Bizler yetişkinlerden daha duyarlıyız,” diyerek sesini yükseltti Gabe. “Savaş başlatmıyoruz!”</p>

  <p class="block10">“Hayvan özgürlüğünü boşver,” dedi Lisa, Nat’e. “Ya çocukların özgürlüğü? Ya bize işleri nasıl yürüteceğimizi söylemeleri? Yaptıkları her aptalca şeyin kurbanı bizleriz.”</p>

  <p class="block10">“En iyi biziz!” diye bağırdı Gabe ve herkes güldü.</p>

  <p class="block10">Lisa benden bir yaş küçüktü fakat kimseden korkmuyordu.</p>

  <p class="block12"><span class="text5">Kıvırcık, uzun, kahverengi saçları ve saçlarının ortasına saklanmış sivri bir suratı vardı ve kızmaya başladığında yanakları pembeleşiyor, gözlerinin arasında çatılmaktan derin çukurlar oluşuyordu. Çocukların ayrı yaşamasıyla ilgili fik</span><span class="text6">^ Oyuncak ev. (ç.n.)</span></p>

  <p class="block12"><span class="text5">ri o toplantıdakilerin en iyisiydi. Dünyada hâlihazırda kaç protesto grubu olduğunu gördüğünüzde çabaların beyhude olduğunu hissetmek kaçınılmazdı.</span></p>

  <p class="block10">“Fakat her birey bir fark yaratabilir,” dedi Iain. Bize Çin’deki ağaçlardan bahsetti. 20. yüzyılda erozyonlar sebebiyle neredeyse bütün ağaçlarını kaybetmişti. Çinliler, herkesin yılda üç ağaç dikmesine karar verdi ve şu anda kırk beş milyar ağaç dikilmiş durumda! Çöllerin olduğu yerlerde şimdi ormanlar yeşeriyor. AÖS’yi ortadan kaldıramasak bile çabaladığımızı <i class="calibre3">gösterebiliriz.</i> Ebeveynlerimizin yaptığı gibi yalnızca dünyanın kaynaklarını kullanabildiğimiz kadar kullanmakla ilgilenmediğimizi gösterebiliriz. Daha az israfta bulunabiliriz. Hava yolculuğunu durdurabiliriz.</p>

  <p class="block10">Birlikte, yetişkinlerin hayatlarının üzerimizdeki ağırlığı olmadan, gruplar halinde yaşayabiliriz. Belki, bize katılacak yeterince insan bulabilirsek, gezegende yaşamanın farklı bir yolunu yaratabiliriz; belki bu kendi içinde AÖS’ye bir cevap üretmeye başlayabilir. Şu anda hayalini bile kuramadığımız bir çözüm...</p>

  <p class="block10">Bu toplantılar için neden bu kadar hevesli olduğumu sorduğunda bunu babama açıklamaya çalıştım. AÖS’nin ne sebeple başladığını bilmediğimize göre, neden onu durdurmanın tek yolunun bilimsel araştırmalarla olacağını düşünüyordu?</p>

  <p class="block10">Belki de onu icat eden kişi ya da varlık aslında insanların hayatlarını değiştirmesi için çabalıyordu.</p>

  <p class="block10">“Ve şişelerimizi geri dönüştürür, araba kullanmayı bırakırsak bizi bir çareyle ödüllendirecektir? Sihirli bir düşünce, fındık renkli. Bir dahaki sefere de dua etmenin gücünden bahset.”</p>

  <p class="block10">“Araştırmalar durdurulsun demiyorum, sadece gezegende neden daha az açgözlü ve yıkıcı bir şekilde yaşamaya çalışmıyoruz diyorum.”</p>

  <p class="block10">“Araştırmaların durdurulmaması iyi olur, yoksa işsiz kalırım!”</p>

  <p class="block10">Babama kendi neslinin tipik bir örneği olduğunu söyledim; alaycı ve halinden memnundu, daha az ilgili olamazdı.</p>

  <p class="block10">Sonra sırıttı ve sözlerimin yeterince doğru olduğunu söyledi.</p>

  <p class="block10">Politikayla ilgilendiğim için memnundu, gençken herkesin dünyayı değiştirmeye ihtiyacı olurdu.</p>

  <p class="block10">Şu anda bunu hatırlıyor mu, merak ediyorum?</p>

  <p class="block10">Sonraları haftada iki kez toplantı vardı ve hepsine katılmaya çalıştım. Kendimize B<i class="calibre3">İG-Bağımsızlık için Gençlik</i> diyorduk. Berbat bir isimdi fakat bunda karar kılmamız bile on saatimizi almıştı. Bir anayasamız vardı (teşekkürler Iain), kasa olarak sakin ve duyarlı olan Mary’yr seçtik. Resmî bir gruptuk. <i class="calibre3">New World London,</i> nisan ayında bir web sayfası kurdu ve çeşitli eylemler onun üzerinden koordine edildi.</p>

  <p class="block10">Mayıs sonunda güzel, sıcak bir cumartesi günü Manchester Mitingi’ne katıldık. Piccadilly bahçelerinde iki bin çocuk ve bir dolu yazılı ve görsel... Sözcümüz Lisa’ydı. Orada onunla ve Gabe ile yaşamak isteyen ya da kendilerine ait çocuk merkezi kurmak isteyen annesiz daha fazla çocukla temas kurdu. Lisa, AÖS annelerinin çocukları için tazminat talebinde bulundu. Gazeteler ona bayıldı ve çocuk merkezi olarak kullanılabilecek iki binayı da içeren destek teklifleri yağdı. Mary, banka hesabımızın kabardığını söyledi.</p>

  <p class="block10">Çoğunlukla anne ve babam her şeyi onaylıyor gibi gözüküyordu.</p>

  <p class="block10">Eve gidip onlara Çin işi ağaç dikmeyi anlattığımı hatırlıyorum (tabii ki Bilge Babam zaten biliyordu).</p>

  <p class="block10">Annem, “Biz de yapmalıyız,” dedi ve bir pazar günü üçümüz Old Trafford’da bir anma törenine gittik. Anne ve babam, Kadınlar Hatıra Ormanı için bağışta bulundular. Tören inanılmazdı. Daha önce televizyonda görmüştüm fakat o büyüklükte bir kalabalığın ortasında olmak, herkesin şarkı söylemesi, mutlak sessizlik içinde ayakta dikilmesi, çiçek dağına bir çiçek atması heyecan vericiydi. Eve dönerken arabada babam bize Kore’deki bir inanıştan bahsetti. Çocuk doğururken ölen kadınların ruhları ağaçlarda yaşarmış ve yoldan geçenler ağaçların altındaki taşların üzerine yiyecek ve şarap bırakırmış.</p>

  <p class="block10">Ağaçlardaki kadınlar fikrini sevdim. Kara toprağa gömülmeleri yerine onları orada, yaprakların titreyişinde düşünmeyi yeğlerim.</p>

  <p class="block10">Nat ve Baz bilim'adamlarına karşı bir kampanya başlatmak istediler, bununla ilgili Baz’la tartıştım. BİG’e doğru yürüyorduk ve birden o, “Bence enerjimizi araştırma laboratuvarlarının kapatılmasına yoğunlaştırmalıyız,” dedi.</p>

  <p class="block10">“Neden?”</p>

  <p class="block10">“Çünkü AÖS’nin geldiği yer orası. Sürekli daha karmaşık, kimsenin ihtiyacı olmayan iğrenç şeyleri araştıran bilim adamlarından.”</p>

  <p class="block10">“Hastalıklara çare bulmak için araştırma yapıyorlar!”</p>

  <p class="block10">“Bazıları, evet. Fakat çoğu mikropları ya da atomun maddelerini ya da genetik mutasyonu araştırıyor. Yalnızca daha fazla şey bilmek adına her şeyi kontrol etmeye çalışıyorlar.”</p>

  <p class="block10">“Daha fazla bilmek iyidir.”</p>

  <p class="block10">“Öyle mi düşünüyorsun? Atomu parçalamak gibi mi?</p>

  <p class="block10">Einstein, eğer ne yapacaklarını bilmiş olsaydı kunduracı olacağını söylemiş,” Baz yanından geçtiğimiz posta kutusuna vurarak zafer dolu küçük bir <i class="calibre3">ta-da</i> çığlığı attı. Sırıtması hoşuma gidiyordu.</p>

  <p class="block10">“Ya penisilin?”</p>

  <p class="block10">“Babandan dolayı bilim adamlarının lehine düşünüyorsun.</p>

  <p class="block10">Silahları bir kenara bıraksak bile neden daha fazla diyet hapı ve sakinleştirici icat etmek zorundalar? Kendilerini Tanrı zannettikleri için AÖS ortaya çıktı. Ve işte bu yüzden bilim adamlarını tutukluyorlar.”</p>

  <p class="block10">“Gerçekten bunda bir sorun olmadığını mı düşünüyorsun?”</p>

  <p class="block10">“Yani, neden her şeyin içine edip cezasız kalsınlar?”</p>

  <p class="block10">Babam bir doğurganlık kliniğinde, embriyo ürettikleri bir laboratuvarda çalışıyordu. Hamile bütün kadınlar öldükten sonra AÖS araştırması için embriyo üretmeye devam ettiler. Babam daha fazla bilim adamının daha hızlı çözüm bulabileceğini düşünüyordu. Fakat şimdi benim bu inanca göre davranmamı istemiyor. Onun kitabında iyi olan, bir fikre katıldığını <i class="calibre3">söylemektir</i>; o fikri <i class="calibre3">gerçekleştirmek</i> değil.</p>

  <p class="block10">Sürekli anne ve babamın hayatlarının basitliğine dönüp duruyorum, sakıza basmak gibi. Bir şeylere inandıklarını söylerler, sonra ona göre hareket etmezler. Bir başka şey yüzünden her şey mümkündür. Bu beni boğuluyormuşum gibi hissettiriyor. Eğer yapabileceğim hiçbir şey yoksa yaşıyor olmamın ne anlamı var?</p>

  <p class="block10">O günlerde Baz, fikrini bir sonraki toplantıda paylaştı ve düşüncesi katılımcılardan onay aldı. Amaçlarımızdan biri, amaçsız bütün bilimsel araştırmaları durdurmak olacaktı.</p>

  <p class="block10">Ve babamınki amaçsız olmadığından sorun yoktu.</p>

  <p class="block10">Ayrıca kendi karbon salmımımızı azaltma planımızı başlattık ve herkes kendi kişisel kotasının dışına çıkmama konusunda anlaştı. Evdeki yaşantımız da buna dâhildi, bu yüzden ebeveynlerimizi de dönüştürmek zorundaydık. Anne ve babam, “Evet, bahçeye sebze ekebilirsin; pazara gidecek vaktin varsa süpermarket alışverişini kesebiliriz,” deyip tüm çabayı üzerime yıktılar. Bu yüzden ev ödevlerim için yeterince zaman ayırmadığımı düşüneceklerinden endişe etmeye başladım. Diploma için ödevlerimi yapıyordum ve asla yeterince vakit olmuyordu.</p>

  <p class="block10">Bir akşam toplantıdan çıkıp eve geldiğimde annem ve babam bilgisayarın başında yan yana oturmuş internetten tatil rezervasyonu yapıyorlardı. İnsan ırkı tükenmekle yüz yüzeydi ve ailem Akdeniz’in İspanya sahillerinde yaz tatili için fiyatları karşılaştırıyorlardı. Annem, plaja yakın bir oteli mi yoksa tepelerde havuzlu bir villayı mı tercih ettiğimi sordu. Mandy’yi de alacağımızı söyledi, bu ona dört gözle bekleyeceği bir şeyler verecekti. Gözlerimi ona diktim ve yüzünün kızarmasını izledim.</p>

  <p class="block10">“Ne yapmamızı istiyorsun?” dedi. “Hayatlarımıza devam etmek zorundayız.”</p>

  <p class="block10">“<i class="calibre3">Nedeni</i>” Bunu kinayeli bir biçimde sordum, nefret ettiğini bildiğim şekilde.</p>

  <p class="block10">Babam, “Jessie...” dedi uyaran bir ses <i class="calibre3">tonuyla.</i></p>

  <p class="block10">Odama gidip kapıyı çarptım. Her şeyin yolunda olduğunu düşünüyorlardı. Onlar gibi her şeyin yolunda olduğunu düşünenlerle dolu bir uçak, tonlarca yakıt yakacak ve gökyüzüne karbon boşaltacaktı. Bu sayede İspanyol otelindeki havuzun kenarına uzanıp ciltlerini kansere teslim edeceklerdi.</p>

  <p class="block10">Beni çaya çağırdıklarında gitmedim ve babam kapımı çaldığında ona gitmesini söyleyerek bağırdım.</p>

  <p class="block10">Yatağa uzandım ve eski tatillerimizi düşündüm. Scarborough’a gitmiş ve Nanna Bessie’nin karavanında kalmıştık.</p>

  <p class="block10">Orayı çok sevmiştim, rüzgâr karavanı sallarken rafa benzeyen bir yatakta uyumak, yuvarlak pencereden parlak sabah güneşine bakmak için uyanmak, karavanın basamaklarından inip duş kabinlerine giderken gece sürünerek yolunuza yerleşmiş salyangozların arasından geçmek, babama kumu kazarken yardım etmek... Ayakkabınızın, iç çamaşırınızın, yatağınızın içindeki kum; sandviçinizin içindeki kum...</p>

  <p class="block10">Anne ve babam gülüyor ve birbirlerini ıslatıyorlardı. Neden artık böyle tatillerimiz olmuyordu?</p>

  <p class="block10">Ya da yazlan günübirlik gezmeler? Kırlarda piknik yapardık, Dovestones’un üzerinde... Oraya Yalıçapkını Vadisi derdik. Çalılar benden uzundu ve saatlerce saklambaç oynardık, ta ki hava ezilmiş çalıların yeşil kokusuyla dolana kadar. Babam bir yalıçapkını görmüş, onun heyecan verici olduğunu söylemişti. Bütün arazideki en mavi kuş... Tavus kuşundan bile daha iyi... Son derece sakin bir biçimde oturup onu izlerdik. O zamanlar mutluyduk, üçümüz... Şimdi ikisine karşılık ben... Yaşam tarzları korkunçtu.</p>

  <p class="block10">Daha sonra babam geri geldi ve kapıyı tekrar çaldı. Isıtılmış çörek getirmişti. Onu içeri aldığımda yatağımın ucuna oturdu. “Bugün bazı iyi haberler aldım,” dedi.</p>

  <p class="block10">“Tabii ya. Gezegeni çöpe çevirmekle ilgili.”</p>

  <p class="block10">“Aslında hayır. AÖS ile yaşamak hakkında.”</p>

  <p class="block10">“Sizin gibi insanlar olmasa yayılmayacaktı bile.”</p>

  <p class="block10">“Ne demek istiyorsun?”</p>

  <p class="block10">“Virüsü havaalanlarında yaymışlar. Herkes uçmayı bıraksa...”</p>

  <p class="block10">“Ahırın kapısını kapatmak gibi olur. Ne istiyorsun, karanlık çağlara dönmeyi mi?”</p>

  <p class="block10">“Evet. Hıyarcıklı veba salgını olduğunda herkesin köylerinde kalmak yerine etrafta uçarak hastalığı yaydıklarını hayal et. İnsan ırkı muhtemelen o zamanlar son bulurdu.”</p>

  <p class="block10">Güldüğünde ona odamdan çıkmasını söyledim fakat o zaman, “Ciddiyim, Jess... Gelecek sene belki yeni bebekler olabileceğini düşünüyorlar,” dedi.</p>

  <p class="block10">“Ne demek istiyorsun? Yalnızca bilim adamlarının bildiği çok gizli bir ilaç mı bulundu?”</p>

  <p class="block10">“Hayır. Fakat şu anda bizim klinikte ve dünyadaki diğer klinik ve hastanelerde bazı hastalar var. Canlı bebek doğurma şansı yakalayabilecek kimseler...”</p>

  <p class="block10">“Hamilelik onları öldürüyorken bunu nasıl yapabiliyorlar?”</p>

  <p class="block10">“AÖS arazlarını azaltmak için erken evrelerde ilaç almayı kabul ettiler ve uyutuldular, böylece bebekler yaşayabilecek.”</p>

  <p class="block10"><i class="calibre3">“Uyutuldular</i> derken neyi kastediyorsun?”</p>

  <p class="block10">“E, ilaçla tetiklenmiş komadalar. Onlara Uyuyan Güzeller deniyor.”</p>

  <p class="block10">“Bir daha uyanabilecekler mi?”</p>

  <p class="block10">“Hayır... Anne Ölümü Sendromu, hamilelik sırasında beyini yok ediyor. Fakat bebek hayatta kalabilir.”</p>

  <p class="block10">“Ölü bir anneden canlı bir bebek mi alacaksınız?”</p>

  <p class="block10">“Hamilelik sona yaklaştığında doktorlar sezaryen uygulayabilir.”</p>

  <p class="block10">“Ve bebek hastalanmıyor?”</p>

  <p class="block10">“Hastalık anneye saldırıyor, bebeğe değil. Bebek, annenin bedeninden ihtiyacı olanı yine de alabiliyor.”</p>

  <p class="block10">“Kulağa ürkütücü geliyor. Herkesin annesi ölmüş olacak.”</p>

  <p class="block10">G ülümsedi. “Pekâlâ, bu uzun vadeli bir çözüm değil, Jesseroon. Fakat bir başlangıç.”</p>

  <p class="block10">O gittikten sonra penceremin altında yere uzandım, hava kararmaya başlarken gözlerimi kayın ağacına diktim. Evin yakınında bu kadar büyük bir ağaç olması sakıncalıydı. Bu yüzden kesilme tehdidi altındaydı. Yere uzandığınızda kışın ve baharda çıplak dalların arasından gökyüzü gözükür ve ışık her zaman farklıdır. Yapraklar çıkmaya başladığında yumurtadan yeni çıkmış civciv gibi gevşek ve ıslaktırlar.</p>

  <p class="block10">Sonra sertleşir ve kararırlar fakat yine de güneşli bir günde gökyüzünden gelen ışıltının içlerinden geçtiğini görebilirsiniz.</p>

  <p class="block10">Gözlerimi bir süre onlara diktikten sonra sanki ben de bir yaprak oluveririm, parlak gökyüzünün parçalarını üzerimdeki tüm öteki yapraklar gibi oynaşan ya da yağmurun şiddetiyle eğilen yaprakların arasından görürüm. Bu bir nevi esrime halidir, artık Jessie değilimdir, bu garip ayrıksı nesne değilimdir, ağacın bir parçasıyımdır ve kafamda rüzgâr ve gökyüzünden başka bir şey yoktur.</p>

  <p class="block10">Kayın ağacına bakarak uzandım ve düşündüm. Eğer babam haklıysa -anneleri ölmesine rağmen doktorlar bebekleri sağ salim doğurtabiliyorsa- o zaman hayat devam edecekti.</p>

  <p class="block10">Neslimiz tükenmeyecekti. Gelecekte bir dünya olacaktı ve bir şeyleri değiştirmek için yeterince çabalarsak dünya şu ankinden daha farklı ve daha iyi olma şansı bulabilirdi.</p>

  <p class="block10">Kalktım ve evimizin etrafında enerji tasarrufu yapabileceğimiz yöntemlerin listesini çıkarmaya başladım.</p>

  <p class="block11"><span class="text10">Pazar akşamı</span> <span class="text">Ne yapacağımı düşünmeye devam ediyorum. Aklımı kurcalayarak onu ikna edebilecek bir davranış biçimi bulmaya çalışıyorum. Henüz aklıma gelen bir şey yok. Karşıtlık içerisindeyiz. Ben her zaman bunu yapmak isteyeceğim ve o da her zaman yapmamamı isteyecek. Günler her zaman aydınlık, geceler karanlık olacak.</span></p>

  <p class="block10">İçeri girdiğinde elinde, o boku yemediğimi bildiği halde, karton kutu içinde pizza var. Ve bir kutu portakal suyu.</p>

  <p class="block10">Burada değilken onun için üzülmüştüm fakat şu andaki görüntüsü öfkeyle titrememe neden oluyor.</p>

  <p class="block10">“Çık dışarı! Çık dışarı! Çık dışarı!” Pizzaya vurup onu yere düşürüyorum.</p>

  <p class="block10">Şaşırmış görünüyor. “Acıkmış olacağını düşünmüştüm.”</p>

  <p class="block10">“Onu yemem!” Çığlık atıyorum. “Beni burada tutamazsın.”</p>

  <p class="block10">Koşmak ve ona vurmak istiyorum fakat bisiklet kilidinden dolayı takılıp düşüyorum ve o eğilip beni kaldırmak için yardım etmeye çalışıyor, ben de arkasından dolanıp elini olabildiğince sert bir şekilde ısırıyorum. Kolunu yakalıyor, tırnaklarımı geçiriyorum, ayaklarımı savurup onu tekmelemeye çalışıyorum. Acıyla bağırarak ve sendeleyerek benden uzaklaşıyor ve yaralı eline bakıyor. “Bırak gideyim!”</p>

  <p class="block10">Çığlık atıyorum. “Beni burada tutamazsın, bırak gideyim!”</p>

  <p class="block10">“Kes şunu!” diyor. “Seni kimse duyamaz!”</p>

  <p class="block10">“Beni burada sonsuza kadar tutacak mısın? Hazır yemek yedirip tuvaletimi bir kovaya yaptırarak? Bunu yapabileceğini mi sanıyorsun?” Hızla kovaya doğru sürünüyor ve onu tekmeleyip deviriyorum. Kovadaki sidik yere dökülünce içinde yuvarlanıyorum, böylece kıyafetlerim ıslanıyor. O tekrar bana doğru gelince iki ayağımla saldırıyor ve kaval kemiğine hızla vuruyorum.</p>

  <p class="block10">Geri kaçıyor. “Bunu yapmak istemiyorum. Sadece seni durdurmak istiyorum.”</p>

  <p class="block10">“Beni asla durduramayacaksın! Asla! Senden nefret ediyorum!”</p>

  <p class="block10">Pizza kutusunu kapıyor ve fırlatmaya çalışıyorum fakat kutu açılıyor ve düşüyor. Yine de meyve suyu kutusu neredeyse suratına denk geliyor. Hızlıca dışarı çıkıyor ve kapıyı arkasından kilitliyor.</p>

  <p class="block10">Pencereyi parçalar ve kendimi kesersem beni hastaneye götürmek zorunda kalacak. Kan kaybından ölmemi istemez, o zaman bir şeyler yapmak zorunda kalır. Geri gelip beni tutmaya çalışırken ayağa kalkmaya çalışıyorum, dengemi kaybediyorum ve ikimiz de yere kapaklanıyoruz.</p>

  <p class="block10">Tekme atıyor ve yüzünü tırmalıyorum fakat o daha güçlü.</p>

  <p class="block10">Kolumu yakalayıp sırtıma doğru büküyor. Çığlık atıyorum.</p>

  <p class="block10">Çığlık atmaya devam ederken diğer kolumu da yakalayıp üzerlerine çökerek bileklerime bir şey bağlıyor. Ellerimi arkadan bağlıyor.</p>

  <p class="block10">“Hayır hayır hayır!” Gürlüyorum. Sıkıca çekiyor ve düğüm atıyor, sonra dizlerinin üzerinde benden uzaklaşıyor.</p>

  <p class="block10">Ayağa kalkamıyorum çünkü kendimi kaldırmak için ellerimi kullanamıyorum. Karaya vurmuş balık gibi yerde kıvranıyorum.</p>

  <p class="block10">Köşeye gidiyor, sırtını duvara yaslayarak çömeliyor ve ellerini yüzüne götürerek ağlıyor. Bir süre sonra duruyor.</p>

  <p class="block10">Yavaş, tiz bir sesle konuşuyor. “Seni bağlamak istemiyorum.</p>

  <p class="block10">Ellerini ve bacaklarını çözmek, temizlenmen ve üzerine temiz giysiler giymen için banyoya gitmene izin vermek istiyorum.”</p>

  <p class="block10">“Kendi başimamı?”</p>

  <p class="block10">“Tabii ki.”</p>

  <p class="block10">“Sonra gidebilir miyim?”</p>

  <p class="block10">“Hayır. Sonra bacaklarındaki kilidi yeniden takacağım.”</p>

  <p class="block10">“Siktir git!”</p>

  <p class="block10">“Bu senin iyiliğin için.”</p>

  <p class="block10">“Hayır, değil.”</p>

  <p class="block10">“Kandırılmışsın. Geçici bir delilik içindesin. Mantıklı düşünebilene kadar seni güvende tutuyorum.”</p>

  <p class="block10">“Senin mantıklı düşünme tanımın, senin düşündüğünü düşünmem. Deliren sensinl Benimle hemfikir olana kadar eli kolu bağlanması gereken sensin.”</p>

  <p class="block10">Durgun ve donuk gözlerle bana bakıyor ve sonra birdenbire gülüyor. Sidikli giysilerimin içinde, yanağım pütürlü halının üzerinde yan devrilmiş uzanıyorum ve babam köşede çömelmiş bana gülüyor. Gözyaşlarına boğuluyorum.</p>

  <p class="block10">Yanıma doğru sokuluyor ve oturmam için yardım ediyor.</p>

  <p class="block10">“Üzgünüm, Jess. Lütfen, lütfen bunu olması gerektiğinden daha kötü hale getirme. Rahat duracağına söz verirsen kollarını çözeceğim.”</p>

  <p class="block10">“Neden söz verecekmişim?”</p>

  <p class="block10">“Kavga etmenin hiçbir anlamı yok. Bu benim fikrimi değiştirmeyecek ve zarar görecek olan sen olacaksın.”</p>

  <p class="block10">“Eğer kendi kızını, düşündüğü şeyi sevmediği için kilit altında tutan bir baba olduğunu duysan, bunun bir rezalet olduğunu söylerdin.”</p>

  <p class="block10">“Öyle. Söylerdim. Fakat başka ne yapacağımı bilmiyorum '“Bırak gideyim. Bu benim hayatım.”</p>

  <p class="block10">“Bir kenara atman için değil.”</p>

  <p class="block10">“İkiyüzlü.”</p>

  <p class="block10">“Kes şunu, Jess. Banyo yapmak istiyor musun? Su sıcak.”</p>

  <p class="block10">“İkiyüzlü! İkiyüzlü! İkiyüzlü!” Bağırıyorum.</p>

  <p class="block10">Bölüm</p>

  <p class="block12"><span class="text5">Mandy’nin bunalımı daha da arttı ve annem onu hastaneye götürdü fakat hastabakıcı eksikliğinden ötürü koğuşları kapatıyorlardı.</span></p>

  <p class="block10">Bu yüzden bir günlük bakım merkezi buldu.</p>

  <p class="block10">Problem şu ki Nuhlar adlı tarikat tarafından idare ediliyordu.</p>

  <p class="block10">Eve erken geldiği gece annem bize bundan bahsetmişti, o sırada babam ve ben üniversite seçeneklerimin üzerinden geçiyorduk. Ben hâlâ biyoloji yüksek lisansı ya da yeni bir dile başlamak konusunda kararsızdım.</p>

  <p class="block10">Babam, “Yeni bilim adamlarına hiç olmadığı kadar ihtiyacımız var,” dedi. Fakat Baz’a fen bölümü seçeceğimi itiraf edecek olmam pek hoşuma gitmiyordu. Hangi dersleri seçeceğimi belirlemek için bir sistem vardı ve biz de mutfak masasında oturmuş bunu anlamaya çalışıyorduk. Radyonun sesi arkada mırıldanıyordu.</p>

  <p class="block10">O sırada kusursuz bir suçla dikkatimiz dağıldı. Kurbanınıza pek de iyi görünmediğini söyleyecek ve sabah akşam ateşini ölçecektiniz. Termometreyi endişeli bir şekilde kontrol edecek ve sonra çizelgedeki bir kare üzerinde bir yere x işareti koyacaktınız. Çizelge, ateşin her geçen gün istikrarlı bir şekilde yükseldiğini gösterecekti. Babam, birine doğrudan ölümün eşiğinde olduğunu söylemenin onu bitirmek için yeterli olacağında ısrar etti. “Romalılar yüksek ateşi nasıl tedavi ediyorlardı, biliyor musun? Hastanın tırnaklarını kes ve artıkları balmumu ile bir komşunun kapısına yapıştır. Yüksek ateş hastadan komşusuna geçer. Ben iyileşirim ve benim yerime artık sen hastasındır. Akıl denen şey güçlü bir araçtır!”</p>

  <p class="block10">Annem içeri girdiğinde Bilge Babaya voodoo büyüsünü soruyordum. Dışarıda şu yazları görülen fırtınalardan biri vardı ve mutfak penceresine vuran yağmur bizi keyiflendirdi.</p>

  <p class="block10">Mutfağa girene kadar annemin geldiğini duymadık. Yağmurluğu hâlâ üzerindeydi ve her tarafa su damlatıyordu.</p>

  <p class="block10">“Aman Tanrım!” dedi babam. “Neden seni almam için aramadın?”</p>

  <p class="block10">“Yürümek istedim,” dedi. “Eğer bu senin için bir sorun değilse.”</p>

  <p class="block10">Babam omuz silkti. Mutfağın keyifli havası bıçak gibi kesilmişti, “Her neyse, yolda barikat vardı.” Yağmurluğunun cebinden ıslanmış sarı bir broşür çıkardı. Üzerinde büyük harflerle TANRI’NIN, İNSANLARINA İŞARETİ yazıyordu.</p>

  <p class="block10">Ardından küçük harflerle paragraflar vardı ve en altta, NUH’UN ÇOCUKLARI yazıyordu. “Şuna bir göz at.”</p>

  <p class="block10">Babam gözlerini benden kaçırdı. “Dindar ahmaklar!”</p>

  <p class="block11"><span class="text">Tanrı’nm doğal felaketlerle bizi uyarmaya çalıştığını fakat insanların çok duygusuzlaştığı için bunu anlamadıklarını söylüyorlardı. Dünya, daha önce şimdi olduğu gibi yozlaştığında Tanrı onları boğmak için bir tufan yollamıştı ve yalnızca Nuh ve gemisi kurtulmuştu. Şimdi ona kötülük</span><span class="text3">Jane Rogers fessie Lamb’ın Vasiyeti</span> <span class="text">lerden uzaklaştığımızı ispatlayamadığımız takdirde insan ırkı yok olacaktı.</span></p>

  <p class="block10">Annem üzerine kuru kıyafetler giyip geri geldi. “Bundan ne anlam çıkarıyorsun?” diye sordu babama.</p>

  <p class="block10">“Her zamanki köktenci saçmalık.”</p>

  <p class="block10">“Mandy kendini buna gerçekten kaptırmış.”</p>

  <p class="block10">“Mandy’de miydin?”</p>

  <p class="block10">“Evet. Pazar günü bu toplantıya gidiyor ve benim de onunla gelmemi istedi.”</p>

  <p class="block10">“Ben olsam yanlarına yaklaşmazdım,” dedi babam.</p>

  <p class="block10">“Daha da önemlisi, evini toplamaya başlamış. Tanrı’mn temizliği sevdiğini söylüyor.”</p>

  <p class="block10">Babam ona bir fincan çay uzattı. “Dönüştürülmüş insanlar istiyorlarsa neden sağlıklı olanları hedef almıyorlar?</p>

  <p class="block10">Neden dengesi bozuk hastaları seçiyorlar? Daha doğrusu, neden istismara açık olanlar?”</p>

  <p class="block10">“Ondan faydalanacaklarını mı düşünüyorsun?”</p>

  <p class="block10">“Bu tarikatların çoğu insanlardan faydalanmıyor mu?</p>

  <p class="block10">Paralarını alıyor ya da kadınlardan liderin seks kölesi olmalarını bekliyorlar.”</p>

  <p class="block10">“Bir lider <i class="calibre3">olmadığını</i> söylüyor. Dünyayı iyileştirmeye çalışmak zorundalar, böylece Tanrı fikrini değiştirecek ve bir lider <i class="calibre3">yollayacak.</i> ”</p>

  <p class="block10">“Ya Tanrı onları görmezden gelirse ne yapacaklar? Toplu intihar mı? Jim Jones Halkının Mabedi’ni duymadınız mı? Ya da Davutçuların Kolu, Waco grubu?”</p>

  <p class="block10">“Tanrı aşkına...” Annem eğilip alnını pes ediyormuş gibi masaya yasladı, sonra doğruldu ve tekrar babama döndü.</p>

  <p class="block10">“Dinle Joe, Mandy bunalımda. Yalnızca onu zorlarsam duş alıyor. Ve şimdi...”</p>

  <p class="block10">“Hasta ve savunmasız bir kadını yakalamışlar... ”</p>

  <p class="block10">“Ve şimdi...” Annem sanki babam hiç konuşmamış gibi devam etti, “ ...en azından yapabileceği bir şey olduğunu söylüyor.”</p>

  <p class="block10">“Yapması gereken şey nedir?”</p>

  <p class="block10">“Zararsız şeyler. Alkole ve evlilik dışı sekse karşı olmak.</p>

  <p class="block10">Emirleri takip etmek.”</p>

  <p class="block10">“Cath, onun beyni yıkanmış.”</p>

  <p class="block10">“Sen ve ben antidepresan kullanması gerektiği konusunda anlaştık. O ilacın amacı bunalımlı hayatını değiştirmek değil, yalnızca ne olursa olsun sorun olmadığını düşünmesini sağlamak. Hayatım <i class="calibre3">gerçekten</i> değiştirmek, daha ne kadar kötü olabilir ki?”</p>

  <p class="block10">Mandy, Nuhlara katıldı. Onu durdurmak için yapabilecekleri bir şey yoktu.</p>

  <p class="block10">Birkaç gün sonra hâlâ yağmur yağıyordu. Gübreyi dışarı çıkarmak için annemin yağmurluğunu ödünç aldığımda cebinde kullanılmış kâğıt mendillerle birlikte katlanmış bir not buldum. Tanımadığım, okunaksız bir el yazısıyla yazılmıştı:</p>

  <p class="block10">0<i class="calibre3">5:30 salı günü seni alabilirim: Arama, evde değilim.</i></p>

  <p class="block10"><i class="calibre3">Yarın erken saatte bana kısa mesaj yolla. X</i> Biri neden <i class="calibre3">arama evdeyim</i> derdi ki? Başka birisi telefona cevap verebileceği için mi? Çalan telefonun kısık sesinden bile rahatsız olabilecek hasta bir büyükannesi olduğu için mi? Ya da bir başkası dinliyorken annemle konuşmak istemediği için mi? Mandy ve annem arasındaki konuşmayı hatırladım, annem meleklerin olmadığını söylemişti. Fakat salı akşamları klinikte olurdu ve hep geç gelirdi. Bunu kafamdan attım.</p>

  <p class="block10">Sanırım bir sonraki şey tükürme olayıydı. Büyük bir mesele değildi, öyleymiş gibi de davranmıyorum fakat bu, hâlâ utanç içinde yanmama ve terlememe neden oluyor. Yine de Sal’in başına gelen kadar kötü olamaz. Aslında ikisi de aynı olayın parçası: Beni buraya -ayaklarım bağlıyken babamın adımlarını dinlediğim bu loş odaya- getiren olay zinciri...</p>

  <p class="block10">Nat’le birlikte BİG’den çıkmış yürüyorduk. Gece saat onda bile asfalttan yükselen sıcak havanın yüzünüze çarptığı şu sıcak ağustos günlerinden biriydi. Gökyüzü bulutsuzdu.</p>

  <p class="block10">Halkevinin boğuculuğundan sonra dışarıda olmak ferahlatıcıydı. Ana caddedeki dükkânlar grafitti desenli metal kepenklerle kapanmıştı. Kırık pencereleriyle boş evler ve etrafta garip adamlar vardı. Nat’le birlikte olmaktan memnundum. Bir süre sonra Nat bana gruptan ayrılacağını söyledi.</p>

  <p class="block10">“Ama neden? Yaptığınız havaalanı protestosu planı gerçekten iyi.” Birçok kişi birbirini takip eden uçuşlar için bilet alıp bagajlarını kaydettiriyor, sonra da uçağı kaçırıyorlardı.</p>

  <p class="block10">Görevliler, sahipsiz bagajları boşaltırken bütün uçuşlar gecikiyordu.</p>

  <p class="block10">Her şey saatlerce engelleniyordu.</p>

  <p class="block10">“Iain’ın ne yapacağımızı söylemesi hoşuma gitmiyor.”</p>

  <p class="block10">“Fakat bunu yapmazsa hiçbir şey gerçekleşmeyecek.</p>

  <p class="block10">İnsanlar sadece tartışıyor.”</p>

  <p class="block10">“Iain güç gösterisi yapıyor. Kendi gündemi var.”</p>

  <p class="block10">“Ne gibi?”</p>

  <p class="block10">“Oylamayla ilgili şu saçmalık.” Evet, demokratik bir ülkede yaşıyorduk. Bunu tartışmak için saatlerimizi harcamıştık.</p>

  <p class="block10">Neden on yaşın üzerindeki herkes parlamentoda bizi temsil edecek temsilcileri seçemiyordu? Çocuklar başka türlü nasıl söz sahibi olabilirlerdi?</p>

  <p class="block10">Ancak Nat ve Lisa, “Neden o aptal sistemlerine katılmak istiyorsunuz” diye sordular. Ve Lisa, Iain’m neden bunu umursadığını, zaten oy hakkı olduğunu ve çok da işe yaradığım söyledi. Ben aslında kadınların seçme hakkını savunan kadınlar gibi oy hakkımız olması gerektiğini düşündüm. Fakat bunu tatsız göstermeye çalıştılar. Sonunda hiçbir şeyin olmadığı o bitmeyen tartışmalardan birine döndü.</p>

  <p class="block10">Ana caddeye varıp trafik ışığını beklerken Nat’e nasıl karşılık vereceğimi düşünüyordum. Yanımızdan gençlerle dolu bir araba geçiyordu. Bizimle aynı hizaya gelince yavaşlayarak sağa yanaştı. Bangır bangır müzik çalıyordu ve bir şey haykırıyorlardı. Sonra içlerinden biri pencereden uzandı ve üzerime tükürdü. İğrenç, beyaz, yapışkan, koca bir balgam çıplak kolumdan aşağı kayıyordu. Çığlık attım.</p>

  <p class="block10">Canım yanmamıştı, sadece şoktaydım. Nat arkamızdaki küçük bahçeden bir avuç yaprak aldı ve çabucak kolumu temizledi.</p>

  <p class="block10">Bana ne diye bağırdıklarını sordum.</p>

  <p class="block10">“Sadece saçmalık.”</p>

  <p class="block10">“Ne dediler?”</p>

  <p class="block10">“Anlamsı şeyler. Pislik herifler!”</p>

  <p class="block10">Bana söylemek istemediği bir şey duyduğunu biliyordum.</p>

  <p class="block10">Kolumu kazıyana kadar ovmak istedim. Öfkeliydim fakat içimde başka bir duygu daha vardı. Hani siz bağırdıktan sonra yavaş yavaş yanınıza gelip, utanmış ve umut dolu gözlerle yüzünüze bakan bir köpeğin gözlerinde beliren şey gibi. Geri gelmelerini istedim, böylece onlara üzerine tükürülecek tipte bir insan olmadığımı kanıtlayabilirdim.</p>

  <p class="block10">Kendimi toparlamaya çalıştım. “Planın nedir?” diye sordum Nat’e. “Eğer ayrılıyorsan?”</p>

  <p class="block10">“Hayvan Kurtuluş Cephesi. Yeraltına iniyorum!” Kendinden son derece memnun görünüyordu.</p>

  <p class="block10">İlk toplantıda Lisa’nın dediğini hatırladım. “Hayvanlara olanların kadınlara olandan daha önemli olduğunu düşünüyorsun.”</p>

  <p class="block11"><span class="text">“Hayır, AÖS’nin bir araştırma sonunda ortaya çıktığını ve bilim adamlarının daha da kötü bir şey üretmeden dur</span> <span class="text">durulmaları gerektiğini düşünüyorum. Hayvanlara işkence etmekte bir sorun olmadığını mı düşünüyor musun?”</span></p>

  <p class="block10">Düşünmüyordum fakat en önemli şey bilim adamlarını sopalamak değildi. Casusluk maceraları, yeraltı, HKC adına yasaları çiğnemek çocukça geliyordu. BİG’in içinde daha fazla şey başarabileceğimizi düşünüyordum.</p>

  <p class="block10">Sonraki gün Sal, toplantılara gelmek istediğini söyledi.</p>

  <p class="block10">Şaşırdım çünkü genellikle Damien ile meşguldü. O gün gelip benimle çay içti ve birlikte halkevine yürüdük. Damien’e ne olduğunu sordum.</p>

  <p class="block10">“Futbol.”</p>

  <p class="block10">Spor merkezinde çalışıyordu, yani şaşılacak bir durum yoktu.</p>

  <p class="block10">“Bunu takıntı yapmış,” dedi.</p>

  <p class="block10">“Ne demek istiyorsun?”</p>

  <p class="block10">“Futbol arkadaşları. Her gece bir araya geliyorlar.”</p>

  <p class="block10">“Her gece mi?”</p>

  <p class="block10">“Aslında haftada dört kez. Antrenman yaptıklarını ve bir şeyler içtiklerini söylüyor.”</p>

  <p class="block10">“Başka biriyle görüştüğünü mü düşünüyorsun?”</p>

  <p class="block10">Omuz silkti. “Pisliğin teki.” Bunu içtenlikle söylemedi, tipik bir Sal davranışıydı.</p>

  <p class="block10">“Sal?”</p>

  <p class="block10">“Sadece garip davranıyor.”</p>

  <p class="block10">Sıkıntılı bir durum olduğunu biliyordum çünkü bana çoğu şeyini anlatırdı. Sonra birdenbire, “Eşcinsel olabileceğini düşünüyorum,” dedi.</p>

  <p class="block10">Kendimi tutamayıp, “Hadi be!” dedim ve ikimiz de kahkahalara boğulduk. Onu, Sal’e yumulmuşken gördüğüm zamanları düşündüm.</p>

  <p class="block10">“Değişti,” diyerek ısrar etti. “Açıklayamıyorum fakat şu anki hali çok sabırsız, kibirli...”</p>

  <p class="block10">“Def et. Denizde bir sürü balık var.” Sal, on bir yaşından beri çocuklarla çıkıyordu ve bir tanesi bile onu terk etmemişti.</p>

  <p class="block10">Damien için neden bu kadar yaygara kopardığını anlamak güçtü.</p>

  <p class="block10">“Futbol arkadaşlarıyla birlikte çıkmamızı istiyor.”</p>

  <p class="block10">“E, yapamaz mısın?”</p>

  <p class="block10">“Yapabilirim. Fakat iyice sarhoş olana kadar içiyorlar ve yalnızca birbirlerini dinliyorlar.”</p>

  <p class="block10">“Kız arkadaşları yok mu?”</p>

  <p class="block10">“Cuma günü tek kız bendim. Onlarla birlikteyken değişiyor.</p>

  <p class="block10">Sanki benden sıkılmış gibi.”</p>

  <p class="block10">Dünyada onca şey oluyorken SaPin tek yaptığı aptal bir adamı saplantı haline getirmekti. “Unut onu,” dedim.</p>

  <p class="block10">Keşke unutsaydı ya da keşke onu daha fazla ciddiye alsaydım. Fakat havaalanı protestosunun organizasyonunu devralmıştım ve çok meşguldüm. Geri Dönüşüm Modası’nın hazırlanmasına yardım ediyordum. Düşünmek için bir saniye bile duramazdım. Bu, hayatım boyunca en çok pişmanlık duyduğum şeylerden biridir.</p>

  <p class="block10">Bölüm</p>

  <p class="block12"><span class="text5">Sonbahar mevsiminde yalnızca tek bir umut ışığı vardı.</span></p>

  <p class="block10">Johnson bebek sezaryen bölümünde dünyaya getirilmişti.</p>

  <p class="block10">AÖS sonrası doğan ilk bebek! Fotoğrafı bütün gazetelerin ilk say faşındaydı. Dükkânlar bayrak astılar ve insanlar yüzlerinde kocaman bir sırıtışla dolaştılar. İntihar oranları bile düştü. Bebeğin büyükannesinin sokağı çiçeklerle doldu.</p>

  <p class="block10">Haberler onu bebeği tutarken, ağlayıp herkese teşekkür ederken gösterdi.</p>

  <p class="block10">Johnson bebeğin annesi on beş yaşındaydı ve cenaze törenini Westminister Kilisesi’nde yaptılar. Adı Ursula’ydı.</p>

  <p class="block10">Annesi, kızının hikâyesini anlatmıştı. Ursula’nın hamileliği doğrulandığında kadınlar hâlâ hayatlarını kurtarmak için kürtaj yaptırıyorlardı. Ursula, hayatında ilk defa seks yapmıştı.</p>

  <p class="block10">Hamile kaldığında bebeğinin doğmaya hakkı olduğuna inanmıştı. Ailesi onu vazgeçirmeye çalışmıştı fakat Ursula, bebeğinin dünya için ne kadar önemli olacağını bilmiş olmalıydı çünkü içinde bebeğe dair müthiş bir inanç vardı.</p>

  <p class="block12"><span class="text5">Doktoru, araştırmacıların kadınları komaya sokup bebekleri yaşatmak için çalıştıklarını biliyordu ve Ursula’ya onlardan bahsetmişti. Ursula, Uyuyan Güzel deneyi için ilk gönüllü olanlardandı. Annesi, onay formlarım imzalamadan önce eşiyle bütün gece ağladıklarını ve Tanrı’dan yol göstermesini dilediklerini anlattı. Ancak Ursula hiç tereddüt etmemişti ve ilacı vermelerinden önce ailesine gülümseyip güzel hayatı için teşekkür etmişti.</span></p>

  <p class="block15">“Ben perilere inanıyorum,” dedi annem.</p>

  <p class="block15">Babam, “Hâlâ! Aferin sana!” dedi.</p>

  <p class="block15">Benim hayran olduğum şey Ursula’nın bebeğini kurtarmak istemeye karar vermesi ve bunu gerçekleştirmesiydi.</p>

  <p class="block15">Yapmak istediği şeyi seçmişti. O zamanlar babamın kliniğinde de Uyuyan Güzeller vardı. Babama onların da Ursula gibi olup olmadıklarım sordum. Bilmediğini söyledi, onlarla ilgilenenler doktorlardı, babam yalnızca teknik işleri yürütüyordu. Sonra sırıttı ve bebeklerden ikisinin yakında dünyaya gelebileceğini itiraf etti.</p>

  <p class="block15">Johnson bebeğin doğumundan sonra dünyanın her yerinde yeni bebekler dünyaya geldi. Babamın kliniğinde bir hafta sonra Jill bebek doğdu, onunla aynı anda doğan Jack ismini verdikleri diğer bebek ise öldü. Babam, bu dalgalanmadan sonra daha fazla hamilelik olmayacağını söylüyordu çünkü bu bebeklerin hepsi Johnson bebek gibiydi. Kızlar, AÖS’nin sonuçlarını bilmeden önce hamile kalmışlardı. “O zamandan beri herkes hamile kalmamak için özen gösteriyor.</p>

  <p class="block15">Hemen hemen hiç hamile kadın geldiğini görmüyoruz.</p>

  <p class="block15">Koğuşlarımız neredeyse boş.”</p>

  <p class="block15">Bu muhteşem bebeklerle ilgili yaşanan tek üzüntü, onların da hepimiz gibi AÖS taşımalarıydı. Ailelerinden hücrelerine geçmişti. Gazetelerde gelecekteki nüfusu hesaplayan istatistik seli vardı. Nüfus oranını dengede tutmak için her kadının 2,1 çocuk sahibi olması gerekiyordu, bu da on kadının toplam yirmi bebeği olması demekti. Fakat şu anda bir çocuk sahibi olabilmek için bir kadın ölüyordu. Ve görünen o ki hamilelik ölüm anlamına geldiği için artık kadınların çoğu bebek sahibi olmamayı seçecekti. Uzmanlar nüfusun eriyeceğini söylüyorlardı.</p>

  <p class="block15">Yine de babam, bu olaylardan sonra daha fazla hamilelik olmayacağı konusunda yanıldı. Bir kez Uyuyan Güzellerin sağlıklı bebekler doğurduğu kanıtlandığında bir grup kız gönüllü oldu. Q zaman bile neden bunu yaptıklarım anlayabilirdiniz.</p>

  <p class="block15">Ursula Jonhson örneğini takip ediyorlardı.</p>

  <p class="block15">Kocaları, aileleri ya da dinleri için yapıyorlardı. Gelecek için yapıyorlardı. Bir insan kendi hayatıyla daha iyi ne yapabilirdi ki?</p>

  <p class="block15">Ancak insanlar, birisi olumlu bir davranışta bulunduğu zaman yaptıkları gibi yaygara çıkardılar ve gönüllü kızlara karşı çıktılar. “Gönüllü olan kızlar kendi akıllarıyla hareket edemeyecek kadar gençler..."dediler. Ya da, “Program çok pahalı, aileler Uyuyan Güzellerin hayat desteği için ödeme yapmalılar,” diyerek itiraz ettiler. Ya da değişiklik olsun diye tam tersini söylediler: “Aileler, çocuklarını kurban ettikleri için tazminat almalılar ve bu kabul edilene kadar hiçbir kız gönüllü olmamalı,” diye ortalığı telaşa verdiler.</p>

  <p class="block15">Evet, kötü şeyler de vardı... Kızlarını kliniklere satan Çinliler gibi... Fakat kötü şeyler var diye yeni hiçbir şey olmayacak mıydı? Hiçbir şey yapılamayacak mıydı?</p>

  <p class="block15">Bütün dünyayı yıkayan bir enerji dalgası gibiydi, bebeklerin yeniden doğabilme şekli kötüyken bile iyiydi. Büyüdüklerinde dünyanın farklı olacağını biliyordum çünkü nüfus çok daha azalmış olacaktı. Her şey gerçekten daha iyi olabilirdi.</p>

  <p class="block15">Saatin alarmını 05:30’a kurdum, böylece daha fazla iş yapabilecektim. Daha fazla çocuğu bize katılmaları için ikna etmeye çalışıyorduk. Herkesi aramıza alabileceğimize dair bir hayalim vardı, bir gün, yirmi yaşın altındaki herkes tüketimi, sömürüyü ve israfı kökünden kazıyacaktı. Dünya o kadar hızlı bir biçimde değişiyordu ki kimse daha sonra neler olacağını tahmin edemiyordu!</p>

  <p class="block12"><span class="text5">Manchester mitinginden sonra büyük eski bir bar olan</span> <span class="text11">Rising Sun;</span> <span class="text5">Lisa, Gabe ve diğer annesiz çocukların yaşayabileceği bir merkeze dönüştürülmesi için BİG’e verilmişti.</span></p>

  <p class="block15">Bu yüzden yeni evin temizlenmesi için yardım etmeye gittim.</p>

  <p class="block15">Lisa ve Gabe, yatak odalarından bir tanesine uyku tulumlarını sermişlerdi ve bittiğinde kendilerinin olacak olan yandaki oda üzerinde çalışıyorlardı. Diğer çocuklar aşağı kattaki duvarları kazıyor ve koltukları söküyorlardı. Müziğin sesini açmışlardı ve bir köşeden diğerine bağıran insanlarla aşağısı oldukça gürültülüydü. Lisa’ya üst katta yardım etmek istediğimi söylediğimde bana bir kova beyaz boya verip ahşapları boyamamı istedi. Ahşaplar koyu tütün rengindeydi.</p>

  <p class="block15">Yerler, duvarlardan kazıdıkları buruşuk kâğıtlarla kaplıydı. Bir süpürgeyle etrafı süpürerek yolumu açtım.</p>

  <p class="block15">“Sen ve Gabe artık sürekli burada mısınız?” diye sordum.</p>

  <p class="block15">B aşını salladı.</p>

  <p class="block15">“Baban ne diyor?”</p>

  <p class="block15">“Benim babam alkolik,” dedi Lisa.</p>

  <p class="block15">“Ah!”</p>

  <p class="block12"><span class="text5">“Çocuk bakacak durumda değil ve işin komik tarafı bunu kendisi de biliyor. Ona</span> <span class="text11">ben</span> <span class="text5">bakıyordum.”</span></p>

  <p class="block15">İkimiz de bir süre hiçbir şey söylemedik; yalnızca fırçalarımızın sesi, müzik ve aşağı kattan gelen boş sesler vardı.</p>

  <p class="block15">“İlk başta kendimi kötü hissettim,” dedi birdenbire.</p>

  <p class="block15">“Onu bir başına bırakıyordum. Fakat Gabe ve ben hayatta kalmalıydık. Şimdi sadece hasta olduklarını düşünüyorum.</p>

  <p class="block15">Pek çok yetişkin öyle. Yani demek istediğim, içki içmeseler bile uyuşturucu ya da ilaç kullanıyorlar ya da boktan bir rutine bağımlılar. Eski zamanlarda, değirmen tekerini döndürmek için daire çizen atlara benziyorlar. Değirmenin tekeri orada olmasa bile daire çizerek yürümeye devam ediyorlar. îşte bu yüzden pek çoğu kendini öldürüyor. Nasıl değişeceklerini bilmiyorlar.”</p>

  <p class="block15">Anne ve babamı ve onların paket tatillerini düşündüm.</p>

  <p class="block15">“Ebeveynlerimizin nesli, hepsi çıldırmış.”</p>

  <p class="block15">“Çılgın ve işe yaramaz. Dünya onlarsız daha iyi bir yer olacak.”</p>

  <p class="block15">“Fakat Gabe’e de bakmak zorundaysan senin için zor olacak.”</p>

  <p class="block15">“Gabe kendine bakabilir. Her neyse, insanlara bakmak kolaydır.</p>

  <p class="block15">“Sanırım ben hiç birine bakmak zorunda kalmadım.”</p>

  <p class="block12"><span class="text5">“Bir şeyler için sorumluluk almak kolaydır. Bize bu sayede çocuk muamelesi yapıyorlar. Eğer bir şey yapmaya karar verirsek ve kararımızın sorumluluğunu üstlenirsek gerçekten zorlanacağımızı düşündürtüyorlar. Fakat bu doğru değil. Asıl zor olan,</span> <span class="text11">başkasının</span> <span class="text5">hâkimiyeti altında olmak.”</span></p>

  <p class="block15">“Hiç korkmuyor musun?”</p>

  <p class="block15">“Dinle, ebeveynlerimizin hayatları içerisinde tıkılıp kalmak zorunda değiliz. Henüz denemeden ne yapabileceğimizi nasıl bileceğiz?”</p>

  <p class="block15">Lisa haklıydı. Bir şey yapmayı seçebilir ve kendi kaderinizi planlayabilirsiniz. Karşılaşacağınız şey hiçbir zaman korktuğunuz kadar kötü değildir. Kendinizi özgürleştirebilir, kendinizden sorumlu olabilirsiniz. Tek zorluk diğer insanlardır.</p>

  <p class="block15">Yalnızca anne ve babamı kastetmiyorum.</p>

  <p class="block15">Zorluk aynı zamanda Baz gibi insanlardır. Başlarda top- lantılara onun yüzünden katıldım. O ve ben birlikte, orada gerçekten iyi şeyler yaptık. Mesela BİG’in web sayfası... îçeriği ben yazdım ve Baz da siteyi oluşturdu. Ofisteki o büyük masada yan yana oturup farklı modelleri denedik, kullanımını kolaylaştırdık, linkler ekledik, grafikler seçtik.</p>

  <p class="block15">Herkes eve gidene kadar üzerinde çalıştık. Akşamlan bina sessiz ve huzurluydu. Işıklar kapalı oturuyor ve fısıldayarak konuşuyorduk. Birbirimize öneriler sunduk, gözlerimizi parlak ekrana diktik. Onun yanımdaki sıcaklığını hissedebiliyordum.</p>

  <p class="block15">Bir keresinde kafasını kaldırıp, “Neden gülümsüyorsun?” demiş ve ben de sallanan bacağını işaret etmiştim.</p>

  <p class="block15">Bacağına baktığında sanki kendisine ait değilmiş gibi sıçramış ama birkaç dakika sonra tekrar sallamaya başlamıştı.</p>

  <p class="block12"><span class="text5">Hiçbir şey</span> <span class="text11">yapmamış,</span> <span class="text5">hiçbir şey</span> <span class="text11">söylememiştik,</span> <span class="text5">ihtiyatlı fakat hoş bir histi. Ben ikimizin de BİG’i gerçekten bir fark yaratmayı başardığı noktaya kadar taşıyacağını, acil işlerin bitmesini beklediğimizi ve sonra da ikimizin zamanının geleceğini düşünmüştüm. Fakat umut ettiğim şey gelişip yeşereceğine, her şey ters gitti. BİG zaten yanlış yoldaydı, insanlar öncelikler hakkında ve sırada ne olduğuna dair bitmeyen münakaşalara giriyordu. Havaalanı protestosu bir kâbusa dönüştü. İnsanlar kendi biletlerini almak zorundaydı.</span></p>

  <p class="block15">Havaalanı bir müşterinin birbirini takip eden uçuşlara bilet aldığını fark ederse ifşa olacaklardı. Masrafları, Manchester mitinginden sonra gelen bağışlardan karşılamak konusunda anlaştık. Bazılarının yeterli parası yoktu, bu yüzden Mary parayı onlara peşinen verdi fakat bu sefer de biletleri hemen almadılar. Katılımcı olmayı kabul eden bazıları, uçuşlar ve zamanları belirlendikten sonra vazgeçmişlerdi.</p>

  <p class="block15">Bu yüzden geniş bir zaman aralığı oluyordu. Ayrıca rezervasyon yaparken detayları vermek zorunda olduklarını fark etmişlerdi, bu da polis tarafından izlerinin sürülebileceği anlamına geliyordu. Sonuçta meselenin önemi uçuş karşıtı propagandaydı ve BİG günün sonunda bunu iddia edecekti, ben sorunun ne olduğunu anlayamadım. İşler daha da karıştı. Saçma sapan biletler alındı, çok fazla para ödendi, herkes birbirini suçladı. Iain işlerin icabına bakmak için yardım edeceğini söyledi.</p>

  <p class="block15">Beni her geçen gün daha da fark etmeye başladı. Toplantılarda çocukların konuşmasını bölmeye çalışmak zorunda kalmıyordum. Iain bana bakıp kaşlarını kaldırıyor, söyleyecek bir şeyim olup olmadığına bakıyordu ve eğer başımı sallarsam diğerlerine seslerini kesmelerini söylüyordu.</p>

  <p class="block15">Çemberin içinde yanındaki koltuğa sırt çantasını koyardı ve ben geldiğimde kaldırıp koltuğun benim için olduğunu işaret ederdi. İlk başta bunu sevdim, kendimi önemli hissettiriyordu.</p>

  <p class="block15">Fakat gidişat kötüleşti.</p>

  <p class="block15">Afişleri boyuyorduk ve diğer herkes gitmişti. Iain ofiste diğer gruplara bildiri yolluyordu. Etrafı toplamayı bitirmek üzereydim. Afişler yerde çarşafların üzerine serilmişti ve boyalar kuruyana kadar onları kımıldatmak istemedim. Iain içeri girdiğinde küçük mutfakta fırçaları yıkıyordum. O olduğunu biliyordum, bu yüzden arkamı dönmedim. Sadece, “Bitti mi?” diye sordum.</p>

  <p class="block15">O da beni şaşırtan bir yakınlıktan, “Evet,” dedi. Sonra bir adım daha attı, nefesini boynumda hissedebiliyordum.</p>

  <p class="block15">Musluğu kapattım. Gözlerimi yıkadığım fırçalardan ayırmadım, parmaklarımla yavaşça ovalayarak kılları temizliyor, içlerinden çıkan açık kırmızı boyanın suya karışmasını izliyordum. Tam arkamdaydı, vücudunun sıcaklığını hissedebiliyordum.</p>

  <p class="block15">Yüzünü görmek için kafamı çevirdiğimde bir adım geri giderek arkama dönmeme izin verdi. Sonra beni vücuduyla lavabo arasında sıkıştırdı ve öpmeye başladı, kalbim şaşkınlıkla şaha kalkmıştı. Ellerini fark ettim. Ellerin,i yanlarda, sanki onu yakabilirmişim gibi benden uzakta tutuyordu. Ağırlığıyla beni eziyordu. Kafamı geri çektiğimde gözlerini açtı, doğruldu ve geri çekildi. Aramızda küçük bir boşluk vardı, zar zor nefes alıyordum.</p>

  <p class="block15">“Hayır,” dedi. “İyi bir fikir değil.”</p>

  <p class="block15">Döndü ve ofise gidip kapıyı kapattı. İşlerimi olabildiğince hızlı tamamlayıp kendimi dışarı attım ve onu afişleri katlaması için yalnız bıraktım. Eve gidene kadar kalbim deli gibi atmaya devam etti. Onu bu şekilde düşünmemiştim.</p>

  <p class="block15">Bir an için -beni lavaboya sıkıştırdığı zaman- korkmuştum.</p>

  <p class="block15">Fakat bir insan kendiyle ne kadar çelişebilir? Aklım sürekli o ana gidiyor ve hayal ediyordum. Eğer kafamı geri çekmeseydim... Eğer ellerini kalçalarıma koymuş olsaydı...</p>

  <p class="block15">Eğer ... Ateşli, utanç verici ve heyecanlı bir duyguydu.</p>

  <p class="block15">Ne olduğunu başka kimse bilmiyordu fakat aramızda yaşananlar Iain ile aramızdakileri farklılaştırdı. Birbirimizin her anından haberdardık. Ne zaman yanıma yaklaşsa kızardığımı hissediyordum. Baz bunu fark etmişti. Otobüs durağına yöneldiğimde yanıma yanaştı ve Iain ile nasıl geçindiğimizi sordu.</p>

  <p class="block15">“İyi.”</p>

  <p class="block15">“Ondan hoşlanıyorsun.”</p>

  <p class="block15">“Ondan hoşlandığımı söylemedim. İyi olduğunu söyledim.</p>

  <p class="block15">Toplantıları düzen içinde tutmak konusunda iyi.”</p>

  <p class="block12"><span class="text5">“Nat’in grubu onsuz idare ediyor. Ne yapmaları gerektiğini söyleyen</span> <span class="text11">bir yetişkin</span> <span class="text5">olmadan.” Elinde tuttuğu bir çubuğu sağa sola sallayarak durmadan hareket ediyordu.</span></p>

  <p class="block15">“NatTe görüşüyor musun? Ne yapıyor?”</p>

  <p class="block15">“Chester yakınlarında sızmaya çalıştıkları bir hayvan araştırma laboratuvarı var. Bazı bilim adamlarını hedef aldılar.”</p>

  <p class="block15">“Sen de aralarında...”</p>

  <p class="block15">“Onlara katılabilirim. Bütün o münakaşalara ve geri dönüşüm işlerine ilgi duymuyorum.”</p>

  <p class="block15">“Peki ya web sitesi?”</p>

  <p class="block15">“Bitti, değil mi?”</p>

  <p class="block15">“Yani sen de mi Chester’a gideceksin? Ya piyano?”</p>

  <p class="block15">Cevap vermedi.</p>

  <p class="block15">“Baz? Hâlâ çalıyor musun?”</p>

  <p class="block15">“İşte ne kadar olursa. Bursa başvuruyorum.”</p>

  <p class="block15">“Neresi için?”</p>

  <p class="block15">“Salzburg. On yedi yaş altı bir piyano bursu var.”</p>

  <p class="block15">“Avusturya’ya mı gideceksin? Ne zaman?”</p>

  <p class="block15">“Ocak. Kabul edilirsem ki edilmeyeceğim.” Bir süre sessizlik oldu. Ardından birdenbire, “Iain seni öptü mü?” diye sordu.</p>

  <p class="block15">Ve bir aptal gibi ağzımdan kaçırdım. “Evet.”</p>

  <p class="block15">“Aha!” dedi Baz ve çubuğu tırabzanlara ileri geri, delice bir ritimle sürtmeye başladı.</p>

  <p class="block15">Ben tam, “Önemli bir şey değildi,” diyordum ki o da aynı anda hızla, “Babam işini kaybetti,” dedi.</p>

  <p class="block15">“Neden?”</p>

  <p class="block15">“Nuhlar. Kilisesinden insanlar Nuhlara katılmış. Şimdi mutluluk içinde el çırptıkları ‘Tanrı-bizi-kurtaracak’ toplantılarına gidiyorlar.”</p>

  <p class="block15">Iain olayını açıklamak istedim fakat bunu sanki olduğundan daha önemli hale getirmiş gibi gözükecektim. “Baban yakım ölen insanlara yardım etmiyor muydu?”</p>

  <p class="block15">“Kilisenin ileri gelenlerinden birileriyle Nuhlar konusunda ne yapacaklarına dair kavga etti. Herkesle bozuştu.</p>

  <p class="block15">Onlara defolup gitmelerini söyledi.”</p>

  <p class="block15">Kahkahayı bastım, bu oldukça utanç vericiydi. Baz çubuğu tıkırdatmaya devam etti ve BİG’den sıkıldığını söyledi.</p>

  <p class="block15">Ayrılıyordu...</p>

  <p class="block11"><span class="text10">Pazartesi sabahı</span> <span class="text">Pencerenin altında oturuyor, aydınlanmaya başlayan gökyüzüne bakıyorum. Artık günler uzuyor... Her gün daha da erken başlıyor. Mora çalan mavi lekenin açık olduğunu görebiliyorum, belki güneş açacak. Geçen gece uzun zamandan beri ilk kez onu telefonla konuşurken duydum, sanırım annemle. Belki de onu ikna etmiştir çünkü babam yukarı gelince kollarımı çözdü. îkimiz de bir şey demedik, yine doğrudan dışarı çıktı ve kapıyı kilitledi. Radyatöre doğru yanaştım ve giysilerim kururken sırtımı yasladım. Bu kokuyu seviyorum...</span></p>

  <p class="block15">Hâlâ içeri girip, “Tanrım, üzgünüm Jessie. Şu aptal kilitleri açayım,” demiyor olmasına inanamıyorum. Hâlâ bunun çılgınlık olduğunu görmesini bekliyorum. Bugün, kesinlikle pes edecek.</p>

  <p class="block15">Evet! Güneş ışığı leylandilerin üzerine vuruyor, gökyüzünün moruna karşı inanılmaz parıltısıyla kırmızı-turuncu- yeşil bir renk... Bakıyorum... Gökyüzü yavaş yavaş aydınlanıyor ve güneş ışığı sulu beyazlığa dönüp her şeyi sıradanlaştırıyor. Kollarımı yukarı ve aşağı kaldırıp indiriyorum ve omuzlarımı oynatarak tutukluğumu gidermeye çalışıyorum. Bugün, kesinlikle bu iş bitecek.</p>

  <p class="block15">Baz bana BİG’den ayrılacağını söyledikten sonra ben de ayrılmaya karar verdim. Sabun köpüğü... Odamda, sanki hayatımın yıkıntılarının içinde oturduğumu hissettiğimi hatırlıyorum. Neden anne ve babamı patates kabuklarını gübre olarak kullandırtmaya ve uçuşlarından vazgeçmeye zorluyordum? Bu neyi, nasıl değiştirecekti? Yeşiller yıllardır kampanya yürütüyordu, bunu gayet iyi biliyordum ve şimdiye kadar neyi başarmışlardı? Ne diye bir avuç çocuğun Iain gibi bir sapığın liderliğinde bir anda dünyayı değiştirebileceğini hayal ediyordum? Uğruna çalıştığım ve inandığım her şey küle döndü. Artık hiçbir şeye anlam veremiyordum.</p>

  <p class="block15">O zaman ölmeyi düşündüğümü hatırlıyorum fakat çocukça, öfkeli bir biçimde... Her şey mahvolup yok olacağından ve bunu tersine döndürmek için yapılabilecek hiçbir şey olmadığından, birinin ekolojik olarak yapabileceği en faydalı şey ölmekti. Böylece en azından kaynakları tüketmeyi kesecektiniz. Keşke ölmüş olsaydım.</p>

  <p class="block15">Iain m arkamdan sokulmasını düşündüm, sıcak nefesi boynumdaydı. Sonra sinirlendim. Neye hakkımız vardı?</p>

  <p class="block15">“İyi bir fikir değil,” deyişi... Sanki bunu yapmasını öneren benmişim gibi! Polise söylemeliydim. Ya bunu daha genç birine yapsaydı?</p>

  <p class="block15">Odamın içindeki eşyaları etrafa çarparak onuncu yaş günümde Mandy’nin benim için yaptığı çamurdan baykuş maskesini kırmayı başardım. Parçalara ayrıldı, onarılması mümkün değildi.</p>

  <p class="block15">Boşa harcadığım tüm zamanlar için öfkeliydim. Fakat geriye dönüp bakınca bütün bunları yapmamış olsaydım...</p>

  <p class="block11"><span class="text3">Jarıe Rogers</span> <span class="text">Toplantılar, tartışmalar, anketler ve gösteriler, bilgisayar başında geçen vakitler... Eğer tüm bunları iyi bir inançla yapmamış ve sonunda böylesine hüsrana uğramamış olsaydım o zaman belki yapacağım bir sonraki şeyi asla bulamayacaktım.</span></p>

  <p class="block15">Eğer bir şeyleri değiştirebileceğimizi hayal ederek heyecanlanmasaydım belki de onu tekrar bulmaya çalışmayacaktım.</p>

  <p class="block15">Şimdi masama ve sandalyeme doğru sürünüyorum.</p>

  <p class="block15">Hava yazmak için yeterince aydınlandı. Fakat BİG’den ayrıldığım zaman nasıl hissettiğim konusuna girmek istemiyorum.</p>

  <p class="block15">Kötü, aptal, aldatılmış... Kendime, yalnızca bir aptalın bir şeyi daha iyi kılmaya çalışmayı hayal edeceğini; söylediğimi hatırlıyorum. Aptal BİG! Iain! Baz! Ben! Bir dev olmayı ve böylece şehrin üzerine ayağımla başabilmeyi,küçük evlerini parçalara ayırmayı diledim.</p>

  <p class="block15">Kapıyı tıklatıyor. Beni içeri kilitledi ve kapıyı tıklatıyor!</p>

  <p class="block15">“Jess?”</p>

  <p class="block15">“Evet?”</p>

  <p class="block15">Kapıyı açmıyor, yalnızca ardından konuşuyor. “Affedersin.</p>

  <p class="block15">Kahvaltıda ne istersin?”</p>

  <p class="block15">Düşünmek için durdum. “Organik haşlanmış yumurta.</p>

  <p class="block15">Kızarmış kepek ekmeği ve mürdüm eriği reçeli.”</p>

  <p class="block15">“Çay?”</p>

  <p class="block15">“Bir bardak süt.”</p>

  <p class="block15">“Tamam.”</p>

  <p class="block15">Merdivenlerden aşağı indiğini duyuyorum. Sonra evden çıktı. Güzel, o burada olmadığında kendimi daha rahat hissediyorum. Ve evet! Güzel bir kahvaltı. Fakat beni serbest bırakmayı düşünüyor olsaydı, kahvaltı almak için dışarı çıkmazdı. Tam tersi. Beni geri kazanmaya çalışıyor, beni yemekle satın almaya. İyi, yakında bunun ne kadar işe yaradığını görecek!</p>

  <p class="block15">Sal’in başına o kötü şeyin gelmesi, BİG’den ayrıldıktan kısa bir süre sonraydı. Şu anda o olayın onun için olduğu kadar benim için de bir dönüm noktası olduğunu görebiliyorum.</p>

  <p class="block15">Fakat yaşanan bu olay onu bir yöne, beni başka bir yöne itti. Bizi ters istikametlere sürükledi, arkadaş arkadaşa karşı. Ah Sal! Beni buraya getiren yola çıkmaya teşvik eden şendin.</p>

  <p class="block15">Bölüm</p>

  <p class="block12"><span class="text5">Günlerden cumaydı ve cep telefonum çaldığında çoktan uykuya dalmıştım. Arayan Sal’di fakat konuşmuyordu, sanki hızlı adımlarla yürüyormuş gibi düzensiz sesler, boğuk bir müzik ve insan sesleri geliyordu. Yanlışlıkla aradığını düşündüm.</span></p>

  <p class="block15">Saat bir buçuktu, o yüzden uykuma geri döndüm.</p>

  <p class="block15">Fakat on dakika sonra hâlâ uyanıktım. Onun ne yaptığını bilmiyordum. Belli ki Damien’le birlikteydi... Damien ve arkadaşlarıyla dışarı içmeye çıktığım tahmin ettim. Muhtemelen oldukça sıkılmıştı. Geri aramaya karar verdim. İlkinde cevap vermedi, birkaç dakika sonra yeniden denedim.</p>

  <p class="block15">Telefonu telesekretere bağlanmadan önce sekiz kez çalıyordu, sekizinci de cevap verdi. “Sal, benim.”</p>

  <p class="block15">Şimdi telefonun diğer ucu son derece sessizdi, nefes alışını duyabiliyordum. Sanki nefes nefese kalmıştı.</p>

  <p class="block15">“Sal? İyi misin?” Sonra ağlamakta olduğunu fark ettim.</p>

  <p class="block15">“Neredesin?”</p>

  <p class="block15">Sesi boğuktu. “Uğrayabilir misin? Evdeyim.”</p>

  <p class="block15">Kötü bir şey olduğunu biliyordum. Sal ağlamazdı. Giyindim, olabildiğince sessiz bir şekilde dışarı çıktım ve evine doğru boş sokaklarda koştum. Holün ışığı yanıyordu.</p>

  <p class="block15">Kapıya varınca beni içeri aldı ve kapıyı çarpıp hızlıca arkamdan kilitledi. Sırılsıklam olmuştu. Sabahlığı üzerindeydi fakat üzerinden sular damlıyor ve titriyordu. Yüzü felaketti; yalnızca akan rimelden değil, alt dudağı kanıyordu ve bir yanağında kırmızımsı morluk vardı. Koltuğun arkasındaki şalı almak için oturma odalarına gittim. Oda darmadağın olmuştu. Metal kutular, kül tablaları, hazır yemek paketleri, mobilyalar her yerdeydi; halıya içecekler dökülmüştü.</p>

  <p class="block15">İğrenç kokuyordu. Şalı buldum ve üzerine sardım.</p>

  <p class="block15">Sammy’nin mızmızlandığım duyar gibi oldum, ses mutfaktan geliyordu. Onu mutfaktan çıkardığımda Sal’e doğru koştu fakat Sal onu iterek uzaklaştırdı.</p>

  <p class="block15">“Annen nerede? Sal?”</p>

  <p class="block15">Kafasını iki yana salladı.</p>

  <p class="block15">“Damien mıydı?”</p>

  <p class="block15">“Arkadaşları,” diye fısıldadı.</p>

  <p class="block15">“Arkadaşları mı? Burada mı?”</p>

  <p class="block15">Kafasını salladı.</p>

  <p class="block15">“Polisi arayayım mı?”</p>

  <p class="block15">“Hayır.” Yine güçlükle nefes almaya çalıştı. “Bana tecavüz ettiler.”</p>

  <p class="block15">“Sana...”</p>

  <p class="block15">“Üç tanesi. Diğerleri. Diğerleri izlediler.”</p>

  <p class="block15">“Neden bu kadar ıslaksın?” Aptalca bir soruydu fakat tüm diyebildiğim buydu.</p>

  <p class="block15">“Banyoya girdim.” Yine ağlamaya başladı.</p>

  <p class="block15">“Yukarı çıkalım mı?” dedim. “Sana yardım edeyim mi, Sal?” Yukarıya, banyoya çıkmaya çalıştık. Küvetteki pis suyu boşalttım ve biraz daha sıcak su ekleyip içine köpük sıktım. Lavanta kokuluydu. Eğer şimdi lavantayı koklarsam beni hasta eder. Çok sıcak olmadığından emin oldum ve sabahlığını çıkarıp suyun içine girmesi için yardım ettim. Suyun içine doğru yavaşça çömeliyordu, hareket etmenin ona acı verdiğini görebiliyordum. Omuzlarında pis el izleri gibi lekeler vardı. “Doktor bulmalıyım. Ve polis. Seni...”</p>

  <p class="block15">Sal kafasını iki yana salladı.</p>

  <p class="block15">“Fakat...”</p>

  <p class="block15">“Kimsenin bilmesini istemiyorum, tamam mı?” Sesi bir anda geri gelmişti. Yine sertti ve sonunda kendim de ağlayabildiğim için rahatlamıştım.</p>

  <p class="block15">“Seni yıkayayım mı?”</p>

  <p class="block15">“İyiyim ben.” Sabun beziyle her tarafını ovaladı, sonra suyun içine uzandı ve gömüldü, yüzü ve saçıyla birlikte. Bir süre sonra aniden sudan çıktı ve duşun altında durup kendini tekrar yıkadı. Küvetteki suyu boşalttım ve ona temiz bir havlu verdim. Yatak odasına girdik. Pijamalarını giydi, ben de kıyafetlerimle onun yanma yatağa girdim.</p>

  <p class="block15">Bana ne olduğunu anlattı. Damien onunla ve arkadaşlarıyla dışarı çıkması için yalvarmıştı ve Sal de kabul etmişti. Geç vakte kadar içmiş, sonra yemek almışlardı.</p>

  <p class="block15">Damien arkadaşlarının Sal’in evine gelip gelemeyeceklerini sormuştu. Annesinin evde olmadığını biliyordu. Yorulduğu ve bir an önce uyumak istediği için kabul etmişti, onların da yemeklerini yiyip evlerine gideceklerini düşünmüştü.</p>

  <p class="block15">Çocuklar seksle ilgili şakalar yapıyorlardı, bir tanesi diğerinin kıçına sürtünmüştü ve hepsi, bu sanki çok muhteşem bir şeymiş gibi davranmışlardı. Damien onunla neredeyse hiç konuşmuyordu, tek umursadığı o çocuklardan biri olmaktı. Sal, ona yatmaya gittiğini ve arkadaşları gittikten sonra kapıyı kilitlemesini söylemişti. Koltukta oturan iki tanesi ellerini birbirlerinin pantolonlarından içeri soktuklarında Sal bir an önce gitmelerini dilemişti.</p>

  <p class="block15">Fakat yukarıya odasına giderken içlerinden bir tanesi tuvaletten çıkıyordu. îri olan, kaleci, Gerrard. “Gel aşkım,” demişti Sal’i kolundan yakalayarak. “Biraz hareket istemez misin?” Sal’i yeniden oturma odasına sürüklemiş ve eteğini parçalamıştı. Sal ona tokat atmış fakat çocuk onu yere fırlatmıştı. Ayağa kalkmaya çalıştığında bir tanesi bacaklarına yönelmiş ve diğeri kollarından tutmuştu. Cep telefonu ceketinin cebindeydi, telefonundan gelen çağrıyı o sırada almış blmalıydım. Damien’in bağırdığını ve diğerlerinin ona sadece biraz eğlendiklerini söylediğini duyabilmişti.</p>

  <p class="block12"><span class="text5">“Bir şeyler söylüyorlardı,” dedi. “Uzun zamandır tadına bakmadıklarına dair.</span> <span class="text11">Artık hastalık taşıyorlar,</span> <span class="text5">demişlerdi.</span></p>

  <p class="block15">Birbirlerini tahrik ediyorlar, şanslı günüm olduğunu söylüyorlardı.”</p>

  <p class="block15">Olabildiğince karşı koymuştu ve Damien’m da bir yerlerde kavga ettiğinin farkındaydı, sonra bir başkası üzerine çıkmıştı. Bazıları gidiyor gibi görünmüştü. Kapının kapandığını duymuştu ve Damien de artık orada değildi. Telefonu çalmaya başlamıştı (bu ben olmalıydım) ve diğerleri sonuncusuna acele etmesi için bağırıyorlardı, Sal’e de pislik ve mal diye sesleniyorlardı. Sonra aceleyle hepsi gitmişti, dağınıklığın ortasında tek başına yatıyordu. Tekrar aradığımda yıkanmaya çalışıyordu.</p>

  <p class="block15">“Damien geri gelmedi mi?”</p>

  <p class="block15">“Hayır.”</p>

  <p class="block15">“Belki polise gitmiştir.”</p>

  <p class="block15">“Sanmıyorum.”</p>

  <p class="block15">“Babamı arayayım mı? Bizi hastaneye götürür.”</p>

  <p class="block15">“Ben iyiyim.”</p>

  <p class="block15">“Fakat Sal...”</p>

  <p class="block15">“Ne? Ne faydası olacak? Yalnızca annemi üzmüş olacağım.</p>

  <p class="block15">Unut gitsin.”</p>

  <p class="block15">Uzun süre yatakta sessizlik içinde oturduk, sonra korkarım öyle yorgundum ki yanma kıvrılıp uyuyakaldım.</p>

  <p class="block15">Uyandığımda saat neredeyse sabah beşti ve Sal hâlâ boşluğa bakıyordu. “Sakm kimseye söyleme,” dedi. “Söz ver.”</p>

  <p class="block15">“Tamam.” Başka ne diyeceğimi bilmiyordum. Bu onun kararıydı. Ortalığı temizlemesine yardım etmeyi teklif ettim.</p>

  <p class="block15">Tekrar banyoya girdi, sonra bütün çöpleri topladık ve hiçbir iz kalmayana kadar evi temizledik. Zavallı Sammy kulakları yatıktı ve kuyruğu kımıldamıyordu, sanki kendi suçuymuş gibi gizleniyordu. Sal’e kakao yaptım. Solgun ve sessizdi fakat iyi görünüyordu. Erkeklerden nefret ettiğini ve bunu unutacağını söyledi. Sonunda onu Sammy’nin kafası dizlerinde, koltukta bırakarak çıktım.</p>

  <p class="block15">Eve dönünce çabucak odama çıktım ve uzandım. Daha sonra babam saat yedide aradığında yeniden kalktım. Okula gidiyormuş gibi yaptım. Sal kapıya bakmadı, o yüzden kapısının önünden ona telefon ettim ve annesinin öğle yemeği saatinde Birmingham’dan eve döneceğini söyledi. Yalnız kalmak istedi. Oradan ayrılırken Baz’a telefon ettim. Ben ve Iain ile ilgili ne düşündüğü umurumda değildi. Onu görmek istedim.</p>

  <p class="block15">“İyi misin?”</p>

  <p class="block15">“Uğrayabilir miyim?”</p>

  <p class="block15">“Babam burada,” dedi. Sonra, “Pekâlâ,” diyerek ikna oldu.B az’m evine yürüdüm. Şaşkınlık içerisindeydim, her şey yanımdan yanlış hızda geçiyordu. Beni içeri aldı, babası ön odada duvara gözlerini dikmiş oturuyordu. Gri, kirli bir sakal bırakmıştı. “Merhaba,” dedim fakat beni umursamadı.</p>

  <p class="block15">Baz beni kendi odasına götürdü.</p>

  <p class="block15">“Sorun nedir?” dedi. “Ne oldu?”</p>

  <p class="block15">Gizli kalacağına dair ona yemin ettirdim ve anlattım.</p>

  <p class="block15">“Sence polise anlatmalı mıyım?”</p>

  <p class="block15">“İstemiyorsa anlatmamalısm. Neye faydası olacak ki?”</p>

  <p class="block15">Bunu bir başkasının söylemesi iyi geldi. Baz, yatağına yatıp biraz kestirmemi söyledi. Yorganı üzerime çekerken beni izledi. Sonra piyanosunun başına oturdu ve çalmaya başladı, çalan yumuşak fakat karmaşık ezgi kafamın içine girip çıkarak örgü örüyor gibiydi. Birkaç defa onu izlemek için gözlerimi açtım, kolları açık ve gergin, parmakları incelikle tuşlara dokunuyor, notalar dalgalar halinde yayılıyordu.</p>

  <p class="block15">Müzik çok net ve temizdi. Sonra uykuya daldım.</p>
</body>
</html>
