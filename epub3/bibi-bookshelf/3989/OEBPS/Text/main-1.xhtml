<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>(Ama kendimi pek iyi hissetmiyorum. Keyfim yok. Keith beni özel şoförle ta Londra’dan buraya, New Town’un eteklerindeki prefabrik işyerleri topluluğuna, bana Yaratıcılık dersi vermek için mi getirtmişti yalnızca?)</p>

  <p>Bu yalnızca kahvaltıda, diyor Keith. Pure adamımız henüz işe varmış değil. Bu yalnızca başlangıç. Sonra günün geri kalan kısmına geçeceğiz. Hem daha karısını ele aldık, bebeğine de şöyle bir değindik. On yaşındaki oğlunu, ergenlik çağındaki kızını aklımıza bile getirmedik. Çünkü Pure Ürünleri her yerde. Küresel ekonomide Pure’un yeri büyük.</p>

  <p>Ama en önemlisi Pure saf. Pure piyasada saf olarak algılanmalı. Kutusunda ne yazıyorsa, onu yapmalı. Anlıyorsun, değil mi, a, şey?</p>

  <p>Imogen, Keith, evet, anlıyorum Keith, diyorum.</p>

  <p>Keith beni bir prefabrik işyerinden diğerine dolaştırıyor, uzun uzadıya bilgi veriyor. Görünürde çalışan kimse yok gibi.</p>

  <p>(Belki de hepsi evlerine gitmiştir. Ne de olsa saat akşamın yedisi.)</p>

  <p>(Hiç olmazsa çevrede bir iki kişi olsaydı keşke. Şu şoför bozuntusu kalsaydı bari. Ama yok, beni indirir indirmez, çekip gitti.)</p>

  <p>(Güneşin açısı yüzünden Keith’e gözlerimi kısıp bakmaktan başka çare bırakmıyor bana.)</p>

  <p>Tamam Keith, diyorum</p>

  <p>(daha hiçbir şey söylemedi oysa.)</p>

  <p>(Bilgisayar çıktılarıyla hiç ilgilenmiyor bile. İki kere konuyu açmaya çalıştım.)</p>

  <p>.. .üç trilyon dolarlık su pazarı, diyor.</p>

  <p>(Ben bunların hepsini biliyorum.)</p>

  <p>.. .Thames suyunu ona sahip olan Almanlardan devralma planları yapılıyor, doğal olarak, Hollanda’da da iyi görünen bir şirketi satın almış bulunuyoruz, ayrıca Çin ve Hint su pazarında dev fırsatlar doğuyor, diyor.</p>

  <p>(Bunları da biliyorum.)</p>

  <p>İşte bundan dolayı, a, şey, diyor.</p>

  <p>Imogen, diyorum.</p>

  <p>İşte Imogen, seni buraya, Ana Üs’se bu yüzden getirdim, diye devam ediyor Keith.</p>

  <p>(Ana Us <span style="font-style:italic;">burası</span> mı? Milton Keynes mi?)</p>

  <p>…seni Pure BYB’nin başına getiriyorum, diye anlatıyor Keith.</p>

  <p>(Ben! Bir şeyin başında!)</p>

  <p>(Aman Tanrım!)</p>

  <p>Teşekkür ederim, Keith, diyorum. Peki, a, ne -tam olarak ne- ?</p>

  <p>Senin doğal içtenliğin, diye açıklıyor. Sözcükleri kullanışın. Bir tartışmayı baş aşağı çevirmekteki içgüdüsel doğal yeteneğin. Yerel politikaları anlaman. Kitle iletişim araçlarıyla ilgili sorunlarla başa çıkma becerin. En çok da tarzın. Şu anda ekibe bir kadın eli değmesi gerektiğini ilk sana itiraf ediyorum, a, şey. Bize her şeyden önce bu gerek, ayrıca Pure’da en çok senin her türlü baskı altında bile iyi görünme, haklı görünme, gerekirse kamera karşısında, doğru sözü söyleme ve bir şey yamuk giderse, eleştirileri erkek gibi göğüsleme yeteneğine değer veriyoruz.</p>

  <p>(Keith beni aşırı kilolu buluyor.)</p>

  <p>Tıpatıp diğerlerine benzeyen prefabrik bürolardan birinin önünde duruyoruz. Keith şifreyi tuşlayıp kapısını açıyor. Geriye çekilip bana içeriye göz atmamı işaret ediyor.</p>

  <p>Yeni bir çalışma masası, yeni bir bilgisayar düzeneği, yeni bir koltuk, yeni bir telefon, yeni bir kanepe, ışıl ışıl bir çiçek saksısı. Pure Baskın Yazarlık Bölümü, diyor.</p>

  <p>Yuvana hoş geldin.</p>

  <p>Pure - ne, diye soruyorum.</p>

  <p>Seni eşiğe kadar taşımam mı gerekiyor, diyor Keith.</p>

  <p>Hadi! Masaya geç! Orası senin yerin! Senin için alındı! Ne duruyorsun!</p>

  <p>Kapıdan içeri adım atmıyorum. Keith içeri giriyor, döner koltuğu masanın arkasından çekerek bana doğru itiyor. Yakalıyorum.</p>

  <p>Otur, diyor.</p>

  <p>Olduğum yerde, eşikte, oturuyorum.</p>

  <p>Keith yanıma geliyor, koltuğun arkalığını kavrayıp döndürürken arkamda dikiliyor</p>

  <p>(bu bana Bught Lunaparkı‘na balerine binmeye gittiğimizde çocuğun tekinin yaptıklarını hatırlatmıştı, sağında solunda kızlar varsa, balerinin sırtına tutunup midesi bulanıyormuş rolü yapan çocuk bizi deli gibi güldürürdü.)</p>

  <p>Keith’in başı başımın yanında. Sağ kulağıma doğru konuşuyor.</p>

  <p>İlk basın bültenin, diye anlatıyor Keith, Britanya kökenli <span style="font-style:italic;">Independent</span> gazetesinde bu sabah çıkan bir makaleye yanıt niteliğinde olacak, sen de görmüşsündür -</p>

  <p>(Görmedim. Aman Tanrım.)</p>

  <p>- şişe suları için yapılan testlerin musluk suları kadar kesin olmadığı hakkında. İKB, ha, a, şey.</p>

  <p>İK… ne?</p>

  <p>İnkâr et, Kötüle, Başka türlü söyle, diye açılımı veriyor. Yetkini kullan. Hayal gücüne başvur. Musluk sularında sözde düzenli yapılan şu testlerin çoğu boşuna, bazılarıysa zararlıdır. Bilim diretir, bilim adamları ısrar eder. İstatistikler söylüyor. <span style="font-style:italic;">Kendi</span> bağımsız araştırmalarımızın bulgularına karşı <span style="font-style:italic;">onların</span> zirzop bulguları. Sen yaz, biz yayınlayalım.</p>

  <p>(Benden yapmamı istediği ne?)</p>

  <p>İkinci bültenin konusu biraz daha zorlu. Ama yüzleşeceğini biliyorum. Üçte ikisi tamamlanan ve yakında bölgedeki dört Pure laboratuvarına güç verecek olan arıtma havuzu projemize karşı Hintli grupların birinin tabanında öfkeli küçük bir etnik topluluk var. <span style="font-style:italic;">Dediklerine göre</span> bizim barajımız onların taze su kaynaklarını engelliyor ve ürünlerine zarar veriyormuş. <span style="font-style:italic;">Biz de diyoruz ki</span> bunlar aşağılık bir din savaşı çıkarmaya çalışan etnik baş belaları. Gerekirse terörizm kavramını kullanmaktan çekinme. Anladın mı?</p>

  <p>(Ne yapacağım?)</p>

  <p>(Bu koltuk sağlam değil gibi. Keith’in kolunun altında hafifçe oynaması midemi bulandırıyor.)</p>

  <p>Yılda elli beş ve üstü, diyor Keith, ilk iki bülteni hallettikten sonra pazarlık yolu açılır.</p>

  <p>(Ama bu yanlış.)</p>

  <p>Bize layık biri, diyor Keith.</p>

  <p>(Keith’in alt kaburgaları gözlerimin dibinde. Pantolonunun önündeki kabarıklığı bastırmaya çalıştığı gözümden kaçmıyor. Dahası, benim bunu görmemi istediği belli. Bana resmen örtülü sertleşmesini gösteriyor.)</p>

  <p>…Birleşik Krallık merkezli Pure kurumunun göklerinde en parlak yıldız, diyor, bunu başaracağını biliyorum, a, şey-</p>

  <p>(Adımı söylemeye çalışıyorum. Ama konuşamıyorum. Ağzım kurudu.)</p>

  <p>(Prefabrik işyerlerine kadar bunca yolu gelmesinin ve koltuğu belli yüksekliğe getirmesinin tek nedeni sertleşmesini bana göstermek olabilir pekâlâ.)</p>

  <p>.. .yönetimde bu kadar yükseklere çıkmış tek kız, diyor.</p>

  <p>(Bir şey söyleyemem.)</p>

  <p>(Sonra en son ne zaman susadığım geliyor aklıma.)</p>

  <p>(Bir bardak suyun ne anlama geldiğini düşünüyorum.)</p>

  <p>Bunu yapamam, diyorum.</p>

  <p>Bal gibi yapabilirsin, diye üsteliyor. Aptal bir kız değilsin.</p>

  <p>Hayır, değilim, diyorum. Ama zırvalar üretip onları doğru gibi gösteremem. Hindistan’daki insanlar. Su onların hakkı.</p>

  <p>Hiç de değil, küçük İskoç köpekçiğim, diyor Keith. Konusu suyun tahsisi olan 2000 Dünya Su Forumu’na göre su insan hakkı değildir. Su insanın gereksinimi. Bu onu pazarlayabileceğimiz anlamına geliyor. Bir gereksinimi satabiliriz. Bu da bizim <span style="font-style:italic;">insan hakkımız.</span></p>

  <p>Keith, saçmalıyorsun, diyorum. Deminki sözcükleri hep yanlış yerde kullandın.</p>

  <p>Ben onunla yüz yüze gelene kadar Keith koltuğu çeviriyor. Elleri kolçaklarda durup üzerime öyle bir eğiliyor ki koltuktan kalkamıyorum. Ciddi bakışlarla süzüyor beni. Koltuğu küçük bir uyarı niteliğinde sarsıyor.</p>

  <p>Başımı iki yana sallıyorum.</p>

  <p>Çok saçma, Keith, diyorum. Bunu yapamazsın.</p>

  <p>Uluslararası hükümet onaylı, diye anlatıyor. Yasa bu. Sen saçma desen de demesen de. Hem ben canım ne isterse onu yaparım. Senin de başkasının da bu konuda elinden bir şey gelmez.</p>

  <p>O zaman yasayı değiştirmek gerek, dediğimi duyuyorum. Yanlış bir yasa. Bu konuda çok şey yapabilirim. Ne yapabileceğime gelince, elimden gelen her yerde, olabildiğince yüksek sesle bunun böyle olmaması gerektiğini söyleyebilirim, ta ki onun olmamasını sağlayacak kadar çok kişiye sesimi duyurana dek yaparım bunu.</p>

  <p>Sesimi giderek daha da yükselttiğimi duyuyorum. Ama Keith kımıldamıyor. Kılını kıpırdatmıyor. Koltuğu sımsıkı tutuyor.</p>

  <p>Soyadın neydi, diye soruyor usulca.</p>

  <p>Soluk alıyorum.</p>

  <p>Gunn, diyorum.</p>

  <p>Adımı o koymuş gibi başını hayır anlamında iki yana sallıyor, sanki bana hangi adın verileceği, hangisinin verilemeyeceği onun kararma bağlı.</p>

  <p>Pure’a uygun bir malzeme değil, diyor. Yazık. Doğru kişi gibi görünüyordun.</p>

  <p>İçimin onun önü kadar kabardığını hissediyorum.</p>

  <p>Öfke olmalı.</p>

  <p>Bu duygu beni ayağa kalkmaya, koltuktan öne doğru sendelemeye zorluyor, böylelikle başımın az kalsın onunkine çarpmasına, onun da geri adım atmasına neden oluyor.</p>

  <p>Derin bir soluk alıyorum. Sakinleşiyorum. Usul usul konuşuyorum.</p>

  <p>Tren istasyonu ne tarafta Keith, diyorum, taksiye mi bineyim?</p>

  <p>Taksiyi beklerken kendimi prefabrik işyerlerinin merkezindeki kadınlar tuvaletine kilitleyip kusuyorum. Neyse ki kusma işinde ustayım, üstüm başım berbat olmuyor.</p>

  <p>(Taksi Pure Ana Üssü‘nden çıkarken, aylardır İkincisi diye fark ediyorum, isteyerek kusmadığım ikinci sefer.)</p>

  <p>Londra’ya geri dönüyorum. Londra’yı severim! Euston ile King’s Cross arasında yürüyorum, sık yaptığım bir şeymiş gibi, Londra’da bir caddede yürüyen bunca insandan biriymişim gibi.</p>

  <p>Kuzeye giden son yataklı trende bir yer bulmayı başarıyorum.</p>

  <p>Yol boyunca diğer üç yolcuyla Pure ve Hindistan’daki insanlar hakkında konuşuyorum.</p>

  <p>İngilizler de en az İskoçlar kadar çekingen ve kibar aslında, dışa yansıttıkları özgüvenin altında çok sevimli olabiliyor bazıları.</p>

  <p>Ama öyküyü kimsenin başını öbür yana çevirmesine ya da gidip başka bir yerde oturmasına neden olmadan anlatmanın bir yolunu bulmam gerek.</p>

  <p>Yine de, burada yarısı boş bir tren vagonunda, birkaç yabancıya dünyanın nasıl olduğunu neredeyse avazım çıktığınca bağırarak anlatıyor olsam da duygularım -ne hissediyorum?</p>

  <p>Tam anlamıyla aklım başımda hissediyorum.</p>

  <p>Kendimi enerjik hissediyorum. Bu yavaş giden trende kendimi öyle enerjik hissediyorum ki sanki trenden daha hızlı gidiyorum. Dolduruşa gelmiş gibiyim. Patlamaya hazır bir Gunn<a id="footnote1"></a><sup><a href="#bookmark0">1</a></sup>! Soyadıma layık!</p>

  <p>Northumberland dolaylarında bir yerlerde tren yine yavaşlarken, soyadımı aldığım büyük aileyle ilgili öykü geliyor aklıma, başka bir aile reisinin asıldığı ama onu sevmeyen Gunn kızı hakkındaki öykü. Adamla evlenmeyi kabul etmemişti.</p>

  <p>Derken adam bir gün Gunn kalesine gelmiş ve Gunn ailesinden önüne çıkan herkesi öldürmüş, daha doğrusu, aileden ya da değil, kızın odasına giderken karşısına kim çıkarsa öldürmüş. Oraya varınca kapıyı kırmış. Kızı zorla kaçırmış.</p>

  <p>Kilometrelerce yol giderek adamın kalesine varmışlar, kız pes etsin diye kulenin tepesine kapatmış onu.</p>

  <p>Ama kız pes etmemiş. Asla teslim olmamış. Kendini kulenin tepesinden aşağı atıp ölüme bırakmış. Ha!</p>

  <p>Uzak atalarımdan birinin başından geçen bu hikâyeyi eskiden marazi bulurdum. Ama bu gece, yani bu sabah, orasıyla burası arasındaki sınırı geçmek üzere olan bu trende böyle bir öykü birden ona nereden baktığınızla ilgili oluveriyor. Nerede yeterince şanslı (ya da yeterince şanssız) olduğumuzla ilgili oluyor.</p>

  <p>Hem dinleyin. Dinleyin, şimdi uykuya dalmış geride kalan diğer iki kişi de dinlesin. Orada dünya, trenin pencerelerinden ağır ağır geçen dünya da dinlesin. Ben Imogen</p>

  <p>Gunn. Elde edilemeyecek bir aileden geliyorum ben. Benim geldiğim ülkede, neydi şu, baskın yazarlık, onun tam tersi geçerlidir. Bende İskoç dağlarının adrenalini var. İçim dağlı kahkahalarla dolu, içim dağlı öfkeyle dolu. Pure! Ha! Saf!</p>

  <p>Ovalardaki denizden geçiyoruz yavaşça, deniz hepimizin. Göllerle ırmakların sarp uçurumlarından yaz günü sabahının ilk ışıklarının berraklığında ilerliyoruz, her yer herkese ait sularla dolu.</p>

  <p>Derken aklıma cep telefonuma bakmak geliyor.</p>

  <p>Yedi cevapsız arama -Paul aramış!</p>

  <p>Bu bir işaret!</p>

  <p>(Benim için doğru kişi olmadığını düşündüğümü hatırlıyorum da.)</p>

  <p>Çok geç olsa bile, daha doğrusu, sabahın körü olsa bile mesajları dinlemeden hemen onu arıyorum.</p>

  <p>Paul, diyorum. Benim. Uyanık mısın?</p>

  <p>Hayır, sorun değil, diyor. Şey, yani, aradın. Ama İmogen-</p>

  <p>Dinle, Paul, diyorum. Önce bir şey söylemem gerek. İşte şöyle. Senden gerçekten hoşlanıyorum. Yani, gerçekten hoşlanıyorum senden. İlk karşılaştığımız andan itibaren hoşlandım senden. Su soğutucusunun başında duruyordun. Hatırladın mı?</p>

  <p>Imogen -, diyor.</p>

  <p>Biliyorsun senden hoşlandığımı. Bunu biliyorsun. Aramızda şu şey var. Hangi şeyden söz ettiğimi biliyorsun. Odanın neresinde olduğun önemli değildir hani, öteki kişinin nerede olduğunu bilirsin.</p>

  <p>Imogen -, diyor Paul.</p>

  <p>Biliyorum, söylememem gerek, ama eğer sen de benden hoşlanıyorsan, eğer eşcinsel falan değilsen, bu konuda bir şey yapalım diye düşünüyorum.</p>

  <p>Eşcinsel mi diye soruyor.</p>

  <p>Anla işte, diyorum. Hiç belli olmaz.</p>

  <p>Imogen, sen içki mi içiyordun, diyor.</p>

  <p>Yalnızca su, diyorum. Yani, aynı şey değil ama, anlarsın, bana çok kadınsı görünüyorsun, kötü anlamda söylemiyorum, iyi anlamda, kadınlara has ilkelerin var, bunu biliyorum, içgüdülerim öyle söylüyor, erkekte alışılmadık şeyler bunlar ve bu hoşuma gidiyor. Doğrusunu istersen, bunu seviyorum.</p>

  <p>Dinle, diyor. Bütün gece sana ulaşmaya çalıştım, çünkü-</p>

  <p>Evet, neyse, bilgisayar çıktılarıyla ilgiliyse, gerek kalmadı, diyorum. O çıktıların bir önemi kalmadı. Zaten seni onlar için aramadım. Sana senden hoşlandığımı söylemeden ilgini çekmenin bir yolunu bulmaya çalışıyordum. Onları istemiyorum artık, bana gerekli değiller, çünkü artık Pure çalışanı değilim.</p>

  <p>Bilgisayar çıktılarıyla ilgisi yok, diyor Paul.</p>

  <p>Belki sen benden hoşlanmıyorsun, belki de duygularımı açmamdan rahatsız oldun, neyse, boş ver, bozulmam, ben yetişkin biriyim, atlatırım, ama yüksek sesle dile getirmem gerekiyordu, hiç olmazsa anlatmalıydım sana, hiç dillendiremediğim duyguların yükünden bıktım, hep içimde tutmaktan, konuşurken doğru sözleri seçip seçmediğimi bilmemekten usandım, neyse cesur olduğumu sanmıştım, buna değer diye düşünmüştüm, dilerim bozulmamışsındır.</p>

  <p>Sözcükler biri musluğu açmışçasına dökülüyor ağzımdan. Paul bu. O -beni açan o!</p>

  <p>Ama eline fırsat geçtiği anda Paul sözümü kesiyor.</p>

  <p>Imogen. Dinle. Kız kardeşin, diyor.</p>

  <p>Yüreğim çarpıyor. Onun dışında hiçbir şey yok. Her şey bomboş.</p>

  <p>Kardeşime ne olmuş? Kız kardeşime ne oldu, diyorum.</p>

  <p>Tren yanaştığında Paul beni istasyonda bekliyor.</p>

  <p>Neden işte değilsin, diye soruyorum.</p>

  <p>Çünkü buradayım, diyor.</p>

  <p>Çantamı arabasının bagajına atıp anahtarıyla kilitliyor.</p>

  <p>Yürüyelim, diyor. O zaman daha iyi görürsün. İlki Eastgate Merkezi’nin duvarında, sanırım kasabaya doğru ilerleyen trafik nedeniyle arabalardaki insanlar ışıklarda durduklarında onu okumaya zaman bulabilecekleri için. Birisi nasıl o kadar yükseğe çıkıp kimse müdahale etmeden kalabilmiş, kim bilir.</p>

  <p>Yolun on beş metre aşağısındaki Marks and Spencer’ın önünden geçiriyor beni. Gerçekten de trafik ışıklarında duran otomobillerin içindekiler yukarıdaki bir şeye bakıyorlar, kimi daha iyi görsün diye camdan bile sarkıyor.</p>

  <p>Arkama dönüyorum.</p>

  <p>Geride, duvarın üst kısmında yazan sözcükler parlıyor, kırmızı renkte ve dev harflerle yazılmışlar. Yerine yenisi konmadan önce Pure tabelasını kaplayan elyazısıyla aynı. Barok görünümlü, hoş bir perspektif mimari çizim havası veren bir çerçeve içine alınmış. Şöyle diyor:</p>

  <p>DÜNYA ÇAPINDA İKİ MİLYON KIZ DOĞUMDAN ÖNCE YA DA DOĞUM SIRASINDA ERKEK OLMADIKLARI İÇİN ÖLDÜRÜLDÜ. BU KAYITLARDAKİ RAKAM. BUNA BİR DE ERKEK DOĞMADIKLARI İÇİN KAYITLARA GEÇMEDEN ÖLDÜRÜLEN YAKLAŞIK ELLİ SEKİZ MİLYON KIZI EKLEYİN. ALTMIŞ MİLYON KIZ EDER. Bunun altında bana hiç de yabancı olmayan ama her zamankinden çok daha büyük bir elyazısıyla şunlar yazıyor: BU DURUM DEĞİŞMELİ. Iphis ve Ianthe, kurye kızlar 2007.</p>

  <p>Aman Tanrım, diyorum.</p>

  <p>Biliyorum, diyor Paul.</p>

  <p>Amma çok kız, diye ekliyorum, Paul ne dediğimi yanlış anlamasın düşüncesiyle.</p>

  <p>Öyle, diyor.</p>

  <p>Altmış milyon. Diyorum. Nasıl? Günümüzde, bu çağda nasıl olur? Nasıl oluyor da biz bilmiyoruz?</p>

  <p>Artık biliyoruz, diye düzeltiyor Paul. Eğer isterlerse, artık Inverness’ın neredeyse tamamı öğrenir bunu. Daha bile fazlası. Çok daha fazlası.</p>

  <p>Başka nerede, diyorum.</p>

  <p>Dükkânların önünden geçiriyor beni, kasabaya giden yaya yolundan Belediye Binası‘na ilerliyoruz. Küçük bir kalabalık sprey tabancayla ön duvara yazılmış kırmızı harfleri temizleyen tulum giymiş iki adamı seyrediyor. ŞU ANDA DÜNYANIN HİÇBİR YERİNDE KADINLARIN ÜCRETLERİ ERKEKLERE VERİLEN ÜCRETLERLE EŞİT DEĞİL. BU DURUM DEĞİŞM</p>

  <p>Çerçevenin yarısı, imzanın bir bölümü ve tarih silinmişse de hâlâ görünüyor. Hâlâ okunuyor.</p>

  <p>Burada bayağı uğraşmaları gerekecek, diyorum.</p>

  <p>Paul beni Belediye Binası‘nın arkasına götürüyor, yan duvarın tamamı altın yaldız içine yazılmış parlak kırmızı sözcüklerle kaplı. DÜNYA GENELİNDE KADINLAR ERKEKLERLE AYNI İŞİ YAPIYOR, AMA ALDIKLARI ÜCRET ONLARDAN YÜZDE OTUZ YA DA KIRK DAHA AZ. HİÇ ADİL DEĞİL. BU DURUM DEĞİŞMELİ. Iphis ve Ianthe, kurye oğlanlar 2007.</p>

  <p>Herhalde Katolik bunlar, diyen bir kadın duyuluyor. İğrenç.</p>

  <p>Ah, diyor bir başkası, turizme zarar vereceği kesin. Kasaba bu tür şeylerle kaplanırsa kim gelip burayı görmek ister? Kimse.</p>

  <p>Yanındaki arkadaşının yorumuysa, bu yılki Britanya Güzelleşiyor yarışmasını kazanmayı da unutabiliriz o zaman, oluyor.</p>

  <p>Başka biri, Antika Mezat<a id="footnote2"></a><sup><a href="#bookmark1">2</a></sup> Şovu da bir daha Inverness’a gelmez herhalde, diyor.</p>

  <p>Rezalet bu, diyor bir diğeri. Yüzde otuzla kırk arası daha düşük.</p>

  <p>İyi de, diyor onun yanındaki adam. Adil değil, eğer burada yazılanlar doğruysa, hiç değil.</p>

  <p>Peki, ama <span style="font-style:italic;">oğlanlar</span> neden binaya <span style="font-style:italic;">böyle</span> bir şey yazsınlar, diye soran bir kadının sesi duyuluyor. Olacak şey değil.</p>

  <p>Rezalet diyen kadın, neden yazmasınlar, diyor. Yetmişlerde, seksenlerde tozu dumana kattıktan sonra artık eşit görmüyor muyuz kendimizi?</p>

  <p>Gerçi, biz burada, Inverness’ta eşitiz, diyor birinci kadın.</p>

  <p>Sen öyle san, diye karşı çıkıyor rezalet yorumunu yapanı.</p>

  <p>Eşit olalım ya da olmayalım, bu bize Belediye Binası‘nın duvarlarını boyama hakkı vermez, diyor kadının arkadaşı.</p>

  <p>Rezalet benzetmesi yapan kadın buna karşı çıkarken biz kalenin öbür tarafına ilerliyoruz. Kale kapısının üstündeki duvarın ön yüzünde, girişin üzerine evin adıymışçasına yaldızlı kırmızıyla hoş bir kavis verilerek yazılan yazı, dünyadaki mal varlıklarının yalnızca yüzde biri kadınların elindedir, yazıyor. Iphis ve Ianthe kurye kızlar 2007.</p>

  <p>Buradan ırmağın karşısını görebiliyoruz, katedralin yan tarafına da kocaman kırmızı harfler çizilmiş. Yazıları okuyamıyorum ama kırmızı gözüme çarpıyor.</p>

  <p>Çözmeye çalıştığımı gören Paul, dünya çapında yılda iki milyon kız evliliğe zorlanıyor, diye okuyor. Bir de Eden Court Tiyatrosu’nun cam kapılarında, dünya çapında her üç kadından birinin cinsel ya da aile içi şiddet gördüğü ve dünyadaki kadınların yaralanma ve ölüm nedenleri arasında bunun başlıca neden olduğu yazılı.</p>

  <p>Buradan <span style="font-style:italic;">bu durum değişmeli</span> yazısını çözdüm, diyorum.</p>

  <p>Kalenin parmaklıklarına yaslanıyoruz, Paul yazı yazılan diğer yerleri sıralıyor, oralarda neler yazdığını ve polisin Pure şirketine telefon edip beni aradığını söylüyor.</p>

  <p>Kardeşinle kız arkadaşı Raigmore’da gözaltında tutuluyor, diye ekliyor.</p>

  <p>Robin onun kız arkadaşı değil, diye itiraz ediyorum. Robin onun diğer yarısı, ruh ikizi.</p>

  <p>Peki, diyor Paul. Seni şimdi oraya götüreceğim. Kefalet ücretini ayarlaman gerekecek. Ben denedim. Ama bankam onay vermedi.</p>

  <p>Dur biraz, diyorum. Kalıbımı basarım ki -</p>

  <p>Neye, diye soruyor.</p>

  <p>Kefaletin iki katma bahse varım, Flora’nın heykelinin bir yerinde de mesaj vardır.</p>

  <p>Bu kadar bahse girecek param yok, diye bağırıyor arkamdan.</p>

  <p>Gözlerini kısmış, İngiliz askerlerinden kaçarken onunla Ness Irmağı‘na kadar yelken açması için Flora’nın ödünç verdiği kadın giysilerini hâlâ üzerinden çıkarmamış Yakışıklı Prens Charlie’yi kısık gözlerle seyreden Flora MacDonald’ın heykeline koşuyorum.</p>

  <p>Çevresinde üç kere dönerek heykelin kaidesini boydan boya saran yazıyı okuyorum. Küçük, okunaklı, kırmızı harfler birkaç santimetre yüksekliğinde: İŞ DÜNYASINDA ÜST DÜZEY YÖNETİCİ MEVKİİNE GELMİŞ KADINLARIN ORANI YÜZDE İKİ. DÜNYA ÇAPINDA PARLAMENTOLARDAKİ KADIN BAKANLARIN ORANI YÜZDE ÜÇ BUÇUK. DÜNYANIN DOKSAN ÜÇ ÜLKESİNDE KADINLARA BAKANLIK GÖREVİ VERİLMİYOR. BU DURUM DEĞİŞMELİ. Iphis ve Ianthe, kurye oğlanlar 2007.</p>

  <p>Sevgili Flora. Kaidesini okşuyorum.</p>

  <p>Paul arkamdan yetişiyor.</p>

  <p>Hemen gidip arabayı getiriyorum, seni buradan alırım, diyor, sonra da basar, tepeye -</p>

  <p>Beni önce eve götür, diyorum. Duş almam gerek. Kahvaltı da yapacağım. Sonra da sen ve ben oturup konuşabiliriz.</p>

  <p>Daha sonra karakola benim Rebel ile gideriz.</p>

  <p>Neyinle? Ama Imogen, oraya şimdi gitmemiz gerek. Bütün gece oradaydı.</p>

  <p>Sen benimle konuşmak istemiyorsun anlaşılan, diyorum.</p>

  <p>Yok, aslında istiyorum, diyor. Söyleyecek çok şeyim var, fakat sence yapmamız gereken-</p>

  <p>Başımı sallayarak, hayır, işareti yapıyorum.</p>

  <p>Bana sorarsan kurye oğlan-kızlar orada olmaktan onur duyuyorlardır.</p>

  <p>Ya, diyor. Bu hiç aklıma gelmemişti.</p>

  <p>Öğle yemeğine dek polisi habercilerle baş başa bırakalım, diyorum. Sonra gider, kefaleti hallederiz. Ardından da hep birlikte yemeğe çıkarız.</p>

  <p>Paul yatakta çok iyi.</p>

  <p>(Çok şükür.)</p>

  <p>(Şey, öyle olacağını biliyordum zaten.)</p>

  <p>(Yani, umut ediyordum.)</p>

  <p>Seni kendime yakın buluyorum, diyor daha sonra. Çok tuhaf.</p>

  <p>(Tam olarak benim duygularımı dile getirdi. Onu ilk gördüğümde ben de onu kendime yakın bulmuştum. Göz göze gelemediğimiz zamanlarda bile onu kendime hep yakın hissetmiştim.)</p>

  <p>Bu sabah tren istasyonundayken seni kendime yakın bulduğum kesin, diye açıklıyorum.</p>

  <p>Ha, diyor. Çok komik.</p>

  <p>Deliler gibi kahkahalar atıyoruz.</p>

  <p>Ömrümde tattığım en güzel kahkaha.</p>

  <p>(Hep tren istasyonlarında buluşsak iyi olur, diye geçiyor içimden. Ama aynı trende değilsek, aynı yöne gitmiyorsak.)</p>

  <p>Bunları yüksek sesle de tekrarlıyorum.</p>

  <p>Hep tren istasyonlarında buluşsak iyi olur, ama aynı trende değilsek, aynı yöne gitmiyorsak. Bunları söylerken çok mu bağırıyorum, diye soruyorum.</p>

  <p>Çok alçak sesle söylüyorsun, diyor. Keşke bağırsan.</p>

  <p>Yeniden sevişmeye başladığımızda yağmur hızlanıyor, daha sonra pencerenin üzerinde olukların tıkalı olduğu yerden tekdüze ama iri ve düzenli yağan damlaların sesi geliyor kulağıma. Ritim bozuluyor, aynı zamanda anlam kazanıyor, yağmurun gelişigüzel yağışı dört bir yanımızı sarıyor.</p>

  <p>Şu ana dek yağmuru bu denli sevdiğimi bilmezdim.</p>

  <p>Paul alt kata kahve yapmaya inince kendimi hatırlıyorum. Banyoya gidiyorum. Gözüm küçük aynaya vuran yüzüme takılıyor.</p>

  <p>Büyük aynası olan Anthea’nın odasına giriyorum. Yatağının kenarına oturup kendimi inceliyorum.</p>

  <p>36 bedenin epey altındayım artık.</p>

  <p>(Burada, şurada kemiklerim görünüyor.)</p>

  <p>(Bu iyi mi?)</p>

  <p>Kendi odama dönünce koltuğun üstündeki giysilerim gözüme çarpıyor. Dokunaklı olsun diye içi boş giysiler tasvir edilmiş ama metalden yapılmış anıt geliyor aklıma.</p>

  <p>(Uzun zamandır giysilerimin üzerimde duruşunun, giysileri taşıyan benden önemli olduğunu düşünüyorum.)</p>

  <p>Banyodan Paul’ün sesi geliyor. Duşu açıyor.</p>

  <p>Dünyada ne varsa her şeyi harekete geçiriyor, yalnızca beni değil. Ha ha.</p>

  <p>Paul’ün benim banyomda duş alması fikri hoşuma gidiyor. Her nedense ergenlik yıllarımdan beri duş alırken düşüncelerimi ve sorularımı biçimlendirmişimdir hep. Her gün suyun altında durup küçükken bizim, Anthea ile benim yataklarımızın yanı başında diz çökerek yaptığımız gibi, boşluğa konuşarak kim bilir ne zaman çok zaman geçirdim.</p>

  <p>(Lütfen beni uygun bedene indir. Beni biçimli kıl.)</p>

  <p>Uygun bir kız evlat. Uygun bir kardeş. Doğru yoldan şaşmayan ve üzgün olmayan biri. Ailesi bir arada duran, parçalanmayan biri. Kısaca kendini <span style="font-style:italic;">iyi</span> hisseden biri olayım. Her şey daha iyi olsun lütfen. BU DURUM DEĞİŞMELİ.)</p>

  <p>Yerimden kalkıyorum. Karakola telefon ediyorum.</p>

  <p>Telefona bakan adam inanılmayacak kadar laubali.</p>

  <p>Ha, evet, diyor. Şimdi senin aradığın kurye kızlardan ya da oğlanlardan, ya da her neyse, biri mi, yoksa yedi cücelerden biri mi? Hangisini dilersin? Burada Uyuşuk, Hapşırık, Somurtkan, Utangaç, Uykucu, Güçlü ve sizin için adına henüz bakmadığım biri daha var.</p>

  <p>Kız kardeşim Anthea Gunn ile konuşabilir miyim, lütfen, diyorum.</p>

  <p>Künyeleriyle ilgili küstahlık ettiğiniz yeter artık.</p>

  <p>Neyle ilgili, anlamadım, diyor.</p>

  <p>Şu andan itibaren, diyorum, siz ve Inverness Emniyet Örgütü eski bilgisayarın belleğine kayıtlı, tozlanmış kuru bir isim listesinden başka bir şey olmayacaksınız. Ya kurye kızlar, kurye oğlanlar. Onlar efsane olacak.</p>

  <p>Hı, hı, tabii, diyor. Neyse, eğer Bayan Gunn şimdi telefonu kapatırsanız, küçük kardeşinizin sizi hemen geri aramasını sağlayacağım.</p>

  <p>(Telefonun çalmasını beklerken resmi bir şikâyette bulunmayı düşünüyorum. Kardeşimle <span style="font-style:italic;">benden</span> başka kimse alay edemez.)</p>

  <p>Nerelerdeydin, diyor ben ahizeyi kaldırır kaldırmaz.</p>

  <p>Anthea, sen gülünç bir takma adla bu yaptığını yaparak dünyayı bir nebze değiştireceğine gerçekten inanıyor musun? Bütün haksız gerçekleri, çekilen acıları, adaletsizliği ve katlanılan zorlukları birkaç sözcüğe dökerek biraz olsun fark yaratacağını mı düşünüyorsun gerçekten?</p>

  <p>Evet, oluyor yanıtı.</p>

  <p>Peki. Güzel, diyorum.</p>

  <p>Güzel mi, diye soruyor. Kızmadın mı? Şimdi sen bana kızgın değil misin?</p>

  <p>Hayır, diyorum.</p>

  <p>Hayır mı? Yalan söylüyorsun.</p>

  <p>Ama galiba polisin elinden kurtulursan, iyi olur sanırım, diyorum.</p>

  <p>Öyle, diyor. Bunun için uğraşıyoruz.</p>

  <p>Sen ve topuklarından küçük kanatlar çıkan o kız, diyorum.</p>

  <p>Robin’le dalga mı geçiyorsun? Öyleyse, ben de senin motosikletinle yine dalga geçerim.</p>

  <p>Ha, çok komik, diyorum. İstersen kasklarımdan birini ödünç verebilirim sana. Ama istemezsin herhalde, ne de olsa Robin’in kaskındaki kanatlar yok benimkinde.</p>

  <p>Ne?</p>

  <p>Gönderme yapıyorum, diye yanıtlıyorum. Bir kaynağa gönderme yapıyorum.</p>

  <p>Ne, diyor yine.</p>

  <p>Ne, deme, pardon de, affedersin de. Mercurius gibi demek istemiştim.</p>

  <p>Kim gibi, diyor.</p>

  <p>Mercurius, diyorum. Biliyorsun. İlk kurye oğlan. Topuklarında kanatlar vardır. Bekle biraz, alt kattan getireyim Mitoloji Sözlüğü‘nü -</p>

  <p>Hayır, dur Midge, bir yere gitme. Dinle beni, diyor. Telefon sürem bitmek üzere. Babamdan isteyemem. Robin’in de isteyecek kimsesi yok. Bize bu defalık yardım et. Lütfen. Bir daha senden istemem bunu.</p>

  <p>Biliyorum. Üstündeki o İskoç eteğini çıkarmaya can atıyorsun, derken yine kahkahadan kırılıyorum.</p>

  <p>Peki, eğlenmeye son verince, diyor, bana giyecek bir şeyler <span style="font-style:italic;">getirebilirsen,</span> çok iyi olur.</p>

  <p>Ama iyisin, değil mi, orada ikiniz de iyi misiniz, diye soruyorum.</p>

  <p>İyiyiz. Eğer sen, dediğim gibi, şey, hemen, Dominorm’dan ya da her kimdense yarım saat izin ister, Pure imparatorluğundan çıkar, bizi kefaletle kurtarmak için gelebilirsen. Sana borcumu öderim. Söz veriyorum.</p>

  <p>Ödemen gerekecek, diyorum. Artık işsizim.</p>

  <p>Ne?</p>

  <p>Boştayım, diyorum. Artık Pure’da çalışmıyorum.</p>

  <p>Olamaz, diyor. Ne oldu? Sorun ne?</p>

  <p>Hiçbir şey ve her şey oldu, diye özetliyorum. Ayrıca Pure’da her şey yanlış. Dünyada ne varsa. Ama sen bunu zaten biliyorsun.</p>

  <p>Ciddi misin, diye soruyor.</p>

  <p>Elbette, diyorum.</p>

  <p>Vay canına, diyor. Ne zaman oldu bu?</p>

  <p>Ne?</p>

  <p>Mucize. Kardeşimin tanrısal bir biçimde sana dönüşmesi, sen kimsen işte.</p>

  <p>Sevgiyle verilen bir bardak su, bunun sayesinde oldu, diyorum.</p>

  <p>Ne, diyor bir daha.</p>

  <p>Ne deyip durmayı kes, diyorum. Neyse, birazdan orada oluruz sanıyorum-</p>

  <p>Şey, hemen diye belirtmemin bir sakıncası var mı, diyor.</p>

  <p>Önce bahçe merkezine gidip tohum ve fide almayı düşünüyordum ama-</p>

  <p>Hemen, hemen, hemen, diyor.</p>

  <p>Sonra da demiştim, ırmak kıyısına gider, akşama kadar-</p>

  <p>HEMEN diye bağırıyor kulağıma.</p>

  <p>-gelecek bahar çimenlerin üstünde gizemli bir biçimde görünecek sıkı bir slogan ekecektim. YAĞMUR HERKESİNDİR. Ya da İKİNCİ CİNS DİYE BİR ŞEY YOK. Ya da PURE ÖLDÜ = HARİKA. Öyle bir şey işte.</p>

  <p>Ah. Bak bu iyi bir fikir. Irmak kıyısına fidan dikmek. Bayıldım bu fikre.</p>

  <p>Bak, bir de lafı çok uzatmışsınız, diyorum. Cümleler çok uzun. Daha kısa olmalı. Slogan yazma yardımı almanız gerek. Yaratıcı yardıma gerek duyduğunuz kesin -</p>

  <p>Şu yaratıcı küçük y ile mi yazılıyor, büyük Y ile mi, diye soruyor.</p>

  <p>-aklıma gelmişken, diyorum, slogan yazmaktan söz açılmışken, biliyor muydun-</p>

  <p>Midge, gel ve yardım et, diyor. Şimdi. Giyecek getirmeyi de unutma.</p>

  <p>-slogan sözcüğünün Galce’den geldiğini biliyor muydun, diyorum. Pek ilginç bir tarihi var bu sözcüğün-</p>

  <p>Hayır, yapma, hayır, diye kesiyor sözümü, yine başlama lütfen sözcüğü yanlış değil doğru düzgün söylemek gerektiği söylevine, buraya gel ve bizi çıkar Midge, olur mu? Midge? Orada mısın?</p>

  <p>(Ha-ha!)</p>

  <p>Sihirli sözcük ne, diyorum.</p>

  <h3 id="ud7a4c4e2-c747-4a9a-aae8-f07c3f5ff29c" style="text-align: center;"><span style="font-weight:bold;font-style:italic;">şimdi hep birlikte</span></h3>

  <p>Sevgili okur, o kızla/o oğlanla evlendim.</p>

  <p>Mutlu son. Görün işte.</p>

  <p>Yok, nikâh töreni filan yapmadık. Eşcinsel evlilik de değil bu. Biz yüzyıllar sonra hâlâ olanaksız olanı yaptık. Günümüzde, bu çağda bile hâlâ inanılmaz olanı yaptık, anlayacağın. Evlendik yani. Gelin olduk. Kol kola yürüdük. Adım attık, neşe saçtık, sonra ilerledik, Mendelssohn ile dans ettik, gerdeğe girdik, tavan kirişlerini yükselttik, ustalar, çünkü ortada o kız gibi başka gelin, şey damat yoktu. Birbirimizi çiçeklerle taçlandırdık. Çarşaflara sarınıp şarap kadehlerinin üstünde tepindik. Süpürgeden atladık. Mumlar yaktık. Çitleri aştık. Masanın çevresinde koşturduk. Sarmaş dolaş olduk. Birbirimize gümüş kaşıklarla bal ve ceviz yedirdik; çay ve saki içirdik; güzelim kumaşların altında birbirimize borhani yedirdik; her biri dört elemente karşılık gelen limonla, sirkeyle, arnavut biberiyle, balla besledik birbirimizi. Ellerimiz kenetlendi, sonra havadan, ateşten, sudan ve topraktan rızalarını istedik; çimenle, kurdeleyle, simli iple, deniz kabuklarıyla düğüm attık; rüzgârın estiği dört yöne doğru toprağa su dökerek tanık olsunlar diye atalarımızı çağırdık, keşke gelseler! Bağlılığımızı simgelesin diye birbirimize kola yemişleri verdik, dürüstlüğü, bolluğu, doğurganlığı simgelesin diye yumurta, hurma ve kestaneler sunduk, hiç bencillik etmemeyi simgelesin diye on üç altın para taktık. Bu yüzüklerle dünya evine girdik.</p>

  <p>Demek istediğim şu. Orada, pırıl pırıl bir bahar günü, İskoçya’nın kuzeyindeki bir kasabanın hızla kararan belkemiği olan Ness Irmağı‘nın kıyısında, ağaçların altında; orada, presbiteryen kiliselerinin yan yana dizildiği ırmak boyunda birbirimizi iyi günde, kötü günde, hastalıkta ve sağlıkta sevmek, saymak, birbirimize destek olmak, değer vermek ve bu günden itibaren ölüm bizi ayırana dek birbirimize göz kulak olmak üzere tomurcukların altında evlenmeyi kabul ettik.</p>

  <p>Ness, dedim, Ness, kabul ediyorum, Ness.</p>

  <p>Havaya, oraya olmayan bir şeye, ırmağın tanıklığında, evet, dedik. Kabul ettiğimizi söyledik. Yapacağımızı söyledik.</p>

  <p>Robin ile ben yalnız olduğumuzu sanıyorduk. Sanıyorduk ki katedralin dışında, ağaçların altında yalnız biz varız.</p>

  <p>Oysa karşılıklı ant içtikten sonra arkamızda çığlıklar koptu, dönüp baktığımızda kalabalığı gördük, yüzlerce kişi vardı, el çırpıyor, sevinçle bağırıyor, havaya konfetiler atıyor, el sallıyor, tezahürat yapıyorlardı.</p>

  <p>Kız kardeşim de oradaydı, önde, ruh ikiziyle, Paul’le birlikte. Mutluydu. Gülümsüyordu. Paul de mutlu görünüyordu. Saçlarını uzatmaya başlamıştı. Kız kardeşim olanlara inanamadığını belli eden işaretler yapıyordu, onun az ötesinde -bak! - onlar mıydı? - elbette, onlar da <span style="font-style:italic;">oradaydı,</span> annemizle babamız, ikisi de, yan yana duruyorlardı, kavga etmiyorlardı, medeni bir şekilde sohbet ediyorlardı, ben onlara bakarken kadeh tokuşturdular.</p>

  <p>Düğünün yakışık almadığını konuşuyorlar, dedi Midge.</p>

  <p>Evet anlamında kafa salladım. Yıllardır ilk kez bir konuda uzlaşmışlar, dedim.</p>

  <p>Öykünün geri kalanından gelen kişiler de oradaydı; Resepsiyonist Becky; iki stajyer kız, Chantelle ile arkadaşı Lorraine; Chantelle ile çıkan Brian; öyküde yer almasa da Brian’dan hoşlandığı gözden kaçmayan Chantelle’in annesi; Robin’i ilk yakalayan güvenlik görevlileri de aralarında olmak üzere Pure’un geveze çalışanları; hepsi el sallayarak gülücükler saçıyorlardı. Norman ile Dominic yoktu, adları bu muydu? Terfi ederek Ana Üsse atanmışlardı, bu nedenle orada değillerdi görebildiğim kadarıyla, yöneticilerin yöneticisi Keith de gelmemişti, onu gördüğümü hatırlamıyorum. Ama belediyenin bütün çalışanlarıyla binalarına yazılar yazdığımız resmi dairelerde çalışanları gördüm hep; tiyatrodaki, alışveriş merkezindeki, kaledeki görevliler. Inverness Güvenlik Güçleri’nin erkek korosu da gelmişti, Gilbert ve Sullivan’dan seçme şarkıları çok güzel söyledi. Sonra Inverness Emniyet Örgütü kadınlar korosu <span style="font-style:italic;">Don’t Cha (Wish Your Girlfriend Was Hot Like Me</span> -Keşke Kız Arkadaşın Benim Gibi Ateşli Olsaydı) adlı şarkının koro düzenlemesini aynı güzellikte seslendirdi. Onlardan sonra Belediye Başkanı duygulu bir konuşma yaptı. Inverness, dedi, bir zamanlar derinlerdeki umulmadık antik yaratıklara inanmasıyla ünlüydü, şimdi yepyeni bir özellikle ünlenmiş bulunuyor: doğruluğu, sanatseverliği ve doğruluk sanatıyla. Artık dünya çapında insancıl ve canlı halk sanatı eserleriyle ün kazanan Inverness kasabaya gelen turistlerin sayısını da dörde katladı. Daha binlercesi özellikle halk sergilerini görmeye geliyordu. Yalnızca Antika Mezat Şov mu, sloganlarla dolu ünlü duvarların önünde çekim yapmaya can atan Şükran Şarkıları, Soru Yağmuru,<a id="footnote3"></a><sup><a href="#bookmark2">3</a></sup> Gece Haber Turu<a id="footnote4"></a><sup><a href="#bookmark3">4</a></sup> ve daha başka televizyon programları belediye meclisine başvurmuşlardı. Diğer şehir ve kasabalarda Inverness sanatının taklitleri peydahlandı, diye anlattı kadın başkan, ama hiçbiri şehrin giriş noktalarındaki bütün işaret levhalarına yazılan parola kadar güzel değil, bugünden sonra artık bu parola <span style="font-style:italic;">Yüz Bin Kişi Sizi Sevinçle Karşılıyor Ve Yanlış Bir Şey Gördüğünüzde Onu Yazın! Ceud Mile Failte! Coirl Sgriobh!</span></p>

  <p>Berbat bir slogan, dedim Robin’e çaktırmadan. Kardeşinin fikri, diye yanıtladı. Belediye Meclisi’nin Yaratıcı Bölümüne aday olduğu kesin.</p>

  <p>Senin ailenden gelen yok mu, diye sordum. Eliyle işaret etti. Venüs, Artemis ve Dionysos ile birlikte içki masasının yanındaydılar; babasıyla annesi bebek Eros’u kucaklamışlardı, ama oklar sorun yaratıyordu (zaten sonradan oklardan birinin ucu Lorraine’in parmağını kesince ortalık karıştı, hele Artemis ile Chantelle hava kararırken ırmak boyundaki kalenin yanındaki çimenlerde tavşanlara ok atarken görüldüklerinde işler daha da karıştı, uzağı göremeyen Chantelle’in yoldan geçen dört araca verdiği zararın karşılanması gerekiyordu, ayrıca Chantelle sonsuza dek bakireliğini korumaya ant içtikten sonra Brian’ı avutmak gerekti, neyse ki Chantelle’in annesi de kızını yalnız bırakmamıştı).</p>

  <p>Daha sonra konuşmaları dinledik, Midge özürlerini yollayanların mesajlarını okudu, bunların arasında bize eski püskü paslı bir sualtı radar tarayıcısıyla kendi imzalı fotoğraflarını ve gümüşten şık balık bıçakları yollayan Ness Gölü Canavarı‘ndan gelen bir mesaj da vardı, John Knox’tan’ gelen yarısı altın yaldızlı, yarısı siyah çerçeveli telgrafa manen bile yanımızda olamadığı için özür dileyen bir şiir yazılmıştı:</p>

  <p><span style="font-style:italic;">İşte size</span></p>

  <p><span style="font-style:italic;">Sizin gibilere</span></p>

  <p><span style="font-style:italic;">Böyle çoksunuz</span></p>

  <p><span style="font-style:italic;">Ama hepiniz cehennem yokuşusunuz.</span></p>

  <p><span style="font-style:italic;">Ne diyebilirim ki?</span></p>

  <p><span style="font-style:italic;">Ne de olsa bu bir evlilik töreni</span></p>

  <p><span style="font-style:italic;">Öyleyse kaldırın kadehleri</span></p>

  <p><span style="font-style:italic;">Kutlayın lanet olası çifti</span></p>

  <p>Arkasından kutlamalar ve şerefe kaldırılan kadehler. Şerefe, zenginliğe, evliliğe, Aşk’a, sürekli olmasına ve büyümesine, her saat neşeli olmaya. Juno bizi en güzel şarkılarıyla kutsadı, bütün denizler bir olup kuruyana dek, güzelim, kayalar güneşin altında eriyene dek. Sonsuz yaz güneşiniz hiç batmasın. Bizi buluşturmak için yollar havalansın, Tanrı bizi daima avcuna alsın. İki bacaklı bir köpek viskiyi fazla kaçırmıştı. Göz alıcı bir tanrıça, Isis olsa gerek, davet boyunca kilden yeni konuklar yapıp durdu. Çok güzel bir Yunan çift kibarca gelip bizimle tokalaştı; onlar da yeni evliydiler, öyle söylediler, bir de düğün harcamalarını sordular, onlarınki gibi sinir bozucu muydu? Asla altından kalkamayacaklarını düşünmüşlerdi. Ama üstesinden gelmişlerdi, mutluydular, bize de mutluluklar dilediler. Balayı için Girit’e gitmemizi önerdiler, aileleri bizi ağırlardı orada, biz de öyle yaptık zaten, evlilik töreni biter bitmez Robin ile birlikte sıcaktan kavrulan, yüzeyi yaban çiçekleri, mercanköşk, adaçayı, kekikle kaplı, kayaları beyaz, pembe, sarı çiçeklerin gücüyle çatlamış, dört bir yanı türlü otlar, deniz ve tuz kokan adanın yolunu tuttuk apar topar. Iphis’in öyküsünün başladığı yerde durduk, yeniden inşa edilen sarayın kırmızı boyalı sütunlarının arasında dikildik, burnundan soluyan bir boğanın sırtından parende atacak kadar çevik kız ya da erkek ya da her ikisi birden, atletlerle akrobatların parçaları bir araya getirilerek yeniden canlandırılmış antik tablolarını görmek için müzeye gittik. Uygar, zengin, kültürlü Minoa yamyamlarının, doğa onları sular altında bırakıp bilinmezliğe gömmeden önce yaşadıkları yerleri gezdik, orada onların ayinlerinden çıkarılan öyküyü düşündük, yedi oğlanla yedi kızı boğa başlı canavara her yıl kurban verdiklerini anlatan öyküyü, bir de insan kanatlarını icat ederek kızlarla oğlanlara kanlı labirentten güvenle kaçma yolunu gösteren zeki ressamı.</p>

  <p>Düğüne dönersek, orkestra çalıyordu, ne ulu bir gürültüydü o öyle, ne de olsa en güzel düğün törenlerinde çalan efsanevi kırmızı suratlı kemancı gelmiş, içkisini içtikten sonra kemanını çıkarmıştı, eğilmiş tahtayla at kılını, kedi bağırsağıyla reçineyi önce bir tek karatavuğa, ardından akşamları hep bir ağızdan öten karatavuk sürüsüne, sonra limanda teknelerin yolunu gözleyen neşeli bir somonbalığına, henüz birbirlerini tanımadıklarından nerede buluşacaklarını bilmeyen iki kişinin uğurlu bir yerde kavuşma özlemine, taşların çimenlere dönüşüne, sınırların kendini aşmasına dönüştüren bir adamdı. Olayların akışının şarkısıydı bu, bentsiz coşan derelerin şarkısı, kemancının yanında, müziği iki katma çıkaran eşlikçisi de vardı, eşiyle birlikte çalarken neye (düdük, akordeon, arp, gitar, eski bir yağ tenekesiyle ona vuracak bir sopa ya da taş) el atsa, duyulan müzik yalnızca çalılarla ağaçların yerde bitmesine yol açmıyor, yapraklarını açıp sürgün vermelerini de sağlıyor, martılara kanat çırptırıyor, İskoç dağlarındaki bütün köpekleri havlatıyor, evlerin çatılarını oynatıyor, kasabadaki bütün kaldırım taşlarını yerinden söküp sivri kenarlarının üstünde durdurarak ayak ucu dönüşü yaptırıyor, hatta eski katedrali bile sabit temellerinin üstünde hoplatıp zıplatıyordu.</p>

  <p>Derken nehirde şaşırtacak küçük bir tekne belirdi, hiçbir teknenin çıkmadığı nehrin yukarısında bir keçinin ya da bir ineğin belki de bir tanrıçanın boynuzlarını andıran cam elyafından iki kocaman çıkıntısıyla, ağaçlarla ve gökyüzüne karşı fora edilmiş bembeyaz yelkenleriyle görünüvermişti. Gölden çıkıp Islands çevresinde yolunu nasıl bulduğunu, olanaksızı gerçekleştirip yelkenler forayken Hastane Köprüsü‘nün altından nasıl geçtiğini bilmiyoruz, ama başarmıştı işte, Ness Kıyısı boyunca yol almış, hemen aşağımıza yanaşmıştı, dümende büyükannemiz vardı, büyükbabamız tutsun diye halatı fırlatıyordu. Robert ve Helen Gunn, düğüne katılmak üzere deniz yolculuğundan tam vaktinde dönmüşlerdi.</p>

  <p>Suda bir şeyler oluyordu! Büyükannemiz karaya ayak basmış, bize sesleniyordu. Bunu nasıl kaçırırdık, olur mu hiç, asla!</p>

  <p>Peki kızlar, görüşmeyeli iyi misiniz, her şey yolunda gitti mi? Arkasından büyükbabamız bizi kollarına alıp saçlarımızı okşarken balık avı nasıldı, bakalım, dedi? İyi balık avladınız mı?</p>

  <p>Yola çıktıkları günden daha genç görünüyorlardı. Güneşten kararmış, gürbüzleşmişlerdi, elleriyle yüzlerindeki çizgiler ağaç gövdelerinden farksızdı. Robin ile tanıştılar. Sonra Paul ile. Ailedenmişler gibi onlara da sarıldılar.</p>

  <p>Büyükannemiz Paul ile Kanada Çiftçi Dansında oynadı.</p>

  <p>Büyükbabamız da Robin ile Gay Gordons* dansında.</p>

  <p>Müzik ve danslar gecenin geç saatlerine dek sürdü. Doğrusu, gün ağarırken hâlâ dans edenler vardı.</p>

  <p>Yok. Peki. Biliyorum.</p>

  <p>Hayal kuruyordum.</p>

  <p>Diyeceğim şu ki ırmak kıyısındaki ağaçların altında durduk, ikimiz, orada olmayan hiçliğe, bizi yaratan hiçliğe, bizi dinleyen hiçliğe, kendimizi aşmak istediğimiz konusunda söz verdik.</p>

  <p><span style="font-weight:bold;font-style:italic;">*</span> &nbsp;&nbsp;&nbsp;19. yüzyılın sonlarında İskoçya’da popüler olan ve hâlâ oynanan halk dansı, (ç.n.)</p>

  <p>__</p>

  <p>Mesaj bu işte. Bu kadar. Hepsi bu.</p>

  <p>Atılan taşın ardından göl yüzeyinde genişleyen halkalar. Susamış yolcuya verilen bir bardak su. Bir şeyler yan yana gelince yaşanandan daha fazla değildir, diyelim ki hidrojen oksijenle bir araya geldiği ya da o günden kalma bir öykü bugünden gelen bir öyküyle birleştiği ya da taşla suyun buluştuğu zaman yaşanandan, kızın erkeğe, kuşun ele, kanadın kemiğe, ışığın karanlığa, gözün söze, dünyanın kumsala, susuzluğun açlığa, isteklerin düşlere, gerçeklere, aynı olanın farklı olana, ölümün hayata, sonun başlangıca kavuştuğu ve her şeyin yeni bir döngüye girdiği hep yenilikçi, bir canlıdan bir başkasını yaratan, bir varlığı başka bir varlığa dönüştüren doğanın kendi öyküsü yeni baştan yazılır, hiçbir şeyin sonsuza dek sürmediği ve hiçbir şeyin kaybolmadığı, hiçbir şeyin yok olmadığı, varlıkların hep değişebildiği, çünkü varlıkların hep değişeceği ve varlıkların her zaman farklı olacağı, çünkü varlıkların her zaman farklı olabildiği doğanın öyküsü.</p>

  <p>Anlatılması gereken öykülerdi işte bir ırmağı geçmemiz için bize el veren, halat atan.</p>

  <p>Uçurumun tepesinde dengemizi sağlayan. Bizi doğuştan akrobat kılan. Gözü pek yapan. Bizi iyileştiren. Değiştiren. Onların doğasında vardı bunları gerçekleştirmek.</p>

  <p>Büyükbabamız ayıkla bakalım pirincin taşını diye fısıldadı kulağıma, yere eğilip elime sıcacık bir taş tutuştururken, elimdeydi işte, atmaya hazırdım.</p>

  <p>Öyle değil mi, Anthea?</p>

  <p>Öyle dedeciğim, dedim.</p>

  <h3 id="u004df241-419d-4779-8050-ce93bc7f969b" style="text-align: center;"><a id="bookmark4"></a><span style="font-weight:bold;font-style:italic;">teşekkür</span></h3>

  <p>Yukarıdaki öyküyü Jill Liddington’ın <span style="font-style:italic;">Asi Kızlar’</span> kitabında anlattığı Kundakçı Lily diye bilinen Lilian Lenton’ın yaşam öyküsünden uyarladım.</p>

  <p>Iphis efsanesi Ovidius’in <span style="font-style:italic;">Dönüşümler</span> şiirinin dokuzuncu kitabına dayanır. “Ey mutlu çift, armağanlarını tapınaklara taşı, neşelen, güven ve korkma!” Bütün eserin en keyifli dönüşümlerinden biri, değişim ve dallanıp budaklanma arzusuyla ilgili öykülerin en güzel sona kavuşanlarından biridir.</p>

  <p>Dördüncü bölümde verilen istatistikler Birleşik Krallık’ta dünya çapında hakları elinden alınmış kadınlara ses, yardım ve hak getirmek için kurulmuş bir yardım derneği olan Womankind’dan elde edilmiştir, (<a href="http://www.womankind.org.uk">www.womankind.org.uk</a>)</p>

  <p>Keith’in ağzından verdiğim konuşmalardan birindeki söylemi kurarken sosyolog J-P Joseph’ın küresel içme suyu şirketi Vivendi Universal hakkında 2001 tarihli makalesinde geçen ve Maude Barlow ile Tony Clarke imzalı <span style="font-style:italic;">Mavi Altın”</span> adlı kitapta alıntıları verilen konuşmalardan yararlandım. Vandana Shiva’nın yazıları da şu anda, dünya genelinde su politikaları konusunda yaşananları anlamama yardım etmek için tam zamanında yetişti, tıpkı Philip Ball’un başka değerli bilgilerin yanı sıra bize “suyun çarpıtıldığını” bildiren <span style="font-style:italic;">H20: Suyun Yaşamöyküsu”</span> kitabı gibi.</p>

  <p>* Rebel Girls, Virago Press, Mayıs 2006.</p>

  <p><span style="font-weight:bold;font-style:italic;">**</span> Blue Gold, Earthscan, 2002.</p>

  <p>*** H2O: A Biography of Water, Weidenfeld &amp;&nbsp;Nicholson, 1999.</p>

  <p>Teşekkürler, Xandra. Teşekkürler, Jeanette.</p>

  <p>Size de teşekkür ederim, Rachel, Bridget ve Kasia. Teşekkürler, ASFC’den Robyn ile Hiraani.</p>

  <p>Andrew’a ve Wylie’nin Yeri’ndeki herkese, özellikle de Tracy’ye teşekkür ederim.</p>

  <p>Anya’ya teşekkürler.</p>

  <p>Teşekkür ederim, Lucy.</p>

  <p>Teşekkürler, Sarah.</p>

  <p><a id="bookmark0"></a><a href="#footnote1">1</a></p>

  <p>Soyadını -Gunn- İngilizcede silah anlamına gelen sözcükle (gun) deyimde kullanıyor, (ç.n.)</p>

  <p><a id="bookmark1"></a><a href="#footnote2">2</a></p>

  <p>Orijinal adı Antiques Roadshow olup 1979 yılında İngiltere’de BBC kanalında yayınlanmaya başlayan bir tür yarışma programı. İngiltere’nin çeşitli kasabalarından gelen katılımcıların getirdikleri antika parçalar açık artırmaya sunulur, bu arada antika eşya, tarihsel el sanatları vb konuları işlenir, (ç.n.)</p>

  <p><a id="bookmark2"></a><a href="#footnote3">3</a></p>

  <p>Orijinal adı Question Time olup BBC’de yayınlanan, konuk ettiği siyasetçilere sorulan soruların ışığında gelişen bir tartışma programı.(ç.n.)</p>

  <p><a id="bookmark3"></a><a href="#footnote4">4</a></p>

  <p>Orijinal adı Newsnight Review olup BBC’de yayınlanan, ağırlıklı olarak kültür ve sanat haberlerinin verildiği ve değerlendirildiği bir televizyon programı.(ç.n.)</p>
</body>
</html>
