<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p0">Aristoteles&rsquo;in Tanrı öğretisi Platon&rsquo;unkiyle birlikte gerek Ortaçağ Batı Hıristiyan, gerekse Doğu İslâm düşünce dünyası üzerinde büyük bir etkide bulunmuştur. Platon&rsquo;un Tanrı anlayışının Plotinos ve yeni-Platonculuktan geçerek Batı Hıristiyan dünyasında özellikle Aziz Augustinus üzerinde etkili olmasına karşılık, Aristotelesçi tanrı öğretisi Doğu&rsquo;da Farabi, Batı&rsquo;da Aziz Thomas üzerinde daha büyük etki yapacaktır.</p>

  <p class="p0">Aristoteles, Tanrı hakkındaki öğretisini herhangi özel bir eserinde ortaya koymamıştır. Bununla birlikte eserlerinden ikisi, <span class="t12">Fizike</span> ilişkin kitaplarının VlII.&rsquo;siyle <span class="t12">Metafizik</span> i oluşturan kitaplarının XII.&rsquo;si (Lambda kitabı) onun bu konuya ilişkin düşüncelerini içermektedir. Bunlar arasında da daha özel bir anlam ve değer taşıyan <span class="t12">Metafizik</span>&rsquo;in XII. kitabı ve bunun da özellikle 7. ve <span class="t12">9.</span> bölümleridir.</p>

  <p class="p0">Aristoteles&rsquo;in bu birbirinden tamamen farklı iki alana ait kitaplarında Tanrı konusunu ele alması bazı tekrarları da içermektedir. <span class="t12">Metafizikin</span> XII. kitabının ilk altı bölümünde <span class="t12">Fizikin</span> VIII. kitabında söylenen şeyler daha özet bir şekilde tekrar edilir. Ancak bu iki kitabın Tanrı konusunu ele alışlarında ciddi bir perspektif farkının olduğunu da söylememiz gerekir. Aristoteles <span class="t12">Fizik</span>&rsquo;te bir ilk ilkenin, ilk hareket ettiricinin varlığını <span class="t12">fiziksel olarak</span> kanıtlamaya çalışır. Orada böyle bir ilkenin veya hareket ettiricinin &ldquo;doğası&rdquo;, &ldquo;özellikleri&rdquo; hakkında fazla şey söylenmez. Sadece evrende hareketin varlığı, ezeliliği, ezeli bir hareketin maddi olmayan bir hareketsiz hareket ettiriciyi gerektirdiği ileri sürülerek, böyle bir hareket ettiricinin varlığı kanıtlanmaya çalışılır. Böylece bu yönüyle yani madde-dışı hareketsiz bir hareket ettirici olması bakımından Tanrı&rsquo;nın Fizik&rsquo;le ilgili eserlerden birinde, onların sonuncusunda yer alması doğaldır.</p>

  <p class="p0">Buna karşılık <span class="t12">Metafizik</span>&rsquo;in XII. kitabı, varlığı fiziksel delillerle Fizik&rsquo;te kanıtlanmış olan bu ilk hareket ettiricinin <span class="t12">özünün, doğasının ne olduğu,</span> ne olması gerektiği konusuna ayrılmıştır. Yabancısı olmadığımız bir başka düşünce de Tanrı&rsquo;nın doğası ve öz niteliklerinin neden dolayı metafiziğin ilgi alanı içine girmesi gerektiğini desteklemektedir: Metafiziğin konusunun &ldquo;varlık olmak bakımından varlık&rdquo; ve ona yine &ldquo;varlık olmak bakımından ait olan nitelikler&rdquo; olduğunu biliyoruz. O halde en mükemmel anlamda varlık olması bakımından tanrısal varlığın metafiziğin önde gelen konusu olması doğaldır.</p>

  <p class="p0">Başka şekilde ifade edersek, metafiziğin varlığın çeşitli anlamlarını, bunlar arasında özel olarak töz anlamında varlığı veya varlıkları incelediğini biliyoruz. Tanrı&rsquo;nın birincil anlamda bir töz olarak, hatta birincil tözler arasında da her türlü maddeden ve değişmeden korunmuş tek töz olarak metafiziğin ana konusunu oluşturmasında şaşılacak bir şey yoktur. Bu bakımdan metafiziğin aynı zamanda bir teoloji olduğunu veya olması gerektiğini de daha önce belirtmiştik.</p>

  <h3 class="h30"><a id="ncx663"></a><a id="a34"></a>Tanrı&rsquo;nın Varlığı</h3>

  <p class="p0">Aristoteles <span class="t12">Fizik,</span> VIII&rsquo;de bir ilk ilkenin, yani hareketsiz ve madde-dışı hareket ettiricinin varlığını uzun bir akıl yürütmeler zinciriyle çok geniş olarak kanıtlar. Bu kanıtlamasını ayrıntılı olarak ele almayacağız. Sadece onun ana uğrakları veya duraklarına işaret edeceğiz.</p>

  <p class="p0">Bu durakları, evrende hareketler olduğu; bu hareketlerin birer hareket ettirici gerektirdiği; bu hareketler arasında esas olanın yer değiştirme (translation) hareketi olduğu; yer değiştirme hareketleri arasında bir kısmının sonlu, süreksiz (ay-altı alemindeki hareketler), bazılarının ise sürekli ve sonsuz olduğu (ay-üstü alemdeki kürelerin ve bu kürelerde ikamet eden akılların hareketleri); bu sürekli, sonsuz, yani ezeli-ebedi hareketlerin ana kaynağının en dış kürenin yani sabit yıldızlar küresinin hareketi olduğu; bu kürenin hareketinin onun altında bulunan diğer kürelerin hareketlerinin tetikleyicisi olduğu; bu kürenin hareketinin kendisinin ezeli-ebedi uzamsız, madde-dışı, hareketsiz bir ilk hareket ettirici gerektirdiği şeklindeki duraklar olarak özetlememiz mümkündür. Aristoteles öte yandan, bu ilk hareket ettiriciyi kanıtlamasında sık sık madde, zaman, süreklilik, yer, sonsuzluk gibi fiziğinin temel kavramlarından yararlanır.</p>

  <p class="p0">Bu kanıtlamadan ortaya çıkan en önemli sonuç; hareketin ezeli olduğu, ezeli hareketin ise ezeli bir madde gerektirdiği, dolayısıyla evrenin ezeli olduğu, zamanda varlığa gelmemiş olduğu sonucudur. Aristoteles, Platon&rsquo;un Timaios&rsquo;ta kabul eder gibi göründüğü ve daha sonraki Hıristiyan ve Müslüman filozoflarından bazılarının bundan dolayı Platon&rsquo;a izafe etmekten çekinmedikleri evrenin zamanda meydana gelmiş (muhdes) bir şey olduğu görüşünü kesinlikle paylaşmaz. Böyle bir görüşe karşı çıkmasının yanı sıra ilk Yunan filozoflarının bazılarının düşündüğü gibi Tanrı&rsquo;nın kaosu kozmos haline getiren, kendisinden bağımsız olarak varolan maddeye şekil ve düzen kazandıran bir varlık olduğunu da kabul etmez.</p>

  <h3 class="h30"><a id="ncx667"></a><a id="a35"></a>Tanrı&rsquo;nın Doğası</h3>

  <p class="p0"><span class="t10">Tanrı Akıl veya Düşüncedir</span></p>

  <p class="p0">Peki bu ilk hareket ettiricinin doğası, özü nedir? Aristoteles <span class="t12">Metafiziğin</span> sözünü ettiğimiz bölümünde, Tanrı&rsquo;nın doğasının evrende varlığını gördüğümüz veya bildiğimiz bütün faaliyetler içinde onların en yükseği olan <span class="t12">düşünme, akıl</span> faaliyeti (taakkul) veya fiili olduğunu söyler. Ancak tahmin edilebileceği bu akıl, düşünce, içinde birbirini izleyen birtakım adımlar veya aşamalar olan, öncüllerden sonuca geçmeyi gerektiren, yani zaman kavramını içeren &ldquo;çıkarsamacı akıl&rdquo; veya &ldquo;diskürsif düşünce&rdquo; değildir; nesnesini zaman-dışı bir biçimde, doğrudan ve bütünüyle kavrayan &ldquo;sezgisel akıl&rdquo;, temaşa anlamında &ldquo;sezgisel düşünce&rdquo;dir (noesis). Bu düşüncenin duyular ve hayal gücünden mutlak anlamda bağımsız olduğunu söylemeye gerek yoktur. Salt fiil olduğu, hiçbir biçimde madde veya kuvve içermediği için söz konusu düşüncenin maddeden ileri gelen bu tür şeylerden tümüyle arınmış olduğundan kuşku duyulamaz.</p>

  <p class="p0">Bu sezgisel düşüncenin, temaşaya dayanan düşüncenin konusu ne olabilir? Daha önce de değindiğimiz gibi en yüksek düşüncenin konusu en yüksek varlık, en mükemmel anlamda gerçeklik olmalıdır. Şimdi varlıkta en mükemmel anlamda varolan Tanrı&rsquo;nın Kendisi olduğuna göre, tanrısal düşüncenin ve temaşanın konusunun yine tanrısal varlık veya doğa olması gerektiği açıktır. Aristoteles bunu son derece açık olarak şu sözlerle dile getirir:</p>

  <p class="p6"><span class="t14">&ldquo;Özü gereği düşünce, özü gereği en iyi olanı; en yüksek Düşünce de en yüksek İyi&rsquo;yi konu alır. Akıl, akılsalı kavrarken kendini düşünür.&rdquo; ... &ldquo;O halde tanrısal düşüncenin düşündüğü şeyin onun kendisi olması gerekir. Çünkü o varolan en mükemmel şeydir ve onun düşüncesi,</span> <span class="t15">düşüncenin</span> <span class="t15">düşüncesidir</span><span class="t14">&rdquo; (</span><span class="t15">Metafizik,</span> <span class="t14">1072 b 201074 b 34).</span></p>

  <p class="p0">Aristoteles, tanrısal aklın konusunun yine bizzat kendisi olması gerektiğini bir başka kanıtla da desteklemeyi ihmal etmez: Bilim, duyum, kanı ve çıkarsamacı düşüncenin konusu her zaman bunların kendilerinden farklı bir şeydir. Bu tür bilme tarzlarında bilen, daima bilinenden ayrıdır ve bilenin amacı kendisinden farklı bir şeyi bilmektir. Aristoteles&rsquo;e göre bunun nedeni duyumda ve bilimde hiçbir zaman tam olarak maddeden kurtulamamaktır. Bilimin veya bilginin konusunun maddeden tümüyle arınmış bir töz veya doğa olması durumunda ise akıl, akılsal düşünce ve düşünülen, birbirine tamamen özdeş olabilir.</p>

  <p class="p6"><span class="t14">&ldquo;O halde maddesi olmayan şeylerde düşünülen ve düşünce farklı olmadığından tanrısal düşünceyle onun konusu aynı olacak ve düşünce, düşüncenin nesnesiyle bir olacaktır&rdquo; (</span><span class="t15">Metafizik,</span> <span class="t14">1075 a 3-5).</span></p>

  <p class="p0">&nbsp;</p>

  <p class="p0"><span class="t10">Tanrı&rsquo;da Bilen, Bilinen ve Bilgi Özdeşliği</span></p>

  <p class="p0">Gerçek bilgide bilenle, bilinenin özdeşliği tezi bir başka Aristotelesçi öğretiyle de savunulabilir: Aristoteles, bilgi kuramında; bilende bilinenin tam bilgisinin ortaya çıkması için, bilgide bilene ait hiçbir şeyin olmamasını gerekli görmektedir. Örneğin, duyuların konusu duyusallardır. Ancak bu duyular, duyusalların bilgisini algılarken her zaman kendilerine ait bir şeyleri de ona katmaktan kurtulamazlar. Örneğin dokunma duyusunu ele alalım: Bu duyunun konusu sıcaklık, soğukluk veya sertlik, yumuşaklık gibi şeylerdir. Şimdi dokunma duyusunun, örneğin sıcaklık duyusalını tam olarak duyumlaması ne demektir? Ona duyusalın kendisinde olmayan, duyanın kendisinden ileri gelen herhangi şey katmaması demektir. Ama dokunma duyusunun, örneğin elin veya kolun kendisinin de bir sıcaklığı olduğunu biliyoruz. Söz konusu sıcaklık duyusalının tam olarak algılanması demek, o halde, duyu organının kendisinden ileri gelecek ve duyusalın kendisinin tam olarak algılanmasına engel olacak her şeyin ortadan kaldırılmasını gerektirir.</p>

  <p class="p0">Böylece eğer ideal bir duyum durumundan söz edeceksek, bu duyu organının kendisinin duyu organı olarak tamamen ortadan kalktığı, başka deyişle duyumlayanla duyusalın bir ve aynı şey haline geldiği bir durum olacaktır. Böyle bir durumun pratikte hemen hemen mümkün olmadığı açıktır. Ancak Tanrı&rsquo;nın bilgisi söz konusu olduğunda işte tam da bu ideal durumun gerçekleştiğini görmekteyiz. Çünkü artık onda bilen ve bilinen ayrımını devam ettirmenin bir gereği veya imkânı yoktur. Burada tanrısal bilenle, tanrısal bilinen bir ve aynı şey olduğundan en mükemmel anlamda bilgi, tanrısal bilgi ortaya çıkacaktır.</p>

  <p class="p0">Sonuç olarak, Tanrı söz konusu olduğunda, üç şey birbiriyle birleşmekte bir ve aynı şey haline gelmektedir: Tanrı, özü itibariyle hem Düşünen&rsquo;dir, hem Düşünülen hem de Düşünce. Tanrı hem Akıllı&rsquo;dır, hem Akılsaldır, hem de Akıl. Daha sonra Farabi <span class="t12">İdeal Devlet</span>&rsquo;inin (<span class="t12">El-Medinet&rsquo;ül-Fazıla</span>) Tanrı&rsquo;ya tahsis etmiş olduğu 1. Bölümü&rsquo;nde kendisinin de katıldığı bu Aristotelesçi tezi çok daha geniş ve mükemmel bir biçimde ortaya koyacaktır.</p>

  <p class="p0">Tanrı, Düşünce olduğuna göre aynı zamanda Hayattır. Çünkü hayat veya canlılık bir faaliyettir. Düşünme ise en yüksek faaliyet veya canlılık olduğu için en yüksek hayattır: &ldquo;Ve bu ilke bizim kısa bir süre yaşamamız mümkün olan en mükemmel hayatla karşılaştırılabilir bir hayattır&rdquo; (1072 b 15). Aristoteles&rsquo;in Tanrı&rsquo;yı hayata <span class="t12">sahip</span> olan bir varlık olarak anlamak yerine <span class="t12">hayatın kendisi</span> olarak tanımladığı noktasına dikkat edilmelidir.</p>

  <p class="p0">&nbsp;</p>

  <p class="p0"><span class="t10">Tanrısal Mutluluk</span></p>

  <p class="p0">Aristoteles, fiilinin düşünme, temaşa olması bakımından bizim için ancak kısa süreliğine mümkün olan bir şeyin kendisi için ezeli-ebedi olarak var olması anlamında Tanrı&rsquo;nın en yüksek anlamda <span class="t12">mutlu</span> olduğunu ileri sürer. Daha sonra göreceğimiz gibi Aristoteles, bir varlığın mutluluğunu onun doğasını gerçekleştirmesinde bulur. Böylece kaba bir tarzda diyebiliriz ki, Aristoteles&rsquo;e göre atın mutluluğu koşmak, gözün mutluluğu görmektir. Bu genel kuramın bir sonucu olarak insanın mutluluğu da onun düşünmesinde yatar. Çünkü insanın doğası, ayırdedici özelliği düşünen, akıllı bir hayvan olmasıdır. İşte bu aynı durum Tanrı için de söz konusudur, daha doğrusu en mükemmel anlamda ancak Tanrı için söz konusudur: Tanrı&rsquo;nın özü, akıldır, düşünmedir. O sürekli olarak düşündüğü, düşünmekten bir an için bile kesilmediği için aynı zamanda en yüksek ölçüde mutlu bir varlıktır. Aristoteles bu sonucu da açıkça dile getirir:</p>

  <p class="p6"><span class="t14">&ldquo;Ve temaşa fiili en yüksek ve en mükemmel mutluluktur&rdquo; (1072 b 25).</span></p>

  <p class="p0">O halde Tanrı bizim, en azından aramızda bilim adamı, filozof olanların, yani faaliyetleri düşünme, temaşa etme olanların düşündükleri sürece sahip oldukları haz verici duruma &ldquo;her zaman&rdquo; ve &ldquo;tam olarak&rdquo;, yani mümkün olan &ldquo;en yüksek ölçüde&rdquo; sahip bir varlık, tek varlıktır.</p>

  <h3 class="h30"><a id="ncx685"></a><a id="a36"></a>Tanrı-Evren İlişkisi</h3>

  <p class="p0"><span class="t10">Tanrı Ne Evrenin Yaratıcısıdır, Ne de Onun Varlık Kaynağıdır</span></p>

  <p class="p0">Aristoteles&rsquo;in Tanrı&rsquo;nın doğası ve öz nitelikleri hakkındaki bu sözlerinden onun evrenle, insanla ilgili ilişkileri hakkında neler çıkarabiliriz? Hemen hemen hiçbir şey çıkaramayacağımızı kolayca görmekteyiz. Bir defa bu Tanrı&rsquo;nın Hıristiyanların veya Müslümanların anladıkları veya kabul ettikleri anlamda evrenin, tabii bu arada insanın yaratıcısı olmadığı açıktır. Aristoteles maddenin ezeli olduğunu ve onun ezeli olarak hareket içinde bulunduğunu, aynı şekilde Formun da ezeli olduğu ve ezeli olarak maddeyi forme ettiğini, biçimlendirdiğini kabul etmektedir. Aristoteles&rsquo;te Tanrı, en dış küreye, evren küresine ilk hareketi veren bir ilk hareket ettirici olarak kabul edilmektedir. Ama bundan hareketin zamanda ortaya çıktığı, dolayısıyla evrenin zamanda varlığa gelmiş olduğu sonucunu çıkarmamız doğru değildir. Aristoteles&rsquo;te Tanrı&rsquo;nın evrene önceliği <span class="t12">zamansal</span> bir öncelik değildir, ancak <span class="t12">mantıksal</span> veya <span class="t12">mevki bakımından</span> bir önceliktir. Tanrı, ezeli-ebedi evrenin, ezeli-ebedi hareketinin, ezeli-ebedi kaynağı olan varlık olup, bu anlamda evrenden önce gelir. Yoksa evrenin temel unsurları olan madde, Form ve hareketin her üçü de Tanrı kadar ezeli-ebedidirler.</p>

  <p class="p0">O halde Tanrı, evrenin yaratımının nedeni olmadığı gibi, insanın varlığa gelişinin de nedeni değildir. Aristoteles&rsquo;in evrenin temel unsurları olan madde ve Form yanında onların özel birleşmelerinin ürünü olan &ldquo;türler&rdquo;in de ezeli-ebedi olduğunu düşündüğü anlaşılmaktadır. Yani Aristoteles&rsquo;te bütün canlı türleri, bu türler içine giren bireylerin meydana gelip ortadan kalkmalarına karşılık, &ldquo;tür olarak&rdquo; ezeli-ebedi bir varlığa sahip görünmektedirler. Aristoteles, bir türden diğerine geçiş anlamında bir evrime inanmadığı gibi, zaman içinde yeni türlerin ortaya çıkması veya bazı türlerin ortadan kalkmasının mümkün olduğu şeklinde bir düşünceye de sahip değildir.</p>

  <p class="p0">O halde Tanrı&rsquo;nın evreni yaratmasının söz konusu olmaması ona herhangi bir anlamda varlık (existence) veren bir ilke olmaması anlamına gelir. Aristoteles&rsquo;te Tanrı ne deist anlamda evrenin yaratıcısıdır, ne de panteist anlamda evrenin varlığının kaynağıdır. Başka bir deyişle, Tanrı&rsquo;nın ne evrene aşkın bir ilke olup onu yaratması anlamında, ne de evrene içkin bir ilke olup evrenin varlığının kendisinden çıkması, taşması anlamında varlığın kaynağı olduğu söylenemez. Bu görüşlerden ilki, ileride Hıristiyanlar ile Müslümanların, ikinci Plotinos&rsquo;un ve bu konuda onu izleyen Farabi, İbni Sina&rsquo;nın görüşü olacaktır. Bu arada Aziz Thomas Aristoteles&rsquo;i Hıristiyanlığa uydurmak için onun Tanrı&rsquo;sını salt Düşünce olmaktan çıkarıp saf Varoluş (existence) olarak tanımlayacak, böylece Aristotelesçi &ldquo;düşünce metafiziği&rdquo;nden bir &ldquo;varlık metafiziği&rdquo; yaratmayı deneyecektir. Buna karşılık, Farabi&rsquo;nin Aristoteles&rsquo;in yanında kendisinden etkilendiği diğer büyük filozof olan Plotinos, Tanrı&rsquo;yı bir yandan aklın ve düşüncenin üzerine yerleştirirken diğer yandan varlığı onun tözünden taşma (südur) yoluyla çıkartma yoluna gidecektir. Bunun sonucu olarak Farabi, bir yandan Tanrı&rsquo;yı yukarda işaret ettiğimiz gibi Aristotelesçi terimlerle tanımlarken öte yandan Plotinos&rsquo;un metafiziğini benimseyerek O&rsquo;nun evrenin kendisinden çıktığı, südur ettiği varlık kaynağı olduğunu ileri sürecektir. Ancak Aristoteles&rsquo;in Plotinosçu veya Farabici böyle bir panteizm fikrine tamamen yabancı, hatta karşı olduğunu söylemek zorundayız.</p>

  <p class="p0">&nbsp;</p>

  <p class="p0"><span class="t10">Tanrısal İnayet Yoktur</span></p>

  <p class="p0">Şimdi bu şekilde tanımlanan bir Tanrı&rsquo;nın evreni bilmesi veya onunla ilgilenmesi düşünülebilir mi? Yine daha önce işaret ettiğimiz gibi Ortaçağ&rsquo;da Hıristiyan ve Müslüman filozoflarından bazıları Aristoteles&rsquo;i bu yönde yorumlamak üzere epeyi çaba harcamışlardır. Örneğin Aziz Thomas Aristoteles&rsquo;in Tanrı&rsquo;sına evrendeki varlıkları &ldquo;kendilerinde olduğu gibi&rdquo; değil de Tanrı&rsquo;nın &ldquo;Kendisinde olduğu gibi&rdquo; bilme yönünde bir özellik atfetmeye çalışmış, İbn Rüşt ise Aristoteles&rsquo;in eserlerinde tanrısal inayetin izlerini bulma yönünde epeyi çaba harcamıştır. Bununla birlikte bu çabaların Aristoteles&rsquo;in Tanrı öğretisinde gerçek bir temeli olduğunu kabul etmek gerçekten çok zordur. İslâm dünyasında Müslüman filozofların bu iddialarının ve ümitlerinin tersine Gazali, Aristotelesçilikten ne dünyanın yaratılmış olduğu, ne Tanrı&rsquo;nın evrenle ilgili olarak onun gerçek faili olduğu ne de tanrısal bilginin evrenin bilgisini içinde bulundurduğu sonuçlarını çıkarmayarak Aristoteles&rsquo;in bu konudaki görüşlerini daha doğru anlamıştır.</p>

  <p class="p0">Eğer Tanrı bu dünyaya aşkın, bu dünyayı yaratmayan ve bilmeyen, dolayısıyla onunla ilgilenmeyen bir varlıksa, O&rsquo;na yapılan tapınmaların, yöneltilen duaların, niyazların bir anlamı olamayacağı açıktır. Çünkü Tanrı bu ibadetleri görmeyecek, bu duaları duymayacaktır. Aristoteles&rsquo;in Tanrı&rsquo;sının bu bakımdan da tek tanrıcı dinlerin Tanrı&rsquo;sından hayli uzak olduğunu kabul etmek zorundayız. Aristoteles&rsquo;in Tanrı&rsquo;sının bu dinlerin hayli insanbiçimci bir şekilde, yani sevgi, merhamet, intikam vb gibi insani özelliklere veya sıfatlara sahip bir varlık olarak tasvir edilen Tanrı&rsquo;larıyla hemen hemen hiçbir benzerlik taşımadığını söylemek zorundayız. Bu Tanrı&rsquo;nın evrenle veya onun tarihiyle ilgili hiçbir rol ve ereğe sahip olmadığını görmüştük. Hatta bu Tanrı&rsquo;nın sırf kendi kendisini düşünmesinden ve kendi kendisiyle mutlu olmasından ötürü bencil bir varlık olduğunu veya yalnızca kendini sevdiğini söylemek bile çok doğru bir ifade olmayacaktır. Çünkü Aristoteles, Tanrı&rsquo;nın kendini düşünüp, mutlu olduğunu söylerken sonuçta gözün işlevinin görmek olduğu ve gözün görmekten dolayı haz duyduğu, mutlu olduğu şeklinde bir şeyden daha fazlasını söylememektedir. Şimdi gözün görmekten haz duyduğu veya mutlu olduğu için bencil bir varlık olduğunu söylemek ne kadar doğruysa, Tanrı&rsquo;nın da kendisini temaşa etmesi ve bundan mutlu olmasından ötürü bencil olduğunu ileri sürmek, o kadar anlamlı bir şey olacaktır.</p>

  <p class="p0">&nbsp;</p>

  <p class="p0"><span class="t10">Mükemmellik İdeali Olarak Tanrı</span></p>

  <p class="p0">Peki bütün bu sözler Tanrı&rsquo;yı evrenden, insani alandan tümüyle kovmak anlamına mı gelmektedir? Aristoteles&rsquo;in böyle bir soruyu kendisine sormadığını biliyoruz. Ancak birçok Aristoteles yorumcusu gibi bize göre de böyle bir Tanrı anlayışında, Tanrı&rsquo;nın bir &ldquo;mükemmellik örneği&rdquo; veya &ldquo;ideali&rdquo; olarak insanlar için yüksek bir &ldquo;ahlâkî değer&rdquo;e sahip olmasında hiçbir imkânsızlık yoktur. Böyle bir Tanrı, böyle bir tanrısal mükemmelliğin ve bunun sonucu olarak ortaya çıkan mutluluğun insan tarafından &ldquo;taklit edilebilmesi&rdquo;nin mümkün ve yararlı olması anlamında ahlâkî bir değere sahip olabilir. Aristoteles&rsquo;in bir akla ve ruha sahip olan gök cisimlerinin fiillerini, hareketlerini de zaten bu yönde yorumlama eğiliminde olduğunu görüyoruz.</p>

  <p class="p0">Çünkü Aristoteles&rsquo;in kozmolojisinde ay-üstü alemine ait olan gök cisimlerinin özel bir maddeden yapılmış, oluş ve yokoluş içinde olmayan şeyler olduklarını biliyoruz. Bunun yanında Aristoteles&rsquo;in onlara aynı zamanda akıllar &ndash;ve muhtemelen aynı zamanda ruhlar&ndash; yakıştırdığını da biliyoruz. Tanrı gibi maddeden tamamen arınmış şeyler olmamakla birlikte, oluş ve yokoluştan arınmış olan gök cisimleri ve onların hareket ettirici ilkeleri olan bu akıllar, Aristoteles&rsquo;e göre kendileri için mümkün olan en yüksek bir biçimde tanrısal fiili taklit etmek istemektedirler. Onlar için mümkün olan bu en yüksek taklit fiili ise fiziksel olarak başlangıç ve bitimi olmayan, sürekli dairesel hareket, yer değiştirme hareketi yapmak olarak ortaya çıkmaktadır.</p>

  <p class="p0">İnsana gelince, tek tek insanlar için bireysel olarak benzeri bir mükemmelliğin mümkün olmadığını biliyoruz. Çünkü birey olarak insanlar oluş ve yokoluşa tabidir. O halde insan için ölümsüzlük, ancak onun türüyle ilgili olarak söz konusu olabilir. Peki birey olarak insanın yapacağı şey ne olabilir? Kendisi için mümkün olan en yüksek fiil türü olan düşünme fiilini gerçekleştirmek ve yine mümkün olduğu kadar bu fiili sürekli kılmaya çalışmak. İşte insanın Tanrı&rsquo;yı taklit etme tarzı ancak bu olabilir ve insan için en yüksek dindarlık da kendisine en fazla, en kalıcı mutluluk sağlama imkânı bakımından bu tür bir ahlâkî davranışta bulunmak olabilir.</p>

  <p class="p0">&nbsp;</p>

  <p class="p0"><span class="t10">Tanrı Evrenin Ancak Ereksel Nedenidir</span></p>

  <p class="p0">Evrendeki bütün varlıkların kendi tarzlarında ve kendileri için mümkün olan en yüksek fiille Tanrı&rsquo;yı taklit etmelerinin mümkün olduğu görüşü, Tanrı&rsquo;nın evren üzerindeki fiilini, ilk hareket fiilini de açıklamamızı mümkün kılmaktadır. Aristoteles&rsquo;in Tanrı&rsquo;sının evren küresine, yani en dış küre olan sabit yıldızlar küresine verdirdiği ilk hareketi, <span class="t12">fizik</span> bir hareket olarak anlamamızın doğru olmayacağı açıktır. Çünkü Tanrı fiziksel bir varlık olmadığı gibi fiziksel olarak evrende de değildir. O halde bu ilk hareketin Demokritos tarzı bir vurma hareketi, mekanik bir hareket olması düşünülemez. Bundan dolayı Tanrı&rsquo;nın evrenin &ldquo;fail nedeni&rdquo; olarak onun üzerinde bir etkide bulunması kabul edilemez.</p>

  <p class="p0">Ancak Tanrı evrenin &ldquo;ereksel bir nedeni&rdquo; olarak görülebilir. Tanrı&rsquo;nın ilk küre üzerine etkisini, ona ilk hareket verdirmesini açıklamak üzere haklı olarak bazı benzetmelere başvurulmuştur: Bir tablo kendisini seyreden bir resimseverde nasıl kendisinde herhangi bir hareket veya değişme olmaksızın bazı duygular uyandırır, sevilen bir kişi nasıl kendisinde herhangi bir değişme ve hareket olmaksızın hatta tümüyle habersiz olarak kendisini sevende birtakım arzu ve sevgi duyguları meydana getirirse, Tanrı da evren üzerinde böyle bir etkiye sahiptir. O bu tarzda ilk küreyi doğrudan harekete geçirir. Bu kürenin, yani evren küresinin, sabit yıldızlar küresinin bu hareketi ise kendisinden aşağıda bulunan diğer kürelerin hareketini tetikleyerek ay-üstü ve ay-altı âleminde gerçekleşen diğer hareket ve oluşların nedeni olur. Aristoteles&rsquo;in Tanrı&rsquo;nın ereksel neden olarak ay-üstü alemindeki ilk küreye verdirdiği bu hareketten sonra gezegenleri taşıyan diğer kürelerin hareketleri, bu kürelerin ve onların yaptıkları hareketlerin sayısı, Güneş&rsquo;in ay-altı aleminde mevsimlerin ortaya çıkışı, ekim ve biçim zamanları, hayvanların çiftleşmesi vb. gibi olayları meydana getirmekteki rolü vb. hakkında verdiği açıklamaları, kısaca onun felsefe tarihinden çok astronomi, fizik ve biyoloji tarihi alanı içinde düşünülmesi daha doğru olacak olan açıklamalarını burada ayrıntılı olarak vermeyi yararlı görmüyoruz. Buna karşılık felsefi bakımdan çok değerli olan Aristoteles&rsquo;in psikolojisini ayrıntılı olarak ele almamız gerekmektedir.</p>

  <p class="p0">&nbsp;</p>
</body>
</html>
