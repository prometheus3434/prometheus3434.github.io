<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>Hayatı</title>
</head>

<body>
  <h3 class="h30"><a id="a3"></a>Hayatı</h3>

  <p class="p0">Ortaçağ Batı Hıristiyan dünyasının &ldquo;Filozof&rdquo;, İslâm dünyasının &ldquo;İlk Öğretmen&rdquo; diye adlandırdığı ve tüm felsefe tarihinin Platon&rsquo;la birlikte en büyük diğer filozofu olarak tanıdığı Aristoteles, Kuzey Yunanistan&rsquo;da bir İonia kolonisi olan Stageira kentinde İÖ 384 yılında dünyaya gelmiştir. O halde Platon ve Sokrates dışında bütün diğer büyük Yunan filozofları gibi Aristoteles de Atinalı olmayan bir çevreden gelmektedir. Öte yandan İonia kökenli olması da onu Thales&rsquo;ten başlayan ve esas ilgisi doğa ve doğal olaylar olan filozoflar geleneği içinde ele almamızı sağlamaktadır.</p>

  <p class="p0">Aristoteles, baba tarafından Makedonya krallarının sarayında hekimlik görevinde bulunmuş bir soydan gelmektedir. Babası Nikomakhos, Makedonya kralı II. Amyntas&rsquo;ın saray hekimi ve dostu idi. Kendisi ise bu kralın sarayında yetişmiş ve onun oğlu olan II. Philip&rsquo;in çocukluk arkadaşı olmuştur. Hocası Platon&rsquo;un matematiğe karşı olan özel ilgisi ve bu alanda gerçekleştirmiş olduğu çalışmalarının tersine, Aristoteles&rsquo;in doğa bilimine ve her şeyden çok da biyolojiye karşı göstermiş olduğu ilgisini bir hekim ailesinden çıkmış olmasında aramanın makul olduğunu düşünenler vardır. Ancak babasının Aristoteles henüz çocuk denebilecek bir yaştayken ölmüş olması bu açıklamayı fazla önemsememek gerektiğini düşündürtmektedir. Babasının ölümünden sonra Aristoteles&rsquo;in vasiliğini babasının dostu olan, ancak hekim olmayan Atarneuslu Proksenos adlı biri üstlenmiştir. Aristoteles bu insana karşı duyduğu minnet duygusunu daha sonra onun oğlunu evlat edinmek suretiyle gösterecektir.</p>

  <p class="p0">Aristoteles&rsquo;in bundan sonraki hayatında ilk önemli olayı, 17 yaş civarında iken yani 367 yılında Atina&rsquo;ya gelmesi ve o sırada bütün Yunan dünyasının adeta bir eğitim merkezi konumunda olan Platon&rsquo;un okuluna girmesi teşkil eder. Gerçekten de bu sırada Akademi tüm Yunan dünyasının genç bir insana verebileceği en iyi eğitimi sağlama imkânına sahip bir kurumdu. Aristoteles Platon&rsquo;un 348 yılındaki ölümüne kadar bu okulda önce öğrenci, daha sonra öğretmen, retorik öğretmeni olarak yaklaşık yirmi yıl geçirecektir. Geleneğe göre Platon bu genç adama özel bir ilgi gösterecek, onu okulun &ldquo;bilgin&rdquo;i, &ldquo;okuyucumu ve hatta &ldquo;beyni, aklı&rdquo; olarak adlandıracak kadar beğenecektir.</p>

  <p class="p0">Aristoteles&rsquo;in Platon&rsquo;la ilişkileri tahmin edilebileceği üzere birçok spekülasyonun konusu olmuştur. Akademi&rsquo;de geçirdiği uzun süre zarfında onun Platon&rsquo;un bütün görüşlerini mutlak olarak kabul etmiş olması, aralarında bazı görüş ayrılıklarının ortaya çıkmamış olması herhalde pek makul değildir. Platon&rsquo;un hayatının son döneminde giderek Pythagorasçılığın etkisi altına daha fazla girmiş olması, İdeaları sayılar olarak tasarlaması, matematizmi veya felsefeyi matematiğe dönüştürme eğilimi, politika ile ilgili görüşleri Aristoteles&rsquo;in bazı itirazlarına neden olmuş olabilir. Ancak bunlar hocasıyla ilişkilerinin, belki ilk zamanlardaki kadar sıcak olmamakla birlikte belli bir dostluk havası içinde devam etmesine engel olmamıştır. Öte yandan Ross&rsquo;un haklı olarak işaret ettiği gibi, bilimsel eserlerinden farklı olarak felsefi eserlerinde Platon&rsquo;un damgasını taşımayan tek bir sayfa yoktur (Ross, 2). Başka bir ifadeyle, sözünü ettiğimiz noktalarda Platon&rsquo;a ve onun bu yöndeki eğilimini devam ettiren diğer Platonculara karşı çıkmış olması muhtemel olmakla birlikte, Aristoteles gerek varlık gerekse bilgi anlayışında hayatının sonuna kadar özü itibariyle bir Platoncu, yani bir idealist ve rasyonalist olarak kalacaktır. Bu etki kendisini Platon&rsquo;a karşı kullandığı saygı dolu sözlerde gösterdiği gibi (<span class="t12">Nikomakhos Ahlâkı&rsquo;nın</span> 1. kitabında Aristoteles, İdea taraftarlarının dostları olduğunu, ancak hakikatin daha da aziz bir dostu olduğunu, bir filozofun üzerine düşen görevin ise hakikate öncelik tanıması olduğunu belirttiği ünlü cümlesinde hiç kuşkusuz, &ldquo;İdea taraftarlarından kastettiği, başta bu kuramı ortaya atan Platon&rsquo;dur), özellikle <span class="t12">Metafizik</span>&rsquo;inin ilk iki kitabında Platon&rsquo;un İdealar öğretisine karşı yönelttiği ciddi eleştiriler arasında bile zaman zaman &ldquo;biz Platoncular...&rdquo; diyerek kendisini bir Platoncu olarak nitelendirmesiyle de ortaya çıkar.</p>

  <p class="p0">Bunun yanı sıra Aristoteles&rsquo;in, bugün artık hemen hepsi ortadan kaybolmuş, ancak kendilerinden bazı metin parçaları kalmış olan ilk eserlerinde Platon&rsquo;un diyaloglarının gerek formunu gerekse içeriklerini korumuş veya devam ettirmiş olduğunu da görmekteyiz. Bu diyalogların bazıları, örneğin <span class="t12">Şölen, Devlet Adamı, Sofist, Meneksenos</span> Platon&rsquo;unkilerle aynı adları taşımaktadırlar. Bazısı, örneğin <span class="t12">Eudemos,</span> farklı bir ad taşımakla birlikte Platon&rsquo;un <span class="t12">Phaidon&rsquo;u</span> ile aynı konuyu; ruhun bedenden bağımsız ve ölümsüz bir töz olduğu konusunu ele alır. Bir diğer diyalogu olan <span class="t12">Gryllos,</span> yine farklı bir ad taşımakla birlikte Platon&rsquo;un <span class="t12">Gorgias</span>&rsquo;ını model olarak alır ve hitabet konusunu inceler. O halde bu ilk diyaloglar genelde Platon&rsquo;un diyaloglarında karşılaştığımız konuları veya sorunları işlemektedirler. Öte yandan onlarda daha bu dönemde bile Aristoteles&rsquo;in kendi bağımsız zihniyetini ve tarzını ortaya koyan bazı unsurlara rastladığımızı belirtmemiz gerekir.</p>

  <p class="p0">Platon İÖ 348 yılında ölmeden önce okulunun idaresini yeğeni Speusippos&rsquo;a bırakır. Bundan bir süre sonra Aristoteles&rsquo;in okuldan ayrılmasında, hocasının ölümünden sonra Akademi&rsquo;nin başına kendisinin geçeceğine ilişkin ümitlerinin suya düşmesinin yarattığı hayal kırıklığının rolü olmuş olabilir. Bunun yanı sıra Platon&rsquo;un son döneminde, İdeaların sayılar olarak kabul edilmesi yönünde Akademi&rsquo;de gittikçe güçlenen ve Aristoteles&rsquo;in hiç hoşuna gitmediğini ilerde göreceğimiz eğilimin de bu ayrılmada bir etkisi olmuş olabilir. Nihayet bu ayrılmada, Makedonya kralı olarak II. Amyntas&rsquo;ın yerine geçen II. Philip&rsquo;in Yunanistan&rsquo;ın bütününü ele geçirme yönündeki girişimlerinin bağımsızlığına düşkün Atina halkında yarattığı düşmanca duyguların, Makedonya sarayı ile ilişkileri bulunan Aristoteles&rsquo;te şahsi güvenliğinin tehlikeye düştüğü yolunda yaratmış olması muhtemel kaygıları da hesaba katmamız gerekir.</p>

  <p class="p0">Nedeni ne olursa olsun bu tarihte Aristoteles&rsquo;in okulun diğer önemli bir üyesi olan Ksenokrates ile birlikte Atina&rsquo;yı terk ettiğini ve Akademi&rsquo;den arkadaşı olan ve daha önce bir köle iken sonraları Çanakkale civarında Atarneus ve Assos kentlerinin tiranı konumuna geçmiş olan Hermeias&rsquo;ın yanına gittiğini görüyoruz. Aristoteles Hermeias&rsquo;ın kişiliğinde Platon&rsquo;un Sicilya yolculuklarında aradığını bildiğimiz filozof-krala benzer bir yöneticiyi görmüş olabilir. Aristoteles Assos&rsquo;ta üç sene kalacak ve bu arada Hermeias&rsquo;ın evlatlığı veya yeğeni olduğu anlaşılan Pythias&rsquo;la evlenecektir. Bundan sonra Hermeias&rsquo;ın Pers yanlısı kişilerce düzenlenen bir komplo sonucunda öldürülmesi üzerine, muhtemelen kendisinden sonra Lise&rsquo;nin başına geçecek olan Akademi&rsquo;den eski arkadaşı Teophrastos&rsquo;un davetini kabul edip, Assos&rsquo;a çok yakın bir mesafede bulunan Lesbos Adası&rsquo;nda Mtylene&rsquo;ye (Midilli) geçecek ve burada da üç yıl geçirecektir.</p>

  <p class="p0">Aristoteles&rsquo;in Assos ve Mtylene&rsquo;de geçirdiği altı yıl zarfında boş durmadığı, gerek pratik politika problemleri gerekse biyolojik araştırmalarla meşgul olduğu anlaşılmaktadır. İkinci konuyla ilgilendiğini gösteren şey <span class="t12">Hayvanların Tarihi</span> adlı eserinde tasvir ettiği deniz canlılarına ilişkin gözlemlerinin çoğunun bu bölgeye has bazı doğa tarihi olaylarını konu almış olduğunun tespit edilmesidir. Aristoteles&rsquo;in pratik siyasal problemlerle uğraştığını gösteren şey ise onun bu dönemde Pers gücüne karşı birleşik bir Yunanistan gerçekleştirme konusunda panhelenist bir davanın savunuculuğunu üstlenen biri olarak ünlenmesidir. Bu sırada, İÖ 343&rsquo;te II. Amyntas&rsquo;ın yerine geçen yeni Makedonya kralı II Philip kendisini Pella&rsquo;daki sarayına davet eder. II. Philip&rsquo;in bu çağrısının temelinde muhtemelen yukarda işaret ettiğimiz şöhreti rol oynamıştır. Çünkü Aristoteles&rsquo;in bu birleşik bir Yunan dünyası ideali, II. Philip&rsquo;in o sırada gütmüş olduğu tüm Yunan dünyasını kendi egemenliği altında birleştirme projesiyle tam bir uyuşma göstermekteydi. Aristoteles, Makedonya sarayında II. Philip&rsquo;in oğlu Büyük İskender&rsquo;in eğitimiyle de görevlendirilir. Bu da bize yine Platon&rsquo;un <span class="t12">Devlet Adamı</span> ve <span class="t12">Kanunlar</span>&rsquo;da hayalini kurduğunu bildiğimiz bir idealin, yani bir filozofun ilerde krallık mevkiine geçecek olan genç bir prensin eğitimini ve danışmanlığını üstlenmesi imkânının gerçekleşmesi anlamına gelmektedir.</p>

  <p class="p0">Aristoteles&rsquo;in birkaç yıl sonrasının büyük fatihi olacak Büyük İskender ile ilişkileri de, tarihçilerin çok fazla ilgisini çeken bir konu olmuştur. O sırada henüz 13 yaşında olan İskender&rsquo;e acaba Aristoteles ne öğretmiştir ve onunla ilişkileri nasıl olmuştur? Aristoteles&rsquo;in İskender&rsquo;e, yani o sırada asıl Yunan dünyasının merkezinde değil de biraz kıyısında bulunan bir yarı-Yunanlıya onu gerçek bir Yunan kılmak, ona Yunan ideallerini benimsetmek yönünde bir eğitim vermiş olduğunu tahmin edebiliriz. Bu bağlamda olmak üzere öğretiminin ana konusunu herhalde Yunan eğitiminin temeli olan Homeros ve diğer büyük tragedya yazarlarının okutulması oluşturmuş olmalıdır. Aynı şekilde onun İskender için <span class="t12">İlyada</span>&rsquo;nın metnini tekrar gözden geçirdiği de rivayet edilmektedir. Şüphesiz, Aristoteles&rsquo;in İskender&rsquo;le hükümdarların görevleri ve yönetim sanatı üzerine tartışmalar da yapmış olması gerekir. Rivayete göre Aristoteles, İskender için <span class="t12">Krallık Üzerine</span> ve <span class="t12">Koloniler Üzerine</span> başlıklı iki eser kaleme almıştır. Bununla birlikte Aristoteles&rsquo;in İskender&rsquo;in gelecekteki projelerini ciddi bir biçimde etkilemiş olması pek söz konusu olamaz. Çünkü Aristoteles&rsquo;in çok sevdiği Yunan-Barbar ayrımı, Yunan&rsquo;ın Barbarlar yani Yunan-olmayanlar üzerine doğal üstünlüğü, sitenin insani toplumsal hayatın içinde gerçekleşeceği en mükemmel siyasi biçim olduğu şeklindeki düşüncelerinin aksine, İskender&rsquo;in hükümdar olur olmaz babasının politikasını takip ederek Yunan sitelerinin bağımsızlıklarını ortadan kaldıracak bir fetih siyaseti peşinde koşmakla kalmayıp, Yunan dünyasını Barbarlar dünyası, yani Doğu Pers krallığı ile birleştirecek &ldquo;cihanşümul&rdquo; bir imparatorluk düşünü gerçekleştirmeye koyulacağını biliyoruz. Ancak bu görüş ayrılıklarının, hocasıyla öğrencisi arasındaki ilişkilerin muhtemelen biraz serinlemekle birlikte İskender&rsquo;in ölümüne kadar dostça seyretmesine bir engel olmamış olduğunu da görüyoruz. Aristoteles&rsquo;in bir süre sonra Atina&rsquo;da kuracağı kendi felsefe okuluyla ilgili olarak İskender&rsquo;den para yardımı almış olması muhtemel olduğu gibi, Doğu&rsquo;ya yaptığı seferde İskender&rsquo;in eski hocasına fethettiği yerlerde rastlanılan hayvan ve bitki türlerinin birer örneğinin gönderilmesi yönünde emirler vermiş olduğu da söylenmektedir. Aristoteles&rsquo;in Makedonya sarayındaki bu kalışı sırasında diğer ve daha uzun vadeli kazancı ise İskender Asya fetihlerine başladığında yerine naip olarak bırakacağı ve bu sıfatı ile Yunanistan&rsquo;ın en önemli adamı haline gelecek olan Antipater&rsquo;in dostluğunu kazanmış olmasıdır.</p>

  <p class="p0">II. Philip&rsquo;in İÖ 336&rsquo;da yılında ölümünden kısa bir süre sonra Aristoteles tekrar Atina&rsquo;ya döner ve Platon&rsquo;un örneğini izleyerek Antipater&rsquo;in himayesi altında kendi okulunu, Atina&rsquo;nın dışında, kuzey-doğu bölgesinde bir korulukta, kentin en hoş gimnazyumlarından biri olan Apollo Likaion gimnazyumunda Lise&rsquo;sini kurar. Burada on iki yol boyunca ders verir. Platon&rsquo;un Akademi&rsquo;sinde olduğu gibi burada da kendisinin dışında çeşitli alanlarda ders veren başka hocalar da görev yapmaktadır. Bunların başında daha önce söz konusu ettiğimiz ve Aristoteles&rsquo;ten sonra Lise&rsquo;nin başına geçecek olan eski dostu Teophrastos vardır. Bu okul kısa bir süre içinde büyük şöhret kazanır ve o sırada Atina&rsquo;da faaliyet göstermekte olan diğer iki okulun, Platon&rsquo;un Akademi&rsquo;si ile İsokrates&rsquo;in hitabet okulunun ciddi bir rakibi haline gelir. Bu üç okul arasında gerek öğrenciler, gerekse öğretim alanları bakımından kabaca şöyle bir gruplaşma vardır: Aristoteles&rsquo;in Lise&rsquo;si öğrencilerini orta sınıftan, Akademi soylulardan, İsokrates&rsquo;in okulu kolonici Yunanlardan devşirmektedir. Akademi&rsquo;nin daha çok matematik, metafizik ve politika alanlarında yoğunlaşmasına karşılık, İsokrates&rsquo;in okulu hitabet, Aristoteles&rsquo;in Lise&rsquo;si ise doğa bilimi alanında sivrilir (Durant, 525). Lise&rsquo;nin açık havalarda Aristoteles&rsquo;in öğrencileriyle söyleşerek dolaşabileceği bir gezinti yeri, kötü havalarda ise altında derslerin verilebileceği üstü örtülü kemerli bir kapalı galerisi (Peripatos) vardır. Kuşkusuz, Aristoteles&rsquo;in öğrencileriyle bu gezinti yerinde ve galeride dolaşarak veya yürüyüş yaparak derslerini verdiği şeklindeki rivayet asılsızdır. Dolayısıyla bu yürüyüş yeri ve konuşma biçiminden hareketle Aristotelesçiler için ilerde kullanılacak olan &ldquo;yürüyenler&rdquo; (<span class="t12">Peripatetisyen,</span> Arapça&rsquo;sı <span class="t12">Meşşâiyyûn</span>) deyiminin gerçek bir temeli yoktur. Aristoteles&rsquo;ten bize kalan kitaplar onun derslerini önceden büyük ölçüde yazılı olarak hazırladığı veya öğrencileri tarafından bu derslerin yine yazılı notlarının tutulduğu ve onun bu notları daha sonra tekrar elden geçirdiğini göstermektedir. Buna dayanarak onun ileri düzeydeki öğrencilerine tahsis etmiş olduğu akroamatik veya özel, gizli (ezoterik) dersleriyle herkese açık (egzoterik) dersleri arasında temel bir ayrım yapan geleneğin de fazla ciddiye alınır bir yönü olmadığı anlaşılmaktadır.</p>

  <p class="p0">Diğer yandan haklı olarak işaret edilmiş olduğu gibi Aristoteles&rsquo;in akroamatik denilen derslerini içeren kitaplarında (örneğin mantık, fizik ve metafiziğe ilişkin kitaplarında) gizli, sadece topluluğun üyelerine açık herhangi bir mistik öğretinin varlığına rastlamadığımız gibi geniş halk kitlesine yönelik derslerini içinde bulunduran kitaplarında (örneğin politika, hitabet ve ahlâka ilişkin kitaplarında) da onlara hakikatin bütününü göstermeme yönünde herhangi bir çaba ve arzunun olduğuna dair bir unsura rastlamayız. Buna karşılık Aristoteles&rsquo;in derslerini sabah ve öğleden sonra verdiği dersler olmak üzere ikiye ayırdığı, sabahleyin verdiği dersleri daha özel bir öğrenci kitlesine tahsis ettiği ve bu derslerde mantık, fizik ve metafizik gibi daha soyut ve daha az insanı ilgilendiren disiplinlere ait konuları ele aldığı, öğleden sonraki derslerini ise daha az soyut ve daha çok insanı ilgilendiren ahlâk, siyaset ve hitabet gibi alanlara ait konulara ayırdığını söyleyen haberi doğru kabul etmemizde bir sakınca yoktur. Platon&rsquo;un hayatının son döneminde kaleme aldığı diyaloglarının da artık gerçek birer diyalog olmaktan çıktığını ve diyalogun başkahramanının uzun uzun konuştuğu konferanslara dönüştüğünü hatırlarsak, Aristoteles&rsquo;in Lise&rsquo;deki öğretimi sırasında ilk eserlerinde kendisinin de uyguladığını bildiğimiz diyalog biçimini terk ederek yeni bir öğretim tarzını, yani bugün de üniversitelerimizde gördüğümüz şekilde konferans veya takrir tarzını benimsemiş olduğunu kabul edebiliriz.</p>

  <p class="p0">İÖ 323 yılında Büyük İskender ölür ve bu olay bağımsızlığına çok düşkün ve kısa bir süre önce onu kaybetmiş olan Atina&rsquo;da Makedonya karşıtı bir tepkiyi başlatır. Bu tepkinin Yunanistan genel valisi diyebileceğimiz Antipater&rsquo;e ve onun koruması altında faaliyetini sürdüren Aristoteles&rsquo;e yönelen bir tepkiye dönüşmüş olması doğaldır. O halde, Aristoteles&rsquo;e daha önce benzeri durumlarda diğer filozoflara, Anaksagoras&rsquo;a, Protagoras&rsquo;a, Sokrates&rsquo;e yöneltilmiş olan geleneksel dinsizlik suçlamasının yöneltilmiş olmasına şaşırmamamız gerekir. Demophilos adında biri, dostu tiran Hermeias&rsquo;ın hatırasına Delphoi&rsquo;de bir heykel diktirdiği ve özellikle onu övmek üzere bir şiir kaleme almış olduğu yönünde bir suçlamayla Aristoteles&rsquo;e karşı dava açma girişiminde bulunur. Aristoteles şüphesiz her şeyden önce kendi güvenliği için, ama bu arada, söylendiğine göre, &ldquo;felsefeye karşı da ikinci bir suç işlemesine meydan vermemek&rdquo; amacıyla Atina&rsquo;yı en kısa süre içinde terk etmeyi uygun bulur. Lise&rsquo;nin yönetimini Teophrastos&rsquo;a bırakarak annesinin memleketi olan Khalkis&rsquo;e gider ve aradan fazla zaman geçmeden, 322 yılında yani 62 yaşında iken uzun zamandan beri mustarip olduğu söylenen kronik bir mide hastalığından ölür.</p>

  <p class="p0">Diogenes Laertius tarafından korunmuş olan vasiyeti, onun sadece bütün zamanların görmüş olduğu en büyük bir zekâ, en geniş araştırma ruhuna sahip bir filozof ve bilim adamı olmadığını, aynı zamanda iyiliksever ve şefkatli ruha sahip bir insan olduğunu göstermektedir. Çünkü bu vasiyetine Aristoteles&rsquo;in akrabalarının lehine birtakım maddeler koyduğunu, kölelerinin bazılarının satılmasını önlemek ve özgürlüklerini elde etmelerini sağlamak için bazı tedbirler aldığını görmekteyiz (DL. V,12-16). Kişiliği hakkında verilen bilgiler de Aristoteles&rsquo;in sadece bir &ldquo;düşünme makinesi&rdquo; veya &ldquo;kitap kurdu&rdquo; olmadığını, aynı zamanda iyi bir koca (ilk karısı Pythias&rsquo;ın ölümünden sonra Stageiralı bir kadınla, kendisine babasının adını vereceği ve <span class="t12">Nikomakhos Ahlakı</span>&rsquo;na da adını verecek olan bir çocuk doğuracak bir kadınla tam da yasal olmayan bir ilişkiye girecektir), iyi bir baba, vefalı bir dost olduğu yönünde bazı unsurlara işaret etmektedir. Fizik özellikleri hakkında ise fazla şey bilinmemektedir. Ancak bu konuda bize ulaşan bilgilerden de onun ince bacaklı, küçük gözlü, kel kafalı, biraz kekeme, buna karşılık giyimine özen gösteren biri olduğunu öğrenmekteyiz.</p>

  <h3 class="h30"><a id="ncx45"></a><a id="a4"></a>Eserleri</h3>

  <p class="p0">Aristoteles&rsquo;in eserleriyle ilgili olarak araştırılması ve cevaplandırılması gereken bir dizi problemle karşı karşıya bulunmaktayız. Bunlardan birincisi Platon&rsquo;un eserlerinde olduğu gibi, Aristoteles&rsquo;in elinden çıkmış olduğu söylenen eserlerin hangilerinin gerçekten ona ait olduğu, hangilerinin ise gerçekte ona ait olmadığı halde daha sonraki kuşaklar tarafından ona mal edildiğidir. İkinci ve önemli sorun gerçekten ona ait olduğu kabul edilen eserlerin onun hayatının hangi dönemlerine ait olduğu, bir başka ifade ile eserlerinin tarihi sırası sorunudur. Nihayet bu ikisinden daha önemli bir sorun Aristoteles&rsquo;in düşüncelerinde veya felsefi öğretilerinde Platon&rsquo;da olduğu gibi zaman içinde bir değişim veya evrimin olup olmadığıdır.</p>

  <p class="p0">Bunlardan birincisi tarihsel bakımından belki en önemli sonuçlara yol açmıştır. Çünkü ilerde göreceğimiz gibi Aristoteles&rsquo;e ait olmayan, ancak onun olduğu zannedilen iki eser Ortaçağ İslâm dünyasında Yunan tarzında felsefe geleneğini temsil eden Farabi, İbn Sina gibi filozofların felsefe anlayışlarını derinden etkilemiş ve bunun çok önemli bazı sonuçları olmuştur. Biri Plotinos&rsquo;un <span class="t12">Enneadlar</span>&rsquo;ından bir seçki olan, diğeri ise yine Yeni-Platoncu Proclos&rsquo;un <span class="t12">Teolojinin Unsurları</span> adlı kitabından başka bir şey olmayan bu iki eserin Aristoteles&rsquo;in eserlerinin olduğunun sanılmasının bu İslâm filozoflarını, Aristoteles ile Platon&rsquo;un temel görüşleri arasında bir fark olmadığı görüşüne, bunun ise onları bütün gerçek filozofların üzerinde uzlaştıkları bilim değerine sahip tek bir felsefenin varolduğu biçiminde hatalı bir düşünceye götürmüş olmasında önemli payı olmuştur. Rönesans&rsquo;tan bu yana yapılan, son iki yüzyılda ise daha verimli tarihi eleştiri yöntemleriyle devam ettirilen uzun araştırmalar sonucunda bugün Aristotelesçi külliyatta yer alan hangi eserlerin gerçekten Aristoteles&rsquo;in kaleminden çıkmış olduğu, hangilerinin ona ait olduklarının şüpheli olduğu, hangilerinin ise kesinlikle apokrif, yani Aristoteles&rsquo;e izafe edilmiş ancak ona ait olmayan sahte eserler oldukları konusunda kesin bir çözüme varılmamış olmakla birlikte çoğunluğun onayını alan tatmin edici sonuçlara ulaşılmıştır.</p>

  <p class="p0">İkinci, yani Aristoteles&rsquo;in eserlerinin kronolojik sırası sorunu da önemli bir sorundur. Ancak bu Aristoteles&rsquo;in felsefi düşünce veya görüşlerinde zaman içinde herhangi bir değişme veya gelişmenin söz konusu olup olmadığı yönündeki daha önemli bir sorunla ilişkili olan bir sorundur. Bundan dolayı Aristoteles&rsquo;in eserlerinin kronolojik sırasına veya tarihlendirmesine geçmeden önce bu sonuncu sorun üzerine bir şeyler söylememiz uygun olacaktır.</p>

  <p class="p0">20. yüzyılın başlarına kadar Aristoteles&rsquo;in eserlerinin kronolojik sırası önemli bir sorun olarak görülmemiştir. Çünkü Platon&rsquo;un düşünce hayatı boyunca varlığını bildiğimiz ve eserlerinin yazılış sırasını izlemek suretiyle anlayıp açıklamaya ve değerlendirmeye çalıştığımız zihinsel veya felsefi evriminin tersine, Aristoteles&rsquo;in felsefi görüşlerinde zaman içinde herhangi bir önemli değişiklik veya gelişme geçirmemiş, eserlerinin tümünü deyim yerindeyse bir defada oturup yazmış olduğu görüşü, Aristoteles incelemelerinde sorgulanması düşünülmeyen bir kabul olarak varlığını sürdürmüştür. Bu kabule göre Aristoteles eserlerini, artık düşüncelerinin tamamen olgunlaşmış, oturmuş ve kesinleşmiş olduğu bir dönemde kaleme almaya başlamış, Aristoteles&rsquo;in kendisi, adeta eserlerinin 19. yüzyılda Bekker tarafından yapılmış ve bugün herkes tarafından referans olarak kabul eden baskısını izleyerek önce işe <span class="t12">Kategoriler</span>&rsquo;den başlamış, mantık eserlerinden fizik, metafizik, psikoloji, ahlâk, politikaya geçmiş, nihayet külliyatını veya tüm yapıtlarını <span class="t12">Poetika</span> ile bitirmiştir. Nitekim, 1905 gibi nispeten yakın bir tarihte Aristoteles üzerine konferanslar veren önemli Fransız Aristoteles araştırmacısı O. Hamelin onun bütün eserlerinin Atina&rsquo;da Lise&rsquo;nin başında bulunduğu 12 yıl zarfında kaleme alınmış olduğunu herhangi bir şüphe duymaksızın kabul etmeye devam etmiştir.</p>

  <p class="p0">Ancak 20. yüzyılın ilk çeyreğinden itibaren bazı bilginlerin, özellikle W. Jaeger&rsquo;in çalışmaları bu görüşün ne kadar naif ve gerçeğe uymayan bir görüş olduğunu göstermiştir. Jaeger&rsquo;in iki ünlü kitabı, <span class="t12">Aristoteles</span>&rsquo;in <span class="t12">Metafiziğinin Gelişim Tarihi Üzerine Araştırmalar</span>&rsquo;ı (Berlin, 1912) ve <span class="t12">Aristoteles: Gelişim Tarihinin Temellendirilmesi</span> (Berlin, 1923) ve Jaeger&rsquo;i takiben diğer bazı önemli Aristoteles uzmanlarının aynı yöndeki çalışmaları şunu göstermiştir ki, Platon gibi &ldquo;<span class="t12">Aristoteles'in de felsefi düşüncesi zaman içinde hem de önemli değişiklikler göstermiştir.</span>&rdquo; Aristoteles&rsquo;in Lise döneminden önce yazmış olduğu diyaloglarında büyük ölçüde Platoncu görüşlerin, örneğin İdealar Kuramı&rsquo;nın, Platoncu ruh anlayışının devam ettirildiğinin görülmesinin yanı sıra, son döneminde yazdığı kabul edilen eserleri, örneğin <span class="t12">Metafizik</span> veya <span class="t12">Fizik&rsquo;</span>in kendilerinin de farklı zamanlarda kaleme alınmış olması gerektiği, çünkü bu eserlerin birbirleriyle yer yer uyuşmazlıklar, hatta zıtlıklar gösteren metinlerden oluştuğu tespit edilmiştir. Daha İlkçağ&rsquo;dan bu yana sayısız Aristoteles yorumcusunun Aristotelesçi metinlerde tespit ettikleri bu tür uyuşmazlık veya çelişkileri çözmek uğruna harcadıkları tüm çabaların sonuçta başarısız kalmasının nedeninin, aslında bu temel ve basit gerçeğin, yani bu görüşlerin Aristoteles&rsquo;in felsefi hayatının farklı zamanlarında savunduğu farklı görüşler olduklarının bilinmemesi veya kabul edilmemesi olduğu anlaşılmaktadır.</p>

  <p class="p0">Bugün Jaeger&rsquo;in sözünü ettiğimiz temel varsayımından hareketle ileri sürdüğü bütün tezleri kabul edilmemekteyse de &ndash;bunların başında Aristoteles&rsquo;in başlangıçta Platon&rsquo;un etkisiyle felsefeyle ilgilendiği, ancak Platon&rsquo;un ölümünden sonra önce bir bilim kuramı geliştirmek, sonra bu kurama uygun olarak bir bilimsel araştırma programı oluşturmak ve bu bilimsel araştırma programını uygulamak üzere çalışmalarının tümünü bilime hasretmek üzere felsefeyi veya metafiziği bir kenara bıraktığı tezi gelmektedir&ndash; temel varsayımının kendisi, yani Aristotelesçi evrim veya gelişme varsayımı ciddi bir itirazla karşılaşmamaktadır. Başta Randall olmak üzere bazı Aristoteles araştırmacıları sözü edilen tezin kendisinin ise gereğinden fazla bir basitleştirme olduğunu, Aristoteles&rsquo;in düşüncesinin hareketinin, &ldquo;deneysel araştırmalara yönelmek üzere Platoncu kavramlardan uzaklaşma&rdquo; yönünde bir hareket olmaktan çok buna ek bir hareket, &ldquo;Platoncu kavramların kendilerini daha geniş bir olgular bağlamı içine yerleştirme hareketi&rdquo; olarak değerlendirilmesi gerektiğini düşünmektedirler (Randall, 20 vd.).</p>

  <p class="p0">İşte bu genel evrim ve değişme varsayımı kabul edilmek veya göz önüne alınmak suretiyle bugün Aristoteles&rsquo;in eserlerinin dönemlendirilmesi ile ilgili olarak genellikle benimsenen görüş, Aristoteles&rsquo;in eserlerini belli başlı iki dönem içinde kaleme alınan eserler olarak ele alan görüştür. Bu dönemler, Aristoteles&rsquo;in Lise&rsquo;yi kurmasından önceki ve kurduktan sonraki dönemlerdir.</p>

  <p class="p0">&nbsp;</p>

  <p class="p0"><span class="t10">Lise Öncesi Dönem</span></p>

  <p class="p0">Aristoteles&rsquo;in yukarda bazılarına işaret ettiğimiz diyaloglarının tümünün Lise&rsquo;yi kurmasından önceki dönemde kaleme alınmış ve yayınlanmış olduğu kabul edilmektedir. Yine daha önce temas ettiğimiz gibi bu döneme ait diyaloglarının hiçbiri tam olarak elimizde değildir. Onlardan ancak bazısı daha uzun, bazısı daha kısa birtakım metin parçaları, muhtemelen de deforme olmuş bir şekilde zamanımıza intikal etmiştir.</p>

  <p class="p0">Bu diyaloglardan tarih bakımından en eskisi olduğu tahmin edilen <span class="t12">Eudemos</span> (veya <span class="t12">Ruh Hakkında</span>) adını taşıyanından daha önce söz ettik. Bu diyalog yine yukarda değindiğimiz gibi bazı bağımsızlık işaretleri ile birlikte Platon&rsquo;un <span class="t12">Phaidon</span>&rsquo;da ele almış olduğu ruhun ölümsüzlüğü sorununu ele almaktadır. Burada <span class="t12">Phaidon</span>&rsquo;da olduğu gibi ruh bedenden bağımsız bir töz olarak kabul edilmekte ve dolayısıyla ölüm bir kurtuluş olarak görülmektedir. Bu temel görüşünden ötürü bu diyalog daha sonra Yeni-Platoncu filozoflar tarafından geniş olarak kullanılmış ve kendisinden yaptıkları alıntılar sonucunda da bu eserden elimize geniş metin parçaları ulaşmıştır.</p>

  <p class="p0">Bu diyalogun yanında elimize yine geniş metin parçalarının ulaşmış olduğu diğer ünlü bir diyalog, <span class="t12">Propreptikos</span> veya <span class="t12">Felsefeye Teşvik</span> adını taşıyan diyalogdur. Aslında bu eserin bir diyalog mu yoksa Themison adlı Kıbrıslı bir tirana yazılmış bir mektup mu olduğu açık değildir. Daha sonra Cicero&rsquo;nun bugün yine elimizde mevcut olmayan <span class="t12">Hortensius</span> adlı eserine model ödevi gördüğü anlaşılan ve İamblikos&rsquo;un aynı adı taşıyan eserinde hemen hemen kelimesi kelimesine tekrarladığını gördüğümüz bu eserin ana konusunu ise bilginin hayatta oynadığı rol oluşturmaktadır. Üzerinde yapılan inceleme Aristoteles&rsquo;in bu diyalogda veya mektupta Platon&rsquo;un İdealar Kuramı&rsquo;nı savunmaya devam ettiğini, ölçü ve oran üzerinde vurgu yaptığını ve böylece Platon&rsquo;un <span class="t12">Philebos</span>&rsquo;ta öne sürdüğü görüşlere yakın görüşler ileri sürdüğünü göstermektedir.</p>

  <p class="p0">Bir diğer önemli diyalog olan <span class="t12">Felsefe Üzerine</span> adlı eserinde ise Aristoteles&rsquo;in yavaş yavaş Platon&rsquo;un etkisinden sıyrılmaya başladığının izlerine rastlanmaktadır. Çünkü Aristoteles bu diyalogda ilk defa İdealar Kuramı&rsquo;na karşı çıkmakta ve Platon&rsquo;un son yıllarında yöneldiğini bildiğimiz felsefeyi matematiğe veya bir metamatematiğe dönüştürme eğilimini eleştirmektedir.</p>

  <p class="p0">Aristoteles&rsquo;in Lise&rsquo;yi kurmadan önceki dönemine ait diğer eserleri içine bir önceki bölümde adlarını belirttiğimiz, ancak haklarında adlarından başka bir şey bilmediğimiz diğer diyaloglarıyla İskender için yazdığını söylediğimiz <span class="t12">Krallık Üzerine</span> adlı eserini, <span class="t12">Koloniler Üzerine</span> adlı bir başka eserini, nihayet gerçek olduğu şüpheli olan <span class="t12">Pythagorasçılar Üzerine</span> adlı kitabını eklememiz gerekmektedir.</p>

  <p class="p0">Bu arada Atina&rsquo;daki Lise döneminde kaleme alındığını bildiğimiz eserlerinden bazılarının ilk şeklinin veya bu eserlerin içinde bazı kısımlarının yazılışının da yine bu ilk, Platoncu döneme ait olduğunu gösteren işaretlerin olduğunu belirtmemiz gerekir. Örneğin ikinci döneme ait bir eser olarak kabul edilen <span class="t12">Metafizik&rsquo;in</span> <span class="t10">I.</span> kitabında (Alpha kitabında) İdealar Kuramı&rsquo;na yönelttiği ünlü eleştirinin <span class="t12">Felsefe Üzerine</span> adlı diyalogda aynı kurama yaptığı eleştiriyle benzerliğini göstererek <span class="t12">Metafizik</span>&rsquo;in bu kitabının sözünü ettiğimiz ilk dönemde yazılmış olabileceğini ileri sürenler vardır. Aynı şekilde yine <span class="t12">Metafizik&rsquo;in</span> XIV. kitabında (N kitabında) Pythagorasçıların sayı kuramlarına yönelttiği eleştirinin başlangıçlarını yine yukarda işaret ettiğimiz <span class="t12">Pythagorasçılar Üzerine</span> adlı diyalogda bulanlar vardır. Jaeger onun ikinci döneme ait eserleri arasında kabul edilen <span class="t12">Gök Üzerine</span>&rsquo;nin (<span class="t12">De Caelo</span>), hatta belki <span class="t12">Fizik</span>&rsquo;inin ilk iki kitabının Platon henüz hayatta iken, yani Aristoteles&rsquo;in henüz Akademi&rsquo;den ayrılmamış olduğu dönemde yazıldığını düşünmektedir</p>

  <p class="p0">Aristoteles&rsquo;in tümü henüz Platon&rsquo;un etkisinden sıyrılmadığı kabul edilen bu döneme ait ve sayısı on sekiz ya da on dokuz olarak hesaplanan bu diyaloglarının dili veya üslubu üzerinde de biraz duralım. Bazı antik yazarlar Aristoteles&rsquo;in bu döneme ait diyaloglarının dilini övmekte birbirleriyle yarışmaktadır. Cicero &ldquo;Aristoteles&rsquo;in hitabetinin altın nehri&rdquo;nden (flumen orationis aureum) söz etmekte ve Aristoteles&rsquo;i bir yazar olarak Platon&rsquo;la aynı düzeye çıkarmaktadır. Quintilianus da benzeri bir ifadeyle Aristoteles&rsquo;in &ldquo;belagatinin tatlılığı&rdquo;nı (eloquendi suavitas) övmektedir. Bu ifadeler herhalde Aristoteles&rsquo;in bu ilk döneme ait diyaloglarına ait değerlendirmeler olmalıdırlar. Çünkü onun daha sonraki döneme, Lise dönemine ait kitaplarında doğrusu bu tür övgüleri haklı gösterecek herhangi bir üslup veya dil güzelliğinden söz etmek pek mümkün görünmemektedir. Tersine Tricot&rsquo;nun <span class="t12">Metafizik&rsquo;</span>in Fransızca çevirisinin girişinde işaret ettiği gibi, onun bu sonraki &ldquo;bilimsel&rdquo; dönemine ait eserlerinin çoğu, başta <span class="t12">Metafizik</span>&rsquo;in kendisi olmak üzere, hiçbir güzellik kaygısı göz önüne alınmaksızın kaleme alınmış gibi görünmektedir. Nitekim bu eserlerde üslup kusurları, düşünce tekrar ve ihmalleri çok fazladır. Buna karşılık, onun bu ilk dönemine ait diyaloglarının, Platon&rsquo;un ilk diyaloglarının sahip olduğu dramatik güzellik kadar olmasa bile muhtemelen geniş bir halk kitlesine hitap etmek üzere tasarlanmalarından ötürü belli bir biçim güzelliği kaygısını taşıdıklarını kabul etmek makul olacaktır. Hatta onların Platon&rsquo;un son derece kuru olduğunu bildiğimiz son dönem diyaloglarına oranla daha üstün bir edebi özelliğe sahip olduklarını söylememiz mümkün olduğu gibi bu dönemde Akademi içinde gerçekleşmiş olması muhtemel gerçek tartışmaların izlerinden bir şeyler taşıyor olmaları da muhtemeldir.</p>

  <p class="p0">&nbsp;</p>

  <p class="p0"><span class="t10">Lise Dönemi</span></p>

  <p class="p0">Bu dönem Aristoteles&rsquo;in ikinci defa Atina&rsquo;ya geldiği ve orada okulunu kurduğu İÖ 335&rsquo;te başlayan ve İÖ 322&rsquo;de ölümü ile sona eren 13 yıllık süreyi kapsamaktadır. Aristoteles&rsquo;i, bizim tanıdığımız Aristoteles yapan ve onun bugün elimizde bulunan bilimsel-felsefi çalışmalarının sonuçlarını içeren büyük eserlerini kaleme aldığı dönem bu dönemdir.</p>

  <p class="p0">Bu döneme ait eserler üzerinde özel olarak durmadan önce de onların yapısı, dili ve kronolojisi ile ilgili bazı noktalara değinmemiz yararlı olacaktır. .</p>

  <p class="p0">Öncelikle üzerinde durmamız gereken nokta, bir bütün olarak Lise dönemine tarihlendirilen bu eserlerinin tümünün aslında bu dönemde kaleme alınmamış olması, bazısının hiç olmazsa ilk şeklini veya başlangıçlarını daha önce de işaret ettiğimiz gibi bundan önceki dönemde aramamız gerektiğidir. Örneğin <span class="t12">Metafizik</span>&rsquo;in ilk kitabı olan A'nın (Alpha) Platon&rsquo;un ölümünü takip eden ve Assos dönemi diye adlandırılan döneme ait olduğu kesindir. Aynı şekilde <span class="t12">Metafizik</span>&rsquo;in III., IV<span class="t12">.,</span> VI<span class="t12">.,</span> XI. ve XII. kitaplarının (Yunanca harfleriyle Beta, Gama ve Epsilon, Kappa ve Lambda kitaplarının) yine daha önceki dönemde yazılmış olduğu hemen herkes tarafından kabul edilmektedir. Ünlü düşünürün <span class="t12">Hayvanların Tarihi</span> adlı doğa tarihine ilişkin büyük eserinde gördüğümüz deniz canlılarına ait gözlemlerine ve bu eserde söz konusu edilen birçok yere ilişkin olarak yapılan araştırmalar, bu eserin yazımına da Assos döneminde başlamış olduğunu göstermektedir.</p>

  <p class="p0">İkinci olarak yine Lise dönemine tarihlendirilen eserler içinde bir kısmının Aristoteles&rsquo;in kendi elinden çıkmadığı, Lise&rsquo;ye mensup başkaları, belki öğrencileri tarafından yazılmış olduğu, bir kısmının ise düpedüz sahte oldukları bugün artık kanıtlanmış gibidir. Örneğin mantık eserlerinden birincisi olan <span class="t12">Kategoriler</span>&rsquo;in son beş bölümü sahtedir ve onun ilk kuşağa mensup bir Aristotelesçinin elinden çıkmış olması muhtemeldir. Yine bu cümleden olmak üzere <span class="t12">Meteorologi</span>ca&rsquo;nın IV<span class="t12">.</span> kitabına itiraz edilmiş ve bir tür kimya kitabı olan bu eser Aristoteles okuluna mensup diğer ünlü bir yazara, Lapsekili Straton&rsquo;a mal edilmiştir. Elimizde bulunan koleksiyonda <span class="t12">Meteorologi</span>ca&rsquo;dan sonra gelen <span class="t12">De Mundo</span>&rsquo;nun <span class="t12">da</span> Stoacı görüşler içeren sahte bir eser olduğu hemen hemen kesindir.</p>

  <p class="p0">Üçüncü olarak bu döneme ait eserlerin yapı ve yayınlanma meseleleri üzerinde biraz duralım: Aristoteles&rsquo;in eserlerinin &lsquo;akroamatik&rsquo; yani sadece öğrencilerine tahsis ettiği özel gizli derslerini içeren &lsquo;ezoterik&rsquo; kitaplar ile herkese açık, daha kolay anlaşılan, popüler öğretilerini içeren &lsquo;egzoterik&rsquo; kitaplar olarak ikiye bölünmesine değinmiştik. Bu ayrımdan hareketle bugün akroamatik kitaplarının hiçbir şekilde yayınlanmadıkları ve sadece hocanın dersini vermekte yararlandığı kişisel notlarından ibaret oldukları görüşünün yanlış olduğu kabul edilmektedir. Gerçekten de bu yazılar bazı gereksiz tekrarlar, üslup ihmalleri göstermekle birlikte öte yandan farklı öğrenciler tarafından tutulmuş ders notlarının sahip olamayacağı bir birlik, düzenlilik ve bütünlük göstermektedirler. Bunların bir kısmı Aristoteles&rsquo;in de belirttiği gibi o sırada dersinde hazır bulunmayan öğrencileri için yapmış olduğu özetler olabilir. Bir kısmının aynı konunun işleniş ve anlatımının farklı versiyonları gibi görünmelerinden dolayı öğrencileri tarafından tutulmuş olan ders notları, diğerlerinin ise öğrenciler tarafından yapılmış olan araştırmaların raporlarının hoca tarafından gözden geçirilmiş biçimleri olmaları da mümkündür. Nihayet belki onların bir bölümü Aristoteles&rsquo;in kendisinin derslerini vermekte yararlandığı taslaklar veya notlarından meydana gelmektedirler.</p>

  <p class="p0">Ne var ki, bu eserler genel olarak bizzat Aristoteles&rsquo;in kendisi tarafından daha sonra elden veya gözden geçirilmiş ve kaleme alınmış dersler gibi görünmektedirler. Onların büyük bir bölümünün özel olarak öğrencilere yönelik çalışmalar olmaları, ilk şekillerinde, birbiriyle ilgili konular üzerinde ayrı dersler veya konferanslar olarak planlanmış ve yazılmış olmaları da muhtemeldir. Ancak bunların büyük bir kısmının bizzat Aristoteles tarafından bir araya getirilmiş ve onun yaşadığı süre içinde bir yarı-yayınlanma durumunda olmuş olduğu anlaşılmaktadır. Aristoteles&rsquo;in ölümünden sonra onun okuluna mensup yazarların diğer rakip felsefi okullara karşı yürüttükleri polemikler ve bu okulların Aristoteles&rsquo;in öğretilerine yaptıkları itiraz veya saldırılar, Aristoteles&rsquo;in ölümünden sonra onun eserlerinin ya da metinlerinin kopyalarının varlığını ve elden ele dolaştıklarını göstermektedir. Bununla birlikte bu metinlerin bugün elimizde bulunan biçimlerini, İÖ. 1. yüzyılda yaşadığını ve okulun Aristoteles&rsquo;ten sonraki 12. başkanı olduğunu bildiğimiz Rodoslu Andronikos&rsquo;a ve onun yaptığı yayına borçlu olduğumuzu söylememiz gerekir.</p>

  <p class="p0">Bu noktaları belirttikten sonra Aristoteles külliyatını kısaca gözden geçirelim. Bu külliyat geleneksel olarak birkaç ana gruba ayrılmaktadır. Bu gruplar Rodoslu Andronikos tarafından ilk kez ortaya konan ve daha sonra 19. yüzyılda Bekker tarafından takip edilen sıraya göre esas olarak mantık, fizik, metafizik veya ilk felsefe, psikoloji, ahlâk, politika, retorik (hitabet) ve poetiğe ilişkin eserleri içine almaktadır. Bu grupların her biri içine birden fazla kitap, bazıları içine ise her biri birden fazla kitaptan meydana gelen birden fazla disiplinlere ilişkin çok sayıda kitap girmektedir. Örneğin Aristoteles&rsquo;in <span class="t12">Organon</span> (alet, araç) adıyla bilinen mantığa ilişkin eserleri başlıca dört veya beş kitaptan <span class="t12">{Kategoriler, Önermeler Üzerine, Analitikler &ndash;Birinci</span> ve <span class="t12">İkinci Analitikler&ndash;, Topikler</span> (bu kitabın son bölümü bazen <span class="t12">Sofistik Delillerin Çürütülmesi</span> adıyla ayrı bir kitap olarak zikredilir); metafiziğe ilişkin eserleri on dört kitaptan (bu kitaplar da bazen rakamlarla, bazen Alpha, Beta, Gama, Delta vb gibi Yunan alfabesinin harfleriyle zikredilir); fizik hakkındaki eserleri genel olarak fiziğe ait eserler olarak sekiz kitaptan; yine politikaya ilişkin ünlü eseri sekiz kitaptan vb. oluşmaktadır. Bunun yanında onun fiziğe ilişkin eserleri a) on kitaptan meydana gelen genel olarak fiziğe ilişkin eserlerle, b) ay-üstü ve ay-altı alemini inceleyen eserler (<span class="t12">Oluş ve Yokoluş Üzerine, Gök Üzerine, Meteorolojik Olaylar Üzerine</span> vb) ve nihayet c) biyolojiye ilişkin eserler (<span class="t12">Hayvanların Tarihi, Hayvanların Kısımları</span> vb.) olmak üzere üç gruptan meydana gelmektedir. Benzeri şekilde Aristoteles&rsquo;in ahlâk alanına tahsis ettiği eserler <span class="t12">Nikomakhos Ahlâkı, Eudemos Ahlâkı</span> ve <span class="t12">Büyük Ahlâk</span> (<span class="t12">Magna Moralia</span>) diye üç ayrı kitaplar topluluğundan meydana gelmektedir. Bütün bu farklı gruplara ait çok sayıda kitaba Aristoteles&rsquo;in yine çeşitli konulara ilişkin çok sayıda küçük incelemelerini de eklemek gerekir.</p>

  <p class="p0">&nbsp;</p>
</body>
</html>
