<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>Ruh Nedir?</title>
</head>

<body>
  <h3 class="h30"><a id="a38"></a>Ruh Nedir?</h3>

  <p class="p0">Platon&rsquo;un ruhun doğası, kısımları veya işlevleri, ruhla beden arası ilişkiler ve nihayet ruhun kaderi gibi bir dizi ve birbirine bağlı sorulara cevap vermeye çalışan bir ruh kuramını geliştirdiğini biliyoruz.<a id="a39"></a><a href="../Text/notes.html#a71"><span class="t17">{1}</span></a> Öte yandan Platon&rsquo;un varlık ve bilgi konusunda düşüncesinde gözlemlediğimiz değişme veya gelişmenin bir benzerini ruh öğretisinde de gördüğümüze, zaman bakımından önceki diyaloglarında tamamen ikici (dualist) bir ruh öğretisini ortaya atmasına karşılık, yaşlılık diyaloglarında bedenle ruhu birbirine yabancı ve düşman olarak gören bu ikicilikten temelde vazgeçmemekle birlikte onu bir hayli yumuşattığına da değinilmişti.</p>

  <p class="p0">Özellikle Platon&rsquo;un <span class="t12">Timaios</span> diyalogunda, daha önceki diyaloglarından farklı olarak duyusal büyük dünyayı (makrokozmos), evreni bir yokluk veya kötülük olarak değil de İdeaların ve Tanrı&rsquo;nın damgasını taşıması mümkün olan en büyük bir mükemmellik ve iyilik eseri olarak görmesine paralel olarak madde, cisim veya beden için belli ölçüde bir iyilik ve mükemmellik anlamına gelmesinden ötürü ruhu bunlara birlik ve uyum kazandıran bir ilke olarak tasarladığını da biliyoruz.</p>

  <p class="p0">Bununla birlikte Platonculuğun ruh hakkındaki temel görüşü, sonuç itibariyle onun bedenin ilkesi olan maddeden tamamen farklı bir ilke, tinsel bir töz olduğu; maddeyle veya bedenle birlikte bulunmasının onun doğasına aykırı olduğu, dolayısıyla bir düşüş olarak algılanması gerektiği; bedenin ruhun doğal faaliyetlerini gerçekleştirmesi için bir alet, bir yardımcı olmaktan çok ona engel olan bir şey olduğu; bedenden tümüyle farklı bir varlık düzenine ait olduğu için de onun ortadan kalkmasıyla birlikte ortadan kalkmasının imkânsız olduğu, yani ölümsüz olduğu ve buna bağlı olarak onu gelecekte bekleyen bir kaderin olduğu, nihayet birbirlerinden tamamen farklı şeyler oldukları için bedenle ruh arasında bir etkileşimin mümkün olmadığı yönündeydi. Gerçi Platon, <span class="t12">Timaios</span> diyalogunda ruhla beden arasında bir karşılıklı etkileşmenin varlığını kabul ettiğini gösterir sözler de söylemekteydi. Ancak ruh hakkında sahip olduğu bu temel tasarım içinde bu etkileşmenin kuramsal olarak nasıl mümkün olabileceği konusunda Platon&rsquo;un düşüncesinde ciddi bir sorunun varolduğuna işaret etmiştik.</p>

  <p class="p0">&nbsp;</p>

  <p class="p0"><span class="t10">Ruhun Doğası</span></p>

  <p class="p0">Aristoteles ruh hakkındaki görüşlerini özel olarak bu konuya ayırdığı <span class="t12">Ruh Hakkında</span> (<span class="t12">Peri</span> <span class="t12">Psykhe, De Anima</span>) adını taşıyan ve üç kitaptan oluşan eserinde ortaya koyar. Bu eserin girişinde temelde Platon&rsquo;u izleyerek ruh hakkındaki araştırmanın esas olarak ruhun doğasının ne olduğu, ruhun kısımları veya işlevleri, ruhla beden arası ilişkiler gibi sorular etrafında sürdürülmesi gereken bir araştırma olduğunu söyler.</p>

  <p class="p0">Aristoteles ruh üzerine yapılacak tam bir incelemenin şu konuları ele alması gerektiğini belirtir: Ruh nedir, onun özel doğası ve öz nitelikleri (properties) nelerdir? Bir mi, yoksa birden fazla mı ruh vardır?</p>

  <p class="p0">Ruhun kısımları var mıdır? Başka deyişle ruh bölünebilir mi? Ruhun işlevleri nelerdir? Ruhun öfke, cesaret, arzu, duyum, tutku, korku vb. duygulanımları (affections), hatta bir istisna gibi görünen düşüncenin kendisi sadece ruhun mu eseridir, yoksa onlar ruhla bedenin birlikte duygulanımları olarak mı açıklanmalıdır? Son olarak bedenden ayrı, bağımsız bir gerçekliğe sahip bir töz olarak ruhtan söz edilebilir mi veya başka deyişle acaba bedenin ortadan kalkmasından sonra da ruhun varlığının devamı mümkün müdür? (<span class="t12">Ruh</span> Hakkında, 1, 1).</p>

  <p class="p0">Aristoteles, bundan sonra metafizik ve fizik araştırmalarına girişmeden önce de yaptığı gibi, kendisinden önce gelen filozofların bu konularda neler düşündükleri, daha özel olarak ruhu nasıl tanımladıkları, onun ana karakteristikleri olarak neleri gördükleri üzerine tarihsel bir sergilemeye girişir. Söz konusu filozoflar ruhun ayırt edici ana karakteristikleri olarak iki şeyi, hareket ve duyumu görmüşlerdir. Onların ruhun doğası hakkındaki görüşlerine gelince, bazıları (Demokritos) ruhu maddi bir şey, bazıları maddi şeylerin belli bir biçimde bir araya gelmesinden doğan armoni, uyum (Empedokles) olarak kabul etmişlerdir.</p>

  <p class="p0">Aristoteles, bu her iki görüşün de yanlış olduğunu gösterir. Bundan başka Pythagorasçılar da ruh göçüne inanmaktadırlar. Aristoteles herhangi bir ruhun herhangi bir bedende bulunmasını mümkün gören bu anlayışı da saçma olarak niteler. Çünkü ona göre bu, bir marangozun ruhunun flütçünün bedeninde bulunabileceği anlamına gelmektedir (Ruh Hakkında, 1, 2-5.)</p>

  <p class="p0">Aristoteles&rsquo;in başlangıç niteliğindeki bu düşüncelerinin sonuncusu, ruh incelemesinin hangi alana, yani metafiziğin mi, yoksa fiziğin mi alanına girmesi gerektiğine ilişkindir. Ancak bu sorunun cevaplandırılması ruhun ne olduğu hakkında Aristoteles&rsquo;in kendi vereceği cevabın ortaya konulmasına bağlıdır. Bundan dolayı Aristoteles, Ruh Hakkında&rsquo;nın II. kitabının ilk bölümünü özel olarak bu soruya, yani ruhun doğasının ne olduğu sorusuna ayırır.</p>

  <p class="p0">Kısaca ifade etmek gerekirse Aristoteles&rsquo;e göre ruh, bir tözdür. Ancak töz, esas olarak üç anlama gelir: 1) Madde, II) Form ve III) Madde ve Formdan meydana gelen bileşim, sentez. Form veya fiilin kendisi de yine iki anlama gelir: 1) Yeti olarak fiil ve II) Bu yetinin uygulanması, işletilmesi olarak fiil, (Aristoteles&rsquo;in terminolojisiyle <span class="t12">entellekheia</span> olarak fiil ve <span class="t12">energeia</span> olarak fiil). Aristoteles bu ikisinin örnekleri olarak bilgiye sahip olmakla bilginin fiilen uygulanması veya bir yeti olarak gözün görmeye sahip olmasıyla görmenin fiilen uygulanması, işletilmesini verir. Bilim adamının bilgiye sahip olduğu açıktır. Ama bu bilgi onda iki şekilde bulunur: Bildiği, sahip olduğu ama fiilen, o anda kullanmadığı veya üzerinde düşünmediği bilgi ve fiilen kullandığı, üzerinde düşündüğü bilgi. Aynı şekilde görmenin de gözün fiili olduğunu biliyoruz. Ama göz, bu fiilini bazen, deyim yerindeyse, uygulamaya sokar, fiilen işletir, bazı durumlarda örneğin uykuda iken bu güç onda varolduğu, ona sahip olduğu halde onu fiilen kullanmaz, uygulamaz.</p>

  <p class="p0">Burada mümkün bir yanlış anlamayı, <span class="t12">entellekheia</span> olarak <span class="t12">fiili</span> daha önceden bildiğimiz ve üzerinde geniş olarak durduğumuz <span class="t12">dynamis, yani kuvve</span> olarak alma yönündeki bir yanlış anlamayı önlemek üzere küçük bir parantez açarak Aristoteles&rsquo;in <span class="t12">entellekheia</span> olarak fiille <span class="t12">energeia</span> olarak fiil arasında yaptığı ayrımı biraz daha açıklığa kavuşturmamız gerekmektedir.</p>

  <p class="p0">Aristoteles&rsquo;te kuvvenin güç, gizil güç, yeti, kapasite, kabiliyet anlamlarına geldiğini biliyoruz. Kuvve, bu özelliğiyle maddeye özdeştir ve fiile karşıttır. Öte yandan Aristoteles fiil için iki kavram kullanır: <span class="t12">Energeia</span> veya <span class="t12">entellekheia.</span> Bunlardan birincisi fiil, faaliyet, faaliyet haline geçme anlamlarına gelir. O bir şeyin, bir kuvvenin fiil haline çıkışıdır; fiil, maddeye gerçeklik kazandırır ve onun belirsizliğine belirlilik getirir. Ancak bir kuvvenin fiil haline geçmesi birkaç derece içerir. İşte bunlardan ikisi <span class="t12">energeia</span> ve <span class="t12">entellekheia&rsquo;dır.</span> Sahip olunan, ancak kullanılmayan, işletilmeyen bilimin bilgisizliğe olan durumu bir <span class="t12">entellekheia</span> olarak fiilin kuvveye olan durumudur. Öte yandan sahip olunan, ancak öte yandan buna bağlı olarak aynı zamanda uygulama, çalışma durumunda olan fiilin kuvveye olan durumu, onun <span class="t12">energeia</span> olarak kuvveye olan durumudur. Aynı şekilde görme fiiline sahip olan, ancak görmeyi uyku durumunda olduğu için işletmeyen bir insandaki fiil, <span class="t12">entellekheia</span> olarak fiildir. Buna karşılık uyanık durumda bu görme fiilinin işletilmesi, çalıştırılması <span class="t12">energeia</span> anlamında fiil olarak adlandırılmalıdır (Bununla birlikte Aristoteteles&rsquo;in sık sık bu iki terimi ayırt etmeden birbiri yerine kullandığı da olur).</p>

  <p class="p0">&nbsp;</p>

  <p class="p0"><span class="t10">Ruhun Tanımı</span></p>

  <p class="p0">Şimdi tözlerin bir bölümünün doğal tözler, yani doğal cisimler olduğunu biliyoruz. Bu doğal tözler, doğal cisimler arasında da bazılarının hayata sahip olduğunu bazılarının ise olmadığını görmekteyiz. Aristoteles hayattan esas olarak beslenme ve büyümeyi kastettiğini belirtir. Bundan çıkacak sonuç hayata sahip olan doğal cismin &ldquo;Form ve maddeden meydana gelen bir sentez&rdquo; anlamında töz olması gerektiği olacaktır. Şimdi bu cisim sadece bir <span class="t12">cisim</span> değil, belli bir türden bir cisim, &ldquo;hayata sahip olan bir cisim&rdquo; olduğuna göre ruh, cisim olamaz. Hayata sahip olan cisimde cismin kendisi sadece maddedir. O halde ruh, &ldquo;kuvve olarak hayata sahip olan doğal bir cismin Formu&rdquo;, &ldquo;fiili&rdquo; olmalıdır. Fiilin ise iki anlama geldiğini biliyoruz: <span class="t12">Entellekheia</span> ve <span class="t12">energeia</span> olarak fiil. Uyuyan bir insanın ruhunun, uyur haldeyken bu yetisini fiilen uygulamadığını, buna karşılık onun bu yetiye sahip olmadığını söylemenin de doğru olmadığını göz önüne alırsak, ruhun tanımının şu olması gerektiğini görürüz:</p>

  <p class="p6"><span class="t14">Ruh, &ldquo;bilkuvve hayata sahip olan doğal bir cismin entellekheia&rdquo;sıdır. Başka bir ifadeyle &ldquo;doğal olarak organize olmuş cismin ilk fiilidir&rdquo; (412 b 5).</span></p>

  <p class="p0">Yine bir başka ifadeyle herhangi bir şeyin fiilinin ancak kuvve olarak bu şey olan bir şeyde, yani ona uygun olan maddede gerçekleşmesi mümkün olduğuna göre;</p>

  <p class="p6"><span class="t14">&ldquo;Ruh, ruha sahip olma kuvvesini taşıyan şeyin fiili veya doğasıdır&rdquo; (414 a 25).</span></p>

  <p class="p0">Aristoteles&rsquo;in ruhu bir <span class="t12">energeia</span> olarak değil de <span class="t12">entellekheia</span> olarak tanımlamasının nedeni ruhun, bilinçli işlemlerinden ve uygulamasından bağımsız olarak &ndash;çünkü bu işlemler ikinci ve daha yüksek düzeyde bir fiil teşkil edeceklerdir&ndash; bedeni hayat haline geçirmesini ön plana alması görünmektedir.</p>

  <p class="p0">Sonuç olarak, bu sözlerle Aristoteles&rsquo;in ruhun doğasının ne olduğu ve onu araştırmanın ne tür bir araştırma olması gerektiği konusundaki düşüncesi açıklığa kavuşmaktadır: &ldquo;Ruh ne maddedir, ne de maddi bileşenlerin bir oranı. Ruh, Formdur, fiildir.&rdquo; Beden, onun maddesidir, kuvvedir. Ruhun maddeyle bağıntısı, görmenin gözle, kesmenin baltayla bağıntısının aynıdır. Nitekim Aristoteles açık olarak şunu söylemektedir: &ldquo;Eğer göz bir hayvan olsaydı, görme onun ruhu olurdu. Eğer balta bir canlı olsaydı, kesme onun ruhu olurdu.&rdquo;</p>

  <p class="p0">&nbsp;</p>

  <p class="p0"><span class="t10">Ruh-Beden İlişkisi</span></p>

  <p class="p0">Bundan çıkacak önemli bir sonuç, ruhun bedenden ayrı bir varlığının mümkün olmadığıdır:</p>

  <p class="p6"><span class="t14">&ldquo;Bundan kuşku götürmez bir biçimde ortaya çıkan sonuç, ruhun bedenden ayrılamaz olmasıdır&rdquo; (Ruh</span> <span class="t15">Hakkında,</span> <span class="t14">413 a 4).</span></p>

  <p class="p0">O halde ruhun, Platon&rsquo;un ileri sürdüğü gibi, bedenden önce veya sonra herhangi bir varlığı olamaz. Nasıl ki, göz patladığı veya balta paslandığında onlarda artık görme veya kesmeden bahsedilmesi mümkün değilse beden çözüldüğü veya ortadan kalktığında ruhun varlığını devam ettirmesi düşünülemez.</p>

  <p class="p0">Bu aynı bakış açısının diğer bir sonucu, Aristoteles&rsquo;in bu konuya girerken sorduğu bir başka sorunun cevabını verecektir. Bu soru şudur: Acaba ruhun faaliyetlerini yalnız başına ruhun kendisine mi izafe etmek gerekir, yoksa bu faaliyetler &ldquo;bir cisimde veya bedende gerçekleşmiş olması bakımından&rdquo; mı onun faaliyetleridir. Daha basit olarak ortaya koymamız gerekirse acaba ruhun faaliyetlerinde beden faktörünü de dikkate almak durumunda mıyız? Eğer ruh, bedenden ayrı bir töz değilse veya sadece onun Formu veya işleviyse, onun faaliyetleri ile ilgili olarak bedeni de göz önüne almamız gerekeceği aşikârdır. Buna uygun olarak Aristoteles sadece korku, öfke, arzu gibi bedenle yakından ilişkili gibi görünen heyecanların, affektif ruhsal olayların değil, &ldquo;ruhun affeksiyonları hayvansal hayatın maddi temelinden ayrılamaz&rdquo; (403 b 18). En yüksek ölçüde zihne ait gibi görünen entelektüel, zihinsel olayların dahi açıklanmasında bedene ilişkin unsurların göz önüne alınması gerektiğini belirtir.</p>

  <p class="p0">Başka bir deyişle Aristoteles&rsquo;e göre zihinsel fenomenler &ldquo;madde içeren sistemlerdir&rdquo;. Dolayısıyla zihinsel fenomenlerin tanımı, onların ne formunu veya amacını (rasyonel sebeplerini), ne de maddesini (fizyolojik koşullarını) dışarıda bir tarzda olmalıdır.</p>

  <p class="p0">&nbsp;</p>

  <p class="p0"><span class="t10">Psikoloji Doğa Biliminin Bir Alt Dalıdır</span></p>

  <p class="p0">Yine bundan dolayı Aristoteles&rsquo;te ruhun doğası ile öz niteliklerinin, affeksiyonları ile diğer işlevlerinin araştırılması matematikçinin ve metafizikçinin değil özü gereği fizikçinin, doğa bilimcinin ilgi ve yetki alanına girer. Ruhu, ne bir matematikçi gibi bedenin, ondan ayrılabilir niceliksel bir görünümü ne de bir metafizikçi gibi bedenden ayrı, kendi başına varolan bağımsız bir töz olarak incelemek mümkündür. O kuvve halinde hayata sahip olan doğal bir cismin bu cisimden ayrılamaz bir fiili olarak ancak fizikçinin araştırma alanına girebilir. İlerde bazı İslâm filozofları ruhun, doğal dünyadaki varlıkların hayat ve hareketlerinin ilkesi olması bakımından doğa bilimcinin; bedenden bağımsız ve onun ortadan kalkmasından sonra varlığını devam ettirebilme özelliğine sahip tinsel bir varlık olması bakımından ise metafizikçinin alanı içine giren bir ilke olduğunu ileri süreceklerdir ve bu, söz konusu İslâm filozoflarının, başka konularda olduğu gibi bu konuda da Aristoteles ile Platon arasında gerçekleştirmeye çalıştıkları uzlaştırmanın bir başka örneği olacaktır.</p>

  <h3 class="h30"><a id="ncx742"></a><a id="a40"></a>Ruhun Türleri veya Kısımları</h3>

  <p class="p0">Aristoteles&rsquo;in ruh araştırmasının başlangıcında ortaya attığı bir diğer soruya geçelim. Acaba ruha ilişkin <span class="t12">tek bir tanım</span> mı vermeli, yoksa hayatın söz konusu belli ve birbirinden oldukça farklı görünümlerini açıklayacak, canlı varlıkların birbirinden farklı tür ve etkinliklerinin hesabını verecek birden fazla ruhun varlığını mı kabul etmeliyiz?</p>

  <p class="p0">Aristoteles&rsquo;in bu soruya cevabı Ross&rsquo;un güzel bir biçimde formüle ettiği gibi;</p>

  <p class="p6"><span class="t14">&ldquo;ruhun türlerinin ne ruha ilişkin tek bir tanımın, onun bitkilerde ve hayvanlardaki basit görünümleriyle insanda ya da Tanrı&rsquo;da ulaştığı doruk noktaları arasında değişen çeşitlilikleri konusunda yeterli bir düşünce vermeyeceği kadar &lsquo;aynı&rsquo;, ne de bizim onun çeşitliliklerinde ortak bir doğa kabul edemeyeceğimiz kadar &lsquo;farklı&rsquo; olduğu&rdquo; (Ross, 157).</span></p>

  <p class="p0">yönünde olacaktır.</p>

  <p class="p0">Daha somut bir biçimde söylersek Aristoteles şu noktanın önemli olduğunu vurgulamaktadır: Tek bir ruh kabul edersek veya ruh hakkında bir ve aynı tanımı verirsek bitkilerin yalnızca beslenmesi ve üremesi, hayvanların bunlara ilaveten duyuma ve arzuya sahip olması, nihayet insanın özel bir hayvan türü olarak düşünme gibi öncekilerden çok farklı nitelikte bir faaliyete, dar anlamda zihinsel diye adlandırılması gereken bir faaliyete sahip olması olgusunu bu bir ve aynı tanımla nasıl açıklayabiliriz?</p>

  <p class="p0">Eğer ruh hakkında bu farklı etkinliklerin hesabını verebilecek bir bakış açısını benimser ve onların her birine ayrı bir ruh izafe edersek o zaman da bu ayrı ruhları birleştirecek ortak tanım veya öz ne olabilir? Ayrıca bu ikinci bakış açısı ruhun birliğini, bütünlüğünü ve basitliğini ortadan kaldırmaz mı?</p>

  <p class="p0">Aristoteles bu problemi doğada her yere uyguladığı &ldquo;hiyerarşi&rdquo; kavramını kullanarak çözer. Buna göre hayat sahibi varlıkların sahip oldukları, birbirinden derece bakımından farklı faaliyetleri, ruhlar arasında &ldquo;derece&rdquo; farklılıklarını kabul ederek, öte yandan hiyerarşide daha yukarda yer alan varlıkların ve bunların faaliyetlerinin daha aşağıdaki varlıkları ve onların faaliyetlerini içerdiği savunularak açıklanabilir.</p>

  <p class="p0">Bu somut olarak şu demektir: Evet, canlılar birbirinden farklı üç ana gruba ayrılırlar: Bitkiler, hayvanlar ve insan. Onların beslenme, üreme (bitkiler); hareket, arzu, duyum (hayvanlar) ve düşünce (insan) gibi belli başlı faaliyetleri de yine birbirinden farklıdır. Bu farklı canlı türlerine ve onların bu faaliyetlerine ayrı birer ruh tahsis etmek mümkündür: Bitkilerin beslenme ve üreme faaliyetleri için bir &ldquo;besleyici ruh&rdquo;tan, hayvanların hareket, arzu ve duyum faaliyetleri için &ldquo;duyusal ruh&rdquo;tan, nihayet insanın kendine özgü faaliyeti olan düşünme faaliyeti için &ldquo;düşünen&rdquo; veya &ldquo;akıllı ruh&rdquo;tan söz edebiliriz. Ama bu, ruhun genel bir tanımını vermeye engel olmadığı gibi bu hiyerarşik düzende yukarıda yer alan bir varlıkta söz konusu ruhların (hayvanda bitkisel ve duyusal ruh; insanda bitkisel, hayvansal ve düşünen ruh) onun birliğine zarar verecek şekilde ayrı başlarına bulundukları anlamına gelmez. Tersine hayvanda duyusal ruh, bitkisel ruhu içine alır ve gerektirir. Akıllı ruh ise gerek bitkisel, gerekse duyusal ruhu içine alır ve gerektirir. Nasıl ki, düşünce sahibi olmayan hayvanlarda onların gerçekleştirdikleri üç ayrı faaliyeti; hareket, arzu ve duyum faaliyetlerini üç ayrı ruha, hareket ettirici, arzulayıcı ve algılayıcı ruhlara yüklemek zorunlu değilse aynı şekilde insanda söz konusu ruhun içinde birbirinin yanına veya üzerine konulmuş üç ayrı gerçeklik (entities) olarak bitkisel, duyusal ve akıllı ruhların varolduğunu düşünmekte hiçbir zorunluluk yoktur. İnsanda akıllı ruh, bir hiyerarşide yukarda bulunan bir basamağın veya mevkiin daha aşağıdaki basamakları veya mevkileri içermesi gibi kendi altında bulunan diğer iki ruhu içerir ve varsayar (Ruh <span class="t12">Hakkında</span> II, 3).</p>

  <p class="p0">Aristoteles bu görüşüne uygun olarak, insanda ruhsal faaliyetleri incelediğinde de onları, birbirinden ayrı şeyler olarak görmek yerine bir ve aynı ruhun sahip olduğu fiillerin veya faaliyetlerin hiyerarşik hale sokulmuş görüntüleri olarak ele alma eğilimindedir. Bu somut olarak şu demektir: Aristoteles Platon gibi düşünceyi, örneğin yapısal olarak duyumdan farklı bir şey olarak almak yerine, son tahlilde duyuma dayalı, ancak ondan derece bakımından farklı ve ona üstün bir şey olarak görür. Bundan dolayı Platoncu bakış açısının tersine, bilginin farklı görüntüleri (duyum, algı, deney, bilim) arasında bir kesintinin varlığını tasdik etmek yerine, her zaman onlar arasında bir geçişin, bir sürekliliğin varlığını kabul eder. Şüphesiz Aristoteles için algı duyumdan, deney algıdan, bilim deneyden farklı ve derece bakımından daha üstün birer bilgidirler. Ancak bu öte yandan onlar arasındaki devamlılık ve sürekliliğe aykırı değildir. Buradaki farklılığı doğru olarak her zaman birincilerin ikincileri aşan, ancak onlara &ldquo;dayanan&rdquo; bir farklılık olarak görmek gerekir. Aristoteles&rsquo;in &ldquo;bir duyuyu kaybedenin bir dünyayı kaybettiği&rdquo; yönündeki ünlü sözünü bu yönde de yorumlamak mümkündür.</p>

  <p class="p0">Aristoteles bu görüşünün mantıki bir sonucu olarak, en yüksek ölçüde zihinsel olarak kabul edilen duyum, algı, hayal etme, hatırlama, düşünme gibi olaylarda dahi bedensel, fizyolojik unsurların göz önüne alınması gerektiği düşüncesindedir. Onun bu tezinden çıkacak diğer önemli bir sonuç ise daha önce de işaret ettiğimiz gibi, ruhun bedenle ilişkisi bittikten yani ölüm diye adlandırılan olaydan sonra onun varlığını devam ettirmesinin mümkün olmadığıdır. Platon gibi bedeni tamamen inkâr eden veya Descartes gibi ruhla bedeni birbirinden tamamen farklı iki ayrı töz olarak kabul eden görüşlerde, ruhun ölümden sonra varlığını koruması mümkündür. Ama bedenle ruhu ayrı birer gerçeklik olarak kabul etmeyen ve ruhun bedenle ilişkisini görmenin gözle veya kesiciliğin baltayla ilişkisi gibi bir ilişki olduğunu ileri süren bir psikolojik kuramın, gözün patladıktan veya baltanın paslandıktan sonra görmeye veya kesmeye devam etmesi nasıl mümkün değilse, beden bir şekilde ortadan kalktıktan sonra ruhun varlığının devam etmesini aynı şekilde imkânsız göreceği açıktır. Aristoteles beden ortadan kalktıktan sonra ruhun hâlâ duymaya, hatırlamaya, düşünmeye devam edeceğini ileri süren tezleri anlamlı tezler olarak kabul etmez.</p>

  <h3 class="h30"><a id="ncx753"></a><a id="a41"></a>Ruhun İşlevleri</h3>

  <p class="p0">Aristotelesçi psikolojinin özelliğini oluşturan bu genel çizgileri ortaya koyduktan sonra onun ruhun fonksiyonları veya işlevleri konusundaki daha özel görüşlerine geçebiliriz. Hiç kuşkusuz bu işlevlerin başında beslenme gelmektedir.</p>

  <p class="p0">&nbsp;</p>

  <p class="p0"><span class="t10">Beslenme ve Üreme</span></p>

  <p class="p0">Beslenme bütün canlıların ortak olarak paylaştıkları temel özelliktir. Canlıların varlıklarını sürdürmesi beslenme sayesinde gerçekleşmektedir. Başka deyişle canlıların varlıklarını sürdürmesi beslenmelerine bağlıdır. Öte yandan Aristoteles canlılardaki üreme olayını da &ldquo;besleyici ruh&rdquo;a yüklemektedir. Aristoteles&rsquo;e göre bunun ana nedeni her ikisinin de aynı amaca hizmet etmesidir: Beslenme, bireyin birey olarak varlığını koruması, üreme ise kendisi gibi bir varlık meydana getirerek neslini devam ettirmesidir. Ancak Aristoteles için doğanın nihai amacı, türlerin korunması olarak göründüğüne göre, beslenmenin bu anlamda türün korunması amacı için bir araç olduğunu söylemek mümkündür. Çünkü türün devamını sağlama işlevini yerine getirmesi için, bireyin birey olarak büyümesi, gelişmesi ve böylece üreme görevini yerine getirebilecek bir olgunluğa erişmesinin zorunlu olduğunu düşünebiliriz. Diğer yandan ay-altı dünyasının içine aldığı varlıklarda, onların ezeli-ebedi ve tanrısal olana katılmalarının mümkün tek yolunun bireysel ölümsüzlükleri değil, kendileri gibi bir başka &ldquo;varlıklıkta&rdquo; devam etmeleri anlamına gelen türlerinin ölümsüzlüğü olduğunu biliyoruz.</p>

  <p class="p0">&nbsp;</p>

  <p class="p0"><span class="t10">Duyum</span></p>

  <p class="p0">Hayvanlarla birlikte duyum da ortaya çıkmaktadır. Aristoteles duyumu, salt olarak duyanın duyusalın etkisine maruz kalması olarak tasarlayan kaba materyalist görüşün doğru olmadığı görüşündedir. Ateşin sıcaklığını duymak, dokunma duyusunun veya duyu organının ateşin etkisi altında yanması, kavrulması demek değildir. Evet dokunma duyumunda el ısınır, görme duyumunda göz renklenir. Ama bu duyanın veya duyu organının yapısında bir değişiklik meydana getirmez. Bununla birlikte Aristoteles&rsquo;e göre duyum Platon&rsquo;un düşündüğü gibi ruhun salt kendi gücüyle gerçekleştirdiği saf bir tinsel etkinlik de değildir. Duyanın duyması için duyusala ihtiyaç vardır ve bu duyusal, duyusal varlığın içinde onun niteliği veya Formu olarak bulunmaktadır. Sonuç olarak &ldquo;duyum, duyanın ve duyusalın ortak bir fiilidir.&rdquo; Duyum duyusal varlıkta içerilmiş olan duyusal Formun, bu özelliği ile, yani &ldquo;duyusalda gerçekleşmiş bir tikel&rdquo; olması bakımından algılanması veya ondan soyutlanmasıdır.</p>

  <p class="p0">Bunun yanı sıra duyumda hem duyanın hem de duyusalın kuvve halinden fiil haline geçtiğini söylemek gerekir: Duyum, bir ve aynı eylemle bir yandan duyusal varlıkta gerçekte ondan ayrılmaz bir biçimde bulunan tikel duyusalı kuvve halinden fiil haline sokarken, diğer yandan duyu organında bulunan duyusalı duyma yönündeki kuvveyi fiil haline geçirir</p>

  <p class="p0">I) Özel Duyu ve Duyusallar: Aristoteles duyuların konuları olan duyusalları ikiye ayırır: Her bir özel duyuya ait duyusallar ve birden çok duyunun konusu olan <span class="t12">ortak duyusallar.</span> Birinciler her bir duyu organının özel konusu olan ve başka duyular tarafından kavranmayan özel nitelikler veya özel nitelik çiftleridir. Aristoteles beş özel ve farklı duyu organın özel konusu olan beş özel ve farklı duyusal olduğu ve daha fazlasının olmadığı görüşündedir. Bu duyular tahmin edilebileceği üzere görme, işitme, koklama, tatma ve dokunma; onların özel konuları olan duyusallar ise renk, ses, koku vb. dir. Aristoteles daha önce bir başka vesileyle değindiğimiz gibi her duyunun kendi özel konusu olan duyusallarla ilgili olarak yanılmadığını kabul eder.</p>

  <p class="p0">II) Ortak Duyu ve Duyusallar: Ancak Aristoteles bu farklı ve özel duyusalların dışında birden çok ve farklı duyu organının veya duyumun konusu olan &ldquo;ortak&rdquo; duyusalların ve bunların algısını edinen bir &ldquo;ortak duyu&rdquo;nun da varolduğunu kabul eder. Bu ortak duyusallar hareket ve sükûnet, sayı, şekil, büyüklük (ve muhtemelen) zamandır. Örneğin hareket hem görme, hem dokunma duyusunun konusudur. Aristoteles&rsquo;te duyuların kendi özel konuları olan duyusallar hakkında yanılmasının imkânsız olmasına karşılık ortak duyusallar konusunda yanılgı mümkündür. Görme duyusuna sert görünen bir şeyin dokunulduğunda yumuşak olduğunu kavramak söz konusu olabilir. Aristoteles ortak duyunun üç işlevi olduğu kanaatindedir: I) Ortak duyusalları duyumsamak; II) Duyuların ve özel duyumların çeşitliliği arasında duyunun veya algılayan zihnin birliğini tesis etmek; III) Duyana duyumun bilincini sağlamak. Bu son nokta özellikle ilginçtir. Çünkü</p>

  <p class="p0">Aristoteles duyumun bilincinin herhangi bir özel duyunun alanı içine giren bir şey olmadığını düşünmektedir. Bunun nedeni her bir özel duyunun kendine özgü duyusal tarafından tümüyle işgal edilmesi, absorbe edilmesidir. Buna karşılık, ortak duyu tümüyle duyusal formun kendisi olmaz.</p>

  <p class="p0">&nbsp;</p>

  <p class="p0"><span class="t10">Hayal Gücü</span></p>

  <p class="p0">Aristoteles duyumdan sonra imgelemi (hayal gücü, tahayyül, <span class="t12">phantasia</span>) ele alır. İmgelem veya hayal gücü, ruhun yetileri hiyerarşisinde duyumun hemen üstünde yer alır, ancak duyuma sıkı sıkıya bağlıdır. Hayal gücünün hemen bir üstünde de düşünme veya düşünmenin en aşağı biçimi olan diskürsif düşünce bulunur. Aristoteles hayal gücünün duyuma dayandığını, düşüncenin de hayal gücünden bağımsız olmadığını söyler. O, duyumla hayal gücü arasında şu ayrımı yapar: Duyum ya bir <span class="t12">entellekheiadır</span> ya da <span class="t12">energeia;</span> yani o örneğin ya görmedir veya fiilen görme. Buna karşılık örneğin tahayyülün rol oynadığı rüyalarda bunun her ikisinin de var olmadığı açıktır. Sonra duyumların kendi özel konularıyla ilgili olarak her zaman doğru olmalarına karşılık tahayyüller çoğunlukla yanlıştır. İmgelem esas olarak <span class="t12">zayıf bir duyum</span> veya maddesinden soyulmuş duyumdur. Hayal gücü ile hafıza arasında ise şu iki ayrım yapılabilir: Hafıza da hayal gücü gibi imgeye sahip olmaktır, ancak ondan farklı olarak imgesi olduğu şeyin <span class="t12">kopyası</span> olarak göz önüne alınan imgeye sahip olmaktır. İkinci olarak hafızada hayal gücünde olmayan diğer bir şey, geçmiş kavramı da vardır.</p>

  <h3 class="h30"><a id="ncx768"></a><a id="a42"></a>Akıl Kuramı</h3>

  <p class="p0"><span class="t10">Teorik Akıl</span></p>

  <p class="p0">Hayal gücünün üstünde düşünce veya akıl bulunur. Aristoteles &ldquo;düşünce&rdquo; veya &ldquo;akıl&rdquo;la çok sayıda zihinsel faaliyeti içine alan çok genel bir kavrama ve alana işaret eder. Örneğin düşünce veya akıl hem <span class="t12">teorik,</span> hem <span class="t12">pratiktir.</span> Dolayısıyla Aristoteles&rsquo;te hem teorik aklın bir faaliyeti olarak görülmesi gereken yargılama (judgment), bilim, hem pratik aklın alanına giren bir şey olarak kabul edilmesi gereken basiret (prudence, phronesis), düşünce veya akıl kavramı altında yer alırlar. Başka bir deyişle Aristoteles düşünce veya aklın hem şeylerin doğasının hakikatini hem de insan davranışının ilkelerini keşfetme yetisi olduğunu düşünür. Ayrıca Aristoteles önermeler tesis etmenin ve önermeler arasındaki ilişkilerden hareketle akıl yürütmenin ilkesi olarak alabileceğimiz çıkarsamacı akıl veya düşünceyle, özleri doğrudan kavrayan bir şey olarak tanımladığı sezgisel veya temaşacı aklı veya düşünceyi yine aynı genel kavram, akıl veya düşünme kavramı altında ifade eder.</p>

  <p class="p0">Aristoteles&rsquo;in düşünce ile duyumu veya algıyı bir bıçakla keser gibi birbirinden ayırmadığına daha önce değinmiştik. Onun <span class="t12">Ruh</span> <span class="t12">Hakkında</span>&rsquo;nın III. kitabının genel olarak düşünceyi, çıkarsamacı, diskürsif düşünceyi ele aldığı 4. Bölümü&rsquo;nde bu nokta üzerinde ısrar ettiğini görmekteyiz. Aristoteles hayal gücünün gerek duyumdan veya algıdan, gerekse çıkarsamacı düşünceden farklı olduğu, ancak duyumsuz bir hayal gücü olmadığı gibi hayal gücünden bağımsız bir düşüncenin, yargının da bulunmadığını söyler. Ona göre düşünme kısmen tasavvur, kısmen yargıdır. Bu tasavvur kısmı duyumdan ve duyuma dayanan hayal gücünden gelir. Çıkarsamacı aklın bunlardan kaynaklanmayan, kendisinden ileri gelen özelliği ise yargılamaktır.</p>

  <p class="p0">Aristoteles bilginin çeşitli dereceleri olduğunu, onlardan bazısının diğerlerinden daha üstün olduğunu, ancak bu daha üstün ve daha yukarda olan bilgi tarzlarının daha aşağıdakilere dayandığı, fakat onları aştığı düşüncesindedir. Aristoteles evrenin her tarafında gördüğü süreklilik ve hiyerarşi kavramını bilginin çeşitli formlarına da uygular. Genel olarak söylersek Aristoteles&rsquo;e göre her türlü bilginin kaynağı deneydir, daha doğrusu duyumdur. Ancak duyum bilgi değildir, çünkü duyum şimdi ve burada olanın şimdi ve burada olması bakımından bilgisidir, yani tikelin bilgisidir. Bireyi veya tikeli konu olarak alması bakımından da eksiktir, yetersizdir. Ancak duyumun arkasından deney gelir. Bireysel duyumlardan elde edilen benzer imgeler çoğaldıkça ve birbirleriyle birleştikçe yavaş yavaş tümeli görmeye başlarız. Ancak bu, yani deney de yetmez. Bilginin en yüksek aşaması özün, doğanın, tümelin, kısaca akılsalın kendinde olduğu gibi görülmesi, kavranmasıdır. Bu daha önce birkaç kez sözünü ettiğimiz özün, akılsalın temaşacı akıl tarafından doğrudan ve sezgiye benzer bir fiille kavranmasıdır. Kuramsal aklın iki işlevinden veya cephesinden çıkarsamacı işlevi bu bakımdan temaşa edici, sezici işlevinden önce gelir, onu hazırlar ve ona yardım eder. Böylece Aristoteles&rsquo;te duyumdan hayal gücüne, hayal gücünden deneye uzanan, deneyden akıl yürütmeye, nihayet ondan da akılsalların temaşasına geçen bir bilgi hiyerarşisi oluşturulur ve bu hiyerarşinin dereceleri arasında da bir süreklilik ve devamlılığın varlığı özenle vurgulanır.</p>

  <p class="p0">&nbsp;</p>

  <p class="p7"><span class="t10">Faal Akıl</span></p>

  <p class="p0">Aristoteles&rsquo;in psikolojisi içinde tarihsel bakımdan en fazla önem kazanmış, üzerinde en çok tartışılmış olan kısım onun Faal Akılla ilgili düşüncelerini ortaya koymuş olduğu kısımdır. Aristoteles&rsquo;in birkaç paragraflık bu bölümde Faal Akıl hakkında söyledikleri insan ruhunun ölümsüzlüğü ile ilgili önemli bir sonuç içerdiği için daha sonra gerek Müslüman gerek Hıristiyan filozoflar tarafından çok tartışılmış ve farklı yorumların konusunu oluşturmuştur.</p>

  <p class="p0">Faal Akıl nedir? Aristoteles <span class="t12">Ruh Hakkında</span>'nın III. kitabının 4. Bölümü&rsquo;nü özel olarak ruhun bilen ve düşünen kısmına ayırır. Burada düşünmenin nasıl meydana geldiği, düşünme ile duyum arasındaki ilişkileri inceledikten sonra bizzat bu ruhun, yani düşünen veya akıllı ruhun kendisinin ne olduğu meselesine değinir. Ona göre bu şeyin, yani aklın kendisinde de iki şeyi veya dereceyi birbirinden ayırmak gerekir. Bu aklın içinde tamamen edilgin olan bir kısım ile etkin olan bir başka kısım vardır. Bu edilgin kısım, konusu olan akılsalları alacak, kabul edecek, onların kendileri olacak olan kısımdır. Bu edilgin kısım veya Aristoteles&rsquo;in terminolojisiyle <span class="t12">edilgin {pasif</span>) <span class="t12">akıl</span> kendisi bakımından hiçbir fiil olmayacaktır. O, üzerine hiçbir şey yazılmamış bir tahtaya, Locke&rsquo;un <span class="t12">tabula rasa</span>&rsquo;sına benzer. Alacağı, kabul edeceği akılsalları alması, kabul etmesi, onları kendilerinde olduğu gibi alması, kabul etmesi, kısaca bilginin nesnelliğini koruması için onun tamamen belirsiz olması gerekmektedir. Bu anlamda Aristoteles onu ilk maddeye benzetmekte bir sakınca görmez.</p>

  <p class="p0">Ancak bu akıl sadece imkân olarak akıl, kabul etme olarak akıl olduğuna ve içinde hiçbir belirlenme, fiil içermediğine göre onu fiil haline geçirecek bir şeyin olması gerekir. Bu şeyin akılsal Formların kendileri olacağını düşünebiliriz. Ama akılsal Formların kendileri de maddede, duyumda veya imgede bulunduklarından, yani bilfiil olmadıklarından söz konusu edilgin aklı fiil haline getiremezler. O halde burada bu edilgin aklı söz konusu akılsalları kabul etme yönünde fiil haline getirecek bir başka ilkeye, bir başka akla ihtiyaç vardır. İşte bu &ldquo;Faal Akıl&rdquo;dır, Aristoteles&rsquo;in kendi terminolojisiyle &ldquo;bilgiyi yapan, meydana getiren&rdquo; akıldır (<span class="t12">nous poietikon</span>)<span class="t12">.</span> Edilgin aklın her şey olabilme, her akılsal olma kuvvesi olmasına karşılık etkin veya Faal Akıl, onu o akılsal yapma, kılma ilkesidir.</p>

  <p class="p0">Aristoteles bu Faal Aklın fiilini anlatmak için bir de benzetme kullanır: Faal Akıl bir tür ışıktır. Şimdi bilkuvve renkler nasıl ancak ışık sayesinde görünür hale gelir ve görünebilir iseler, akılsallar da bu Faal Akıl sayesinde edilgin akıl tarafından kabul edilme haline gelirler ve kabul edilir, kavranırlar.</p>

  <p class="p0">Aristoteles bununla da kalmaz, bu sözlerinin arkasından bu Faal Aklın özellikleri hakkında da bazı açıklamalarında bulunur. Ona göre Faal Akıl,</p>

  <p class="p6"><span class="t14">&ldquo;bu anlamda ayrılabilir, etkilenmez (impassible) ve saf, katışıksızdır (unmixed). &ldquo;Yalnız o ölümsüz ve ezeli-ebedidir... ve o olmaksızın hiçbir şey düşünmez&rdquo; (</span><span class="t15">Ruh Hakkında,</span> <span class="t14">III, 5).</span></p>

  <p class="p0">Aristoteles&rsquo;in Faal Akıl hakkındaki bu sözleri daha sonra sayısız tartışmanın konusunu oluşturmuştur. Bu tartışmalarda üzerinde durulan konulardan ilki, bu Faal Aklın ne olduğudur. Onun açıkça edilgin akıldan başka bir şey olduğu, ondan ayrılabilir olduğu ileri sürülmektedir. Şimdi maddi olmayan, maddeyle karışık olmayan ve ondan ayrılabilir olan saf Formlar nelerdi? Aristoteles <span class="t12">Metafizik</span>&rsquo;te bu tür Formların sadece Tanrı ve gök cisimlerinin akılları olduğunu söylemekteydi.</p>

  <p class="p0">Bu noktadan hareket eden Afrodisyaslı Alexandros, Faal Aklın Tanrı olması gerektiğini ileri sürer. Faal Akıl gök cisimlerinin hareket ettirici ilkeleri olan akıllar olamaz, çünkü onlar hem Tanrı&rsquo;dan daha aşağı bir mevkide bulunmaktadırlar, hem de Aristoteles tarafından sadece kendi kürelerini hareket ettirme işlevine sahip varlıklar olarak tanımlanmaktadırlar.</p>

  <p class="p0">Ross ise ilk olarak Alexandros tarafından ortaya atılan, daha sonra Zabarella tarafından da benimsenen bu görüşün doğru olmadığı kanısındadır. Çünkü ona göre Faal Akıl, Aristoteles tarafından açıkça insan ruhunda mevcut olan bir şey olarak sunulmaktadır. Ayrıca Faal Aklın edilgin akıl üzerine etki ederek onu bilfiil akıl haline geçirmesi işlevi, Aristoteles&rsquo;in yine <span class="t12">Metafizikte</span> Tanrı için açıkça kabul ettiği yalnızca kendisini bilen bir varlık olma kavramıyla uyuşmamaktadır. Çünkü bu durumda Tanrı&rsquo;nın kendisinden başka şeylere karşı bir ilgisi ve onlar hakkında bir bilgisi olması ihtimali ortaya çıkmaktadır. Nihayet Aristoteles <span class="t12">Ruh Hakkında</span>&rsquo;nın bu pasajında Faal Akılla ilgili olarak Tanrı&rsquo;dan hiçbir şekilde söz etmemektedir. Aristoteles bu aklın Tanrı&rsquo;nın kendisi olduğunu düşünmüş olsaydı, bunu belirtmemesi için bir neden yoktu. O halde burada tasvir edilen düşüncenin asla eksilmeyen saf etkinliği, bazı bakımlardan <span class="t12">Metafizikte</span> Tanrı&rsquo;ya atfedilen şeye benzemesine rağmen, Aristoteles muhtemelen Faal Akıl ile Tanrı&rsquo;yı bir ve aynı şey görmemektedir. Sonuç olarak Ross&rsquo;a göre, Faal Akıl evrendeki akıllar hiyerarşisinin en üst mevkilerinden birini işgal etmektedir, ama Tanrı değildir (Ross, 183-184).</p>

  <p class="p0">İslâm filozoflarından Farabi de Faal Aklın ne olduğu, onu Tanrı&rsquo;ya özdeş kılmanın doğru olup olmadığı konusunda Ross&rsquo;a benzer bir görüşü benimser. O, ilerde göreceğimiz gibi dörtlü bir akıl kuramı geliştirir. Buna göre; 1) Kendisinde henüz hiçbir bilgi bulunmayan, henüz hiçbir akılsalın bilgisine sahip olmayan akıl, bu bilgilere sahip olmasının mümkün olması bakımından kuvve halinde akıldır (<span class="t12">bilkuvve akıl</span>) ve Farabi bu aklı Aristoteles&rsquo;in edilgin aklına özdeş kılar. Ancak; II) Bu akıl bazı akılsalların bilgisine sahip olur olmaz artık <span class="t12">bilfiil akıl</span> olarak adlandırılmayı hakkeder; III) Ay-altı alemindeki bütün akılsalların bilgisine sahip olduğunda ise bu akıl Farabi tarafından <span class="t12">kazanılmış akıl</span> olarak adlandırılır. Bu aşamada bu akıl artık Faal Akılla doğrudan temas etme imkânına kavuşur. Söz konusu IV) <span class="t12">Faal Akıl</span> ise Farabi için Tanrı değil ancak ay-altı aleminin gerek maddesi gerek Formlarının kendisinden çıktığı tanrısal taşmanın son kademesi olan Ay küresinin aklıdır.</p>

  <p class="p0">Faal Akıl üzerine yapılan tartışmalarda ikinci bir önemli husus İbn Rüşd tarafından dile getirilecek olan husustur. İbn Rüşd Farabi&rsquo;den farklı olarak Aristoteles&rsquo;i daha sadık bir biçimde takip eder ve yine onun gibi esas olarak sadece iki aklı, bilkuvve akıl ve Faal Aklı kabul eder. Bilkuvve aklın bütün insanlarda var olmasına karşılık Faal Aklın insan aklına ait olmayan, ona dışardan gelen ve dolayısıyla ondan ayrılabilir olan bir şey olduğu konusunda da Aristoteles&rsquo;in görüşlerini benimser. Onun bundan çıkaracağı sonuç ise şu olacaktır: Bütün insanların tek bir ruhu vardır (monopşisizm).</p>

  <p class="p0">&nbsp;</p>

  <p class="p0"><span class="t10">Pratik Akıl</span></p>

  <p class="p0">Aristoteles&rsquo;in pratik felsefesini yani ahlâk ve siyasete ilişkin görüşlerini bundan sonraki bölümlerde geniş olarak ele alacağız. Ancak daha önce Aristoteles&rsquo;in söz konusu pratik felsefesi için büyük önem taşıyan ruhun bilgi edinici işlevi yanında diğer işlevinin, yani eylemde bulunma işlevinin temelinde bulunan hareket kuramına ilişkin bazı ön bilgiler vermemiz yararlı olacaktır. Bu hareket kuramı, Aristotelesçi psikolojinin ruhun hareket ettirici işlevine ilişkin kuramıdır.</p>

  <p class="p0">İnsanın sadece, bilen yani duyumlayan, algılayan, düşünen, bilim yapan veya bilgiyi üreten bir varlık olmadığını biliyoruz. O aynı zamanda eyleyen, eylemde bulunan bir varlıktır. Öte yandan Aristoteles&rsquo;in bunların her ikisini de ruhtan kaynaklanan işler veya işlevler olarak gördüğünü biliyoruz. Aristoteles bunlardan birincisini genel olarak teorik akla, ikincisini ise pratik akla izafe etmektedir. Şimdi sormamız gereken genel soru, bu ikisinin arasındaki ilişkilerin ne olduğu sorusudur. Daha açık olarak insanların eylem hayatının ve bu eylem hayatına ilişkin duygulanım ve heyecanlarının, arzu, tutku, istek, sevgi ve nefretlerinin ilkesi nedir? Duygulanım ve heyecanlarının onların diğer hayatları, düşünme ve bilmeyle ilgili hayatlarıyla ve bu hayatlarının ilkesi olan şeyle ilişkileri nedir?</p>

  <p class="p0">Sokrates&rsquo;in bilgi ile eylem arasında sıkı bir ilişki kurduğunu ve doğru bilginin arkasından zorunlu olarak doğru eylemi, yani erdemli davranışı doğuracağını düşündüğünü biliyoruz. Ona göre kötülük, yine daha önce gördüğümüz gibi, aslında eksik veya yanlış bir düşünmenin, akıl yürütmenin sonucuydu. Hiç kimsenin bilerek kötülük yapması mümkün değildi. Sokrates&rsquo;in eylemi doğrudan doğruya bilgiye veya bilgisizliğe bağlayan bu kuramının ahlâk felsefesinde entellektüalist kuram olarak adlandırıldığını söylemiştik.</p>

  <p class="p0">Aristoteles&rsquo;in de ahlâk felsefesinin özü itibariyle entellektüalist bir karakter taşıdığını söyleyebiliriz. Bununla birlikte Aristotelesçi entelektüalizm, insan heyecanlarının tümüyle rasyonel olduğunu, arzunun tümüyle akla indirgenebileceğini, dolayısıyla insan davranışlarının ve eylemlerinin açıklanmasında ondan tümüyle vazgeçilebileceğini ileri sürmez.</p>

  <p class="p0">Aristoteles, insan davranışlarının biricik açıklama ilkesinin akıl olmadığını, çünkü aklın kaçınılması veya peşinden koşulması gereken bir şey hakkında düşündüğünde bile zorunlu olarak bizi ondan kaçınmaya veya peşinden koşmaya teşvik etmediğini, böyle yaptığında bile bunu her zaman etkili bir biçimde yapmadığını, yapamadığını, dolayısıyla ahlâkî eylemde arzunun, isteğin veya iradenin de göz önüne alınması gereken zorunlu bir diğer faktör olduğunu hatırlatır.</p>

  <p class="p0">Aristoteles şöyle düşünür: Teorik aklın ilkesi veya kaynağı düşünce, pratik aklınki ise arzudur. Dolayısıyla arzuyu pratik aklın formunu oluşturduğu madde gibi bir şey olarak ele alabiliriz. Ruhta temel olan düşüncedir. Dolayısıyla ruhun hareket ettirici veya eyleme yönelik olan işlevi düşünceye bağlıdır ve onun ürünüdür. Bununla birlikte düşünce ve hayal gücü de, ancak kendileri arzu nesnesi tarafından harekete geçirildikleri zaman, bizi harekete geçirirler. Bu bakımdan bizi harekete geçiren yetinin aslında tek bir yeti, arzu yetisi olduğunu söylemek mümkündür.</p>

  <p class="p0">Aristoteles&rsquo;in arzunun düşünce tarafından yönlendirildiği, dolayısıyla eylemlerin ilkesinin son tahlilde yine düşünce olduğu görüşünde olduğunu gösteren bazı unsurlar vardır. Örneğin o <span class="t12">Metafizik</span>&rsquo;te bir şeyi arzu etmemizin nedeninin onun arzu edilebilir olduğu yönündeki düşüncemiz veya tasavvurumuz olduğunu söyler. <span class="t12">Ruh Hakkında</span> da aynı yönde konuşur ve bir şeyi arzu etme veya ondan nefret etmeyi düşüncenin fiili olan bir şeyi tasdik etme veya onu inkâr etmeye özdeş kılar:</p>

  <p class="p6"><span class="t14">&ldquo;Nesne zevk verici veya acı verici bir şey olduğunda ruh adeta bir tasdik veya inkâr etme fiilinde bulunur ve bu nesnenin peşinden koşar veya ondan kaçınır&rdquo; (431 a 9).</span></p>

  <p class="p0">Buna göre bir şeyi arzu etmek, onun iyi bir şey olduğunu tasdik etmek, ondan nefret etmek ise onun iyi bir şey olduğunu inkâr etmekle bir ve aynı şeydir. O halde buradaki hareket veya davranış süreci aslında özü itibariyle tamamen zihinsel bir süreçtir. Akıl (ister teorik, ister pratik akıl) veya kanı bize bir şeyin iyi veya kötü olduğunu söyler. Ruh veya onun hareket yetisi de buna uygun olarak bizi o şeyin peşinden koşturur veya ondan kaçındırır.</p>

  <p class="p0"><span class="t12">Nikomakhos</span> Ahlakı&rsquo;nda da Aristoteles aynı yönde konuşarak bir eylemin nedeninin, fail nedeninin tercih, tercihin nedeninin ise arzu ve amaca yönelik akıl yürütme olduğunu, bundan dolayı tercihin bir akıl veya zihin olmaksızın var olamayacağını söyler (1139 a 25-30).</p>

  <p class="p0">Ancak Aristoteles bu aynı yerlerde (ve bazı başka yerlerde) eylemin tek başına düşüncenin ürünü veya sonucu olmadığını, arzu olmaksızın eylemin ortaya çıkamayacağını da kesin bir biçimde belirtir. Evet, düşünce bize bir şeyin arzu edilebilir veya edilemez bir şey, bir iyi veya kötü olduğunu söyler. Ama o, yalnız başına ve kendi gücüyle eylemi gerçekleştiremez. Bunun için arzunun devreye girmesi gerekir. Diğer yandan arzunun arzu edilebilir olana, arzu edilmesi gerekene ilişkin yanlış bir tasavvurun sonucu olarak iş görmesi de mümkündür.</p>

  <p class="p0">Ayrıca yapısı gereği yanılmaya yatkın olan kanının, aklın yerine geçtiği durumlarda arzunun artık akılsal olana tabi olmasından da söz edilemez. Belki bütün bunlardan daha önemli olarak, düşüncenin bir şeyin arzu edilebilir olup olmadığı konusunda kesin bir yargısının olmadığı durumlar da mevcut olabilir. Böylesi durumlarda ortada bir bilgi, bir düşünce varolmadığı için insanların hiçbir arzuya sahip olmayacaklarını, dolayısıyla eylemde bulunmayacaklarını söylemek akla yakın değildir. Nihayet eylemin sadece ve zorunlu olarak akıl ve düşünce tarafından belirlenen bir şey olduğunu ileri süren yani eylemde arzu ve iradeye herhangi bir rol vermeyen bir kuramda özgürlüğün alanı, seçme yetisinin anlamı ne olabilir?</p>

  <p class="p0">Bu açıklamalarımızla söylemek istediğimiz şey, Aristoteles&rsquo;in ruhun hareket ettirici yetisi olarak tanımladığı arzu veya irade (istek) yetisinin doğası hakkında Sokrates&rsquo; te karşılaştığımız türden salt entellektüalist bir öğretiyi savunmadığı; bu yetinin işlevi ve onunla ruhun diğer yetisi olan düşünme veya akıl yetisi arasındaki ilişkilerle ilgili olarak ona ve benzeri görüşü savunanlara göre, temelde yine entelektüalist olmakla birlikte, çok daha yumuşak, daha çoğulcu bir öğretiyi ortaya koymak peşinde olduğudur.</p>

  <p class="p0">&nbsp;</p>
</body>
</html>
