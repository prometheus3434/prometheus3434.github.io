<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block_10" id="id_Toc432298268">MÜZİKLERİN TARİHLERİ</h2>

  <p class="block_6">Müziğin tarihi, “serüvenlerle dolu bir yolculuk, yoksunluklar macerasıdır”.<sup class="calibre5"><sup class="noteref" id="back_note_9"><a class="calibre6" href="../Text/index_split_010.html#note_9" title="9">9</a></sup></sup> Kuşları çağıran ilk insanların şarkısı, ilk çobanların flütü, ilk avcıların yayı, ilk gökgürültülerinde duyulan tanrıların ruhları, ilkel çokseslilik, klasik kontrpuan, tonal armoni, on iki sesli müzik, caz, rap, elektronik müzik ve bugünün sampling’i arasındaki tek benzerlik, gürültüleri şekillendirme, güzel olanı kaosun içinden çıkarma hayalidir.</p>

  <p class="block_6">Bu ne bir ilerleme ne de gerilemedir; daha ziyade sosyal düzendeki değişimlerin öncüsü olan bir gerilim, bir çeşit duyudur.</p>

  <p class="block_6">Önümüzdeki bölümlerde müziğin <i class="calibre4">üç</i> ayrı dönem içinde, nasıl üç ayrı kanuna göre, üç özgül ekonomik örgütleme şekliyle kendini ifade ettiğini anlatacağım. Ve buna paralel olarak, üç ideolojinin, üç düzenin ardı ardına egemenlik sürdüğünü: din, imparatorluk ve ticaret düzenleri. Dönemlerin aralarında, bir sonraki döneme zemin hazırlayan karışıklık ve düzensizlik dönemleri oluyordu.</p>

  <p class="block_6">XX. yüzyılın başından itibaren dördüncü bir dönem başladı; <i class="calibre4">tekrara,</i> Amerikan zenci müziğinin potasında eriyen müziklerden oluşan, dünya gençliğinin müthiş talebine dayanan ve müziğin -önceleri maddi, sonraları maddi olmayan- kayıt ve dağıtım işlemlerini mümkün kılan yeni bir ekonomik organizasyonun desteklediği bir dönem.</p>

  <p class="block_6">Bu dönemlerin her birinde icra edilen müzik -onu anlayabilene- gelecek zamanların eskizini çiziyordu.</p>

  <p class="block_6">Örneğin XIX. yüzyıla ait politik düşünce tarzının tohumlarını XVIII. yüzyıl müziğinde neredeyse tamamıyla görebiliriz; XX. yüzyılın politik düzenlemesinin köklerini de XIX. yüzyılın müziğinde. Ve günümüz müziğinin aldığı çok yönlü biçimler, XXI. yüzyılda, melez bir dünyasallaşmayı, tüm korkuların eğlenceyle unutulacağı bir toplumu, tüm bilgilerin, insan ilişkilerinin ve sosyal bağlantıların paraya bağlı olacağı bir düzeni haber vermektedir.</p>

  <p class="block_6">Aynı zamanda ekonomide karşılık beklememeye ve kardeşliğe dayanan bir yol ayrımının da olabileceğini vaat etmekte.</p>

  <p class="block_6">Toplumun geri kalanıyla kurulan bu önsezisel denge bin bir ayrıntıyla teyit edilebilir. Örneğin, XV. yüzyılda Floransa müzisyenlerinin yarım ton fikrini kabullenmelerinin, İtalya’da daha zarif, daha özgür bir sınıfın -Rönesans tüccarlarının- habercisi olduğu fikrinin üzerinde durabiliriz: Orkestraların büyük ölçüde çoğalmasının, fabrikaların da çoğalmasına öncülük etmesinin bir rastlantı olmadığını, ya da müzik dağıtım yöntemlerinin sanayileştirilmesinin, tüm diğer nesnelerin seri halde üretilmesine önayak olduğunu söyleyebiliriz. 1913’te, savaşların ve XX. yüzyıl diktatörlüklerinin başlamasından hemen önce, Igor Stravinski’nin <i class="calibre4">Bahar Ayini</i>’ni yazmasının, böylelikle de gürültüyü müziğe katmış olmasının -Russolo’nun <i class="calibre4">Gürültü Sanatım</i> yazdığı yıl içinde- bir rastlantı olmadığını düşünebiliriz. Ravel’in Bolero’sunun son bölümünde tonalitenin kırılmasının (tekrarlamaların doruğunda iken), 1929’un Büyük Krizi’nden sadece birkaç ay önce skandal yaratmasına da aynı gözle bakabiliriz. Bunlara be-bop, rock, soul, reggae, free caz, techno ve rap müziklerinin, bir tür karşıtlama gibi, “derleme”lerin içinde eriyip gitmek yerine, şehirli gençlerin her isyan etme döneminden önceye rastlamasını da ekleyebiliriz.</p>

  <p class="block_6">Teknolojilerin sınırsız sayıdaki müziğin ve nesnenin bir araya gelmesini sağladığı, aynı zamanda da bunlara karşı ilgisizlik yarattığı bir zamanda, ticari malların kendi aralarında çok yoksul bir dil kullanmaya başladığı bir dönemde kimileri, müziğin bittiğine karar verebileceklerini zannettiler, başkalarının Tarih’in sonunun geldiğini ilan ettiği gibi: “Müzikal macera bitmiştir, işaret dili noktalanmıştır”.<sup class="calibre5"><sup class="noteref" id="back_note_10"><a class="calibre6" href="../Text/index_split_011.html#note_10" title="10">10</a></sup></sup></p>

  <p class="block_6">Ya, tam tersine, her şey yeni başlıyorsa? Ya başka müzikler bir kez daha başka toplumlara işaret etmekteyse? Ya, onlar sayesinde, geleceğe bir köprü kurup yenilikleri gözleyebileceksek?</p>

  <p class="block_6">İşte bu sorulara verdiğim ve ilerideki bölümlerde daha da derinlemesine yer alacak cevaplara bir ilk bakış:</p>

  <p class="block_5">Ayinler ve Kurbanlar</p>

  <p class="block_6">İnsanlığın şafağında, herkes şarkı söylüyor ve dans ediyordu. Oysa müzik yapmak, özel bir bilgi gerektirir, aynı zamanda herkese nasip olmayan, başka sanatçılarınkileri aşan yetenekler. Flüt çalmak, harp çalmak ve şarkı söylemek herkesin harcı değildir.</p>

  <p class="block_6">Hele hele müzikten yararlanarak iyileştirmek, avutmak, tanrılarla konuşmak.</p>

  <p class="block_6">Bu sebeple müzisyen olan ve olmayanı, yani sesleri yaratan ile onları dinleyeni ayırt etmek, hem ilk işbölümlerinin hem de ilk sosyal ayırımların başında gelir. Aynı anda şaman, doktor, arabulucu, papaz ve günah keçisi olabilen müzisyen, önce göçebe sonra da çiftçi şenliklerinde dualara eşlik eder. Bir toplumun ilk aynalarından, şiddetin de ilk katalizörlerinden biridir.</p>

  <p class="block_6">Ayrıca müziğin, kaynağını kurban ayinlerinden aldığını göstereceğim; önce eşlikçi, sonra taklitçi ve göstermelik olarak: Müzik, asgari fedakârlık ve uzlaşma biçimi, bir düzen mizanseni olarak, Tanrıların hükmünde insanların bir arada yaşayabileceğine dair bir kanıttır. Her zaman bedene hükmettiği, dansla, erginleme ayinleriyle ve aynı zamanda bilgelik yollarıyla ilişkili olduğu için, en eski toplumlardan beri hem dinsel bir güç, hem de yıkıma teşvik edici olarak kabul edilir.</p>

  <p class="block_6">Tek bir efsane yoktur ki, her yerde korunulması gereken bir tehdit gibi görülen gürültüye karşı, müzisyeni, koruyucu olarak tanımlamasın. <i class="calibre4">Tek bir efsane yoktur ki, müziği her tür sosyal düzendeki kurban eğretilemesi, kurban ayinlerinin göstergesi olarak gürültünün düzenlenmişi, evcilleştirilmişi, törenleştirilmişi şeklinde tanımlamasın.</i></p>

  <p class="block_6">Ayin yöneten ve kurban sunan bir rahip, bir iktidar ozanı, özgürlük habercisi, gökyüzü ile dünya arasında arabulucu olan müzisyen, kendisine tapan ve saygı duyan bir toplumun hem <i class="calibre4">içindedir</i> hem de <i class="calibre4">dışındadır</i> -toplumu öngörüleriyle ve öteye geçme çağrılarıyla tehdit ettiğinde. Aynı anda <i class="calibre4">dışlanmış</i> ve <i class="calibre4">insanüstü,</i> ayırıcı ve kavuşturucu, dilenci ve tanrı, şenlik ve dua örgütleyicisi olduğundan, o yeri <i class="calibre4">ayrı</i> dır. Bazı dinlerde, inananların müzisyenlerle aynı masada yemek yemeleri dahi yasaklanmıştır. Kimi dinler ise ona duyulan saygıyı daha iyi gösterebilmek için onu tecrit ederler.</p>

  <p class="block_5">İmparatorluklar ve Kentler</p>

  <p class="block_6">Sonraki dönemlerde, Antik çağların imparatorluklarında, görevler ayrılır: Müzisyen, hâlâ prens-tanrının emrindedir, ama artık rahip değildir. Şarkılarında efendisinin zaferini anlatır ve kendisine savaşta, tiyatroda eşlik eder. Prensin emrindeki köle</p>

  <p class="block_6">vasfıyla çoğu zaman dokunulmaz ve güvenilmez olan müzisyen, bazen prensin ta kendisi olur.</p>

  <p class="block_6">Müziğin Kötü’yü politik açıdan yönlendirmesine karşın, yeraltından yol alan ve yok edilmeye çalışılan bir başka müzik vardı: Bozguncu, popüler, esrik bir kült aracı ve sansür edilmemiş şiddetin ifadesi olan bir müzik.</p>

  <p class="block_6">Daha sonraları Avrupa’da, VI. yüzyıldan itibaren Batı Roma İmparatorluğu yeniden yapılanma girişiminde bulunduğunda müzik, başlıca güvenliğe dönüş ve zamana hükmetme mekânları olan manastırlara sığınır. Şarkılı tiyatro, müzikal Pasyon’a dönüşür. Charlemagne, yasalara da başvurarak Gregorius dinsel ezgisine dayatır, politik ve kültürel bütünlüğü şekillendirir: Müziği standartlaştırmak, siyasi birliği sağlamaya yardımcı olacaktır. Notalama sabitlenir, partisyonları elden ele dolaştırır, müziği müzisyenin bedeninden ayırır.</p>

  <p class="block_5">Jonglörler<sup class="calibre5"><sup class="noteref" id="back_note_11"><a class="calibre6" href="../Text/index_split_012.html#note_11" title="11">11</a></sup></sup> ve Trubadurlar<sup class="calibre5"><sup class="noteref" id="back_note_12"><a class="calibre6" href="../Text/index_split_013.html#note_12" title="12">12</a></sup></sup></p>

  <p class="block_6">Ortaçağda kilise müzisyenleri, müziğin temelini oturtmaya devam ederler; halkın müzikleriyle iktidarın müzikleri arasındaki ayırım derinleşir.</p>

  <p class="block_6">Halkın müzisyenleri olan <i class="calibre4">Jonglörler</i> aynı anda şarkıcı, dansçı, pandomimci, cambaz ve soytarıdırlar. Çok eski köylü danslarını canlandırır ve yeni nesillere aktarırlar.</p>

  <p class="block_6">Saray müzisyenleri olan <i class="calibre4">truverler</i><sup class="text_4"><sup class="noteref" id="back_note_13"><a class="calibre6" href="../Text/index_split_014.html#note_13" title="13">13</a></sup></sup> ve <i class="calibre4">trubadurlar,</i> çoğunlukla karmaşık bestelerini kendileri yapan, veya şiirlerini köy havalarına uyarlayan prenslerdir.</p>

  <p class="block_6">Müziğin tüketicileri ise ayırt edilemez bir biçimde tüm sosyal sınıflardan olabilirler: Şenliklerde ve düğünlerde köylü, azizlerin bayramlarında zanaatçı ve kalfa, yıllık şölenlerde ise soylu ve burjuva.</p>

  <p class="block_6">Şiddet, dindarlar ve prensler -rahipler ve polisler- tarafından yönetilir.</p>

  <p class="block_6">Ayin yöneten rahipler, jonglörler ve truverler arasında iletişim rahattır. Trubadurların son derece soyut bazı metinleri Jonglörler tarafından söylenir ve az çok değiştirilerek, köy şarkıları veya ayin haline gelir. Saray ise aksine, önemli günlerde halk şarkıları söylemeleri için jonglörlerin veya ayinler okumaları için kilise korolarının hizmetini para ile satın alır.</p>

  <p class="block_5">Hizmetliler, Menestreller<sup class="calibre5"><sup class="noteref" id="back_note_14"><a class="calibre6" href="../Text/index_split_015.html#note_14" title="14">14</a></sup></sup></p>

  <p class="block_6">XIV. yüzyılda kilise müziği, saray müziğine yaklaşır ve kiliselerde şarkı söyleme hakkını dahi yitiren halktan uzaklaşır. Saraylarda ise halkın sesini temsil eden Jonglörler uzaklaştırılır ve sadece maaşlı müzisyenler tarafından icra edilen partisyonlu müzikler dinlenmeye başlanır: Zaferleri kutlamak için ciddi şarkılar, balolar için dans parçaları, özel şapeller için ayin müzikleri. Müzisyenler, tonal müziğin porteye sıkıştırılmış notaları misali etrafları sarılmış, yönlendirilmiş, tek efendinin emrinde hizmetliler, menestreller olur çıkar. Popüler repertuarı kullanıp sokak şarkılarından yola çıkarak, çoksesli karmaşıklığın içinde tanınmaz hale getirilen motet ve ayinler yazmaya devam ederler. Ama duymak isteyenler, bu sahnenin ardındaki kırılmayı, bu teslimiyetin içindeki kaçışı duyabilir; müzisyenler endişeleri giderirken ihbar etmekte, baştan çıkarırken yok etmektedirler.</p>

  <p class="block_6">Derken menestrel, kendine yeni bir müşteri bulur: Tam gün çalışan müzisyenlerle hatta evdeki konserlerle bile yetinemeyen ticari şehir burjuvası.</p>

  <p class="block_5">Gösteri</p>

  <p class="block_6">“Gösteri”, XVI. yüzyılda tiyatrolara rakip olarak, oratoryo ve opera ile başlar. Bunu izleyen üç yüzyıl boyunca konser ve kabareler gelişecektir. Bunlar sayesinde müzikal gösteriler, değerleri piyasadaki diğer hizmetlerle karşılaştırılabilir bir piyasa hizmeti haline gelir. O zaman, ilk kez, bilgi karşılığında ödeme, bir süre sonra diğer eser üreticileri tarafından da talep edilecek telif hakkı kendini zorla kabul ettirir.</p>

  <p class="block_6">Piyasa, gitgide daha usta yorumcular dayatır. Gitgide daha fazla para alan orkestraların çaldığı eserler, daha görkemli hale gelir. Ta ki ahenksizlik başlayana kadar...</p>

  <p class="block_5">Kaydetmek ve Tekrarlamak</p>

  <p class="block_6">XIX. yüzyıl sonunda gramofonun icat edilmesi, müzik piyasasının daha da genişlemesini sağlar. Artık partisyon satın almaya veya konser salonlarında sıkışıp kalmaya gerek yoktur. Artık, gösteri, tekrarlanır. Kişisel bir dinleti için, seri halinde üretilmektedir. İşte yine müzik, yeni bir topluma işaret etmektedir: Seri üretimin, neredeyse aynı nesnelerin tekrarlarının, gençlik diktatörlüğünün, ticari mallarla çevrili, yan yana duran yalnızlıkların, dünya çapında yayılmış içedönük eğlencenin, korsanlığın ve kopyanın hâkim olduğu bir topluma. Şimdi <i class="calibre4">kültürel kapitalizmin,</i> muhtemelen talep yaratacak bir karşılıksızlık kisvesi altında iktidara gelmesini bekleyebiliriz.</p>

  <p class="block_6">Cep telefonuyla kendi başına konuşan biri yoksa eğer, şehir sokaklarında hemen hemen hiç insan sesi duyulmaz artık. Sesli bir cihaz bile, ticaret toplumunun sahtelikler okyanusunda anlamsız bir karışıklığa dönüşür; yıldızlar da, sonsuza dek tekrarlayan ürünlerden biri olarak, elden ele dolaşırlar. Bu değişimin en son noktası, insanların da seri halde üretilmesi, klonlanması olur; böylece insanlar arasındaki şiddetin sonu da, insan türünün katledilmesine varabilir.</p>

  <p class="block_5">Bestelemek</p>

  <p class="block_6">Bir felsefenin özü, açıkça ifade edilen sözlerde aranamayacağı gibi, gelecek hakkındaki bir düşüncenin özü de varoluşunda değil, kapatmaya çalıştığı yokluklarda aranmalıdır: Tekrarların boşluklarında, telif hakkının yeniden gündeme gelmesinde, eşzamanlı sürenin çoğalması sayesinde yeni bir gelecek belirmekte ve belirginleşmektedir.</p>

  <p class="block_6">Tekrarların ötesinde, anlamsızlık curcunasının ortasında müziğin dördüncü uygulaması ve beraberinde getirdiği yeni sosyal ilişkiler kendini gösterir: Doğaçlama, kendine sahip çıkma, <i class="calibre4">kompozisyon</i> (besteleme), bir çeşitliliğin ve bozgunculuğun ortaya çıkması, önce kendi sonra başkaları için doğaçlama eserler icra etme zevki: Mutlu etmekten mutlu olmak.</p>

  <p class="block_6">Değiş tokuşun yok olmasıyla, benzerliklerin ortadan kalkmasıyla birlikte müziğe yeni bir konum yaratmak için karmaşık ve eğreti girişimler ortaya çıkar: <i class="calibre4">yeni bir müzikten ziyade,</i> değiş tokuşun karşılıksızlığında var olan <i class="calibre4">yeni bir müzik yapma biçimi.</i></p>

  <p class="block_6">Müzisyen, kendi doğaçlamasından başka bir amacı olmaksızın, hem kişisel keyfi, hem de başkasına, başkalarına keyif verme zevki için önce kendisiyle iletişim içine girecektir.</p>

  <p class="block_6">Son olarak, icranın besteyi tuzağa düşürmemesi için, beste artık duyulmak için bile değil, sadece hayal edilmek üzere tasarlanacaktır. Kardeşlik vaatlerine içedönüklük tehdidi eklenecektir.</p>
</body>
</html>
