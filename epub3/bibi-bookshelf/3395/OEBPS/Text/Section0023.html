<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block_10" id="id_Toc432298282">TEKRARLAMA, GÜRÜLTÜLERİN ÖTESİNDE</h2>

  <p class="block_6">Bir kez daha müzik, kendisini aşan değişikliklerin habercisidir: Sessizlik, bütün biçimlerde kendisini yaratıcılara kabul ettirmeye çalışmaktadır; nesneler mümkün olan kullanımlarının ötesinde gelişirler -ölüme dek.</p>

  <p class="block_5">Tekrarlamayı Susturmak</p>

  <p class="block_6">Elitlerin gözünde başkalarının gürültüsü, her zaman tehdit veya zarar demektir. Ve her zaman şiddettir. Bu yüzden her zaman gürültüleri susturmak, ya da en azından kontrol altına almak istemişlerdir. Özellikle de, ortaya çıktığı günden beri, otomobilinkini. Halka açıldığında, tekrarlanan bir nesne olarak, otomobil şehre dayanılmaz bir gürültü getirir. Halk, artık sessizlik içinde yaşamak istemektedir. 31 Aralık 1911 tarihli kararnamenin 25. maddesi, korna çalma zorunluluğu getirirken belirtir: “Ancak uyarıcı tarafından çıkarılan ses, yerleşim bölgelerinde yaşayanları ve yoldan geçenleri rahatsız etmeyecek ve hayvanları korkutmayacak şiddette olmalıdır. Çoksesli kornaların, sirenlerin ve düdüklerin kullanımı yasaktır.”</p>

  <p class="block_6">Gürültü, gitgide daha az hoş görülmektedir. Fransa’nın Touring-Club’ü, 1928 yılında hükümetin, endüstriyel gürültülere ve trafik gürültülerine karşı global bir yasa çıkarmasını arzular. Parolası şudur: “Her bireyin sessizliği, herkesin rahatının sigortasıdır.” 1939 yılında Fransa’da, dünyada ilk kez bir trafik kanunu gürültüye kural koyar.</p>

  <p class="block_6">Aynı dönemde <i class="calibre4">Alman Radyosunun Kılavuzuna</i> Hitler şunları yazar: “Hoparlör olmasaydı eğer, asla Almanya’yı fethedemezdik.”</p>

  <p class="block_6">Gürültüyle mücadele, savaştan sonra yeniden başlar. 18 Şubat 1948 tarihli trafik kararnamesi açıkça belirler: Bebek arabaları ve el arabalarının dışında bütün araçlar, diğer araçlara ve yayalara yaklaştığını bildirmek amacıyla sesli bir uyarıcıyla donatılmalıdır. Bu uyarıcı, ulaşılabilir bir uzaklıkta bulunmalı ve sürücülerle yayalara, kenara çekilebilmeleri veya yol vermeleri için yeterli zaman tanıyacak biçimde kullanılmalıdır”.</p>

  <p class="block_6">Bir zaman sonra, en azından politik olarak en iyi kontrol edilen şehirlerde ve en kalkınmış ülkelerde gürültü, kaynağı ne olursa olsun, bir kirlilik sayılır. Sessizlik iyice yerleşir: Motorlar sessizleşir, gece gürültüleri yasaklanır, insanlar sessiz müzik dinlemek için veya telefon görüşmeleri için kapanırlar. Çocuk bağırtıları, yüksek sesler kapı çarpmaları, gürültüyle çalan çanlar, çekiç gibi ses çıkaran ayak sesleri duyulmaz olur. Halılarla döşenen ve ses geçirmez hale getirilen ofislerde görevliler ekranlarının karşısında gittikçe daha sessiz, bir klavye sesi bile olmaksızın çalışır.</p>

  <p class="block_6">Gürültü, her zamandan olduğundan daha fazla iktidarın tekeli olarak bazı anlarda ortaya yeniden çıkar: Eğlencenin içinde gizli şiddetin bir türevi olarak, veya sporda kazanılan bir zafer gecesinde, karnavalın yerine geçen bir öğe olarak -zaten karnaval da kurban sunma öncesinde yapılan Diyonisos şenliklerinin yerine geçen bir öğedir. Bunlar, hiyerarşilerin faytonların ardına saklandığı, zararsız bir sivil savaş eğretilemesinin bir süre için şehri dolaştığı ender zamanlardır. O zaman yapılabilecek tek şey bu gürültünün -veya bedensel ifadesinin, stadyumlardaki Meksika dalgasının- nasıl yayıldığını izlemek, böylece esas şiddetin bir salgın gibi nasıl yayılmış olabileceğini görmektir.</p>

  <p class="block_6">Halk balosu, <i class="calibre4">rave-party</i> -veya güncel taklitleri olan gece kulübü-, şiddetin hoş görülen diğer dışavurum alanlarıdır. Büyük perhizsiz ve kontrollü, tragedyasız bir karnaval sayılabilecek bu ortamlarda müzik, sadece iletişimsizliğin, yan yana duran dansçıların yalnızlığının ve zaten söz almak istemeyen insanlara söz hakkını yasaklayan yüksek sesin dayattığı sessizliğin bir maskesidir.</p>

  <p class="block_5">Yaratıcılardan Yararlanmak</p>

  <p class="block_6">Müziğin kaydedilmesi, kalıp veya <i class="calibre4">modellerden</i> yararlanarak başka nesnelerin de seri olarak üretileceğinin habercisidir: müzik katalogları, filmler, kitaplar, bilgisayar programları, araba veya diğer endüstriyel ürün planları, kimyasal veya biyolojik formüller, vs.</p>

  <p class="block_6"><i class="calibre4">Modelcilere</i> -yani bilgiyi <i class="calibre4">bir biçim üzerine basanlara</i>-, yeniliklerinin üretim veya satış adetlerine orantılı haklar tanımada hiç çıkarı olmayan endüstri, onlara toptan ödemeler yaparak bünyesine katmaya gayret gösterir. Böylelikle yaratma işlevi ile ona bağlı ücretlendirme, modelcilerin zararına olarak, sermaye sahipleri tarafından belirlenmektedir. Ne kadar zaman için?</p>

  <p class="block_6">Bir kez daha müzik, haberci olur: Bir süre sonra nesne bazında tekrardan, sanal tekrara geçerek, ekonominin kurallarından kurtulacak ve karşılıksız yaratmaya karşı mücadele başlatacaktır.</p>

  <p class="block_5">Yaşamları Biriktirmek</p>

  <p class="block_6">Tekrarlama, zamanı, hızla çoğalan nesneler halinde sınırsız olarak depolamayı mümkün kılar. İlk tekrarlama, yani paranın</p>

  <p class="block_6">tekrarlaması, her nesnenin diğerine göre fiyatı hakkında yapılacak pazarlık zamanını, tekrarlanmış bir nesne -madeni veya kâğıt para- olarak kısaltmıştır. Para, değiş tokuş için harcanan zamandan tasarruf ettirir.</p>

  <p class="block_6">Müziğin kaydedilmesi, ayin zamanının depolanmasına yol açar. Diğer zaman depolama biçimleri, başka nesnelerin icat edilip dağıtılmasıyla birlikte ortaya çıkar: Kitap, fotoğraf, sinema.</p>

  <p class="block_6">Ama kayıt, zamandan tasarruf ettirmemektedir. Kaydedilmiş bile olsa müziği dinleyebilmek için -kitabı da okuyabilmek için- sıkıştırılamayan bir zaman gerekmektedir. Müzik depoladıkça, dinlemek için daha fazla zamana ihtiyaç duyarız. Zaman kazanmak için yaratılan gramofon ve ardılları, böylelikle zamanın temel tüketicileri haline gelmiştir.</p>

  <p class="block_6">İşte tekrarın ana çelişkisi burada kendini gösterir: Herkes <i class="calibre4">çalıştığı süreyi, başkalarının zamanının kaydını satın alacak geliri kazanmak için</i> öyle bir harcar ki, bu gelirin kendisine sunduğu imkânları duyacak ve görecek zamanı kalmaz. Dinleyebileceğimizin üzerinde kayıt satın alırız. Dinlemek için zaman bulmayı istediğimiz, ve <i class="calibre4">dinlemiş olduğumuzu</i> hatırlamak istediğimiz kayıtları depolarız. Onları dinlemeden, öylece duraklatılmış, “kenara konmuş” o zamana hayat vermeden önce ölmeyeceğimize kendimizi inandırmak için, bu kayıtların sessiz istifine bakarız. <i class="calibre4">Yani müziğin depolanması, bir kez daha, ölüm korkusunu kovmaya çalışmaktır.</i></p>

  <p class="block_6">Daha genel olarak, ekonominin büyümeye devam etmek için, tüketebileceğimizden daha fazlasını satın almamıza, gelecekte kullanacağımız şeyler depolamamıza, fazlalıkları yığmamıza ihtiyacı vardır. Bunun için de eşyaların kullanılmamasını arzulatması, sadece biriktirmeyi bir zevk biçimi haline getirmesi ve herkesi bir koleksiyoncu gibi, bütün zevki avladıklarını seyretmekten ibaret olan birer Don Juan gibi davranmaya itmesi gerekir.</p>

  <p class="block_6">Eğer müziğin kaderi başka alanların başına gelecekleri bildiriyorsa -eğitim, sağlık, vs.- bilgi, milliyet, aşk, hayat, ölüm, hepsi sırası geldiğinde yavaş yavaş değiş tokuş tuzağına düşecektir: Bunların önce gösterileri, derken kopyaları, sonunda da stokları satılacaktır.</p>

  <p class="block_6">Ve maddi depolama nasılsa bir gün sınırına geleceği için - tıkanıklık, rafların dolması- teorik olarak bozulmayan ve sınırsız</p>

  <p class="block_6">sayıda mevcut olan fiili bir depolama sayesinde nesnenin kendisi dahi saf iziyle, yani modeliyle değiştirilecektir. Hayat, o zaman sonsuz bir hayali kütüphane yığınından başka bir şey olmayacaktır.</p>

  <p class="block_5">Ölüleri Depolamak</p>

  <p class="block_6">“Kullanımı”ndan en az ayrılabilecek eylem olan ölüm de, depolama sisteminden kaçamayacaktır.</p>

  <p class="block_6">İlk olarak, Batı toplumundaki “gösteri” fikri ölümden gelir. Ölüm düşüncesi, haç biçiminde, sonra da kralın boylu boyunca uzanmış biçiminde temsil edilerek öncelikle gerçekliğinden ayrılmıştır. Sonra mizansen haline gelir; sirk oyunları ve ortaçağ gizemlerinden, seri cinayetlere kadar röportajlarla ve dünya şiddetinin yeniden kurgulanmasıyla beslenen görsel-işitsel her tür gösteriyle satılır.</p>

  <p class="block_6">Bugün, yavaş yavaş, kendi ölümünü bir özgürlük eylemine, bir seçime, tüketilecek bir hizmete dönüştürme hakkı ortaya çıkmaktadır: Ötanazinin yavaş yavaş ve ihtiyatla yasallaşması ölümü ticari bir hizmete dönüştürme yolundadır; uç noktada bir Kaliforniya fantezisi olan, herkesin kendi ölüm mizansenini seçip satın alabileceği <i class="calibre4">suicide</i> moteller bu durumu yansıtır: acısız, neşeli, hüzünlü, tek başına, topluca, uzakta veya aile içinde, halkın arasında veya özel olarak, vs.</p>

  <p class="block_6">Henüz somutlaştırılmamış bir başka aşamada ölüm, diğer hizmetler gibi depolanabilecek bir nesneye dönüşebilir. Bu da özel bir biçimde ölme hakkı satın almayı işlemin yürürlüğe konmasından ayırmayı ve değişik ölüm haklarını, kendini öldürme yollarını ve kayıtlı ölümler biriktirmeyi gerektirecektir.</p>

  <p class="block_6">Ve son bir aşama olarak, klonlama sayesinde birçok kez yaşama hakkı doğabilir, dolayısıyla arka arkaya birçok ölüm hakkı da.</p>

  <p class="block_6">Ölümün bu şekilde tekrarlaması insana gerçekdışı gelebilir, çünkü her ölüm biçimi, tanımı itibariyle, diğerlerinden ayrıdır. Oysa ki ölümün tekrarlaması, bir şekilde şimdiden gerçekleşmiştir. İnsanları birkaç kez ölmek için haklar satın almaya teşvik etmek görünüşte zor olsa bile, onlara savunuldukları söylenerek, bu tür hakları finanse eden savunma bütçelerini onaylatmak çok daha kolaydır. Böylece şimdiden dünyayı birkaç bin kez yok</p>

  <p class="block_6">etme imkânına sahibiz -dolayısıyla da hayal edebileceğimiz en büyük toplu ölüm deposuna.</p>

  <p class="block_6">Bu toplu tekrarlamayı bir gün mutlaka bireysel bir tekrarlama izleyecektir. Doğu-Batı anlaşmazlığının ve dünyadaki anlaşmazlık risklerinin sona ermesi, nükleer silah depolarının yerine ötanazi özgürlüğünün, klonlamanın ve <i class="calibre4">suicide motel’ler'm</i> geçmesine neden olabilir. Şimdiden seri katillerin çoğalması, çocuklardan öldürücü bir şiddet taşması, ölüm arzusunun bir şekilde geri döndüğünü bildirir gibidir; jeopolitik gerilimle bilinçaltına atılmış bir şeye duyulan özlem gibi.</p>

  <p class="block_6">Kabul ediyorum ki ortaya çıkan sonuç gariptir: Silahlanma yarışı, intihar ve cinayet haklarından özel koleksiyon oluşturulmasına karşı herhalde en iyi, hatta tek korumaydı.</p>

  <p class="block_6"><i class="calibre4">Karnavalla Büyük Perhizin Kavgasının</i> bir köşesinde dört kişi, birbirinin aynı dört testiyi elden ele geçiriyorlar -tekrarlanan nesnelerin kullanılmaksızın değiş tokuşu. Ve onları kırıyorlar.</p>

  <p class="block_6">Bruegel, bu figürün saçmalığı vasıtasıyla, tekrarlamanın hızlandırılmasının yarattığı tehlikeleri bildirmektedir.</p>

  <p class="block_6">Başka bir şey yaratmak için, tekrarlamanın sonuna dek gitmesini mi istemek gerekir?</p>

  <p class="block_6">Ronde koşullarının meydana çıktığını görmeyi ummak için Büyük Perhiz Karnaval’ın ayağını mi kaydırmak?</p>

  <p class="block_">&nbsp;</p>
</body>
</html>
