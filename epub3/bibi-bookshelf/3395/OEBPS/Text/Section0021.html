<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block_10" id="id_Toc432298280">TEKRARLAMA ESTETİĞİ</h2>

  <p class="block_6">Tekrarlama, sadece gösteri müziğinin kaydedilmesi değildir. Aynı zamanda, bir zamanlar gösteri biçiminde olduğu gibi “tekrara” ve farklı bir biçimin doğumudur. İşte özellikleri:</p>

  <p class="block_5">Saflık Takıntısı</p>

  <p class="block_6">Plak kayıtlarının kaset, CD, DVD’ye kaydedilerek düzeltilme- leri yavaş yavaş gösteriden izler taşıyan hışırtıları ve parazitleri yok eder. Artık önemli olan, akustiğin klinik temizliği, her tür gösteriden uzak olmasıdır. Yeni estetik hatayı, tereddütü, paraziti saf dışı bırakır -yalnızca önemli bir konserin kaydı söz konusu değil ise. Eseri, soyut ve arıtılmış bir mükemmellikle eğlencenin, olayın dışında dondurur. Müziğin, tereddüt ve mırıldanma, doğaçlama ve eğlence olduğunu unutturur. Müzikal ideal, temizlik ve saflık olur, dinleyici de bir mühendis, bir teknisyen gibi davranmaya başlar.</p>

  <p class="block_6">Bu durum yeni bir yorumcu türü talep eder: Değişik ses hileleriyle sürekli geliştirilebilen kayıtlar yapabilecek cümle virtüözleri. Her tür montaj mümkün hale gelir. Örneğin Elizabeth Schwarzkopf, Kirşten Flagstad’a <i class="calibre4">Tristan ile İsolde</i> kaydında iki oktav daha tiz do’sunu “ödünç verir”!<sup class="calibre5"><sup class="noteref" id="back_note_122"><a class="calibre6" href="../Text/index_split_123.html#note_122" title="122">122</a></sup></sup> Glenn Gould, Bach’ın <i class="calibre4">Goldberg Çeşitlemeleri</i> yorumunun miksajını yaptırır. Londra ve Berlin senfoni orkestraları müzisyenleri, Janis Joplin’in veya Phil Collins’in, Madonna’nın veya Michel Jonasz’ın orkestraları, zaten sahnede ve stüdyoda aynı kişiler değillerdir.</p>

  <p class="block_6">Müzisyenler ve yorumcular artık iki sınıfa ayrılırlar: Bir tarafta kendilerini sadece uzaktan görebildiğimiz konserlerde yıldızlaştırılmış insan şeklinden çıkarılmış, oluşturulmuş, baştan yaratılmış, virtüözlük saflığı içinde tanrılaştırılmış, dijital tekniklerle abartılmış tekrarcılığın yıldızları; diğer tarafta müziğin “memurları”: Bir sınıftan diğerine yapılan bazı geçişler sonucunda gösterinin artakalanları.</p>

  <p class="block_5">Tekrarlanan Takıntı</p>

  <p class="block_6">Tekrarlamacı müzik, olsa olsa kendini tekrarlayan bir müziğe dönüşür.</p>

  <p class="block_6">1929’da Büyük Kriz’in habercisi olarak çıkagelen Ravel’in <i class="calibre4">Bolero’</i>su ahenksizlikle tekrarlanan bir melodiyi kırdığından beri, sanat müziği tekrarlamanın etrafında döner. Steve Reich, Philip Glass ve Terry Riley tekrarlamacı bir müziğe saplanırlar. 1966’da Terry Riley’nin <i class="calibre4">in</i> C’si (do majör tonunda) yorumcuların, tekrarlanacak olan 53 motifi hep birlikte ama diledikleri biçimde çalmalarını gerektirmektedir! Reich’ın 1969 tarihli <i class="calibre4">Four Organs</i> adlı eserinde dört elektrikli org, aynı akora bağlanıp kalır ve daha uzun veya kısa notalar üst üste binerek besteyi oluşturur. 1985’te aynı bestecinin <i class="calibre4">New York Counterpoint</i> adlı eserinde, on iki klarnet birbirini tekrarlar.</p>

  <p class="block_6">Tekrar, popüler müzikte de her yerdedir. “Derleme” adi altında sayısız şarkı, aşağı yukarı aynı temaları tekrarlar, şarkıcılar sürekli birbirini taklit eder.</p>

  <p class="block_6">Cazla beraber ritim bile tekrar haline gelmiştir: <i class="calibre4">rave-party</i> lerde çalınan <i class="calibre4">techno</i> müzik, kendisinin bir başkaldırı olduğunu zanneder, oysa bütün yaptığı, tekrarcı bir dünyayla bütünleşme sürecine estetik bir boyut kazandırmaktır. <i class="calibre4">Techno,</i> 1989’da Detroit’te başlar. Disc-jockey’ler, bilgisayarda karıştıracakları timsal eşantiyon bazları ve ritim kutularıyla Amerikan otomobil endüstrisinin harabe fabrikalarında eğlenceler düzenlemeye gelmektedirler. Tekrarlanan ritim (dakika başına vuruş ile hesaplanır), ses şiddeti ve sözün yokluğu, orada makine gürültülerinin yerini almayı amaçlar: Bu da işsizliğe meydan okumak, insanların ve şehrin kalbinin hâlâ attığını hatırlatmak içindir. <i class="calibre4">Raver</i> lar karışımları ve “yolculukları” düzenleyen “DJ”lerin yönetiminde, az veya çok “asit” eşliğinde eğlenceden eğlenceye buluşmaktadırlar. Derrick May, Cari Craig, Jeff Mills inatçı olduğu kadar umutsuz, dünyayı kabul etmeyi veya sadece ona bakmayı reddeden bir gençliği bu yolla dans ettirirler.</p>

  <p class="block_5">Bilimci Tutku</p>

  <p class="block_6">Sanat müziği, hayatın gürültüleri ile birlikte oyun haline gelir. 1913’te Russolo, “mağazaların sürmeli kapılarından, kalabalıkların şamatalarından, değişik garlardaki, demirhanelerdeki, imalathanelerdeki, matbaalardaki, elektrik fabrikalarındaki, yeraltı demiryollarındaki patırtılardan ve modern savaşın kesinlikle yeni olan gürültülerinden” söz etmektedir. Titreşimlerden, bağırtılardan, ıslıklardan oluşan bir orkestra yaratır. Kimi zaman müzisyenler, klasik enstrümanlarla makinelerin seslerini taklit etmeye uğraşırlar. 1924’te <i class="calibre4">Pacific 231</i> adlı eserinde Arthur Honegger, lokomotif tekerleklerinin ritmindeki hızlanma ve yavaşlama duygusunu yaratmaya çalışır. Devasa, gürültülü, insanları ve meslekleri silip süpüren endüstri, 1925’te Sergey Prokofyev’in <i class="calibre4">Çelik Adım</i> adlı eserine ilham kaynağı olur. Aleksandr Mosolov <i class="calibre4">Çelik Dökümhanesini</i> besteler, Carlos Châvez de <i class="calibre4">Caballos de Vapor</i> u. Kimileri endüstriyel gürültüleri orkestra enstrümanları ile birleştirirler: 1926’da Amerikalı George Antheil, uçak pervanelerinin eşlik ettiği <i class="calibre4">Ballet mecanique i</i> besteler.</p>

  <p class="block_6">İki savaş arasında Viyana’daki çabalarını sürdüren sanat müziği, bu arada popüler müzikten farklı olan tarzıyla tekrara yeni bir estetik tanım getirecektir: aynı anda bilimsel, evrensel, soyut ve tesadüfi.</p>

  <p class="block_6">Neredeyse üç yüz yıldır duraklamış olan enstrüman yaratım ve üretimi, yeniden başlar. Yeni enstrümanlar sundukları olanaklar sayesinde -Jean-François Lyotard’ın tanımıyla “gerçekleşen teori”- o güne dek duyulmamış, yenilenmiş bir sentaksa sahip bir müziğin doğuşuna katkıda bulunurlar. Önce Martenot dalgaları gelir; 1928’de icat edilmiş bu ilk elektronik enstrümanda ses, gruplanmış iki ana devreki vuruşlarla meydana çıkar. Bu, bir senfoni orkestrasına kabul edilen tek elektronik enstrümandır. Ardından, 1957’de Matthews tarafından icat edilen sesin sayısallaştırılması 1959’da <i class="calibre4">Music III</i> sayesinde daha önceden varolan programları birleştirerek müzik yapmayı sağlayan ilk derleyicinin üretilmesine izin verir. Evrensel lisan yaratılmıştır: iki sayıya dayanan dil: Pierre Henry ve Pierre Schaeffer, Fransa’daki ilk kullanıcılarıdır. Bilgisayar için yazılan ilk senfonik eser, Pierre Boulez’nin Repons’udur. Onu başka eserler izler. Müzik, bir partisyona ve bir şefe itaat etmek yerine önceden tespit edilmiş</p>

  <p class="block_6">programların, istatistiksel yasaları olan rasgele bir dünyanın tesadüflerine emanet edilmiştir.</p>

  <p class="block_6">Sanat müziği böylece, tınının ve mekânın, mimarinin ve müziğin iç içe geçtiği bilimsel bir lisan bulduğunu zanneder. Pierre Boulez bu konu ile ilgili şunları yazar: “Bizim devrimiz, birkaç nesil boyunca geleceğin şaheserlerini yaratacak yeni bir lisan oluşturmakla ve düzenlemekle meşgul olacaktır”. Mimarlık eğitimi almış olan bir başka müzisyen, Iannis Xenakis, şunu belirtir: “Müzik, düşünceler bağlamında bilimlerle birleşmiştir. Yani bilimler ve sanatlar arasında kopukluk yoktur. Artık müzisyen, felsefi tezler ve global mimariler yaratan, yapı ve biçim kartelleri üreten bir tez üreticisi olmak zorundadır.” Müzik, bütün bilimlerin genel teorisi, gelecek bilimin öncüsü olmayı arzulamaktadır. Yine Xenakis şunları söyler: “Müzisyenler, XIX. yüzyıl fiziği konusunda, sadece müziğin duyduğu ve müzik aracılığıyla duyulan ihtiyaçlar için gazların kinetik teorisinin soyut yapısını yaratabilirlerdi...” Ve hatta: “Bu şekilde iğdiş edilmiş felsefeden uzaklaştırılan bir öncü olarak müzikal düşünce, fizik ve matematik alanındaki düşüncelere göre çok geride kalmıştır. Bu düşünceleri Pythagorasçı doğuş zamanındaki gibi tekrar yönlendirmesi için, müziğin onlara yetişmesinin şart olduğuna karar verdik.” Yeniden bilimin öncüsü haline gelen müzik, melodik bir iz, bedensel veya zihinsel bir ifade olmaksızın, soyut bir alanda hareket etmek zorundadır. Bilimsel olması istendiği için her şeyi birleştirmek amacıyla özgüllüğünü hafifletir ve sentaksını azaltır. Stockhausen bunu doğrular: “Sonuç olarak her şeyi birleştirmek istiyorum!” Müzik, taklit edilemeyen ve gizemli bir soyut özgüllüğün arayışıdır (Stockhausen ayrıca “Stili kolay taklit edilen her şey bende kuşku uyandırır”<sup class="calibre5"><sup class="noteref" id="back_note_123"><a class="calibre6" href="../Text/index_split_124.html#note_123" title="123">123</a></sup></sup> der).</p>

  <p class="block_5">Tekrarlamanın Dünyasallaştırılması</p>

  <p class="block_6">Uluslararası bir estetik, sayısal bir esperanto arayışıyla, müziği, bilimleri ve teknolojileri birbirine katan aldatıcı bir dünyasal birlik umuduyla ulusal kültürel geleneklerin önüne geçerek yerleşir.</p>

  <p class="block_6">Bu bağlamda sanatsal ve popüler müzikler, tutkularının evrenselliğinde bir araya gelir. Eğlence sektöründeki en büyüklerin sloganları, müzik teorisyenlerinin konuşmalarına ancak bu kadar yakın olabilir. Time Warner bildirir: <i class="calibre4">“The world is our audience"</i><sup class="text_4"><sup class="noteref" id="back_note_124"><a class="calibre6" href="../Text/index_split_125.html#note_124" title="124">124</a></sup></sup><i class="calibre4">-,</i> Sony önerir: “<i class="calibre4">Think globally, act locally”</i><sup class="text_4"><sup class="noteref" id="back_note_125"><a class="calibre6" href="../Text/index_split_126.html#note_125" title="125">125</a></sup></sup><i class="calibre4">-,</i> ve BMG kendine <i class="calibre4">“to globalize local repertoire</i>”<sup class="calibre5"><sup class="noteref" id="back_note_126"><a class="calibre6" href="../Text/index_split_127.html#note_126" title="126">126</a></sup></sup> misyonu edinir...</p>

  <p class="block_6">Böylece müzik, geçen yüzyıla ait ütopik amaçlarından birini gerçekleştirmiş olur: Evrensel lisan haline gelmek. Dünya çapında öyle bir bütün yaratır ki, hit-parade’lar bir bölgeden diğerine gitgide birbirine daha çok benzer; kulüplerde, asansörlerde, havaalanlarında, radyolarda duyulan müzikler, dünyanın her köşesinde aynı olur; bir melodi, birkaç hafta içinde yayılır ve bir o kadar hızlı yok olur. Dünyaca kabul görmek üzere yaratılan <i class="calibre4">boys band’</i>ler ve diğer <i class="calibre4">Spice girl’</i>ler, gençliğin standartlaştırılmış bir yüzünü aksettirirken, klip ve sinema vasıtasıyla diğer eğlencelere karışır.</p>

  <p class="block_6">Dünyanın kalbi artık, tekrarcı bir sosyal düzen enstrümanı olan, ama asla tümüyle kontrol altına alınamayan ve gerçek bir fon gürültüsü olan ateşli bir müziğin ritmiyle atmaya başlar.</p>
</body>
</html>
