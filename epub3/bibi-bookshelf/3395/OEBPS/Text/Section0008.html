<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block_10" id="id_Toc432298269">UNUTMAK, İNANMAK, SUSMAK</h2>

  <p class="block_6">Halkın ve tanrıların yarattığı, rahiplere, ardından prenslere hizmet veren, sonra da ürün haline getirilen müzik, bütün diğer insani faaliyetlerden önce kutsallığın bozulmasına tanık olur. Öncelikle, beden faaliyetlerinin nasıl disiplin altına alındığını, çalışmalarda nasıl uzmanlaşıldığını, gösterilerin nasıl sattığını, saf bilgi biçiminde potansiyel stoklar düzenlenmeden önce seri halinde üretilen kayıtların nasıl çoğaldığını gösterir. Böylece sah- te-gerçek, sahte-yeni mallar olmazsa, hiçbir şeyin geçerli olmayacağı tekrarcı bir dünyasallaşmayı haber verir.</p>

  <p class="block_6">Tarihin sonu mu? Primal<sup class="calibre5"><sup class="noteref" id="back_note_15"><a class="calibre6" href="../Text/index_split_016.html#note_15" title="15">15</a></sup></sup> şiddete dönüş mü?</p>

  <p class="block_6">Bu konuda müzik son derece güncel; bu saf işaret, geleceğin başlıca çelişkilerinden birini açığa vuruyor: Hiçbir toplum, içinde belli farklar biçimlendirmeden sürekliliğini sağlayamazken, hiçbir ticari ekonomi de, bu farkları seri halinde kopyalanmış ürünlere indirgemeden kendini geliştiremez.</p>

  <p class="block_6">Demek ki müzik öncelikle yarının toplumlarının ana çelişkilerini duyuruyor: <i class="calibre4">Farklılığın yasaklandığı bir mantıkta kaybolan farklılığın endişeli arayışı.</i></p>

  <p class="block_">&nbsp;</p>

  <p class="block_6">Müzik, dinin egemen olduğu toplumlarda ve sonra da imparatorluklarda, şiddet tehdidini <i class="calibre4">unutturmak</i> amacıyla kullanılıp üretiliyormuş gibiydi. Satışa ilk çıkışında ise dünyanın ahengine ve ticari gücün yasallığına <i class="calibre4">inandırmak</i> amacıyla kullanıldı. Endüstri toplumunda seri halinde tekrarcı müzik üretilerek, geriye kalan insan gürültülerini sansürlemeye yönelik <i class="calibre4">susturucu</i> vazifesi gördü.</p>

  <p class="block_6">En eski toplumlarda, iktidar, <i class="calibre4">tehdidi unutturmak</i> istediğinde müzik, günah keçisinin kurban edilme eğretilemesi oluyordu. Müziği, <i class="calibre4">inandırmak</i> amacıyla kullanmak istediği zaman onu mizansen, değiş tokuş düzeninin <i class="calibre4">gösterisi</i> haline getirdi. <i class="calibre4">Susturmak</i> için kullandığında ise çoğaltıldı ve kurallara bağlandı - <i class="calibre4">tekrarlama.</i></p>

  <p class="block_6"><i class="calibre4">Unutturmak, inandırmak, susturmak:</i> Her üçünde de müzik bir iktidar biçimiydi - korkuyu ve şiddeti unutturmak söz konusu olduğunda kutsal; düzene ve ahenge inandırmak söz konusu olduğunda gösterici; itiraz edenleri susturmak gerektiğinde ise tekrarcı.</p>

  <p class="block_6">Her seferinde müzik kurtulur, teslimiyeti reddeder, yürürlükteki kanunun yıkıcılığını ve yeni bir iktidar biçiminin yakın olduğunu bildirir.</p>

  <p class="block_6"><i class="calibre4">Şiddete karşı ayin. Korkuya karşı berraklık. Ahenge karşı iktidar -</i> düzenleri, yenilerini kurmak için yıkan gürültüler: korku, berraklık, iktidar ve ötesinde, özgürlük.</p>

  <p class="block_6">Bu dört kelime, net bir biçimde Carlos Castaneda’nın sözünü ettiği dört öğrenim aşamasına işaret ediyor. Bu benzerlik rastlantısal değil: Müzik de, esrar gibi, bir baş dönmesi süreci, bir kendini aşma aracı, bir yolculuk daveti, bir coşku kaynağıdır. Müzik içgüdüdür, kurban edilmedir, bilginin yoludur, topluluğa giriş yoludur, aynı mantar gibi.</p>

  <p class="block_6">Yaqui büyücüsü genç öğrencisine şu sözleri söylerken acaba müzikten mi, yoksa uyuşturucudan mi bahsetmektedir? “Bir insan öğrenmeye başladığında, amaçları hiçbir zaman berrak değildir. Maksadı belirsiz, niyetleri bulanıktır. Asla gerçekleşmeyecek şeyleri elde etmek ister, çünkü öğrenimin gerektirdiği zor çalışma hakkında hiçbir şey bilmez. Öğrenmeye ağır ağır başlar, önce parça parça, sonra büyük lokmalar halinde. Ve bir süre sonra öğrendikleri, asla önceden düşündüklerine veya hayal ettiklerine benzemez, böylece yavaş yavaş korku sarar içini. Öğrenmek asla düşündüğümüz gibi değildir. Öğrenimin her evresi yeni bir sınav içerir, ve insanın hissettiği korku büyür, imkânsız, acımasız (...). Sonra birden, insanın artık korku hissetmediği bir zaman geliverir; sabırsızlığın, ruhunun berraklığını bozmasına izin vermez artık, gücün cazibesine kapılmaz (...). Eğer insan kaderinin peşine düşerse, işte o zaman bilgin olur,</p>

  <p class="block_6">yeter ki o son, yenilmez düşmanına karşı o son, kısa savaşı versin. O berraklık, güç ve bilgi ani yetecektir... ?”<sup class="calibre5"><sup class="noteref" id="back_note_16"><a class="calibre6" href="../Text/index_split_017.html#note_16" title="16">16</a></sup></sup></p>

  <p class="block_6">Don Juan Mateus’un tarif ettiği, peyote ile gelen bilgi, şamanın trans halindeyken öğrendiklerine, uyuşturucuyla elde ettiği güce, müzisyenin içinde var olan sanata birer göndermedir.</p>

  <p class="block_">&nbsp;</p>
</body>
</html>
