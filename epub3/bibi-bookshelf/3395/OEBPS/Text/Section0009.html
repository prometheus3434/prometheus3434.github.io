<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_10" id="id_Toc432298270">Kurban Etmek</h1>

  <p class="block_6">Şenlik ve tövbe, şiddet ve ahenk...</p>

  <p class="block_6">XVI. yüzyılda yaşlı Flaman ressam Pieter Bruegel tarafından resmedilmiş <i class="calibre4">Karnavalla Büyük Perhizin Kavgast’na</i> dikkatlice bakın.<sup class="calibre5"><sup class="noteref" id="back_note_17"><a class="calibre6" href="../Text/index_split_018.html#note_17" title="17">17</a></sup></sup> Bu tablo, anlatacağım hikâyeyi olduğu gibi içermektedir.</p>

  <p class="block_6">İki gücün kararsızlığıyla, iki tören alayı, iki cephe, iki yaşam, dünyanın iki hali görünüyor ve bir ışık kaynağı ile karanlık bir kuyu yanında karşı karşıya geliyorlar. Etraflarında günlük işlerini yapan insanlar, bir satıcının standı, garip bir toplantı, bir kilisenin kapısında gürültü yaparak oynayan çocuklar, bir tövbekâr alayı, gizli bir dinamiğin figürlerini oluşturuyor: Müziğin ve iktidarın dinamiği.</p>

  <p class="block_6">Dini bir kural olan büyük perhiz ile perhizin şenliklerde ihlal edilmesi arasındaki çatışmayı gösteren bu dâhice ve sert tablonun ardında, insanlık hallerinin akla gelebilen her şekli gizlenmiş. Fakirler, kendilerini komik bir çadırın etrafında saklamış eğleniyorlar; zenginler büyük perhizde ve kilisenin basamaklarında sıralanmış dilencilere tevazuyla sadaka vererek merhametlerini gösteriyorlar. Karnaval alayı içinde, yüzünü çirkinleştiren bir maskenin kaygılandırıcı ve acınacak hale getirdiği bir müzisyen, zar oyuncularının yanında duruyor. Ahenk ve ahenksizlik. Düzen ve düzensizlik. Müzik ve gürültü.</p>

  <p class="block_6">Neşeli sefalet ile asık suratlı güç, şenliğe çevrilmiş mutsuzluk ile tövbekârlık makyajı yapılmış zenginlik arasındaki bu sembolik çatışmada, Batı sanatında belki ilk kez Bruegel, sadece görülecek değil, aynı zamanda ve daha ziyade duyulacak bir malzeme sunuyor.</p>

  <p class="block_6">İnsanlar arası anlaşmazlıklarda, bir şenliğin yok edilmesinde, sessizliğin sağır edici zaferinde duyulacak gürültüler üzerine olağanüstü bir düşünce malzemesi.</p>

  <p class="block_6">Bir düşünce malzemesi mi? Daha ziyade bir kehanet. Belirsiz ve çok biçimli. Bu kehanetin içinde, politika ve ekonomi tarafından kurulan tuzaklarında kıvranan müziğin izleyeceği yolu okuyabilmek isterim.</p>

  <p class="block_6"><i class="calibre4">Karnavalla Büyük Perhizin Kavgası,</i> iki temel politik stratejinin, iki karşıt kültürel ve ideolojik düzenin çarpışmasıdır: Belli bir gün için seçilen kurban vasıtasıyla, mutsuzluğu katlanılabilir kılmak adına <i class="calibre4">şenlik</i>; günlük yaşamdan uzaklaşma ve sonsuzluk vaadiyle de her şeyi kabullendirmek için <i class="calibre4">ciddiyet:</i> günah keçisi ve tövbekârlık. Gürültü ve sessizlik.</p>

  <p class="block_6">Bruegel bu sahneyi canlı bir ortamda kurgulamış: Oyun ve iş sesleri; kahkahalar, şikâyetler, şarkılar, çağrılar, mırıltılar, çeşmeler ve rüzgârlar. Günümüzde neredeyse hepsi yok olmuş veya duyulmaz hale gelmiş sesler. Paskalya ve Rameaux<sup class="calibre5"><sup class="noteref" id="back_note_18"><a class="calibre6" href="../Text/index_split_019.html#note_18" title="18">18</a></sup></sup> arasında, acı ve kurtuluş arasında iki yüz kişi, iç içe geçmiş mevsimler.</p>

  <p class="block_6">Sıradışılığın olduğu kadar uyumun da arkeolojisi: Burjuvalar ve tövbekârlar dışında her şahısta fiziksel bir sakatlık, dönemin sefaleti göze çarpıyor. Farklılıkların ve gürültülerin haritası. Uzaysal ve sesli patoloji. Ekonomik ve politik düzende yapılacak değişikliklerin bildirisi.</p>

  <p class="block_6">Bruegel, gürültülerin ve farklılıkların, sessizliğin ve isimsizliğin derin yapısını kavramıştı. İki temel toplumsal olgu - kural ve şenlik- arasında çıkacak çarpışmayı bildiriyordu.</p>

  <p class="block_6">Açıkça görülüyor ki yanılmıyordu: O, resim yaptığı dönemde V. Karl, İberya Yarımadası’nda Flaman yasasını yürürlüğe koyduktan sonra Yuste’de ölür. İspanyol diktatörlüğünü ıstırap içindeki Hollanda’ya dayatan oğlu II. Felipe ise kendisini Escorial’e kapatır.</p>

  <p class="block_6">Karnaval, bir fıçı üzerine ata biner gibi oturmuş, et yiyen ve bütün yasakları çiğneyen asi ve alaycı bir adamdır. Büyük Perhiz ise başında kibar şapkasıyla hiç de çekici olmayan bir kadındır.</p>

  <p class="block_6">Yobaz, dişil ve İspanyol kent ciddiyeti, pagan, eril ve Flaman karakterli köylü coşkusuna baskın çıkıyor.</p>

  <p class="block_6">Bu değişim sırasında din artık sadece bir düzen aracı, siyasi iktidarın desteği, çekilen ıstıraplar için bir gerekçe ve gençlik terbiyecisi olmuşken Bruegel, ayindeki şenliği, kurban törenindeki karnavalı yok etmek için verilen altı yüzyıllık bir savaşı duyuruyor: kendinden üç yüzyıl öncesini ve üç yüzyıl sonrasını.</p>

  <p class="block_6">Kendinden üç yüzyıl öncesi, yani kilisenin müzisyen ve dansçıları evcilleştirdiği zamanlar. Kendinden üç yüzyıl sonrası, yani ekonomi-politiğin müzisyenleri evcilleştirme işini devralıp, diğer bir deyişle, kendi müzik ve gürültülerini dayattığı bir dönemdi.</p>

  <p class="block_6">Dolayısıyla bu tabloda müzik hemen hiç görülmemesine rağmen -eğer hayalet ikiziyle birlikte dolaşan maskeli bir müzisyeni saymazsak- yine de politika ve parayla karşı karşıya gelişinin özü yeterince göze çarpıyor: Kurban pandomimi, tövbekârın tesellisi, şiddetin yönlendirilmesi, farklılıkların üretimi, gürültünün yüceltilmesi, iktidarın ayrıcalığı.</p>

  <p class="block_6">Ama buyurun resme daha yakından bakın: Sanki bir kuyunun -bir felaket noktasının, evrendeki bir anaforun- çevresinde muazzam bir çatışma oluyormuş gibi.</p>

  <p class="block_6">İki sosyal düzen, iki güç arasında bir çatışma. Yoksulluk her iki tarafta mevcut: Birinde boyun eğmiş, diğerinde başkaldırmış.</p>

  <p class="block_6">Bir tarafta soğuk, karanlık ve yalnız; diğerinde sıcak, aydınlık ve dayanışma içinde.</p>

  <p class="block_6">Müziğe gelince, o tek bir tarafta: Aydınlığın tarafında. Orada, bir pagan sunağı gibi görünen çadırın yanı başında. Orada, zarların ve oyun kartlarının yanında duruyor; ayin ve duanın sınırında kırılgan bir şekil, kaderin kıyısında kararsız bir düzen, ahenksizliğin sınırında bir ahenk, aynı anda eğlence ve bilim, dua ve bahis.</p>

  <p class="block_6">Uzaklarda ise, sessizlik. Yoksulluğun, zenginliğin sessizliği. Umutsuzluğun sessizliği. Horgörünün sessizliği.</p>

  <p class="block_6">Tabii eğer kilise çıkışında tövbekârlara bir “cehennem duası” eşlik etmiyorsa. Ya da uzakta, meydanın öte yanında gizlenmiş bir müzisyen ronde’a<sup class="calibre5"><sup class="noteref" id="back_note_19"><a class="calibre6" href="../Text/index_split_020.html#note_19" title="19">19</a></sup></sup> ritim vermiyorsa.</p>

  <p class="block_6">Bu tabloda daha başka şeyler ve çok daha fazlası var: Müzik hakkında düşündürerek, ekonomi-politiğin olası dört biçimini görme imkânı sağlıyor. Müzik, pagan kurban törenine benzeyen <i class="calibre4">eğlenceye</i> ve karnaval <i class="calibre4">maskeleri</i> takmış bir alaya eşlik ediyor. Ama görmesini bilenler için, müzik <i class="calibre4">tövbekarların</i> alayında ve ronde’da da mevcut.</p>

  <p class="block_6">Eğlence, maskeliler, tövbekârlar, ronde: kuyu ve tezgâh, ölüm ve mal çevresinde dönen dört simge. Müziğin dört olası durumu ve bir toplumun alabileceği dört şekil.</p>

  <p class="block_6">Batı resim sanatının en değerli eserlerinden birinde, müzik ve dünya düzeni hakkında düşündürücü ögeler olması şaşırtıcı gelebilir. Bunu ilk fark ettiğim zaman çok şaşırmıştım, hâlâ da şaşırırım. Eseri tesadüfen gördükten sonra, geliştirdiğim bir düşünce olabilir miydi bu? Sanmıyorum. Bruegel hiçbir şeyi tesadüfe bırakmamıştır, ne bu eserinde, ne de <i class="calibre4">Dulle Griet, Masumların Katliamı</i> ya da <i class="calibre4">Körler Meseli’</i>nde. İşte bu yüzden gürültünün alabileceği değişik biçimler üzerinde düşünürken, güçler ile arasındaki ilişkiyi duymaması mümkün olamazdı.</p>

  <p class="block_6">Bütün olasılıkları kabataslak çizerek, tarihsel bir <i class="calibre4">anlam</i> aramamamız gerektiğini göstermiş; figürlerin ve grupların halka halinde, bulanık bir biçimde iç içe geçmiş olmaları buna işaret ediyor. Yapmamız gereken önce ayinlerin yaratıcısı, sonra düzenin görüntüsü ve nihayet Büyük Perhiz’in tarafına geçen müzikleri dinlemek ve acımak. Sonunda tezgâhtaki, yenmesi kaçınılmaz bir balık gibi satışa çıkmadan önce.</p>
</body>
</html>
