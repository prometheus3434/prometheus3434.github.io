<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block_10" id="id_Toc432298281">TEKRARCI MÜZİĞİN İŞLEVİ</h2>

  <p class="block_5">Yalnızlığı Doldurmak</p>

  <p class="block_6">Gelişmiş ülkelerde temel korku sefillik değil, fazlasıyla yalnız olmaktır. Müzik de her yalnız kişiye tek başına olmadığı inancını verir: Müziğin şu veya bu şekilde varlığı, bir başkasının varlığı, ikinci hayat sigortasıdır.</p>

  <p class="block_6">1960’a doğru Amerikalı müzisyen John Cage şunları yazar: “Öyle ya da böyle bir mefruşat müziği, yani etraftaki gürültülerin parçası olacak, onları dikkate alacak bir müzik yaratmak gerekmektedir. Bu müziğin ezgisel olacağını tahmin ederim, çatal ve bıçak gürültülerini, onları yönetmeden, kendini zorla kabul ettirmeden yumuşatacaktır. Misafirlerin bazen ağır gelebilen sessizliklerini döşeyecektir. Onları güncel sıradanlıklardan kurtaracaktır. Aynı zamanda patavatsızca oyuna giren sokak gürültülerini etkisiz duruma getirecektir. Dolayısıyla bir ihtiyacı karşılayacaktır.”<sup class="calibre5"><sup class="noteref" id="back_note_127"><a class="calibre6" href="../Text/index_split_128.html#note_127" title="127">127</a></sup></sup></p>

  <p class="block_6">Böylece müzik, fon gürültüsü biçimini alır; güncel hayatın gittikçe daha geniş ve gevşek alanlarına girer: asansörler, fabrikalar, ofisler, oteller, uçaklar, arabalar, bilgisayarlar, dükkânlar, kafeler, stadyumlar, parklar, salonlar, mezarlıklar, klinikler, köpek yetiştirme yerleri, bankalar, havuzlar, restoranlar...</p>

  <p class="block_6">Böylece tekrarlamanın isabetli düğüm noktası olan Muzak, bir zafer kazanır, çünkü 1922’den beri müziğin, nerede olursa olsun ve her seferinde kendine özgü bir şekilde, hayatı zorunlu olarak istila etmesi gerektiğini bildirmektedir. 1975’te şirketin bir sorumlusu, David O’Neill, açıkça şöyle demişti:</p>

  <p class="block_6">“Biz müzik satmıyoruz, programlamalar satıyoruz. Örneğin bir restoranın kahvaltı programları genellikle fazla nefesli bakır çalgı içermeyen yeniliklerden ibarettir. Öğle yemeği için çoğunlukla yaylı enstrümanların eşlik ettiği şarkılar vardır. Bir fabrika ya da ofis için, müzik akışını mesleki yorgunluğa karşı düzenlemek gerekir. İşçi sabah geldiğinde genellikle keyifli olur, müzik de sakin. Saat on buçuğa doğru kendini biraz yorgun, gergin hissetmeye başlar, bu yüzden uygun bir müzikle ona biraz enerji veririz. Akşamüzerine doğru muhtemelen yine biraz yorgunluk hissedecektir; ritimli, çoğunlukla sabahkinden daha hızlı bir havayla onu bir kez daha uyandırırız.</p>

  <p class="block_6">Bugün çok zenginleşmiş olan Muzak’ın yeni yetkilileri, uydu ile sundukları, on üç buçuk dakikalık programlar içeren sekiz saatlik müzik serilerinden oluşan altmış adet ısmarlama program ile kendilerini “audio mimarları” olarak tanımlıyorlar.</p>

  <p class="block_6">Piyasa rahat olabilir: İnsanlar artık birbirleriyle konuşmuyor. Ne kendileri, ne dünya hakkında. Bırakıyorlar, aralarındaki ender konuşma konusu olan uyurgezer ürünler konuşsunlar.</p>

  <p class="block_5">Ritimleri Melezleştirmek</p>

  <p class="block_6">1980’e doğru <i class="calibre4">pop music’</i>ten, ritimleri melezleştiren, sıcak liman mahallelerinde doğmuş dansları yeniden ele alan, Güney müziklerini gitgide daha fazla kullanarak en farklı enstrümanları, stilleri ve türleri birbirine karıştıran <i class="calibre4">world music’e</i> geçilir.</p>

  <p class="block_6">Önce, Buenos Aires göçebeleri ile köylerdeki zengin mal sahipleri arasındaki anlaşmazlığın doğurduğu <i class="calibre4">tango</i> gelir. Derken Küba müziği olan <i class="calibre4">salsa</i> dünyaya açılır. Buena Vista Social Club, Amerikan <i class="calibre4">Bili Board</i>’unda dünyanın bir numarası olur. İspanyol</p>

  <p class="block_6">(Julio Iglesias) ve Porto Rico’lu (Ricky Martin, Jennifer Lopez) yorumcular, rock ve latin ritimlerini birleştirerek 1960’ların İngiliz sanatçılarını takip ederler.</p>

  <p class="block_6">1985’ten itibaren <i class="calibre4">sampler</i> lar ses kaynaklarının karışımını kolaylaştırdığında, her şey iyice karışır. Bronx’un ve Spanish Harlem’in İspanyol grupları, <i class="calibre4">latin soul’u.</i> icat eder; İspanyol modasına uyan radyo istasyonları zafer kazanır (Miami’de WPOW, New York’ta WKTV); TV’de İspanyolca yayın yapan müzik kanalları (MTV Latin America) Latin ritimlerini pop müzik ile karıştıran şarkı ve ezgiler talep etmektedir.</p>

  <p class="block_6">Fransızca sözlü müzik, Mağribi ve Afrikalı kaynakları karıştırarak, Latina, Rai FM gibi özelleşmiş kanallarda aynı şeyi yapar. Rock gibi Fas’taki zenci kölelerin (gnauaların) müziğinden doğan <i class="calibre4">rai,</i> Manu Chao, Khaled, Cheb Mami, Rachid Taha gibi <i class="calibre4">techno, new wave,funk, oriental-groove</i> ve <i class="calibre4">Progressive rock'</i>i karıştıran müzisyenlerle zafere ulaşır. 1992’de Khaled’in <i class="calibre4">Didi’</i>si dünya çapında başarı elde eder; <i class="calibre4">Kenza</i> aynı anda kırk ülkede piyasaya çıkar, Hindistan ve Arap ülkelerinde bir numara olur. 2000 yılında ülke dışında satılan Fransızca albümlerin sayısı otuz dört milyondur. Bugün Daft Punk, Cessius ve Gopher, disko ile funk’ı karıştırmaktadır.</p>

  <p class="block_6">Göçebelerin müzikleri ve ağırlandıkları ülkenin müzikleri, her yerde karşılıklı olarak birbirlerine intibak eder. Fransız müzisyenler -Julien Clerc, Claude Nougaro, Michel Jonasz- Birleşik Devletler’de kayıt yaparlar, Amerikalılar da aynı şeyi Avrupa’da yapar. Afrika, Hint ve Çin müzikleri, sanat müziği ve klasik Batı müzikleriyle karışır. <i class="calibre4">Lambarena,</i> pigme müzikleri ile Bach’ın müziğini birbirine karıştırır.</p>

  <p class="block_6">Tekrarlama, içine alıp yeniden yarattığı farklılıklarla beslenir. Aynı zamanda farklılıkları azaltıyor gibi görünür: Fransa’da radyoda çalan şarkı sayısı 1996’da 48000 iken, 2000 yılında 24000’e inmiştir. Yorumcu sayısı ise 28000’den 7000’e.</p>
</body>
</html>
