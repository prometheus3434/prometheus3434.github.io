<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>frankfurt</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:fa1b4aab-314c-447e-b6b9-1c0f40ae0e27"/></head>
	<body class="calibre">
<h1 class="h1baslik" id="calibre_toc_4">Adorno Estetiğinin Teolojik Sırrı</h1>
				<p class="ortayazi"><span class="idebold">Çeviren: Z. Ece Kaya</span></p>
				<p class="normal">Theodor W. Adorno’nun teorik ilgisinin sanat eserinin bilgi içeriğine yöneldiği ve bunun meşruiyetini sağlayacak bir estetik taslağının henüz kaleme alınması gerektiği bilinmeseydi, onun düşünmesinin dayanak noktasının kendini göstermesi ve gerçekleşmesi gerektiği yer, en nihayetinde onun felsefeciliğinin genel temeli olan <span class="ideitalik">Negatif Diyalektik</span> olurdu. Çünkü <span class="ideitalik">Negatif Diyalektik</span>’in amacı, kategoryal genel nesnellikleri felsefi iddialarından yoksun kılmaya varmaktaydı: Bu genel nesnellikler, ister gerçeklikten çıkartılmış, isterse gerçekliğe öznenin aşkın edimiyle dayatılmış olsunlar, bundan böyle dünyayı bir düzen şeması içerisinde gösteren yapısal bir ağ olarak anlaşılmamalıydılar artık. Dahası <span class="ideitalik">Negatif Diyalektik</span> onları topyekûn, şeyleştirmenin ve hükümdarlığın momentleri olarak teşhir etmeyi ve çözmeyi amaçlıyordu. Bu yıkım sürecinden yıkılamaz olarak çıkan, tekil varlıkların ve durumların, parçalı özetlerin ve verili asgarilerin <span class="ideitalik">factum brutum</span>’u<sup class="calibre4"><a href="frankfurt_split_099.html#footnote-656-89" id="footnote-656-89-backlink" name="footnote-656-89-backlink">[89]</a></sup> idi. Refleksiyon üzerinden tekillerin bir bütüne dolayımı, refleksiyonun refleksiyonuyla yeniden anlamsız kılınmalıydı. </p>
				<p class="normal">Adorno’nun pozisyonu, felsefenin sorunlar tarihinden tanıdık bir geleneğin radikal sivriltilmesi olarak kendini gösterir. Tümel kavramların gerçeklik içeriğine ilişkin soruyla karşı karşıya kalan nominalizm, Ortaçağda bu soruyu tamamıyla oluşturmaların ya da denominasyonların<sup class="calibre4"><a href="frankfurt_split_100.html#footnote-656-90" id="footnote-656-90-backlink" name="footnote-656-90-backlink">[90]</a></sup> alanına havale etmiş ve böylelikle kavramın oluşturulmasına, hatta felsefi bir kategori öğretisine keyfi bir sıralama, düzenleme ya da sınıflandırma dışında bir işlev bahşetmemişti. Tümel kavramların doğal dünya düzeninin bir parçasını ifade ettikleri ya da onları en azından tekrar eski haline getirebilir kıldıkları iddiası, nominalistler tarafından kesin olarak reddedilmişti. Tümel kavramlar onlar için insan ürünüydü ve bu nedenle yıkılabilir ve düzenlenemez olarak görülebilirlerdi.</p>
				<p class="normal">Kuşkusuz nominalizmde, insanlara ebedi ontolojik ya da mantıksal yasalar kisvesi altında dayatılan düzen ilkelerine karşı bir isyan kendini ortaya koymaktadır. Öznenin özgürlüğü adına burada, olgusal ve düşünsel zorunlulukların baskısı geri püskürtülmektedir. Bu bakımdan günümüzde her türlü zorun ortadan kaldırılmasını ve insan özgürlüğünü hedefleyen bir felsefi teorinin nominalist gelenekle birleşmesi de tesadüf değildir –üstelik, nominalizmin sonucunda giderek aşırı bir sübjektivizme yönelen bir felsefeciliğin akıntısına kapılma tehlikesine aldırmaksızın. Kim ki, kategoryal düzenlemelerin kuruluşunu sonuçta basit adlandırma ediminin konusu yapar ve böylece onu şu veya bu şekilde aşkın kavranılan bir Ben’in etkinliğinde görürse, o bunun bir sonucu olarak dünyayı ve kendisini bir kararcılığa<sup class="calibre4"><a href="frankfurt_split_101.html#footnote-656-91" id="footnote-656-91-backlink" name="footnote-656-91-backlink">[91]</a></sup> teslim eder. Bunun son aşaması ise, düşünce tarihince de doğrulandığı üzere, maceranın ya da faşizmin felsefesidir.</p>
				<p class="normal">Sübjektif-idealist olarak tanımlanan felsefelerin her zaman açmazı, nominalist ön kabullerinden ileri gelen ve onları hiçliğe sürükleyen cereyandan sıyrılmak olmuştur. Yeniden ayaklarının yere basabilmesi için, geçersizleştirilmiş tümel kavramlardan, olabildiğince tümdengelimli bir akla yatkınlıkla, tekrar genel geçer bir gerçekliğe ulaşmak gibi tutarsız bir sonucu elde etmeyi istemek, bu tür felsefelerin kendilerine özgü düşünme performansını oluşturur. Felsefenin devrimci itkisi, verili ve tarihi bakımdan göreceli düzen modellerin yadsınmasıyla, doğal ve toplumsal yapılar temelinde düzenlenmiş gerçekliğin yeniden üretimi arasındaki gerilimden doğmaktadır. Bu gerilim, bu iki düşünme sürecinden artık yalnızca biri devam ettirildiği için ortadan kalktığı vakit, felsefe de devrimci niteliğini yitirir; olumlamacı [afirmatif] ya da gerçeklerden kaçan [eskapist]<sup class="calibre4"><a href="frankfurt_split_102.html#footnote-656-92" id="footnote-656-92-backlink" name="footnote-656-92-backlink">[92]</a></sup> bir hale bürünür. </p>
				<p class="normal">Gerçeklerden kaçış [eskapizm] arı yadsımadan doğduğu için görünüşte kendisine devrimci bir hava verebilir. Bu, Stirner için olduğu kadar Nietzsche için de, varoluşçuluk için olduğu gibi Lenin’in “sol radikalizm” olarak adlandırdığı görüngüler için de geçerlidir. Kendilerini isyancı, bütün değerlerin altüst edilişi ve gökyüzü hücumcuları olarak yansıtırlar. Ancak, daha önce gerçekliğin yapılarını bilincin yapılarına dönüştürdükleri için, isyanları da ne kadar radikal olursa olsun, sadece bilinçte bir isyan olarak kalır. Gerçek dünyanın direngenliğinden sakınırlar ve bu kaçışlarını ontolojiye ve evrensel tanım realizmine karşı bir hükümle haklı çıkartırlar. Ne kadar angaje olsalar da, bu angajmanlarının dönüp varacağı yer arı içselliktir. Sartre’ın <span class="ideitalik">Varlık ve Hiçlik</span>’teki, pratik örneğini <span class="ideitalik">Cenazesiz Ölüler</span> gibi sorun işleyen oyunlarda bulan pozisyonu, bu güzergâhı gösterir. Sartre’ın, <span class="ideitalik">Diyalektik Aklın Eleştirisi</span> eserinde geliştirdiği üzere, pozitif bir diyalektiğe doğru firarı, tam da işte büyük idealist felsefeler bağlamında sözü edilen yeniden zemin kazanma çabasının bir ifadesidir. </p>
				<p class="normal">Çağdaş düşüncenin bu çerçevesinde Adorno’nun <span class="ideitalik">Negatif Diyalektik</span>’i, nominalizmin en çok öne sürülen pozisyonunu alır. Artık sadece tekil olan gerçeklik olarak tanınır, ve bu tekil olan şimdi tam da kavramla özdeşim kurmaktan sakınır. Eğer burada herhangi bir materyalizmden söz edilecek olursa, bu Marx’ın <span class="ideitalik">Feuerbach Tezleri</span>’nde eleştirdiği duyusal görüşün materyalizmidir. Helmuth Plessner, Adorno’ya ilişkin eleştirel analizinde, felsefenin nesnesinden ve görevinden bu kaçışını isabetli olarak şöyle karakterize etmiştir: </p>
				<p class="normal">“Teorinin açıklanamaz birey karşısındaki teslimiyeti, felsefeye pozitif bilimden daha az tanıdık değildir, sadece sonuncusu bunu meşru olarak <span class="ideitalik">usque ad infinitum<sup class="calibre4"><a href="frankfurt_split_103.html#footnote-656-93" id="footnote-656-93-backlink" name="footnote-656-93-backlink">[93]</a></sup></span> çözümüne yönelmez. Ancak felsefe onda, bir sonun olup olmayacağı sorusuyla sıkboğaz edilir... Düşüncede tümdengelimden aciz halde, bireysel olanın çekirdeği onu, bireysel karakterize edilme şeklinde etrafında dolaştırır ve bu esnada dili meselenin özgüllüğünü yakalamaya çalışır... Tinin bütününün totalitesinden ve de egemen toplumdan kaçarken, ‘metafizik mikrolojiye göç eder’. Çünkü tek meşru sorusu, düşüncede çözülemeyendir. (...) Bununla ipler, sadece özdeşlik ilkesini yok etmek ya da maddi olanı fiziksel anlamda kurtarmak açısından gerekli olduğundan daha çok gerilir. Tekilliğinde ve tekrarlanamazlığında benzersiz olan her şey, duyusal olsun olmasın, metafiziğin çöküşü esnasındaki konusunu oluşturur.”<sup class="calibre4"><a href="frankfurt_split_104.html#footnote-656-94" id="footnote-656-94-backlink" name="footnote-656-94-backlink">[94]</a></sup></p>
				<p class="normal">Tekilin ışık geçirmez yoğunluğu karşısında yok olmayı göze alan metafiziğin çöküşü, felsefeye (eğer felsefe bilgi süreci olarak hayatta kalmak istiyorsa), nesneye giden yalnızca tek bir yol bırakır: bir defalık olanın, “olaylar”ın, düşüncede çözülmeyen bireyselliğin tasvirini. Ancak, nesnesini görünür kılmak için ona işaret eden basit “Orada! Orada!” indirgemesi, tam da bireyi kendisi yapan dolayımları göstermediğinden, görüşün kendi bilgisini edineceği yapay örnek bir durum ortaya konulmalıdır. Başka bir deyişle: Hegelci Adorno, duyumcu [sensüalist] Adorno’nun oyununu bozar. Felsefenin, baskıcı prosedür biçimlerinden kurtulmak istiyorsa, nesnenin kavramsal olmayan yeniden üretimini gerçekleştirmesi gerektiğini öngören denklemin doğru çıkması için, nesnenin bizzat şimdi estetik bir konstrüksiyonun nesnesine dönüştürülmesi gerekmektedir. Bilgi kuramı, ancak estetik olarak az sözle çok şey anlatmayı başarır, ancak sanat eseri insan dünyasının özgür biçimde kendini anlatışıdır.</p>
				<p class="normal">“Sanat eserleri, ampirik canlı olanın suretleridir –elbette canlı olana, dışarıda onlardan esirgeneni verdikleri ve bu yolla onları, nesnesel ezbere deneyimin neden olduğu zarardan kurtardıkları sürece... [Sanat eserleri –çev.] konuşan olarak canlıdırlar, hem de doğal nesnelerin, ve yaptıkları öznelerin yoksun olduğu bir şekilde. Her tekilin onlarla iletişimi sayesinde konuşuyorlar... Sanat eserleri penceresiz monadlar<sup class="calibre4"><a href="frankfurt_split_105.html#footnote-656-95" id="footnote-656-95-backlink" name="footnote-656-95-backlink">[95]</a></sup> olarak ancak kendilerinin olmadığı şeyi ‘sergilerler’. Bunun böyle olmasını da, kendi dinamiklerinin, doğa ve doğa üzerinde hâkimiyetle ilgili kendilerine içkin tarihselliklerinin, sadece ezberlenenle aynı özde değil, tersine kendi içinde onları taklit etmeksizin onlara benzedikleri şeklinde anlamak en doğrusu olur.”<sup class="calibre4"><a href="frankfurt_split_106.html#footnote-656-96" id="footnote-656-96-backlink" name="footnote-656-96-backlink">[96]</a></sup></p>
				<p class="normal">Sanat eserinin, kendi uzuvlarının kesintisiz bir iletişim bağlamı olarak konstrüksiyonu, Adorno’ya göre, gerçekte yalnızca hileyle sağlanabilecek olan bir totaliteyi taslayan bir estetik görünüşü ortaya çıkarıyor. Dolayısıyla geleneksel estetik anlayıştaki sanat eseri, <span class="ideitalik">Negatif Diyalektik</span>’in gerçeklik resmini tanıtlamak için pek de uygun değildir. Bu anlayıştaki sanat eseri daha çok, eleştiri ile yeniden parçalanması gereken ideolojik bir bütünlüğü sentezlemektedir. Ancak, felsefi sistemlerin kavramsal yapısı (kavramlar kendi kimliklerinde ısrarcı olduklarından) kendini böyle bir parçalanmaya kapatırken, sanat eseri kendini kimliğinin yıkımına gönüllü olarak teslim eder; tasavvur edilmiş bir olay olarak her zaman yeniden yorumlanmaya açıktır. Klasik eserin yanlış totalitesi de, bütün ideolojik olumlamacılığına rağmen, teorinin tam kesinliğine sahip değildir. Sanat eserine üretken yaklaşım, onu tekrar tekrar, yorum şeklinde yapılan müdahalelere açık parçaya dönüştürür. Böylece sanatta bir çelişki belirir: Her zaman eleştirel okunabilmesine rağmen, ilkesel olarak yine de ideolojik olma tehlikesi taşımaktadır. </p>
				<p class="normal">“Sanat eserleri ampirik dünyadan dışarı çıkarlar ve bu dünyaya karşıt kendi özünü ortaya çıkartırlar, öyle ki, sanki o da bir varolan imiş gibi. Böylece, kendilerini her ne kadar trajik olarak sahneleseler de, apriori olarak olumlamaya eğilim gösterirler... [Sanat eserlerinin –ç.n.] Teolojiden ve kurtuluşun gerçekliğine dair kesin iddiadan kaçınılmaz olarak vazgeçmeleriyle –bu laikleşme olmaksızın sanat asla gelişemezdi–, kendini varolana ve bulunuyor olana teselli vermeye mahkûm ederler. Ancak umuttan yoksun bu teselli, sanatın özerkliğinin kurtulmak istediği şeyin büyüsünü güçlendirir. Bu tür teselli vermenin özerklik ilkesinin kendisinde yattığı şüphesi uyanır. Haddini bilmeyip kendinden yola çıkarak totalite oluşturması, yuvarlak ve kendi içinde kapalı bir şey [yaratması], bu resmin kendini sanatın içinde bulunduğu ve onu ortaya çıkardığı dünyaya aktarır. (...) Gerçekliğin neye dönüştüğü göz önüne alındığında, sanatın kaçınılmaz olumlamacı özü dayanılmaz bir hal almıştır. Kendi kavramını oluşturan şeye karşı çıkmak zorundadır ve böylelikle en küçük dokusuna kadar belirsizleşir.”<sup class="calibre4"><a href="frankfurt_split_107.html#footnote-656-97" id="footnote-656-97-backlink" name="footnote-656-97-backlink">[97]</a></sup></p>
				<p class="normal">Adorno burada estetik teorisinin alt güdülerine bir bakış atmamızı sağlıyor. Teolojinin öteki tarafın tamamen başkalığına bakışının gücüyle, onun içinden arı dünyeviliğe salıverilen sanata kıyasla daha çok eleştirel potansiyele sahip olduğunu belirtiyor. Sanat bir meşruiyet aracı olarak ve mevcut olanın kutsanması şeklinde istismara açık kalmaktadır. Bu nedenle günümüzün, Auschwitz modelinden elde edilen apokaliptik anlayışı, sanatın şimdiye kadarki görüngü tarzını ilkesel olarak sorgulamak durumundadır.</p>
				<p class="normal">Yani Adorno’nun estetiği, sanatı, aktarılmış ve belki bugün yanına yenileri eklenen kendi türlerinin ölçütlerine göre değerlendiremez. Bunun yerine daha çok, geçmişin tüm sanatına, bugün sanat olarak meşru, gerçek ve mümkün gördüklerinin perspektifinden bakmak zorundadır. Adorno’nun estetiği, günümüzün yaratımlarına dayanır ve bu yaratımların konstrüksiyon ilkeleri, önceki sanata dair yorumlama yöntemlerine yansıtılır. Bu prosedür açık bir biçimde anti-tarihseldir, öte yandan ama tarihsel anlamda esas olanı ideolojik perdenin altından çekip ortaya çıkartabileceği iddiasıyla birlikte ileri sürülmektedir. Adorno için yalnızca Eleştirel Teori’nin yıkıcı fikrine boyun eğenin esas olan olduğu, onun akademik okul olmaktan kaynaklı pozisyonunun ifadesidir; dolayısıyla, esas olanın hermeneutik ilke olarak çeşitli tarzlarda da dile getirilebileceğini şüphesiz kabul ederdi.</p>
				<p class="normal">Adorno’nun çağdaş, yani zamane sanat hakkındaki anlayışını geliştirdiği paradigma, 1958’den bu yana bilinmektedir: O yıl “<span class="ideitalik">Oyun Sonu</span>’nu Anlama Denemesi” isimli büyük makalesini yazmıştır. Bu makale, Beckett’in <span class="ideitalik">Oyun Sonu<sup class="calibre4"><a href="frankfurt_split_108.html#footnote-656-98" id="footnote-656-98-backlink" name="footnote-656-98-backlink">[98]</a></sup></span> isimli tiyatro eserini yorumlamakta, eseri, günümüz tarihsel durumla ilgili deneyim muhtevası ve Eleştirel Teori’nin refleksiyon moduna dair biçimi bakımından sorgulamaktadır. Burada felsefeyle açıkça ve bilinçli olarak vedalaşılmakta, felsefenin, anlamsız olanda bile anlam bulunabileceğine dair körlüğün sadece bir yeniden üretimi olduğu, fakat eserin, anlamsızlığı çıplak ve yorumlanamaz göstererek tam da bu körlükten çıkış yolu sunması gerektiği ileri sürülmekte:</p>
				<p class="normal">“<span class="ideitalik">Oyun Sonu</span>’nun yorumu, bu nedenle, onun anlamını felsefeyle dolayımlandırılmış olarak dile getirmek gibi bir sanrı peşinde koşamaz. Onu anlamak, anlaşılmazlığını anlamaktan, daha doğrusu bir anlama sahip olmamasının anlamsal çerçevesini sonradan kurgulamaktan başka bir anlama gelemez. Kopmuş halde düşünce, artık burada, zamanıyla idenin yaptığı gibi, oluşmanın anlamının kendisinin olduğu, kendi içkinliğince yaratılan ve güvence altına alınan aşkınlık iddiasında bulunmaz.”<sup class="calibre4"><a href="frankfurt_split_109.html#footnote-656-99" id="footnote-656-99-backlink" name="footnote-656-99-backlink">[99]</a></sup></p>
				<p class="normal">Adorno’nun söz konusu oyundan anladığını tartışılmaz olarak kabul etsek bile, o kendi kendini bir çelişkiye sokmaktadır. Anlamsızlığın saptanması, bu oyun hakkında hiçbir anlamlı ifade dile getirilemeyeceği cümlesiyle yapılabilir ancak, daha fazlası veya azıyla değil. Ve buna eklenecek her cümle, ya anlamsız olacak ya da daha önceki tespiti yalanlayacaktır. Ne var ki, Adorno hiç de anlamsız olmayan cümlelerden oluşan yaklaşık elli sayfalık bir makale yazmaktadır. Ve bunu yaptıkça, az önce güçsüzlüğünü iddia ettiği dile teslim olmaktadır. Dilin özüyse bu arada, Adorno’nun felsefi teorisine ve estetik paradigma anlayışına sinen aksiyomlara iki şekilde karşı çıkmaktadır: İlk olarak dil, kendini genel nesnellik ve kategorik sistem olarak, yani tümel kavramların bir bağlamı olarak kurmaktadır –bunlar üzerinden bağlamın <span class="ideitalik">ante rem</span> mi <span class="ideitalik">post rem<sup class="calibre4"><a href="frankfurt_split_110.html#footnote-656-100" id="footnote-656-100-backlink" name="footnote-656-100-backlink">[100]</a></sup></span> mi olduğu artık saptanamaz, çünkü konu ancak bu bağlamda nesnelleşecektir (ve Beckett de bu anlamlar sistemiyle çalışmak durumundadır; bu nedenle Adorno’nun şairsel prosedürün kendini anlamsızlığa amaçsızca teslim ettiği iddiası objektif olarak yanlıştır). İkinci olarak her cümle bir anlam taşıma iddiasına sahiptir, dolayısıyla anlam yoksunluğu üzerine sıralanmış cümlelerin kendisi bizzat bir anlam kazanmakta ve böylelikle bu cümlelerde dile getirilen iddianın tersini kanıtlamaktadır. Başka bir deyişle: Oyun anlamsızlığı göstermesi itibarıyla yorumlanabiliyorsa, o zaman anlamı burada bulunmaktadır –ve bu durumda bu yorumlamanın “sonradan kurgulama” olarak adlandırılmasının da herhangi bir önemi yoktur. Sonuç olarak: Aşırı nominalizm burada kendi tuzağına düşmekte ve anlam yoluyla tümel kavramların girmediği cümlelerin (ya da düşünmenin) olabileceğine dair haksız suçlamasını çürütmektedir.</p>
				<p class="normal">Burada “bir anlama sahip olmamasının anlamsal çerçevesini sonradan kurgulama”nın, <span class="ideitalik">Oyun Sonu</span>’nda ne gibi önemli anlamı ortaya çıkardığını birkaç örnek üzerinden gösterelim:</p>
				<p class="normal">“Geç dönemindeki burjuva toplumunun irrasyonalitesi, bu toplumun kendi anlayışı üzerinden siyasal iktisadının bir eleştirisinin yazılabildiği o henüz iyi günlerin aksine, kendisinin anlaşılmasına karşı direnç göstermektedir. Çünkü kendi ölçütlerini çoktan çöpe atmış ve sanal olarak yerine dolaysız tasarrufu geçirmiştir. Almanca bu nedenle kaçınılmaz olarak Beckett’in gerisinde kalır, halbuki onun dramatiği tam da kopuk olgusallığa sınırlanmış olmasıyla bu sınırın dışına can atar, bilmecemsi özüyle yorumlara işaret eder. Neredeyse, vadesi dolmuş bir felsefenin kriteri yapılabilir, onun buna yetişip yetişmeyeceği böylelikle anlaşılabilir.”<sup class="calibre4"><a href="frankfurt_split_111.html#footnote-656-101" id="footnote-656-101-backlink" name="footnote-656-101-backlink">[101]</a></sup></p>
				<p class="normal">İkilem burada not edilmiştir ve zamanı gelmiş bir felsefeden, şimdiden sanat yorumu, daha doğrusu absürd sanat eserinin teorisi olması istenmektedir. Bu cümle bir makalede kulağa provokatif gelmektedir, bir estetiği geliştirirken gerekçelendirilmesindeyse açıkça yanlış olmaktadır. Çünkü geç burjuva toplumunun irrasyonalitesinin, onu siyasal iktisadın usuna götüren kavram aparatına karşı direnç göstermesi gerçeğini anlamak, her durumda, bu irrasyonalitenin rasyonel bir yorumudur ve geç burjuva toplumunun yine de bir siyasal iktisadının olduğu ya da olabileceği anlamına gelmektedir. Ve Adorno’nun sözde diyalektik olarak sergilediği –rasyonel kavranabilirliğin kendini devreden çıkartması–, gerçekte, toplumsal pratiğe dönüşümü, Marx ve Lenin’deki felsefe ve siyasal iktisat ilişkisinin dile getirildiği şekliyle gerçekleşebilecek bir diyalektik teori oluşturma görevinden bir kaçıştır. İstediği kadar yabancılaşmış olsun, başka hiçbir edimde bu kadar radikal arılığın dile getirilemeyeceği bu eskapizm, kendini sadece estetik görüşün çıkarsız hoşnutluğuna adar. Adorno, angajmandan vazgeçmiş bir felsefeyi haklı çıkarmak üzere, dönüp modern bir biçim altında bu Kantçı pozisyona başvurmaktadır: </p>
				<p class="normal">“Realitenin unsurlarıyla, her türlü yansıtmadan arındırılmış oyun, bir tavır almayan ve emredilmiş işleyişten değil de bu tür bir özgürlükte mutluluğunu bulan bu oyun, ifşaatta bulunan birinin taraf tutmasından çok daha fazlasını açığa vurur. Genel türsel adı Beckett’in dil coğrafyasına pek de uymayan insan, onun için sadece ne olmuş olduğudur. Tür hakkında kararı, ütopyada olduğu gibi, onun kıyamet günü verecektir.”<sup class="calibre4"><a href="frankfurt_split_112.html#footnote-656-102" id="footnote-656-102-backlink" name="footnote-656-102-backlink">[102]</a></sup> </p>
				<p class="normal">Radikal nominalizmden bilgi nesnesinin estetikleştirilmesine, oradan da politik sakınmaya geçiş, Adorno felsefeciliğinin şimdiye kadar yapılmış sistem analizinde netleşmektedir. Açığa çıkan diğer bir şey de, <span class="ideitalik">Negatif Diyalektik</span>’e temel olmuş aksiyomlar kabul edildiği sürece, Adorno’nun 60’lı yılların sistem içi ve tutarlı olan tartışmalarındaki politik perhizinin eleştirilemeyeceğidir. Bir ‘Adorno eleştirisi’ işi kökünden ele almak zorundadır. </p>
				<p class="normal">Teori pratiğe dönüşmediği yerde, teolojik yaklaşımlara doğru geriler. Eleştirel Teori, Horkheimer’da gözlemlenebileceği üzere, daha başlangıcında sırrın teolojik alanına doğru bir kaçış yolunu kendine açmıştır. Bu, insanın türsel tarihinin bir <span class="ideitalik">corpus mysiticum’</span>u<sup class="calibre4"><a href="frankfurt_split_113.html#footnote-656-103" id="footnote-656-103-backlink" name="footnote-656-103-backlink">[103]</a></sup> olarak belirmektedir. Çöküşün, <span class="ideitalik">Oyun Sonu</span>’nda olduğu gibi, insanın hayvansı yönüne indirgenmiş göründüğü en derin aşamasında, kurtulma (ya da, açıkça isimlendirildiği üzere, [dini] kurtuluş) ilkesel olarak düşünülemeyecek bir gerçek olarak ortaya çıkmaktadır. Kıyamet günü –bu işte son oyundur, hiçliğe geçiş yapmak üzere olan insan, her türlü varoluşun anlamsızlaşması, cehenneme düşüşün kendisi. Ama onun hakkında şöyle söylenmekte:</p>
				<p class="normal">“Bu saçmalığın tarihsel kaçınılmazlığı onu ontolojik bir görünüşe bürür: Bu, tarihin körleşme bağlamının kendisidir. Beckett’in draması onu yarıp dağıtır. Absürt olana içkin çelişki, içinde usun bir süreliğine bulunduğu saçmalık, artık düşünülemez bile olan bir hakiki olanın olanağını tutkuyla sunmaktadır.”<sup class="calibre4"><a href="frankfurt_split_114.html#footnote-656-104" id="footnote-656-104-backlink" name="footnote-656-104-backlink">[104]</a></sup></p>
				<p class="normal">Bu, mucize aracılığıyla kurtuluştur; bunun için de burada, yine göstermelik bir diyalektik yaklaşımla, dönüşüm konsepti kullanılmaktadır. Diyalektik dönüşüm ama, kompleks bir bütünlük içinde iç çelişkilerin gelişmesiyle hazırlanan, bir nitelikten yeni bir niteliğe ani geçiştir; ve dolayım da niteliksel olarak belirlenebilirdir. Ancak Adorno’da ise tam da burada, tarihi değil de yalnızca estetik olarak hazırlanabilecek olan bir Bambaşka, dünyanın içine düşmektedir. Diyalektik yöntem sadece teolojiyle yer değiştirmiştir. </p>
				<p class="normal"><span class="ideitalik">Negatif Diyalektik</span>’ten estetiğe geçişte Adorno kendisiyle çelişkiye düşer. Eleştirel refleksiyona her türlü pozitif oluşturmayı esirgeyen ve felsefenin uğraşını, her pozisyon şeyleştirme ve tahakküm anlamına geliyor diyerek bütün pozisyonların yıkılmasına yönelten negatif diyalektik, kötü gerçekliğin eleştirisini daha iyi bir gelecek için umuda ve eyleme götüren ütopik enerjiden vazgeçmek zorundaydı. Felsefe, eleştirel bir çağa kendini borçlu bilerek, içeriksel perhizde olmaya bakmalı. Sanat eserine karşı ise böyle bir yaklaşım mümkün değildir. En arı formalizm dahi hiç değilse kendini bulundurur, yani bir ilişki yapısını içerir. Ve hatta formalizmin egemenliğini ifade davranışının özgürlüğü üzerinden delmeye çalışan enformel sanat<sup class="calibre4"><a href="frankfurt_split_115.html#footnote-656-105" id="footnote-656-105-backlink" name="footnote-656-105-backlink">[105]</a></sup> bile, yine kendi sentaksını meydana getirir. Yani, sanat eseri felsefenin nesnesi yerine geçecekse, Eleştirel Teori perhizini bozmak zorundadır. Ve eğer sanat eserini duyusal algılanabilirliğe ve mevcut olana odaklanmışlıktan kurtarmak istiyorsa, –sanat eserini, iyileştirme tutkunu iradece sefilleştirilmiş realitenin yüz yüze kaldığı aynı lanetleyici hükme terk etmek zorunda kalmamak için– o zaman sanata, dünya için izni bulunmayan ütopik bir boyut katmak mecburiyetindedir. Adorno <span class="ideitalik">Estetik</span>’te, <span class="ideitalik">Negatif Diyalektik</span>’te olduğundan farklı olarak, coşkuyla ütopya hakkında konuşmakta –ütopya burada, Bloch tarafından geliştirilen “henüz olmayan” kategorisine<sup class="calibre4"><a href="frankfurt_split_116.html#footnote-656-106" id="footnote-656-106-backlink" name="footnote-656-106-backlink">[106]</a></sup> benzeşerek, sanatın pozitif özgürlük içeriğidir. Sanat, gerçeğin karşısında bir artı içerir: </p>
				<p class="normal">“Bu artıyı rastlantısallığından kurtarmak, görünüşüne hâkim olmak, görünüş olarak kendisini belirlemek, gerçekdışı olarak da yadsımak, sanatın idesidir. İnsanların yaptığı artı, sanatın metafizik içeriğini kendi başına sağlamaz. Bu artı tamamen geçersiz olabilir ve buna rağmen sanat eserleri onu belirgin kılabilirdi. Çünkü onlar artının yaratımı sırasında sanat eserleri olurlar; kendi aşkınlıklarını üretirler, onların sahnesi değiller ve bu yolla da yine aşkınlıktan ayrışırlar. (...) Artının tasviri için, bütünün parçalarının toplamından fazla olduğu doğrultusundaki şeklin psikolojik tanımı yetmemektedir. Çünkü artı basitçe bağlam değildir, tersine onunla dolayımlanmış ve yine de ondan ayrışmış olan bir Başka’dır.”<sup class="calibre4"><a href="frankfurt_split_117.html#footnote-656-107" id="footnote-656-107-backlink" name="footnote-656-107-backlink">[107]</a></sup></p>
				<p class="normal">Ancak bu artı bir görüntüdür, zira gerçeklikte bulunabilir değildir. Bloch’un olanak kategorisiyle bağlantılı olarak dünyanın ontolojik statüsüne konabilir ve onda uyarlanabilir olan “henüz olmayan”ından farklı olarak, Adorno’nun estetik görüntü kavramı, dünyanın dışına kaydırılmış, deyim yerindeyse, Mesih’in dünyayı değiştirmeksizin karanlığını aydınlatan şimşeğini ifade eden teolojik bir teorem olarak kalır. İçinde ütopyanın kendini ilan ettiği bu estetik görüntü, <span class="ideitalik">Negatif Diyalektik</span>’in Medusa bakışları altında taşlaşarak saf statiğe dönüşür ve ütopik düşüncenin iç dünya bakımından sonuçsuz kalmasına neden olur. İnovasyonların özgürlük momenti, özleme indirgenir. </p>
				<p class="normal">“Yeni olan, yeni olana özlemdir; yeni olanın kendisi değil. Her yeni bundan [kendisi olduğunda] hastalanır. Ütopya olarak hissedilen, mevcut olana karşı bir negatiflik olmaya devam eder ve buna itaatkâr kalır. Günümüz anti-nomilerinde merkezi önemde olan, sanatın ütopya olması gerektiği ve olmak istediği ve bunu da, reel fonksiyon bağlamında ütopyanın önünü kapattığı oranda, o denli daha olması ve istemesi gerektiğidir; öte yandan ama, ütopyayı görüntü ve teselliye satmamak için de ütopya olmaması gerektiğidir. Ütopya sanatla gerçekleşecek olsaydı, bu onun zamansal sonu anlamına gelirdi. (...) Teori gibi sanat da, ütopyayı negatif olarak bile somutlaştıramamaktadır. Yeni olan, gizli bir metin [kriptogram] olarak, çöküşün resmidir; sanat sadece bu çöküşün mutlak negatifliği aracılığıyla dile getirilemez olanı dile getiriyor –ütopyayı. Bu resmin etrafında, yeni sanatta itici ve korkunç olanın tüm <span class="ideitalik">stigmatası<sup class="calibre4"><a href="frankfurt_split_118.html#footnote-656-108" id="footnote-656-108-backlink" name="footnote-656-108-backlink">[108]</a></sup></span> toplanır. Uzlaşma görüntüsüne uzlaşmaz bir redle yaklaşan sanat, bunları uzlaşmamış olanın ortasında, yani bir çağın doğru bilincinin (bunun içinde de ütopyanın –işte dünyanın, üretici güçlerin konumuna göre şimdi, burada, dolaysız olarak cennete dönüşebileceğinin– reel olanağını) mutlak felaketin mutlak olanağıyla en uç noktada birleşmesi olarak tutar.”<sup class="calibre4"><a href="frankfurt_split_119.html#footnote-656-109" id="footnote-656-109-backlink" name="footnote-656-109-backlink">[109]</a></sup></p>
				<p class="normal">Estetik böylelikle, apokaliptik bilincin teorisi haline gelir; bu bilinçte <span class="ideitalik">Negatif Diyalektik</span> kendini yadsımanın pozitifliğine dönüştürür. Eleştirel Teori’nin, aydınlanmanın anlamını onun Hegel öncesinde ulaşamadığı bir refleksiyon düzeyinde gerçekleştirmeye dönük açıkladığı amaç, laikleşmiş kılıfı takınan gizli bir din felsefesine dönüşmektedir. </p>
				<p class="normal">Bu din felsefesi, aşkınlığın radikal bir teolojisi, ilk günah sonrası kurtarılamaz şekilde yabancılaşmış dünya ile düşünülemeyen ve sadece öteki tarafın keyfiliğiyle açıklanabilen bir kurtuluşun gnostik düalizmi üzerine kuruludur. İşte sanatın görünüş karakterini oluşturan budur: dünya içinde deneyimlenemeyen kurtuluşu, bir ışık olarak dünyanın çöküş halinin üstüne tutması. Bu dinsel felsefi yaklaşımın nominalizme geri yaslanması burada ortaya çıkmakta. Tümel kavramlar sadece Tanrı’nın sözünde gerçek olabilirlerdi; yalnızca Tanrı’nın sözü dünyada kurgulanması günah olan görüngülerin totalitesini garanti ediyordu. Dolayısıyla dünya sadece kırık dökük fragmanlar yığını olarak verili kalmaktadır. Ve aynı şekilde sanat eserinin sonlu bir totalite –özneye dönük ilişkisinde kendini sonsuz bir refleksiyon ilişkisi olarak gösteren ve dolayısıyla sonsuz olarak yeniden üretilebilen bir ilişki olarak sonsuz bir totalitenin kurgulanmasına doğası itibarıyla olanak tanıyan bir totalite– yaratma eğilimi de, işte sanat eserinin, ona felsefi bir önem ve estetiğe ontolojik bir konum veren bu hakiki spekülatif başarısı, fragmanın kötü sonsuzluğuna hapsedilmektedir.</p>
				<p class="normal">“Sanat eserlerini esrarengiz kılan kesikli oluşlarıdır. Eğer aşkınlık onlarda mevcut olsaydı, bilmece değil gizem olurlardı; ancak yine de esrarengiz olmaları, kesikli olarak asıl olmak istedikleri şeyi yalanlıyor olmalarından kaynaklanmaktadır. Bu durum sanata ancak yakın geçmişte, Kafka’nın zedelenmiş kısa öykülerinde konu olmuştur. Geriye bakılarak değerlendirildiğinde, bütün sanat eserleri, mezarlıklardaki o zavallı alegorilere, kırılmış yaşam sütunlarına benzemektedir. Kendilerini her ne kadar tamamlanmış gibi gösterseler de aslında kesilmiştirler; ne anlama geldikleri onların esasını oluşturmaması, sanki anlamları bloke olmuş gibi görünmesine yol açar onlarda. (...) Pek sevilen çok boyutluluk, gizemli karakter için yanlış anlamda pozitif isimdir. (...) En son aşamada sanat eserleri kompozisyonlarına göre değil, gerçeği içermelerine göre esrarengizdirler. (...) Gizem karakterinin düşünülebileceği en dış biçim, anlamın kendisinin varolup varolmadığı sorusudur; çünkü hiçbir sanat eseri kendi ve karşıtına da dönüşmüş bağlamından yoksun değildir. Ancak bu bağlam, şeklin nesnelliği aracılığıyla, anlamın nesnellik iddiasını da kendine şart koşar. Bu iddia yalnızca gerçekleştirilemeyecek olmakla kalmayıp, aynı zamanda deneyim de onunla örtüşmemektedir. Gizem karakteri her sanat eserinde farklı dile gelir, fakat sanki yanıt Sfenks’inki<sup class="calibre4"><a href="frankfurt_split_120.html#footnote-656-110" id="footnote-656-110-backlink" name="footnote-656-110-backlink">[110]</a></sup> gibi hep aynıdır –her ne kadar bilmecenin, belki de yanıltarak, vaat ettiği birlik içinde değil de, sadece farklı olan aracılığıyla dile gelse de. Asıl bilmece, vaadin yanıltmaca olup olmadığıdır.”<sup class="calibre4"><a href="frankfurt_split_121.html#footnote-656-111" id="footnote-656-111-backlink" name="footnote-656-111-backlink">[111]</a></sup> </p>
				<p class="normal">Aşkınlığın bu radikal teolojisi, kendine tanrının kudretini addeden sanat eserini zorunlu olarak bir alegoriye, bir çeşit batıl inanca, bir bilmeceye –hiçbir yanıta izin vermediği için hatta kötü bir bilmeceye– dönüştürür. Çünkü tekil varlığının bu bilmecesine yanıt, tam da teorinin hakiki olarak düşünmesini yasakladığı o tümel kavramlar kapsamında düşünülebilirdi. Bunun üzerine Adorno, cambazca bir hileyle “Felsefe ve sanat gerçeklik içeriklerinde birbirlerine yaklaşır” şeklinde bir tespitte bulunuyorsa, o zaman böyle bir iddia gerçekten de asılsız kalmaktadır. Çünkü Eleştirel Teori’nin anlayışına göre, felsefenin de bir hakikat içeriği yoktur –sadece kendisini [ortadan] kaldırması gerçeği dışında. Marx’ın da sözünü ettiği ve <span class="ideitalik">11. Feuerbach Tezi’</span>nin postulatı da olan felsefenin kendisini [ortadan] kaldırması fikri, Adorno’da ama kesinlikle Marx’taki gibi teori ve pratiğin meselesi olarak değil, tersine eleştirel bir eleştirinin devamlı yadsınması olarak karşımıza çıkmaktadır.</p>
				</body>
</html>