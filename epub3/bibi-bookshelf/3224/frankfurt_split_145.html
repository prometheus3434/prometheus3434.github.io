<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>frankfurt</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:fa1b4aab-314c-447e-b6b9-1c0f40ae0e27"/></head>
	<body class="calibre">
<div class="chapter">
						<p class="normal"><sup class="calibre4">[<a href="frankfurt_split_008.html#footnote-656-135-backlink" id="footnote-656-135" name="footnote-656-135">135</a>]</sup>Burada söz konusu olan, asla, yaygın ama hatalı bir şekilde kullanılan sekülerleştirme modelinin uyarlanması olamaz. Eğer yakın dönemin motif ve düşünce biçimlerinin, öncesinde dini ve teolojik özellikler taşımış bir tasarımdan türetildiği ve aşkın bir duygunun dünyevileştirilmesinden elde edildiği noktasından hareket edilirse, bundan satır aralarına serpiştirilmiş bir alaycılık taşıyan şu iddia çıkarsanabilir: radikal dünyevi, hümanist, aydınlanmacı ve materyalist bakış açıları asılsızdır. Sekülerleştirme modelinin bu şekilde sınıflandırıcı bir tarzda kullanılması, onun ideolojik karakterini ortaya çıkaran bir göstergedir. Bunun karşısında Hans Blumenberg (<span class="ideitalik">Die Legitimität der Neuzeit</span>, Frankfurt am Main, 1967) sekülerleştirme kavramının “tarihsel bir adaletsizlik” olduğunu ve içdünyaya ait düşünme şemalarının özgün karakterini göstermiştir. Burada, teolojiyle ilgilenen tarih filozoflarının bu şekilde temelden çürütüldüğüne dikkat çekelim. Konumuzla bağlantısını kurarsak, Marcuse’a şu suçlamanın getirildiğini hatırlatmamız gerekir: Çıkardığın sonuçlarla negatif teolojinin hareket biçimleri ve ayrıca dünyaya yabancı eskatoloji arasında paralellikler var. Buna bağlı olarak düşüncesinin izlediği yolun, “sekülerleştirme sürecine” tersinden baktığı sonucu da çıkarılmak zorundadır. Yani ilk başta ve aslında dünyevi olan çözüm yöntemi, yanlış bir radikalliğe düşerek, tarihsel sürecin temeli olan diyalektik dolayımları atlamaya çalıştığı andan itibaren, kendi kendini aşkın etmektedir. Eğer diyalektik düşünmeye dolaysız negatiflik hâkim gelirse, diyalektik ortadan kalkarak tekrar idealizme düşülür. Oysa daha önce materyalist sürekliliği tesis ederek idealizmin elinden kurtulmayı sağlamıştı. Burada bir kez daha, Marcuse’un kendisinden bir alıntı yaparak, negatifliği maddeleştirmesine karşı çıkabiliriz. Bkz. Herbert Marcuse, <span class="ideitalik">Kultur und Gesellschaft, 1</span>. cilt, sf. 10. Eleştirel aklın salt negatifliği de, yine negatif (ve kendisini diyalektik olarak niteleyen) teolojiye paralel olarak sistem içine entegre edilmekte ve içselleştirilmektedir. Bunu yapabilmek için de insanın yabancılaştırılmamış olduğundan hareket etmektedir. Böylece protestoda bulunan, “Bambaşka” olduğuna inandığı tanrısıyla baş başa olan protestan misali kendi başına kalmaktadır. Bu yalnızlığını aşması için son derece kaygı uyandırıcı sonuçlar doğurabilecek protestoya kalkışması gerekir. Görüldüğü gibi Stirner’e yakınlık inkar edilemez.</p>
					</div>
					<div class="calibre1" id="calibre_pb_147"/></body>
</html>