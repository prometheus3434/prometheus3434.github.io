<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>frankfurt</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:fa1b4aab-314c-447e-b6b9-1c0f40ae0e27"/></head>
	<body class="calibre">
<h1 class="h1baslik" id="calibre_toc_6">Kavramın Çözülmesi<br class="chapter"/>“Eleştirel Teori”nin Mantıksal-Ontolojik Sonuçları</h1>
				<p class="ortayazi"><span class="idebold">Çeviren: Olcay Geridönmez</span></p>
				<h2 class="normal1" id="calibre_toc_22">I.</h2>
				<p class="normal">1) Frankfurt “Sosyal Araştırmalar Enstitüsü”nün, mültecilikten dönüşünden sonraki faaliyetiyle bağlantılı ve bu faaliyetin ortaya çıkardığı, “Frankfurt Okulu” olarak anılan, toplum bilimcilerle filozofları, belirgin üç kuşakta toplamak mümkün: Daha 1933’ten önce ve mültecilik sırasında Enstitü’ye dâhil olan grup. Başka bir ifadeyle, Max Horkheimer ve Theodor W. Adorno’nun temsil ettiği “kurucu kuşak”; yani “Eleştirel Teori”nin babaları (daha geniş çeperinde Herbert Marcuse ve Alfred Sohn-Rethel de bulunur). Horkheimer ve Adorno’nun ilk dönem öğretim faaliyetinin harekete geçirdiği ve bugün ellili yaşlarını süren kuşak. Bu kuşaktan Jürgen Habermas ve Alfred Schmidt, Frankfurtlu hocalarının derslerini vermeyi de üzerlerine aldı. Nihayetinde de, 60’lı yılların öğrenci hareketine az ya da çok katılmış, Hans-Jürgen Krahl ve Oskar Negt’ten Hans Georg Backhaus ve Helmut Reichelt’e, Hans-Dieter Bahr ve Peter Gorsen’e uzanan, daha genç bir kuşağın oluşturduğu homojen olmayan grup. Bu grupta sayılanların çoğunluğu, “<span class="ideitalik">Toplum</span>. Marksçı Teoriye Katkılar”<sup class="calibre4"><a href="frankfurt_split_195.html#footnote-656-185" id="footnote-656-185-backlink" name="footnote-656-185-backlink">[185]</a></sup> adlı yayın organı etrafında toplandılar.</p>
				<p class="normal">Şimdi bu üçüncü evrede, âdeta bir “Frankfurt Okulu Mirasçıları” şirketi olarak zuhur eden şey, her biri kendine özgü görünüm biçimi ve özelliklerinin zemini üzerinde, hiç de çelişkisiz sayılmayacak şekilde bir araya gelmiş teorik türevlerin bir yığışımıdır. Burada, yeni bir duyusallığın ve bu duyusallığın deneyimlerinden doğan yeni bir kamunun teorisyenliğini yapanlar var. Burada, Frankfurt’ta Mitscherlich Okulu ile Sosyal Araştırmalar Enstitüsü arasındaki işbirliğiyle desteklenen, ama dayanakları daha Marcuse’un “Eros and Civilization”unda<sup class="calibre4"><a href="frankfurt_split_196.html#footnote-656-186" id="footnote-656-186-backlink" name="footnote-656-186-backlink">[186]</a></sup> bulunan, psikanalizin toplum kuramı bakımından değerlendirilmesi gayesi vardır. Burada, “Sermaye Mantıkçıları”<sup class="calibre4"><a href="frankfurt_split_197.html#footnote-656-187" id="footnote-656-187-backlink" name="footnote-656-187-backlink">[187]</a></sup> vardır. Elbette Adornocu estetiğin müritlerini de unutmamak gerek.</p>
				<p class="normal">“Frankfurt Okulu”nun torunları olarak hepsine aile özelliği veren ortak noktalarını araştırdığımızda, ana hatlarını Horkheimer’in ve Marcuse’un “Eleştirel Teori” üzerine makalelerinde, Horkheimer/Adorno’nun “Aydınlanmanın Diyalektiği”nde ve her şeyden önce de Adorno’nun “<span class="ideitalik">Negatif Diyalektik</span>”inden alan –çoğunlukla artık bilincine bile varılmadan ortaya konup formüle edilen– temel felsefi görüşlere varıyoruz. Felsefi olarak Genç-Frankfurtçuların ardıllarıdırlar; ve eğer onlardaki felsefe tahribatı, bu sürecin bilim kuramı bakımlarıyla birlikte politik bakımlarını da açığa çıkaran bir biçimde yürütülmemiş olsaydı, ve bu sürecin burjuva dünya görüşüne eleştirel bir yaklaşım görünüşü altında onun çöküşünün bir momenti –yani burjuva ideolojisine içkin diyalektiğin bir momenti– olduğunu ortaya çıkarmasaydı, “ustalara”<sup class="calibre4"><a href="frankfurt_split_198.html#footnote-656-188" id="footnote-656-188-backlink" name="footnote-656-188-backlink">[188]</a></sup> yöneltilen verili eleştiriler karşısında, bunların adını hiç anmadan geçmek mümkün olabilirdi.<sup class="calibre4"><a href="frankfurt_split_199.html#footnote-656-189" id="footnote-656-189-backlink" name="footnote-656-189-backlink">[189]</a></sup></p>
				<p class="normal">2) “Frankfurt Okulu”nun mirasçılarının sürdüregeldikleri temel görüşleri görünür kılmak için, felsefi sistem oluşturmanın birkaç ana motifi üzerinde durmakla yetineceğiz: Tekil olanın genelle ilişkisi (tümeller problemi). Buna, varolan ile varolanın düşünmedeki ve özellikle de bilimsel teorilerdeki mantıksal formüllerle düzenlenmiş sureti ile ilişkisi dâhildir. Bu sırada mesele daima genel olarak mantıksal olanın konumudur; yani mantığın talep ettiği nesnenin özdeşliği ve tanımlanabilirliği ile onun, değişimle belirlenen zaman içindeki özdeşmezliği ile ilişkisidir.</p>
				<p class="normal">Adorno, “Frankfurt Okulu”na başından beri egemen olan anlayışı keskinleştirerek, gerçek olan, asıl “nesnel” olan olarak özdeş olmayanı, salt görünüş, “öznellik” olarak değerlendirdiği özdeşliğin karşısına çıkarmıştır. İkisinin, geç dönem Platon’dan başlayıp Cusanus’a, Leibniz ve Hegel’den Marx, Engels ve Lenin’e dek diyalektik felsefenin tümü tarafından geliştirilmiş olan evrensel birliğini yeniden parçalamış ve diyalektik bir ilişkiden geriye yalnızca çelişkililiği bırakmıştır. Bunun ardında, çok gerilerde, üstü kapalı imalarda, artık düşünülmeyen aksine sadece mistik bir biçimde sezilebilen neredeyse teolojik bir kurtuluş ve uzlaşma fikri yatmaktadır.<sup class="calibre4"><a href="frankfurt_split_200.html#footnote-656-190" id="footnote-656-190-backlink" name="footnote-656-190-backlink">[190]</a></sup> Kavram haline getirilmiş olan; şeyleştirilmiş ve yabancılaşmış olarak kabul edilmektedir. Fakat Adorno açısından şeyleştirme ve yabancılaşma, ortadan kaldırılamayacak bir biçimde dünyanın varlığında verilidir ve ancak salt yadsımada çözülebilir. Yadsıma ise yalnızca tekil insan tarafından başarılabilir ve tekil insanda meydana gelebilir (çünkü aksi takdirde hemen yeniden bir nesnelleştirmenin vuku bulması gerekir). Negatif diyalektik Stirner’in hükümsüz içselliğinde son bulur. Bu nedenle bilimlerle ilişkisinin belirlenmesinden de kaçınmak zorundadır. </p>
				<p class="normal">Ne var ki, nihayetinde kişisel bir mistisizme ya da en azından benlikçiliğe<sup class="calibre4"><a href="frankfurt_split_201.html#footnote-656-191" id="footnote-656-191-backlink" name="footnote-656-191-backlink">[191]</a></sup> varmak zorunda olan bir temel felsefi anlayış, “Frankfurt Okulu” takipçilerinin kendilerine dair sahip oldukları anlayışla hiçbir biçimle örtüşmemektedir. Sonuçta “Eleştirel Teori” burjuva toplumunun ve onun ideolojisinin eleştirisi olarak geliştirilmiş, hatta kendi adına Marx’ın kurtuluşçu niyetlerini sürdürme iddiasındaydı. Horkheimer’in daha sonraki dine dönüşü, öğrencileri tarafından kesinlikle onun asıl başlangıç konumunun bir sonucu olarak kabul edilmemektedir.<sup class="calibre4"><a href="frankfurt_split_202.html#footnote-656-192" id="footnote-656-192-backlink" name="footnote-656-192-backlink">[192]</a></sup></p>
				<p class="normal">3) Metafizik karakterinin fark edilmemesi bakımından “Eleştirel Teori”nin yanlış anlaşılması, bu teori ilk evresinde –“Sosyal Araştırmalar Enstitüsü”nün, bilimlerin örgütlü gövdesi karşısındaki tali statüsünün de etkisiyle– felsefenin, bilimlere teorik temeller ve dünya görüşsel yönelimler sağlama görevinden kaçınabilmesi sonucunda kolaylıkla yayılma olanağı buldu. “Frankfurt Okulu”nun temsilcilerinin üniversitelerdeki ve araştırma kurumlarındaki örgütlü bilim üretimine dâhil olmalarıyla birlikte bu durum değişti. Şimdi, pozitif bilimlerin (temellendirmek için olmasa da) en azından eleştirisi için, negatif diyalektiğin araçları ve işe yararlığı konusunda hesap vermek durumundaydılar. Bu teori oluşumunun yapısına dair bilimsel-felsefi, ekonomi politik, sosyolojik analizlerle teorilerin, refleksiyonların yapılması gerekiyordu. “Eleştirel Teori”nin torunlarının, altında, kendilerini kanıtlamak ve geliştirmek durumunda oldukları baskı budur. Felsefe yapmanın arenasındaki ve tanıtlama stratejisindeki bu değişimi, Jürgen Habermas’ın toplam eserindeki aşamalardan izlemek mümkün.</p>
				<p class="normal">“Toplum”un yazı kurulu, 1. cildin sunusunda, “birbirinden ayrılan iki çalışma düzleminin” varlığından –bunlar, “soyut-kategorik olarak, Marx’ın ‘Kapital’de izlediği açıklama tarzını ve materyalist yöntemini yeniden kurma çabasında olan araştırmalar” ile “kendilerini açıkça politik ekonominin günümüzle ilişkili eleştirisi olarak tanımlayan ampirik çözümlemeler”dir<sup class="calibre4"><a href="frankfurt_split_203.html#footnote-656-193" id="footnote-656-193-backlink" name="footnote-656-193-backlink">[193]</a></sup>– söz etmesi, “Eleştirel Teori”nin 3. aşamasının yeni tematiğini açığa çıkarmaktadır. Açığa çıkan bir diğer şey de, bir yanda felsefi ve bilim-kuramsal temellendirme ile diğer yanda ampirik araştırma arasındaki ilişkinin ucu açık, hatta belki de çelişkili olduğudur. Dikkatimizi artık, yeni durumun gerektirmesiyle “Eleştirel Teori”nin teorik yapısını yeniden düşünce süzgecinden geçirdiği ve diyalektik anlayışını açıkladığı ölçüde, felsefi temellendirmeye yoğunlaştıracağız.</p>
				<h2 class="normal1" id="calibre_toc_23">II. </h2>
				<p class="normal">1) “Eleştirel Teori”, formel mantıkla olan ilişkisini açık bir biçimde pek ender ele almıştır. Bunu daha çok, pozitivizmle tartıştığında yapmıştır. Adorno’nun genel olanın reel felsefi geçerlilik iddiasını reddeden yargısı, zaten mantığın konutlarını –ister aşkın olsun ister ideolojik olsun– görünüş alanına sürmek durumundaydı ve bunlara olsa olsa, düşünme ve bilgi edinmenin yöntemsel kuralları ya da buluşsal ilkelere sahip olma niteliğini teslim edebilirdi. Bir felsefenin mantığa sorması gereken sorular, yani “mantığın bir soybilimi”ne ya da daha da ilkesel olarak mantığın gerekçelendirilmesine dair sorular dikkate alınmadı.</p>
				<p class="normal">Peter Bulthaup’un, soruna yargı teorisinden hareketle yaklaşan, kısa ama aydınlatıcı “İdealist ve Materyalist Diyalektik”<sup class="calibre4"><a href="frankfurt_split_204.html#footnote-656-194" id="footnote-656-194-backlink" name="footnote-656-194-backlink">[194]</a></sup> başlıklı tartışması, bu nedenle “Frankfurt Okulu”nun 3. evresinin çerçevesinde bir yenilik ve gerçek bir teorik genişleme temsil etmektedir. Yalın bir olgu, “mantık olarak tutarlı her gerekçelendirmenin evrensel yargılar” (160) içermesi, Bulthaup’u, evrensellik sorununa ontolojik açıdan bakmaya yöneltir. Yani, genellikler ile hareket etmenin gerektirdiği mantıksal sınıfların bağlamlılığının, nesne alanlarının reel bağlamlılığına karşılık gelip gelmediğini inceler. Politik olarak örneğin, bunun anlamı, “işçi sınıfı” terimi kullanılırken, işçi bireyler kümesine dair yalnızca soyut bir genelleme mi kurulduğu, yoksa kapsadığı tüm bireylerin toplamından nitel olarak farklı olan ve deyim yerindeyse kendi başına özünden farklı bir varlık [entite] oluşturan gerçek bir genellikten mi söz edildiğidir. (Bu örnek ışığında bu görünüşte “salt mantıksal” sorunun toplumsal önemi açığa çıkmaktadır.) Eğer Bulthaup, düşünmeye, yani tutarlı mantıksal gerekçelendirmeye, yalnızca bir “flatus vocis”<sup class="calibre4"><a href="frankfurt_split_205.html#footnote-656-195" id="footnote-656-195-backlink" name="footnote-656-195-backlink">[195]</a></sup> statüsü tanımakla yetinmek istemiyorsa, Adorno’nun nominalizmini sorgulamak zorundadır. Mantığı, sadece, gelişigüzel değiştirilebilen bir dil oyunu olarak kabul etmek istemiyorsak, reel-genelin –örneğin sosyal bir sınıf olarak ya da ekonomik bir toplum biçimlenmesi olarak– varlığı şarttır. </p>
				<p class="normal">Bulthaup, anarşist olmak istemeyen bir bilim kuramının bu ilk postulatını kabul ederek, aynı zamanda bilim kuramının diyalektik karakterini de belirlemektedir. Ne var ki bu diyalektiği kazanmasının bedeli vardır; “Frankfurt Okulu” tarafından nefretle reddedilen ontolojiye, hiç olmazsa geçici olarak, yeniden bir yer açmak zorundadır. Bilimsel ifadelere, genel olarak bir hakikat ilişkisi atfedebilmek için (yani onların bir “hakikat değeri”ne sahip olabilmesi için), bunların mantıksal yapısının herhangi bir biçimde nesnelerin reel yapısına karşılık gelmesi gerekir.<sup class="calibre4"><a href="frankfurt_split_206.html#footnote-656-196" id="footnote-656-196-backlink" name="footnote-656-196-backlink">[196]</a></sup> “Bilimsel çalışma, biçimsel olarak, bir nesneler alanının nesneleri hakkında formüle edilen yargıların bir bölümü arasında tümdengelimci bir bağlamın kurulmasıyla karakterize olur... Buna göre bilimsel çalışmanın bir önkoşulu, bir nesneler alanı hakkındaki yargılardan oluşan tutarsız bir yığının olmasıdır. Bu önkoşul, nesneler alanının varlığına karşılık gelir.” (164) Bu nesneler alanının tutarlılığı –ki bu tutarlılık bu nesneler alanı üzerine geliştirilen teorinin mantıksal uyumluluğunun gösterilmesi dışında bir yolla ortaya konamaz–, eğer önceleri tutarsız görünen deneyimleri düzenleyen teori kendini deneyimde yeni baştan kanıtlayacaksa, gerçeklikte mevcut olmak durumundadır. (Her bilimsel teori, deneyimlerin ampirik olarak kanıtlanması gereken bir yorumudur.)</p>
				<p class="normal">Bilimsel teorilerin mantıksal yapısının ve dünyanın nesneler alanlarının (bölgelerinin) ontolojik biçim belirleniminin zorunlu eşdeğerliğine dair (âdeta tanımlayıcı bir şekilde) edinilen kavrayış, kendisini aşarak bir adım daha öteye gider. Zira düşünmenin bilimselliğine ilkesel olarak nasıl sınır konulamazsa, yani düşünmenin her türlü nesnesinin bilimsel bir tarzda ele alınabilir olması gerekiyorsa, aynı şekilde bir bütün olarak dünyanın mantıksal biçim belirlenimliği de (âdeta önsel olarak) konulmuştur.<sup class="calibre4"><a href="frankfurt_split_207.html#footnote-656-197" id="footnote-656-197-backlink" name="footnote-656-197-backlink">[197]</a></sup> Bu konulmuşluğu ve ondan çıkarılan teorik önermeleri, Hegel ile birlikte spekülatif olarak adlandırırız. Bulthaup şunu kabul etmektedir: “Sonlu bir sayıda adımlarla belirlenilmez geri gidişi<sup class="calibre4"><a href="frankfurt_split_208.html#footnote-656-198" id="footnote-656-198-backlink" name="footnote-656-198-backlink">[198]</a></sup> aşan sonlu bir özne spekülatif düşünür.” (161) Bu türden bir spekülasyon ifadesini, artık kısmi yargıların bağlamıyla oluşturulamayan, aksine deyim yerindeyse sui generis<sup class="calibre4"><a href="frankfurt_split_209.html#footnote-656-199" id="footnote-656-199-backlink" name="footnote-656-199-backlink">[199]</a></sup> evrensel yargılarda bulur.<sup class="calibre4"><a href="frankfurt_split_210.html#footnote-656-200" id="footnote-656-200-backlink" name="footnote-656-200-backlink">[200]</a></sup> (Örneğin “Gerçek bütündür” gibi önermeler bunlardandır.)</p>
				<p class="normal">2) Şimdiye dek Bulthaup’u, içkin bir bilim kuramı fikrinden Hegelci mantığın (= diyalektik) temellerine ulaşan bir yolda izledik. Bu konstrüksiyon tarzının ortaya idealist bir diyalektik çıkarıyor olması; bu sırada fikirden (burada: bilimlerin ideal gövdesinden) hareketle gerçekliğe (burada: dünyanın mantıksal durumuna) ilişkin çıkarım yapılması, henüz hata sayılması gerekmiyor. Çünkü spekülatif mantığın bu aşamasında, onu gerekçeleyen yansıma ilişkisi şimdiden öylesine aşikârdır ki, materyalist bir dönüşümü gerçekleştirmek mümkündür.<sup class="calibre4"><a href="frankfurt_split_211.html#footnote-656-201" id="footnote-656-201-backlink" name="footnote-656-201-backlink">[201]</a></sup> Bulhaup’un makalesinin başlığı bu yöne işaret ediyor olabilirdi. </p>
				<p class="normal">Fakat hélas<sup class="calibre4"><a href="frankfurt_split_212.html#footnote-656-202" id="footnote-656-202-backlink" name="footnote-656-202-backlink">[202]</a></sup>: Tam da mantıksal ile ontolojik olanın yansıma ilişkisi sorunu kendini dayattığı noktada ve Lenin’in buna verdiği yanıtın teorik olarak dikkate alınması gerektiği noktada Bulthaup, “Frankfurt Okulu”nun sınırlamalarına itaat ederek, materyalist dönüşüme cüret edemez. Daha çok yapı-kuramsal bir biçimde bilimin ilk (temel) sorunu olarak, onun nesne alanının tespit edilmesini gördü. Bu sorun, bilimsel çalışmanın, bilimsel bilgi edinme sürecinin sonucu olarak kavranmaktadır.</p>
				<p class="normal">Haliyle Bulthaup “tanımlama teriminin birden fazla anlama sahip olduğu”nun (165) tamamen farkındadır. Öznel idealist (Kantçı bilgi kuramının neticesindeki) bakış açısınca bu terimin anlamı, deneyimlerin örtüşmeyen bir kümesini, (aşkın) öznenin kategorik performansıyla özdeş kılmaktır. Bu arada Bulthaup, iç yapı sorununun Kantçı çözümünün kapalı teorik sistemlerin kurulmasına ve bunların içkin uyumluluklarını sınamaya elverişli olduğunu, ancak bunların hakikat muhtevasına dair hiçbir fikir veremediğini, dolaysıyla da olsa olsa rakip teoriler arasında seçim yapmaya yarayan anlaşmacı kriterler oluşturulmasına olanak tanıdığını görür. Bulthaup, nesneler sınıfının tutarlılığı (ki bunlar nesne alanlarının mantıksal karşılığını oluştururlar) maddi koşullara (düşüncenin kendisi tarafından konulan ya da uydurulan nesneler söz konusu olmadığı sürece) sahip olduğunu kabul eder.<sup class="calibre4"><a href="frankfurt_split_213.html#footnote-656-203" id="footnote-656-203-backlink" name="footnote-656-203-backlink">[203]</a></sup> Bulthaup, “tutarlı, açık ve net olarak ayrışan sınıfların bir bütün haline birleştirilmesinin önkoşulu, nesne alanının örtüşen bir düzeni” (166) olduğunu tespit ederek yeniden materyalist bir bilgi kuramına yaklaşır. Bu kuram, doğal dünya anlayışıyla uyum içerisinde, nesne alanlarını bilim kuramsal olarak kurma olanağının temelinin dünyanın ontolojik birliğinde bulunmasından hareket eder (bunu savunmak da yansıma teorisinin görevidir). Homojen olmayan bir bütünün birliği şu anlama gelir: Yapılandırılmışlık. Fakat tek dünyanın yapısı, onun bölgeler halinde bölümlenmesini tasarlar; öyle ki nesne alanlarının sınırlarının çizilmesi (tanımlanması) gelişigüzel sınırlar değildir. Bu durumda “bölgesel ontolojiler”den söz etmenin haklı manası vardır. Bulthaup’un canlı dünyanın kuruluşuna dair örneği bunu tanıtlar: “Biyolojinin nesneler alanı, türlerin nesnelerini, örneklerini ortaya çıkaran türleşme süreçleri aracıyla düzenlenmiştir.” (166)</p>
				<p class="normal">Ne var ki Bulthaup, işaret ettiği yönde ilerleyip türleşme süreçlerinin biçim belirlenimliğini incelemez; bu onu, mantıksal olanın diyalektik yapılanması sorunlarına, dolayısıyla da doğanın diyalektiği sorunlarına sevk edecekti. Aksine Bulthaup, “doğanın özgülleşmesi”ni (Kant) doğuran türleşme sürecini, mantısal bakımdan, biyolojik bilimin bölümlenmesini belirleyen sınıflandırma şemasına eş tutar. Fakat sınıflandırma terimlerini özdeşleştirerek elde ettiği tek şey, nesne alanlarının sabit sınırlarıdır. Bunlarsa, katı genellikler, arbor porphyriana<sup class="calibre4"><a href="frankfurt_split_214.html#footnote-656-204" id="footnote-656-204-backlink" name="footnote-656-204-backlink">[204]</a></sup> tarzı katı uyumluluk ve bağımlılık ilişkileridir. Tam da bu yüzden “türlerin gelişiminin reel sürecini” (168) kavrayamaz; ve süreçselliği, yani özdeş ve özdeş-olmayanın özdeşliğini resmetmek, tanımı gereğince yalnızca kesinlikle özdeş olan <span class="ideitalik">ya da </span>özdeş-olmayanla ilgilenen mantığın görevi de değildir.</p>
				<p class="normal">3) Bulthaup, <span class="ideitalik">mantıksal nedenlerden dolayı,</span> kendini, reel-genel olanı kabul etmek, yani Adorno’nun kararlı nominalist bakış açısını terk etmek zorunda hisseder. Ne var ki doğadaki reel-genelin varlığını kavram, yargı ve sonuçtan türettiği için, gerekçelendirmesi, karakteristik özelliğini sınıflandırma modelinden almaya devam eder. Genele “yükselerek”, bu geneli yalnızca “içini boşaltan” (yani her defasında özel ve tekil olanın belirlemelerini dikkate almayan) soyutlama yoluyla elde eder. Böylelikle genel olanı soyut bir genele, sonuçta da varolanın biçimsel ontolojik kavramına dönüştürür (ens qua ens): “Bir özneden, zaman içerisinde sezginin<sup class="calibre4"><a href="frankfurt_split_215.html#footnote-656-205" id="footnote-656-205-backlink" name="footnote-656-205-backlink">[205]</a></sup> nesneleri olarak birbiri peşi sıra algılananlardan; nesnelerin miktarı sonlu ama çok da az sayıda tutulmadığı takdirde, seçilim olmaksızın, her zaman yalnızca görüşün nesneleri sınıfını, yani, bir şey ya da varolan şey sınıfını oluşturmak mümkündür.” (166) Ne var ki, eğer, her türlü olası özelleşmeyi potansiyel olarak barındıran –örneğin daha klasik metafizikte Spinoza’nın töz kavramında olduğu gibi– bir “ilk varolan” kavramını kullanmaya razı değilse, bu içi boş, varolan şey kavramından hareketle özgül farklılıkları türetmesi mümkün değildir. Bulthaup, Engels’in doğa diyalektiği anlayışını böylesi bir töz-monizmiyle itham eder: “Engels’in propaganda ettiği katı monizm, doğa tarihsel süreçte canlıların farklılaşmasının açıklamasında duramadığı için, aksine, canlıların oluşumunu anorganik maddelere ve bunları da maddeye ve onun hareket yasalarına dayanarak açıklamak zorunda olduğundan, sonunda madde, kendi kendini farklılaştıran canlı maddeci [hilozoist] bir ilke olarak kalır, ve materyalizm, sadece ve sadece bu ilkenin farklı bir tanımlanmasıyla idealizmden ayrılır.” (168)</p>
				<p class="normal">Burada, Bulthaup’un, diyalektiğe giden yolu daha en başından ıskaladığı açıklık kazanır. Bir diyalektik materyalist, Bulthaup’un, bir “ilk ilke”nin oluşturulmasına karşı yöneltilen idealizm suçlamasını reddetmeyecektir; yalnız, bunun Engels ile hiçbir alakası yoktur. Zira Engels’in tam da yapmadığı şey, madde kavramını, iç boşaltan soyutlamalar aracılığıyla bir genele yükseltip oradan yeniden özeli türeten bir formel mantık yoluyla kurmaktır. O daha çok Hegel’in somut kavramından hareket eder; bu kavrama göre, tekil, dolayımlı bir şey olarak aslında her zaman bir geneldir. Lenin bu görüşü, doğru bir biçimde, diyalektiğe ulaşan bir anahtar olarak kavramıştır.<sup class="calibre4"><a href="frankfurt_split_216.html#footnote-656-206" id="footnote-656-206-backlink" name="footnote-656-206-backlink">[206]</a></sup> Materyalist bir diyalektiğin yapması gereken, Hegel’in tin olarak kabul ettiği ve dolayısıyla ideal bir biçimde sonlu bir modelde kapsayabildiği, bütün dolayımların birliğinin nasıl, gerçekçi bir biçimde –her bir felsefi sisteminin yalnızca özel, tarihsel bakımdan bir suretini resmedebildiği– maddi dünya-süreci olarak düşünülmesi gerektiğini ortaya koymaktır. <sup class="calibre4"><a href="frankfurt_split_217.html#footnote-656-207" id="footnote-656-207-backlink" name="footnote-656-207-backlink">[207]</a></sup></p>
				<p class="normal">Buna karşılık, Bulthaup’ta, modeli olarak evrim teorisini aldığı doğanın diyalektiği, mantığın temel biçimlerine indirgenir: “Buna göre nesneler alanının ontolojik yapısı, kavram, yargı ve sonucun mantıksal biçimlerine eş olurdu.” (168) Fakat buradan çıkacak sonuç, yalnızca, tekil olanın ilkesel olarak çözülmesine neden olan kötü bir Hegelcilik olurdu.<sup class="calibre4"><a href="frankfurt_split_218.html#footnote-656-208" id="footnote-656-208-backlink" name="footnote-656-208-backlink">[208]</a></sup> Bulthaup, diyalektiği mantığın yalnızca bir momenti olarak ele alarak, onu kafasının üzerine diker ve böylece ardından onu idealistçe hareket etmekle suçlaması mümkün olur. Fakat bunu yaparak diyalektik materyalizme halel getirmez. Çünkü yansıma teorisindeki varlık ve bilinç ilişkisine dair diyalektik materyalizmin açıklamasının yerine, ilkelerden oluşan bir tümdengelim modelini eleştirisinin nesnesi haline getirmiştir.</p>
				<p class="normal">4) Bulthaup, sınıflandırma mantığı modelini esas almasıyla, evrensellik kavgasının çözümlenemezci savlarına geri düşer; ve bu geriye düşüşün zemini, anlaşılacağı üzere, Adorno’nun metafizik bireyselciliğinde, bilgi kuramsal nominalizminde ve genel olarak “Frankfurt Okulu”nda bulunur. Tekilin bir türün, cinsin vb. genelliğine altlanması, tekilin varlığının mantıksal olarak farklı kaldığı ve varlıksal olarak etkilenmediği bir düşünme eylemidir her zaman. Doğa, bize sadece görüşte şu ya da bu olarak verili bulunan bütün tekilerin bir yığışması (aggregatum) olarak kabul edilirse, o halde gerçekten de düşünme ve doğa, ayrı uçlara düşer ve birinin diğerine uygulanmasını, adaecquatio intellectus ad rem’i<sup class="calibre4"><a href="frankfurt_split_219.html#footnote-656-209" id="footnote-656-209-backlink" name="footnote-656-209-backlink">[209]</a></sup> açıklamak için bilgi kuramının çabalarına ve eğip bükmelerine ihtiyaç olur. Hegel’in diyalektik hareket noktası tam da, düşünmenin ilk eyleminde, düşünme ve varlığın birbirlerinden koparılmasından kaçınmak olmuştur. Bunu, “Tinin Fenomenolojisi”nin başında, görüşte verili bulunan tekilin kendisinin bile –dolayımlı olarak– bir genel olduğunu gösterdi. Tekil, böylelikle kendini özelleştiren genelin varolan görüngüsü olarak ortaya koyar. Tekilin özü, genelin özelliğidir; genel kendisinin ve karşıtının –özelin– türü ise, özel; genelden farklı ve ayırt edilebilir olması itibarıyla, genelin bir özelliğidir. (Burada diyalektiğin, mantıktan farkını açığa çıkaran ve diyalektiğin kapsayıcı karakterini gösteren bir biçim belirlenimi saptanmaktadır.)</p>
				<p class="normal">Buna karşılık sınıflandırma mantığı, farklılaştırarak genelden özel üzerinden tekile ulaşan arbor porphyrica şemasında, özel ve tekil olanın mantıksal farklılığını, yani tekilin (özel ve genel karşısındaki) diğer ontolojik statüsünü, ifade edemez. Adorno bunu pekâlâ kavramış ve bu nedenle tekilin katı ontolojik önceliğinde ısrar etmiştir. Gerçi bunu yaptığı için, düşünmeyi (ve onunla birlikte de mantığı), varlıktan koparması ve görünüş alanına sürmesi gerekiyordu; düşünme ise burada, en iyi durumda görünüşü parçalayabilir (eleştirel olarak ortadan kaldırmak) ama varlık’ın pozitifliğine ulaşması mümkün değildir.<sup class="calibre4"><a href="frankfurt_split_220.html#footnote-656-210" id="footnote-656-210-backlink" name="footnote-656-210-backlink">[210]</a></sup> Bulthaup ama, mantığın geçerliliğini (sınırlamalarla da olsa) kurtarmak arzusundadır. Kendini onun formel yapısına teslim eder ve hemen, tekil olan ile özel olan arasında artık belirgin bir ayrım gözetmeyerek burada takılır kalır. “Düşünme, ‘bizim için yabancı, öte tarafa ait bir şey’ olmaması için doğayı özümsemenin teorik biçimidir, fakat düşünme doğanın kendisinden farklı bir şey olarak kalır. Düşünme, eğer genel tarafından kurulmamışsa, özel olanda sadece geneli kavrar.” (169) Buna göre tarih artık, tekillerin etkileşimi olarak kabul edilemez: Ondaki genel olan, salt görünüştür ve egemenlik ideolojisidir; tekilse düşünme için erişilmezdir, irrasyoneldir. Geriye, tekilin, öznelin, genelin nesnelliğine ve zorunluluğuna karşı (aciz) isyanı kalır. “Düşünen ve diğer varolan şeyler arasındaki bir varolan olan özne açısından ise başka bir varolan şey tarafından belirlenimi, isyan ettiği kör bir yazgı haline gelir.” (170 vd.) Böylelikle, son ve biricik gerçekliğin tekil öznede, onun dolayımsız kendindeliğinde bulunduğu varsayımından hareket eden metafizik bireyselcilik ve öznelcilik neticede “maceracı isyan” tutumuna varır.<sup class="calibre4"><a href="frankfurt_split_221.html#footnote-656-211" id="footnote-656-211-backlink" name="footnote-656-211-backlink">[211]</a></sup></p>
				<p class="normal">5) Hegel’in “Hukuk Felsefesi”nde geliştirilen burjuva toplumunun nesnel yasaları karşısında burjuva öznenin özerkliğini geri kazanmak isteyen “maceracı isyan”ın Hegelcilik sonrası biçimleriyle aldığı tutumun ilk örneklerini aradığımızda, Stirner’e kadar uzanırız. Ne var ki, temel felsefi tutum esas olarak, henüz devrimci olan burjuvazi, üretken öznelliğini, doğa ve tarihin nesnel koşulları karşısında özgürlük olarak güvence altına almak istediği anda geliştirilmiştir: Johann Gottlieb Fichte tarafından.</p>
				<p class="normal">Dolaysıyla Bulthaup’un, meselenin özü itibarıyla (doğrudan bağ kurmasa da) tümeller ikileminden kaçınmak için, “özgürlük idealizmini”, tanımlayıcı Ben’in aşırı öznelciliğini dayanak alması bir tesadüf olmasa gerek.<sup class="calibre4"><a href="frankfurt_split_222.html#footnote-656-212" id="footnote-656-212-backlink" name="footnote-656-212-backlink">[212]</a></sup> “Nesnesel faaliyet anlamında eylem, öz-bilinç ve şeyler arasındaki farkı tanımlar. Öz-bilinç eylemin önkoşuludur –zira eylem, faal özne olmadan düşünülemez– ve farkı koyan faaliyetin sonucudur.” (171) Bilgi-nesnesinin aşkın yapısı toplumsal, teorik, politik olarak şimdi şuna dönüştürülmek isteniyor: “Eylem edimi” olarak yeniden yorumlanan “nesnesel faaliyet”, Ben’in yeniden üretilmesinin maddi nesnelerini oluşturur. “Bilinçli nesnesel faaliyet, insanın doğa ile metabolizmasının gereklerini karşılamak zorunda olsa da, aynı zamanda bu koşulları değiştirmekte, yeniden üretimin koşullarını üretmektedir.” (171) Doğa, Ben’in özgür öznelliğinin ona kendi yasasını –Manici-bilinirci düalizmin dirilişi– dayattığı karanlık, kavramsız bir madde-zemin haline getirilmektedir. Marx’ta “nesnesel faaliyet” terimi tam zıt anlamdadır: İnsanın faaliyeti, onun öznelliği, faaliyetinin yöneldiği nesnelerle dolayım içindedir ve bu dolayımlılık içerisinde kendisi de nesneseldir, toplumsal nesnelliktir.</p>
				<p class="normal">Ben tarafından tanımlayan Ben-Olmayan; bu sabit söylemi, zanaat ve sanayinin maddi nesnelerine dayanarak sürdürmek mümkün değildir. Zanaat ve teknik, materyalin nesnelliğini, nesnelerin direncinde ve doğa yasalarının geçerliliğinde tecrübe eder. Böylece Ben’in (görünüşteki) özgürlüğü, tinsel üretimin (yine yalnızca görünüşteki) özerkliğiyle sınırlanır: “Bu yalnızca, eğer üretken potansiyel, yeniden üretimin dolaysız koşullarıyla sınırlandırılmamışsa, tersine, kendini aynı zamanda saf insani üretimlerde, estetik ve teorik faaliyetlerde ifade edebiliyorsa mümkündür. Bu üretimlerde faaliyetin maddi nesnesi hükümsüz kabul edilir.” (171) Burada, tinin âleminde, –zanaat ve sanayi neden saf insani faaliyetler değildir ki?– önemsiz şeylerin âleminin yasalar halinde derlenmesi olarak mantık kendini gösterebilir. Ne var ki bunun bedeli vardır; gerçekliği değiştiremez, onu yalnızca yorumlayabilir.<sup class="calibre4"><a href="frankfurt_split_223.html#footnote-656-213" id="footnote-656-213-backlink" name="footnote-656-213-backlink">[213]</a></sup> Şimdi nesnelerin Ben tarafından özerk konuluşunun ideal kavramı olarak kabul edilen düşünme, diğer yandan yine doğadan, gerçekten varolan şeylerden koparılmış durumdadır. “Nesnenin önemsiz kabul edildiği tüm tinsel üretimler, kendilerini dışlarındaki nesnelerle iç dünyasına dalışlı bir ilişkiyle sınırlamak zorundadırlar” (171) Filozof, dışsal olanın önemsizliği konusunda kendini ikna ettiği sürece, kendini özgür ve özerk hissedebildiği fildişi kulesinde inzivaya çekilir.</p>
				<p class="normal">Oysa fildişi kulesinin kapalılığı, kendilerini –ne kadar yanlış anlayarak da olsa– Marksizme dayandıran felsefe yapıcılarının tutumuyla bağdaşmaz. Özellikle, 60’lı yılların toplumsal çatışmaları ve öğrenci hareketinin etkisiyle politize olan ve Adorno’nun politik pratikten imtina etme tutumunu kabullenmeyen “Frankfurt Okulu” yandaşlarınınki. (Bu bakımdan Alman burjuvazisinin düşünürü Fichte’ye dönüp dayanma tutumu, ideolojik olarak tutarlıdır).</p>
				<p class="normal">Ne var ki Fichte’nin faal Ben’i, tanımlanan Ben-Olmayan’dan mutlak bir biçimde koparması, Marx’ın, insanların tarihlerini –ama verili önkoşullar altında– kendilerinin yaptığı görüşüyle formüle edilen özne-nesne ilişkisinin diyalektik çözümüne el vermez. Burada özneye gerçek önkoşulları atlamasına olanak tanıyan, daha çok onun özerkliği imiş gibi görünür. “Reel özneler kendilerini, kendilerinden önce gelen bir nesnelliğe bağımlı bilirler. Özerklik talepleri ancak, varoluş koşulları, kendileri tarafından konulmuş koşullar olduğunda, kendi önkoşullarını kendileri belirlediklerinde yerine getirilmelidir.” (173) Marksizm ise tarihi “kendilerinin-yapması”ndan, yani somut tarihsel Böyle-Oluşumuz’un koşullarına değiştirici bir müdahaleden söz ederken, tek tek bireylerin eylemlerinin ilişkilendiği ve (tek tek öznelerin bireysel bilinci olarak değil) öz-bilince sınıf bilinci olarak ulaştıkları türleşme sürecinde toplumsal çelişkilerin bilinçli bir şekilde etkinleştirilmesini kasteder. Buna karşılık Bulthaup, özerklik “delil”ini hileli bir yolla, mantıksal bir kuralın ontolojik kullanımı aracılığıyla elde eder. “Varoluş’tan onun koşullarına dair çıkarımda bulunmak mümkündür, koşullardan hareketle Varoluş’un zorunluluğuna dair çıkarımda bulunmak mümkün değildir.” (173) Bu elbette yalnızca, bizim sonlu aklımız, koşulların sonsuz niceliğini (yani varolan dünya), buradan rastlantısal olguyu tümdengelimli açıklayacak kadar eksiksiz idrak etmesi mümkün olmadığı için geçerlidir.<sup class="calibre4"><a href="frankfurt_split_224.html#footnote-656-214" id="footnote-656-214-backlink" name="footnote-656-214-backlink">[214]</a></sup> Bu nedenle bu kural metodolojik bir kural olarak kabul edilir. Fakat ontolojik olarak dünya, bir bütün halinde (her sonlu teoride yalnızca spekülatif ya da fikir olarak kavranabilir olsa da) eksiksiz bir koşullar bağlamıdır. Ve bu bağlam içerisinde, onun varlık hali, gerçek olan kadar olası olanı da kapsadığı için, dolayısıyla da hareket varlık’ın temel yapısı olduğu için, değişiklikler ve gelişmeler olabilmektedir. Bulthaup, idealist diyalektikle materyalist diyalektiğin ilişkisini belirlemeye girişmeden önce, mantıksal olanla ontolojik olanın karşılıklı yansıma ilişkisini dikkate almamış olmasının acı sonuçlarını yaşıyor yine. Çünkü idealizmin yarattığı görünüş, yalnızca, spekülasyonda ortaya konulan fikir, maddi dünya sürecinin bir yansıması olarak kavranması halinde, yani tersinden gerçekliğe çevrilebilmesi halinde “reel” olur. Yansıma teorisi diyalektiğin vazgeçilmez bir özüdür işte.</p>
				<h2 class="normal1" id="calibre_toc_24">III.</h2>
				<p class="normal">1) Marx ve Hegel’in gerisine düşüp Fichte’ye ulaşan teorik gerileme ve bu gerilemenin hazırladığı (Fichte’deki devrimci öz-bilincin trajik iflasını, küçük burjuva dar kafalılığın maskaralığına kadar düşüren) Stirner’e dek varan politik gerileme, emperyalizm çağında, sınıflarının toplumsal düşüşünü ve erkini kaybetme ve çaresizlik deneyimini, dik kafalılığa ve hayal kırıklığına, isyankâr eleştiriye dönüştüren küçük burjuva ideolojilerin, şimdi gerçekten ortak felsefi eğilimidir. Varoluşçuluk ve “Eleştirel Teori” ve de anarşist ütopyalar bu eğilimde buluşmaktadır.<sup class="calibre4"><a href="frankfurt_split_225.html#footnote-656-215" id="footnote-656-215-backlink" name="footnote-656-215-backlink">[215]</a></sup> Burjuva özne kendini, Ben-Olmayan üzerinde çalışması şöyle dursun, tersine aşkın kudret kusursuzluğundan üreten tanımlayıcı ben olarak kabul ederek, özgürlüğünün görünüşünü (ki bu onun, meta pazarında toplumsal ürünün bireysel tüketicisi durumuna da denk düşer) özel varoluşunda sürdürmesi mümkün olmaktadır. Buna karşılık birey, baskı altına alınmaya karşı gerçek mücadeleyi, ancak ve ancak örgütlü sınıf mücadelesi biçiminde yürütebilir. Ancak bu mücadele içerisinde, özel varoluşunu, tarihsel hareketin yalnızca bir momenti olarak kavraması ve böylelikle özgürlüğünü sınıf örgütünün disiplini içerisinde, gelişkin deneyim ve bilinç düzeyinde, yani işçi sınıfının öncü partisinde (üç kere Hegelci anlamda) kaldırması gerekir.</p>
				<p class="normal">Ama tam da bu (en azından kısmi olarak), burjuva özel öznenin bireysel ihtiyaçlarının ve ütopik beklentilerinin aşılması, kişiliğindeki bir değişimi gerektirirdi ve öznelliğe yeni bir nitelik kazandırırdı. Bu türden dönüşümler elbette basit iradi kararların bir ürünü değildir, tersine toplumsal deneyimlerin (düşünmenin deneyimleri de dâhil) sonuçlarıdır. Eksikli deneyimler doğru teorik kavrayışın gelişimini engellediği gibi, yanlış teorik yorumlama kalıpları da deneyimlerin değerlendirilmesini engelleyebilir ya da hatalı yönlere sevk edebilir. Teorik açıklık ve bilimsel hakikat mücadelesi, sınıf mücadelesinin basit bir çeşnisi değil, tersine onun vazgeçilmez bir temel öğesidir.</p>
				<p class="normal">2) Bu nedenle, “Eleştirel Teori”nin kötü gerçeklik karşısındaki öznel-idealist, kişiselci isyanı, basitçe geç burjuva toplumun eleştirel bilincinin gelişiminin bir varyasyonu değildir. Tam tersine kendi içinden eleştirinin karşıtını üretir; yani eleştirilen şeyin sağlamlaşmasını. O, görünüşte eleştiridir, çünkü kendisini hâlâ burjuva öz-bilincin içerisinde ikame eder ve onun evren ilişkisini, öznellik ilişkisini kaldırmaz. Bu arada burjuva öz-bilinç, özerkliğinin görünüşünü, toplumsal üretimin dolaysız kabullenilen özel görüngü biçiminin refleksiyon şekli olarak sunar. Öznenin kendiliğindenliği, yani Kant ve Fichte’nin idealizminde şeylerin nesnelliğinden kopuk cogitonun bilgi kuramsal olarak vazgeçilmez ve yegâne belirlenimi, pratiğe tercüme edildiğinde, irade eylemini, saf ve gerçek koşullardan kopuk olarak politik eylemin ilkesi haline getiren ve dolayısıyla göz ardı edilen gerçeklik karşısında iflas etmek zorunda olan katıksız kendiliğindenciliğe varır.</p>
				<p class="normal">Pratikte başarısızlığa uğramak “Eleştirel Teori”nin cibilliyetinde vardır: Adorno bunun farkındaydı ve politik eylemden kaçındı. Horkheimer’den Alfred Schmidt’e değin, Schopenhauer geleneğinin yeniden etkinleştirilmesi, kullandığı materyalizm kavramını belirsiz mutluluk ütopyası olarak kabul etmenin ötesine geçemeyen bir teorinin politik olarak teslimiyetçi karakterine dair bir kanıtıdır. Bulthaup’tun sonu melankoliktir: “Materyalizmin hakikati, her zaman olduğu üzere insana yaraşır sosyalist bir toplum uğruna ümitsiz mücadeledir.” (176) Türleşme tarihinin bir hedefi karşısındaki ümitsizlik ama özel hayata giden yolu öngörür. Maddilik bu durumda yalnızca, Hegel’in <span class="ideitalik">Tinin Fenomenolojisi</span>’nde “yüreğin yasası ve münzeviliğin çılgınlığı” olarak tarif ettiği şeyde gösterir kendini. “Yalnız bu bireyin yüreği gerçekliğini, onun kendi için olmayı ya da onun arzusunu ifade eden eyleminde tanımlamıştır. Yalnız bu gerçeklik doğrudan genel olarak geçerli olmalıdır, yani, o hakikatte özel bir şeydir ve yalnızca genelin biçimine sahiptir: Onun özel içeriği, böylesi olarak genel sayılmalıdır... Fakat yürek ya da doğrudan genel olmak isteyen bilincin tekliği bu çarpıklığın ve tersliğin ta kendisidir.”</p>
				<p class="normal">Kendini kavramdan yoksun bırakan, gerçeklikle dolayımının ilkesini yitirmiştir; oysa özgürlüğünün doğabileceği tek şey bu dolayımdır. Genel ile beraber, sayesinde birey olacağı aracı da yitirir ve yalnızca us aracılığıyla kurtulmuş bir duyumsallığın değil, tersine kendiliğinden kurtuluşçu bir duyumsallığın varolabileceği görünüşüne aldanır.</p>
				</body>
</html>