<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>frankfurt</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:fa1b4aab-314c-447e-b6b9-1c0f40ae0e27"/></head>
	<body class="calibre">
<div class="chapter">
				<h1 class="h1baslik" id="calibre_toc_1">Hans Heinz Holz ve<br class="chapter"/> Frankfurt Okulu Üzerine </h1>
				<p class="normal">Çağdaşımız diyalektikçiler arasında kuşkusuz en önemlisi olan Hans Heinz Holz, onun temel özelliklerini anlamamızı sağlayacak kapsamda bir derleme ile Türkçeye kazandırıldı. Bu makalelerde okuyucu, onun haklı bir üne sahip felsefeci kimliğinin yanı sıra, Marksizme bağlı politik eleştirmen kimliğini de tanıma fırsatını bulacaktır.</p>
				<p class="normal">Hans Heinz Holz, felsefe alanındaki eleştirilerini, politik eylemle ilişkisi içinde sürdürürken Marx’ın ünlü 11. Tez’ine bağlı kalmaktadır. Bilindiği gibi, filozofların dünyayı yalnızca yorumlamakla kalmayıp artık değiştirmeleri gerektiğini öne süren bu tez, diyalektik materyalizmi eski metafizik materyalizmden ve idealist diyalektikten ayıran ilkesel bir temel ortaya koyuyordu. Yalnızca teorik ve ideolojik mücadelesinin esaslarını değil, politik ve ahlaki kimliğinin temellerini de bu tezde bulan Hans Heinz Holz, diyalektiğin temel kategorilerini pratik etkinliği içindeki insanın özellikle politik eylem ve etkinlik bağlamında yorumlarken, eleştiri konusu yaptığı filozoflardan kendisini neyin ayırdığını da apaçık ortaya koyar. </p>
				<p class="normal">Makalelerin konu edindiği Frankfurt Okulu, kimi komünist aydınların akademik kurumlaşma çabalarının bir sonucu olarak 1923’te, Frankfurt Üniversitesi’ne bağlı olarak Sosyal Araştırmalar Enstitüsü adıyla ortaya çıktı. Daha çok, Horkheimer, Adorno, Marcuse Lowenthal, Pollock gibi isimlerle anılan Frankfurt Okulu’nu karakterize eden, bir dogmaya dönüştüğünü ileri sürdükleri Marksizmi felsefi-teorik bir zemin üzerinde yeniden kurma iddiasıdır. “Marksizmi kemikleşmiş Ortodoks yorumlardan kurtarmak” adına tutulan yol, Kant’ta, Weber’de “yeni kökler” bulmaya yönelmiştir. Zamanla Marksizmle olan ilişkileri daha da zayıflarken, Weber’in etkisi öne çıkmıştır. </p>
				<p class="normal">Günümüz postmodern düşüncesinin belli başlı bütün tezlerine kaynaklık eden görüşleri de bu arayışların sonucunda doğmuştur. Özellikle modernitenin ve modern toplum bağlamında kapitalist toplumun eleştirisi adına yaptıkları, postmodern literatürün temeli olarak kabul edilmektedir. Bugün yaygın biçimde pozitivizmle Marksizmi eşitleyen yüzeysel akademik önyargının temel taşları da Frankfurt Okulu tarafından döşenmiştir. Siyasi terminolojiye kadar derinlemesine sızan birey eksenli toplum eleştirisi, teorik düzeyde “kültür endüstrisi” eleştirileri, minimal tarih çalışmalarına verilen önem, kapsamlı teoriler aracılığıyla insan toplumunu anlama çalışmalarını “büyük anlatı” terimi içinde değerlendirmek ve geçersizleştirmek yine bu okulun günümüz anti-Marksizmine mirasları olarak anılabilir. </p>
				<p class="normal">“Eleştirel Okul” olarak da adlandırılan Frankfurt Okulu’nun dikkat çekici özelliği, görünüşte etkili bir politik içerik taşımasına rağmen, açık politik tavır almaktan daima kaçınmış olmasıdır. Hitler rejimi zamanında, okulun hemen hemen bütün kurucuları ve faal teorisyenleri ABD’ye yerleşmişler, 1935’te Sosyal Araştırmalar Enstitüsü’nü, New York’ta yeniden kurmuşlardır. Nazi diktatörlüğü koşullarında, faaliyetlerini Almanya dışına taşırken, Holz’un deyimiyle, “kibarca” ve Nazi vahşetinden hiç söz etmeksizin yaptıkları açıklama, politika dışı kalma endişesinin bir örneği olmuştur. </p>
				<p class="normal">1950’den sonra Horkheimer ile Adorno Batı Alman hükümetinin davetiyle Almanya’ya dönmüş ve Toplumsal Araştırmalar Enstitüsü’nü Frankfurt’ta yeniden kurmuşlardır. Amerika ve Avrupa’da “yeni sol” olarak adlandırılan ve büyük ölçüde Marksizm-Leninizm’e karşı teorik ve politik bir cephe teşkil eden akımların düşünsel temelleri de yine bu akım tarafından atılmıştır. </p>
				<p class="normal">Burjuva düşün dünyasında ve akademik çevrelerde geniş bir kabul görmesi ve moda haline getirilmesi, politik etkinlik ve politik örgütlenme gibi Marksist sınıf mücadelesi teorisinin temel kavramlarını “salt teorik eleştiri” görünümü altında dıştalayan yapısı dolayısıyla olmuştur. Marksizmi “insanı dışarıda bırakan” bir teori ve dünya görüşü olmakla suçlayan, bunun karşısında “insancıl bir Marksizm” kurmaya yönelen ve bunun için Marksizmle psikanaliz arasında bağlar kurmaya yönelen eğilimlerin temelinde de yine Frankfurt Okulu bulunmaktadır.<br class="chapter"/>Hans Heinz Holz’un deyişiyle söyleyecek olursak, toplumsal-sınıfsal mücadeleye ilgisiz kalan, bir anlamda “felsefenin gerçekleşmesi alanına” uzak duran ve yine onun deyişiyle “devrimci bir durumun kriterlerini bile hazırlayamayan” bir felsefe, daha başından yenilmiş, Marksist tarih anlayışına dayandığını iddia etse de, gerçekte tümüyle ondan kopmuştur. </p>
				<p class="normal">Hans Heinz Holz’un eleştirisinin hedefinde bulunan Frankfurt Okulu düşünürlerinin “salt teorik” olmayı hedefleyen, hemen önlerinde akıp gitmekte olan tarihsel eylemi kasıtlı olarak görmeyen ve çalışmalarını özellikle bundan uzak tutan yaklaşımları, solcu aydın çevrelerde her zaman büyük ilgi görmüş, Marksizmle liberalizm arasında bir geçiş olanağı sunması bakımından da siyasal ve entelektüel dünyada işlevsel olmuştur. Hans Heinz Holz, özellikle politik örgütlenme ve eylemi, dolayısıyla dünyayı değiştirme hedefini bir yana atarak salt eleştiriyle yetinmeyi yücelten bu akımı eleştirirken, etkilerinin ve yaygınlıklarının başlıca dayanaklarından biri olan zengin edebi özelliklerini, üslup ustalıklarını, estetik kaygılarını görmezden gelmez. Her biri gerçekten parlak düşünürler olan Frankfurt Okulu’nun kurucuları ve sürdürücü teorisyenleri, yaygın ve süregiden entelektüel etkilerini önemli ölçüde bu özelliklerine borçludurlar. Ne var ki, özellikle günümüzde, bu şatafatlı zekâ ve estetik oyunlarının pratik sonuçları ve sınıf mücadelesi üzerindeki olumsuz etkileri Holz’u ilgilendiren esas sorun olmuştur.</p>
				<p class="normal">Hans Heinz Holz, bütün hayatı boyunca örgütlü sınıf mücadelesi içinde olmuş, felsefi bilgi ve becerisini “dünyanın değiştirilmesi” çabasıyla birleştirmiştir. </p>
				<p class="normal">“Doğu Bloğu” çöktükten sonra, sosyalist-komünist çevreleri saran umutsuzluk ve yılgınlık atmosferine kapılmamış, 80 yaşını aşmış olmasına karşın, dünyanın hangi köşesinde, kimin nasıl mücadele ettiğini araştırarak bilgisini ve deneyimlerini paylaşacağı devrimcilerle ve komünistlerle ilişkiye geçmiştir.</p>
				<p class="normal">Türkiyeli komünistleri de bu sırada tanımıştır. Komünist hareketin dünya çapındaki sorunlarıyla ilgilenirken, Türkiye işçi sınıfının ve Kürt halkının özgürlük mücadelelerini de incelemiş, tartışmış ve yardımcı olmaya çalışmıştır. </p>
				<p class="normal">Frankfurt Okulu’na ilişkin eleştirileri, bu eylemli politik hayatın içinden çıkmış olmak bakımından daha da önem kazanıyor. Büyük düşünsel birikiminin ve felsefi veriminin oluştuğu uzun yıllar içinde birçoğunu yakından tanıdığı, kimi zaman birlikte çalıştığı ve tartıştığı Frankfurt Okulu mensuplarının düşüncelerinin ve teorilerinin yaşadığımız koşullar içinde daha da yaygın bir etki gücü kazandığını da görmüştür. Kuşkusuz bunda, ABD ve Avrupa entelektüel-akademik çevrelerince özellikle beslenmiş ve kışkırtılmış olmasının payı vardır: Ancak bunun yanı sıra, neoliberal politikalar karşısında sınıf mücadelesinin olanaklarını görmeyen, dar ve sosyal güç bakımından sınırlı çevrelere işçi sınıfından daha büyük önem veren akımların teorik ihtiyacını karşılamaya elverişli bir içeriğinin bulunmasının da rolü büyüktür.</p>
				<p class="normal">Dolayısıyla Hans Heinz Holz’un eleştirileri, yıllar öncesinde doğmuş ve bitmiş bir akım üzerine değil, bugün, burada ve dünyanın hemen her yerinde etkisini sürdüren anti-Marksist bir akım üzerinedir. </p>
				<p class="normal">Dikkatle incelendiğinde görülecektir ki, Frankfurt Okulu’nun cephaneliğinden alınmış pek çok kavram, yalnızca solcu aydın çevrelerde değil, özellikle liberal “sol” kanatta, hatta kimi İslamcı entelektüelin dilinde ve düşüncesinde önemli bir yer tutmaktadır. Yine Holz’un öğrettiği üzere, bunlar basit ve rastgele kullanılan kavramlar olarak kalmamakta, politik etkinliğin programa ilişkin ya da taktiksel yapılarını da etkilemektedir.</p>
				<p class="normal">Bu bakımdan, yaşadığımız koşullarda, elimizdeki kitap, Marksist-Leninist ideolojik mücadelenin güçlenmesine ve ilerlemesine büyük katkıda bulunacaktır.</p>
				<p class="sagnormal"><span class="ideitalik">Aydın Çubukçu</span></p>
				</div>
					</body>
</html>