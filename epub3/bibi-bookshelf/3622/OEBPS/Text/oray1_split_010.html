<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>oray1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_5">Dinç Bilgin ısrarla geri dönmek istiyor<br class="chapter" />
  HÂLÂ HER DEVRİN ADAMI,<br class="chapter" />
  HÂLÂ GÜCE TAPIYOR</h1>

  <p class="normal">Dinç Bilgin; hani bir dönemin en güçlü medya patronu, Türkiye'nin "Avustralya'sı" İzmir'den gelerek İstanbul basınını fetheden ancak sonra o görkemli krallığın tepesinden alaşağı edilen, memleketimizin Murdoch'ı bir süredir alışkanlık haline getirdiği günah çıkarmalarını <span class="ideitalik">Taraf</span> gazetesine verdiği iki günlük söyleşiyle sürdürdü.<sup class="calibre3"><a href="../Text/oray1_split_073.html#footnote-100-39" id="footnote-100-39-backlink">[39]</a></sup></p>

  <p class="normal">Özellikle yandaş medya Bilgin'in açıklamalarıyla çok ilgili. Televizyona çıkartmaktan, gazete sayfalarını ona ayırmaktan çok hoşnutlar.</p>

  <p class="normal">Her şeyini kaybetmiş, bunun sonucu olarak da bilgelik mertebesine ulaşmış gibi bir hava veriliyor Bilgin'e. Öte yandan Bilgin'in "Bir gece ansızın dönebilirim," diye umudunu koruduğu da belli.</p>

  <p class="normal">"Bilgelik" bir yana, hâlâ iktidar mücadelesinden vazgeçmiş de değil.</p>

  <p class="normal">"Her dakika [gazete çıkartmayı] düşünüyorum, başka bir şey düşünmüyorum," diyor ya; bu söyleşi furyası da Dinç Bilgin'in geri dönüşünün altyapısı hazırlansın diye adeta... Hâlâ hükümete "Beni affedersiniz yandaş basın patronu olurum," diye mesaj veriliyor bu söyleşilerde.</p>

  <p class="normal">28 Şubat döneminin eleştirisi, <span class="ideitalik">Sabah</span> gazetesinin geçmişteki hükümet kurma arzusu, banka sahibi olmasından duyduğu pişmanlık işin sosu; zaten bunları defalarca anlattı.</p>

  <p class="normal">Neşe Düzel'e verdiği söyleşilerden asıl çıkacak mesaj ise Bilgin'in kötü bir huyundan hâlâ vazgeçmediği: Her koşul ve şartta güce tapınmak, güçlünün yanında olmak...</p>

  <p class="normal">Geçmişte ona bu hataları yaptıran da güç bağımlılığı değil miydi?</p>

  <p class="normal">"Dededen, babadan gazeteci" Dinç Bilgin bir gün olsun da gücün karşısında yer aldı, muhalefet yaptı mı? Bugün resmen yandaş olan <span class="ideitalik">Sabah</span> gazetesi onun sahipliği altında da gayrı resmi yandaştı, bu nokta es geçilmesin.</p>

  <p class="normal">Bugün pişmanlıkla andığı büyümek, banka sahibi olmak arzusunu tetikleyen de yine güce tapınmasıydı: "Çalışanları banka almasını tavsiye etti," diye hangi patron bu işe girer kendi niyeti de yoksa?</p>

  <p class="normal">Hepimiz biliyoruz ki "İmparator" olmak istiyordu. Büyümek, çok büyümek. Güçlenmek, çok daha fazla güçlenmek ve Türkiye'ye hükmetmek. Gazetecilik sayesinde dahil olduğu "iktidar devirme, bakan atama" oyunundan şimdi pişmanmış gibi gözükse de o yıllarda çok hoşnuttu.</p>

  <p class="normal">Bakanlara, iktidarlara banka sahibi olduktan sonra boyun eğdiğini iddia ediyor. Oysa onun gazeteciliği sadece banka aldıktan sonra değil, hep ama hep iktidarın gücüne ve emrine açıktı. Bir anlamda onun gazetecilik tarzı oldu bu. Bankadan önce de, sonra da.</p>

  <p class="normal">Kuşkusuz, basında büyük devrimlerin de adamıydı Bilgin. Ama aynı zamanda büyük günahların da.</p>

  <p class="normal">Kendisine fazlasıyla dışarıdan bakabildiği izlenimi veren Bilgin'in güce tapınma hastalığına hiç değinmemesi dikkat çekici. Sanırım içselleştirmiş bu durumu artık; karakterinin bir parçası olmuş, özel olarak fark etmiyor bile.</p>

  <p class="normal">Nasıl dün Özal'a, Çiller'e kayıtsız şartsız destek verdiyse, 28 Şubat'ta askerler güçlü olduğu için onların yerinde yer aldıysa şimdi de günümüz iktidarlarına göz kırpıyor.</p>

  <p class="normal"><span class="ideitalik">Taraf'</span>ın gazeteciliğini övüyor mesela:</p>

  <p class="indentmetin"> </p>

  <p class="indentmetin">[T]ürkiye'de medya işi artık böyle gitmez. <span class="ideitalik">Taraf</span>, Türkiye'yi değiştirdi. Müthiş bir şey yaptı ve tek başına kaldıraç oldu. Ciddi söylüyorum. Türkiye, <span class="ideitalik">Taraf</span>'a çok şey borçlu. Türk ordusu da <span class="ideitalik">Taraf</span>'a çok şey borçlu. (...) <span class="ideitalik">Taraf</span>'ın yayınları sayesinde o da kendisine bakacak ve Türk ordusu da değişecek. O da mutlaka 21. yüzyılın ordusu olacak. İleri teknoloji kullanan, gönüllü ve profesyonel bir ordu olacak. 19. yüzyılın, Napolyon'un başlattığı yığınların ordusu olmayı bırakacak. Böyle gönüllü profesyonel bir ordunun içinden askerî düşünürler çıkacak. Şimdi çıkmıyor, çünkü çıkması için askerlikten gerçekten zevk almaları lazım.</p>

  <p class="indentmetin"> </p>

  <p class="normal"><span class="ideitalik">Taraf</span>'ın yaptığı türde gazetecilik Türkiye'de hep vardı, bugün <span class="ideitalik">Taraf</span>'ın cesaretle üzerine gittiği konuları zamanında hayatı pahasına kaleme alan gazeteciler de hep oldu. Bunu bilmez mi Bilgin? Bilmemesine imkân var mı?</p>

  <p class="normal">Bilgin'den o zamanlar bir tebrik gelmedi onlara. Çünkü o sırada güç dengeleri farklıydı ve Bilgin hayatı pahasına gazetecilik yapanların değil, iktidar sofralarının iktidar gazetecileriyle kadeh tokuşturuyordu.</p>

  <p class="normal">Bilgin ailesiyle ilgili "İzmir'in işgalinde Yunan bayrağı açtılar," diye bir şehir efsanesi vardır; bu doğru mu değil mi bilmiyorum, doğru olduğuna da pek inanmıyorum ama emin olduğum tek şey var:</p>

  <p class="normal">Dinç Bilgin ve medyası hep egemenlerin bayrağını salladı.</p>

  <p class="normal">Bugün asker güçsüz olduğu ve yıpratıldığı için <span class="ideitalik">Taraf</span>'ı övüyor Dinç Bilgin... Güç odağı başka olsa onların yanında yer alırdı... Şimdi askere çakmak yükselen değer ya...</p>

  <p class="normal">Türk basınına "yükselen değer" gazeteciliğini de getiren Bilgin'di zaten.</p>

  <p class="normal">Aynı kültür beraberinde <span class="ideitalik">Sabah</span> gazetesinde, Bilgin'in güç bağımlılığından etkilenen, bu yoldan ilerleyen bir biat gazeteciliğinin de altyapısını hazırladı geçmişte. Bugün bir "yandaş medyadan" söz ediyorsan bunun temellerinin 80'lerde İzmir'den İstanbul'a gelen Dinç Bilgin tarafından atıldığı gerçeğini görmezden gelemeyiz.</p>

  <p class="normal">Tetikçiler, iş takipçileri, iktidar yalakaları bu İstanbul fethinin yan ürünleriydi. 80'lerde <span class="ideitalik">Sabah</span>'ın basın piyasasına girmesiyle beraber Babıali'de her türlü değer alaşağı edildi; yenilikleriyle beraber bugün hâlâ giderilemeyen şiddetli bir kirliliğin yolunu en çok Sabah açtı basında.</p>

  <p class="normal">Geçmişiyle hesaplaşırken, günah çıkarırken kendisiyle ilgili vermesi gereken tek hesabı "güç bağımlılığı" aslında. Sözlerinden anladığım kadarıyla henüz buna hazır değil.</p>

  <p class="normal">Dinç Bilgin değişti, diyorlar. Evet değişmiş ama sadece cümlelerinin özneleri değişmiş. Çünkü Türkiye'nin egemen aktörleri değişti. Bilgin'in özü, içeriği ise hâlâ aynı...</p>
</body>
</html>
