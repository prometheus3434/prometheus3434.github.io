<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İnsan Kendine De İyi Gelir</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter24">
<article>
			<figure>
				<span epub:type="pagebreak" title="119" id="page119"></span>
				<img src="image/24.png" /><st c="0"></st>
			</figure>
			
			
			
			
			
			<p><st c="20">Bizim evin karşı sırasında kocaman bir arsa vardı. </st><st c="71">Eskiden keçi sayasıymış.</st><a epub:type="noteref" href="#f6" id="backref_6"><st c="95">*</st></a><st c="97"> Eski derken, dedem bile şöyle böyle hatırlıyordu o günleri, o derece mazi yani. </st><st c="178">Benim çocukluğumda koşar oynardık. </st><st c="213">Sonra birileri geldi, tahta perdelerle kapattı.</st></p>
			<p><st c="260">Kim bunlar? </st><st c="273">Kimse bilmiyor.</st></p>
			<p><st c="288">Dedem muhtara sormuş; “Hazine’den şahıslar kiraladı orayı ama kimlerdir, öğrenemedim,” demiş.</st></p>
			<p><st c="382">Bir gece kimse görmeden çevirip gitmişler arsayı.</st></p>
			<p><st c="432">İki sene gelen giden olmadı. </st><st c="462">Sonra bir gece yine kimse görmeden tahtaları yenilemişler.</st></p>
			<p><st c="520">“Dede, Arap Hatçam Teyze’ye soralım. </st><st c="558">Bilirse o bilir bu işi,” dedim.</st></p>
			<p><st c="589">“Sakın ha!” dedi, “Arap Hatçe de var işin içinde.”</st></p>
			<p><st c="640">“Nasıl ya? </st><st c="652">Hangi işin?”</st></p>
			<p><st c="664">“Uzaylılar. </st><st c="677">Arap Hatçe anlaştı onlarla.”</st></p>
			<p><span epub:type="pagebreak" title="120" id="page120"></span><st c="705">Babaanneme baktım, dedem görmeden eliyle </st><em><st c="747">kafa gitti iyice</st></em><st c="763"> işareti yaptı.</st></p>
			<p><st c="778">Yemekten sonra sokağa çıktım. </st><st c="809">Doğru Hatçam Teyze’ye gittim.</st></p>
			<p><st c="838">“Evet, deden doğru söylüyor,” dedi. </st><st c="875">“Geldiler, üç aylığa bağladılar beni. </st><st c="913">Tamam dedim, size çalışırım.”</st></p>
			<p><st c="942">Derin bir of çektim.</st></p>
			<p><st c="963">“Sen inanmıyor musun bana yoksa?” dedi Arap Hatçam Teyze.</st></p>
			<p><st c="1021">Mevzu şuymuş: Garibanların gezegeninde işler kesat gitmeye başlamış, bakmışlar millet birbirine girecek, fakirlikten savaş çıkacak, hoop kaçmışlar. </st><st c="1170">Gez dolaş derken, en uygun burası demişler. </st><st c="1214">İnsan görünümüne bürünmüşler, biraz meslek falan öğrenmişler. </st><st c="1276">Kemeraltı’nda devren kiralık bir helva imalathanesi varmış, onu almışlar. </st><st c="1350">Pekmezli kâğıthelva işine girmişler.</st></p>
			<p><st c="1386">“Peki, bizim arsada ne işleri var?”</st></p>
			<p><st c="1422">“Pekmez toprağı çıkıyor oradan.”</st></p>
			<p><st c="1455">“O ne yahu?”</st></p>
			<p><st c="1468">“Evladım, pekmezin kıvamını tutturmak için ona özel topraktan ilave etmek lazım. </st><st c="1550">Yoksa olmaz. </st><st c="1563">Aramışlar, taramışlar, şehre en yakın burada bulmuşlar. </st><st c="1619">Araziyi kiraladılar. </st><st c="1640">Ben de bakarak oluyorum.”</st></p>
			<p><st c="1665">“Yani?”</st></p>
			<p><st c="1673">“Arsayı çevirdiler ama kedi köpek girebilir, toprak aldıkları çukura işer, sıçarlarsa diye göz kulak oluyorum. </st><st c="1785">Sağına, soluna sirke döküyorum. </st><st c="1817">Kokusunu sevmez hayvanlar.”</st></p>
			<p><span epub:type="pagebreak" title="121" id="page121"></span><st c="1844">Hatçam Teyze bir SenSun gazozu açtı bana, buz gibi. </st></p>
			<p><st c="1897">“Maaşımı alınca iki kasa aldım, sakladım,” dedi. </st><st c="1946">“Canın çekerse gel arada.”</st></p>
			<p><st c="1972">Eve döndüm.</st></p>
			<p><st c="1984">Dedem terastaki masanın üstündeki kâğıtlara eğilmiş hararetli şekilde notlar alıyordu.</st></p>
			<p><st c="2071">“Dede, dediklerin doğruymuş. </st><st c="2101">Gerçekten uzaylılar geliyormuş bizim mahalleye. </st><st c="2149">Arap Hatçam Teyze’yi de Bağkur’dan göstermişler,” dedim.</st></p>
			<p><st c="2205">Dedem doğruldu.</st></p>
			<p><st c="2221">“Ya işte! </st><st c="2232">Bana inanmıyordunuz.”</st></p>
			<p><st c="2253">“Ama zararları yokmuş hiç.”</st></p>
			<p><st c="2281">“Arap Hatçe söyledi bunu, değil mi? </st><st c="2318">Söyler, çünkü işbirlikçiler böyledir. </st><st c="2356">Yaptıklarını meşrulaştırmak isterler.”</st></p>
			<p><st c="2394">Dedem başını kaldırmadan yazmayı sürdürdü.</st></p>
			<p><st c="2437">“Sen ne yazıyorsun?” dedim.</st></p>
			<p><st c="2465">“Tüzük,” dedi. </st><st c="2481">Ardından bana bakıp ekledi: “Biz tüzüklerle çarpışarak büyüdük, torunum.”</st></p>
			<p><st c="2554">Dedem, sonraki iki haftayı Adile Naşit Mahallesi Kuvayi Milliye Tüzüğü’nü yazarak geçirdi. </st><st c="2646">Arada sinirlenip elinden kalemi atıyor, terasta voltaya başlıyordu.</st></p>
			<p><st c="2713">Sonunda babaanneme açıldım.</st></p>
			<p><st c="2741">“Ayol, Arap Hatçe iki sene tımarhanede yattı genç kızken. </st><st c="2800">Sen de önüne gelene inanıyorsun. </st><st c="2833">Annen seni az emzirdiydi, aklın kıt oldu herhalde,” dedi.</st></p>
			<p><st c="2890">Günü geldi dedemin çalışması bitti. </st><st c="2927">Benimle Arap Hatçam Teyze’ye yolladı.</st></p>
			<p><span epub:type="pagebreak" title="122" id="page122"></span><st c="2964">“Hatçam Teyze, beşinci madde, ikinci fıkra, yedinci bende göre, cezan ölümmüş. </st><st c="3044">Dedem gizli tanık olur mu diyor, o zaman yırtarmışsın.”</st></p>
			<p><st c="3099">Hatçam Teyze, “Evladım, şu bizim cumbanın altına gelir misin iki saniye?” dedi.</st></p>
			<p><st c="3179">Gittim durdum.</st></p>
			<p><st c="3194">İçeri girdi. </st><st c="3208">Cumbaya geçti. </st><st c="3223">Pencereyi açtı. </st><st c="3239">Şarrr, üstüme bir kova su döktü.</st></p>
			<p><st c="3271">Bütün tüzük benimle beraber ıslandı, rezil oldu.</st></p>
			<p><st c="3320">Dedem evde, “Allah belasını versin bu kadının! </st><st c="3368">Tek nüshaydı!” diye tepindi.</st></p>
			<p><st c="3396">Babaannem beni soyarken, “Sana demir iğnesi yaptırmamız lazım. </st><st c="3460">Böyle büyürsen, askerde çok dayak yersin sen,” dedi.</st></p>
			<p><st c="3512">Arsa hâlâ duruyor. </st><st c="3532">Tahta perdelerini eskidikçe yeniliyor birileri.</st></p>
			
			<p><st c="3579">ON8 Blog - 15 Haziran 2015</st></p>
			
			
			
			
			
			
			</article>
			<section epub:type="footnotes">
				<aside epub:type="footnote" id="f6"><a href="#backref_6"><st c="3606"> *</st></a><span><st c="3608">Saya: Yayla ve kırlarda hayvanlar için yapılan, üstü samanla örtülü barınak.</st></span></aside>
			</section>
  <div id="charCountTotal" value="3684"></div></body>
</html>
