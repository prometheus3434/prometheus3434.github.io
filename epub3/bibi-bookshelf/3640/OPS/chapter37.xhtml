<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İnsan Kendine De İyi Gelir</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter37">
<article>
			<figure>
				<span epub:type="pagebreak" title="189" id="page189"></span>
				<img src="image/37.png" /><st c="0"></st>
			</figure>
			
			
			
			
			
			<p><st c="26">Bakkal Nihat akıl hastanesinden döndü.</st></p>
			<p><st c="64">Evde uzanmış tavanı izliyordum.</st></p>
			<p><st c="96">Badanada bir dünya yatar. </st><st c="123">Fırça izleri müthiştir. </st><st c="147">İnanmazsanız bakın. </st><st c="167">Tabii, sizin tavanlarınız kireçli değildir ama bizimkindeki izlerden Waterloo Savaşı’nı bile söktüm ben. </st><st c="272">İşte tam Napoléon’un uçkuru falan diyordum ki, sokaktan uzun uzun uluma sesi duyuldu.</st></p>
			<p><st c="357">Bizim sokağın köpeklerine benzemiyordu. </st><st c="398">Aslında köpek sesi gibi de değildi. </st><st c="434">Acılı, ince, uzun, sonuna doğru boğuk inleme gibiydi.</st></p>
			<p><st c="487">Kalktım, pencereye yürüdüm.</st></p>
			<p><st c="515">Bakkal Nihat karşı kaldırımda dört ayağının üzerinde, kafasını bizim pencereye kaldırmış havlıyordu.</st></p>
			<p><st c="616">Koşarak indim. </st><st c="632">Kapıyı açınca bana doğru koştu. </st><st c="664">Ön ayaklarıyla göğsüme vurdu. </st><st c="694">Etrafımda döndü.</st></p>
			<p><st c="710">Mahalleli de toplanmıştı.</st></p>
			<p><st c="736">Berber Kâzım, “Vallahi kaniş olmuş bu,” dedi.</st></p>
			<p><span epub:type="pagebreak" title="190" id="page190"></span><st c="782">İmam Efendi, “Sivaslı değil miydi Nihat Bey oğlumuz? </st><st c="836">Artık ne olacaksa, kökeni belli. </st><st c="869">Gâvur icadı çıkartmayın şimdi başımıza,” dedi.</st></p>
			<p><st c="915">Arap Hatçam Teyze bir yandan eliyle yanlarına vuruyor, bir yandan da gülüyordu.</st></p>
			<p><st c="995">“Aboov, pek de uslu, şeker gibi olmuş bu. </st><st c="1038">Geh yavrum, geh geh...”</st></p>
			<p><st c="1061">Bakkal Nihat gitti Arap Hatçam Teyze’nin ayağının dibine çöktü. </st><st c="1126">Arada kıçını sallıyordu.</st></p>
			<p><st c="1150">Daha fazla bakamadım, eve döndüm.</st></p>
			<p><st c="1184">Ertesi gün Bakkal Nihat yine bizim kapıdaydı. </st><st c="1231">Hoşt, huşt dedim ama gitmedi. </st><st c="1261">Peşime takıldı üstelik. </st><st c="1285">Koştum, o da koştu. </st><st c="1305">Bahri Baba Parkı’na kadar topukladım. </st><st c="1343">Koca bir çitlembiğin ardına saklandım. </st><st c="1382">Koklaya koklaya buldu beni. </st><st c="1410">Geldi, atladı. </st><st c="1425">Yere yıkıldık.</st></p>
			<p><st c="1439">Sağıma soluma bakındım. </st><st c="1464">Kestaneci dayı dışında kimse yoktu etrafta.</st></p>
			<p><st c="1507">“Nihat Abi,” dedim, “gerçekten ayıp oluyor. </st><st c="1552">Sen koskoca adamsın. </st><st c="1573">İşin gücün var. </st><st c="1589">Bakkal sahibi insansın. </st><st c="1613">Ne zaman istersen açarsın buzdolabını, yemeğini yersin. </st><st c="1669">Kavurma sahibi insansın şu dünyada, dahası var mı? </st><st c="1720">Neden bu hallere düştün sen?”</st></p>
			<p><st c="1749">Bakkal Nihat ben lafımı bitirmeden gidip, ağacın bedenine işedi uzun uzun.</st></p>
			<p><st c="1824">Oturdum artık ben de çimenlerin üstüne, onu seyrediyorum. </st><st c="1883">Gitti, kumruları kovaladı. </st><st c="1910">Yerde bulduğu plastik su şişesini dişlemeye çalıştı bir süre. </st><st c="1972">Sonra gelip yanıma yattı.</st></p>
			<p><span epub:type="pagebreak" title="191" id="page191"></span><st c="1997">Kestaneci dayı, belinde esnaf önlüğü, elinde maşasıyla yaklaştı. </st><st c="2063">O da çöktü benim gibi.</st></p>
			<p><st c="2085">“Yakının mı evladım?” dedi.</st></p>
			<p><st c="2113">“Yok, komşumuz. </st><st c="2130">Aslında komşum da sayılmazdı. </st><st c="2160">Beni hiç sevmezdi.”</st></p>
			<p><st c="2179">“Ama şimdi yanından ayrılmak istemiyor, ha?”</st></p>
			<p><st c="2224">“Sorma amca, kurtulamıyorum bir türlü.”</st></p>
			<p><st c="2264">“O da mı tımarhaneden çıktı?”</st></p>
			<p><st c="2294">Başımı salladım.</st></p>
			<p><st c="2311">“Benim küçük oğlan da böyle olmuştu. </st><st c="2349">Elektriği ayarsız basınca yanıyor bütün devreler.”</st></p>
			<p><st c="2399">“Havlıyor muydu oğlunuz da?”</st></p>
			<p><st c="2428">“Yok, benimle inşaatlarda çalışıyordu. </st><st c="2468">Soğuk demirciydi. </st><st c="2486">Kötüleyince zorla kolundan bacağından tutup götürdük. </st><st c="2540">İki ay sonra geldi, baba ben borsacı olacağım, dedi.”</st></p>
			<p><st c="2593">“Bildiğin borsacı mı?”</st></p>
			<p><st c="2616">“Evet. </st><st c="2624">Oturdu çalıştı sınavlara falan. </st><st c="2656">Banka gibi bir yere girdi. </st><st c="2683">Maaşı da iyiydi. </st><st c="2700">Bıraktı gitti bizi sonra.”</st></p>
			<p><st c="2726">“Yardım falan yapmıyor mu size?”</st></p>
			<p><st c="2759">“Yaktı kendini. </st><st c="2776">Öldü yani.”</st></p>
			<p><st c="2787">“Nasıl yaktı?”</st></p>
			<p><st c="2802">“Bir gün erkenden işyerindeki bütün paraları kasadan çıkarmış. </st><st c="2866">Ortasına oturmuş, basmış kibriti.”</st></p>
			<p><st c="2900">Kestaneci dayı geldiği gibi aniden gitti.</st></p>
			<p><st c="2942">Kalktım, Kemeraltı’na doğru yürüdüm, Bakkal Nihat da tin tin ardımdan geliyor.</st></p>
			<p><st c="3021">Diş Hastanesi’nin arkasından dolanmıştım ki, iriyarı, </st><span epub:type="pagebreak" title="192" id="page192"></span><st c="3076">bıyıklı, mavi elbiseli bir zabıta kesti yolumu.</st></p>
			<p><st c="3123">“Bu arkandaki senin mi?” dedi.</st></p>
			<p><st c="3154">Bakkal Nihat bu defa da çöp tenekesine doğru işiyordu.</st></p>
			<p><st c="3209">“Yani benim değil ama bizim mahalleden.”</st></p>
			<p><st c="3250">“Onu bunu bilmem,” dedi. </st><st c="3276">“Aşı kâğıdı, sahiplik belgesi falan var mı, yoksa sokak köpeği mi?”</st></p>
			<p><st c="3343">“Abi, köpeğe benzer hali var mı bunun? </st><st c="3383">Kendini öyle sanıyor sadece.”</st></p>
			<p><st c="3412">“Ben anlamam. </st><st c="3427">Köpek gibi davranan her şey köpektir, arkadaş. </st><st c="3474">Bak yine işedi. </st><st c="3490">Sizi parktan beri izliyorum çaktırmadan. </st><st c="3531">Yaya geçidinden geçerken kadının birine hırladı. </st><st c="3580">Yani tastamam köpek duruyor şu anda karşımda. </st><st c="3626">Belgeleri var mı, yok mu?”</st></p>
			<p><st c="3652">“Yok lan,” dedim, “yok işte. </st><st c="3682">Koskoca adamı ne yapacaksınız sanki?”</st></p>
			<p><st c="3719">Zabıta çavuşu iki parmağıyla sert bir ıslık çaldı. </st><st c="3771">Köşeden, açık kasa araba hızla çıkıverdi. </st><st c="3813">Göz açıp kapayana kadar Bakkal Nihat’ı derdest edip arabaya attılar. </st><st c="3882">Zavallı gık bile diyemedi.</st></p>
			<p><st c="3908">Koştum mahalleye.</st></p>
			<p><st c="3926">Arap Hatçam Teyze’nin kapısını yumrukladım.</st></p>
			<p><st c="3970">Dinledi beni.</st></p>
			<p><st c="3984">“Karantinaya almışlardır onu şimdi,” dedi. </st><st c="4028">“Birkaç gün bakarlar. </st><st c="4050">Sahibi çıkar da Kabahatler Kanunu’na göre cezasını öderse, bırakırlar.”</st></p>
			<p><st c="4121">“İyi, hemen gidip ödeyelim.”</st></p>
			<p><st c="4150">“Ayol, bende para ne gezer,” dedi.</st></p>
			<p><span epub:type="pagebreak" title="193" id="page193"></span><st c="4185">Biraz durdum düşündüm. </st><st c="4209">Aklıma geleni duymak istemiyordum ama dayanamadım.</st></p>
			<p><st c="4259">“Peki, sahibi çıkmazsa ne olur?”</st></p>
			<p><st c="4292">“Vururlar, ne olacak!”</st></p>
			<p><st c="4315">O gün ve ertesi gün mahallede çalınmadık kapı bırakmadım. </st><st c="4374">Bakkal Nihat’ı ben de sevmezdim ama meğer kimse umuruna koymazmış. </st><st c="4441">Eğlenen bile çıktı benimle.</st></p>
			<p><st c="4468">Zaten o gece dükkânı yağmalandı.</st></p>
			<p><st c="4501">Fakat helvasını yapmayı ihmal etmediler. </st><st c="4543">Güzel, iyi kavrulmuş, künarlı, nefis helvası oldu.</st></p>
			<p><st c="4593">Güzel kara gözleri vardı Bakkal Nihat’ın.</st></p>
			<p><st c="4635">Allah taksiratını affetsin.</st></p>
			
			
			
			
			
			
			
			</article>
  <div id="charCountTotal" value="4663"></div></body>
</html>
