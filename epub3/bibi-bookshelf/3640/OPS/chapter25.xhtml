<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İnsan Kendine De İyi Gelir</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter25">
<article>
			<figure>
				<span epub:type="pagebreak" title="123" id="page123"></span>
				<img src="image/25.png" /><st c="0"></st>
			</figure>
			
			
			
			
			
			<p><st c="22">Zor günler insanları yakınlaştırır.</st></p>
			<p><st c="57">“Yahu senin ne eşyan olacak zaten? </st><st c="93">Bir tahta bavul değil mi, hepi topu? </st><st c="130">Gel sen, gel.”</st></p>
			<p><st c="144">Vallahi tahta bavul devri mi kaldı? </st><st c="181">Sırt çantası işimi gördü. </st><st c="207">Doğru Arap Hatçam Teyze’nin evine gittim. </st><st c="249">Tayını birleştirdik. </st><st c="270">Pazara birlikte çıkıyorduk fakat bahçelerden meyve yürütme işi benimdi haliyle. </st><st c="350">İyi de idare ettik bir süre. </st><st c="379">Ta ki, iç bakla çıkana dek.</st></p>
			<p><st c="406">“Dereotuna ihtiyaç duyduğumuz şu günlerde...” dedi Arap Hatçam Teyze. </st><st c="477">Bir meyve kasasını çevirip üstüne çıkmıştı. </st><st c="521">Önce Eşrefpaşa Pazarı’nda pek kimsenin dikkatini çekmedi bu hareketi.</st></p>
			<p><st c="590">Boğazını temizledi.</st></p>
			<p><st c="610">Bu defa iyice bağırarak konuşmaya başladı.</st></p>
			<p><st c="653">“Dereotuna ihtiyaç duyduğumuz şu günlerde, üç bağ yeşilliğin 1 lira olduğunun farkında mısınız, ey ahali! </st><st c="760">Daha bunun iç baklası var, mümkünse eser miktarda ta</st><span epub:type="pagebreak" title="124" id="page124"></span><st c="812">ze soğanı var, zeytinyağı ve Milangaz’ı var!”</st></p>
			<p><st c="858">Herkes durmuş bize bakıyordu.</st></p>
			<p><st c="888">“Şimdi bizim ağır ellerimizi toprağa basıp doğrulmamız ve sel olup hal mafyasını ayaklarından asmamız gerekmez mi?”</st></p>
			<p><st c="1004">Küçük çocuğun biri annesinin elini bırakıp yanımıza koştu, ağzında gevelediği erik çekirdeğini bana uzattı.</st></p>
			<p><st c="1112">Kadınlar, “Ay, deli galiba,” diye mırıldanmaya başladı. </st><st c="1169">Birkaç esnaf gülüyordu.</st></p>
			<p><st c="1192">Arap Hatçam Teyze derin bir of çekti. </st></p>
			<p><st c="1231">“Allah topunuzun kıçında şark çıbanı çıkarsın,” dedi, indi kasanın üstünden. </st><st c="1308">Çekti elimi. </st><st c="1321">Hızlı adımlarla pazarı terk ettik.</st></p>
			<p><st c="1355">Eve varınca da pek tadımız yoktu. </st><st c="1390">Ben kalan yoğurttan cacık yaptım. </st><st c="1424">Nane serptim azıcık. </st><st c="1445">Tepsiyle götürdüm.</st></p>
			<p><st c="1463">“Kendine yapmadın mı?” dedi.</st></p>
			<p><st c="1492">“Tansiyonumu düşürüyor benim,” dedim.</st></p>
			<p><st c="1530">Cacığa baktı.</st></p>
			<p><st c="1544">“Söyle çocuğum, şunda gelin teli gibi dereotu olsa, hayat daha şen olmaz mıydı?”</st></p>
			<p><st c="1625">“Olurdu ama ne yapalım şimdi. </st><st c="1656">Ölüme çare yok.”</st></p>
			<p><st c="1672">“Buna var,” dedi Hatçam Teyze. </st><st c="1704">“Buna çare var. </st><st c="1720">Birkaç ay olsun, şu yaz bolluğundan faydalanıp nefsimizi köreltmeliyiz ve bol bol yağ tutmamız gerek. </st><st c="1822">Yoksa gelecek kışı geçiremeyiz.”</st></p>
			<p><st c="1854">Gözlerimdeki fersizliği görmüş olmalı ki, iki omuzumdan tutup sarstı beni.</st></p>
			<p><span epub:type="pagebreak" title="125" id="page125"></span><st c="1929">“İçinden diyorsun ki, yaşamalı mıyız? </st><st c="1968">Evet, katırdikeni gibi tutunmamız lazım hayata. </st><st c="2016">O bizi sırtından atmaya çalıştıkça, biz derisinin altına sızmalıyız. </st><st c="2085">Bir sürü it uğursuz, hayâsız insan apışarasını açmış yellene yellene nefes alırken, biz teslim olamayız. </st><st c="2190">Öleceksek bile, ölmemek için didinirken düşelim. </st><st c="2239">Sakın bir daha kendini bıraktığını görmeyeyim,” dedi.</st></p>
			<p><st c="2292">Lafla olmuyor bu dedikleri, elbette bir planı da vardı Hatçam Teyze’nin.</st></p>
			<p><st c="2365">“Medeniyetler göçü,” dedi.</st></p>
			<p><st c="2392">İki yatak sardık, biraz mutfak eşyası, kalan nevaleler, üst baş falan derken küçücük yol dengimizi hazırladık.</st></p>
			<p><st c="2503">Sonra Orospu Sevim Abla’ya gittik.</st></p>
			<p><st c="2538">“Ben,” dedi Sevim Abla, “bu yaz çalışmıyorum. </st><st c="2585">Hayır yapacaktım ama sizden hayırlısını mı bulacağım.”</st></p>
			<p><st c="2639">Ayırdığı paranın birazını bize verdi. </st><st c="2678">Küçük bir araba tuttuk. </st><st c="2702">Doğru Karaburun’a gittik.</st></p>
			<p><st c="2727">Arap Hatçam Teyze’nin, ninesinden kalan bir dönümlük bahçesi varmış. </st><st c="2797">Denize bakan bir yamaçta. </st><st c="2823">İçinde taştan tek göz bağ evi. </st><st c="2854">Koynunda kuyusu. </st><st c="2871">Başında asması, çardağı.</st></p>
			<p><st c="2895">Çok haraptı ama uğraştık, didindik, başımızı sokacak hale getirdik.</st></p>
			<p><st c="2963">Ben bir dondurmacıya çırak girdim. </st><st c="2999">Arap Hatçam Teyze de sahipsiz kefal dalyanlarına dadandı. </st><st c="3057">Balığın fazlasını tütsüledik, toprak küplere bastık. </st><st c="3110">Bahçeye de güz domatı, biberi diktik. </st><st c="3148">Elbette maydanoz, nane, de</st><span epub:type="pagebreak" title="126" id="page126"></span><st c="3174">reotu, tere, kuzukulağı ve semizlik ocaklarımız vardı. </st><st c="3230">Geceleri başka bahçelerden de ufak tefek göz haklarımızı aldık.</st></p>
			<p><st c="3293">“Boş kaldığında kımıldama yerinden,” diyordu Hatçam Teyze. </st><st c="3353">“Aslanları hatırla. </st><st c="3373">Enerji tasarrufu esastır. </st><st c="3399">Bol bol uyku, gerektiğinde hareket.”</st></p>
			<p><st c="3435">Allah’a şükür, bol bol yağ bağladık o yaz.</st></p>
			<p><st c="3478">İyi göbek yaptık ama. </st><st c="3501">Öyle böyle değil.</st></p>
			
			<p><st c="3518">ON8 Blog - 6 Temmuz 2015</st></p>
			
			
			
			
			
			
			</article>
  <div id="charCountTotal" value="3543"></div></body>
</html>
