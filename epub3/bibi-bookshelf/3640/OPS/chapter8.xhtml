<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İnsan Kendine De İyi Gelir</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter8">
<article>
			<figure>
				<span epub:type="pagebreak" title="39" id="page39"></span>
				<img src="image/8.png" /><st c="0"></st>
			</figure>
			
			
			
			
			
			<p><st c="13">Hepimiz başımızın üzerinde bir avuç pirinçle doğuyoruz.</st></p>
			<p><st c="68">Ben bunu bilmiyordum, pek çok şey gibi. </st><st c="109">Öğrenince şaşırdım mı? </st><st c="132">Hayır. </st><st c="139">Çünkü böyle bir hayata doğmamız bile mucize. </st><st c="184">Hep bilmemekten oluyor. </st><st c="208">Tersi olsa, yani bizi nelerin beklediği konusunda bir ipucu verilmiş olsa, çoğumuz eksi zamanımızda kalırdık.</st></p>
			<p><st c="317">Eksi zaman: Bir çeşit eski zaman aslında. </st><st c="360">Doğar doğmaz eskide kalıyor çünkü. </st><st c="395">Olmasaydık, olacağımız hikâye. </st><st c="426">Tahmin ve tasavvur edemeyeceğimiz bir yere –yer bile değil aslında– ilişkin bir kurguyu çatamayacağımıza göre, orayı –Orası?– bildiğimiz şekilde anlatmamız mümkün değil.</st></p>
			<p><st c="595">İşte, bu negatif zamana ait her şeyi bir avuç –başımızın üzerindeki– pirince hapsetmek en iyi fikirdi. </st><st c="699">Bunu da bulan bulmuştu.</st></p>
			<p><st c="722">Peki, ya bilenler?</st></p>
			<p><span epub:type="pagebreak" title="40" id="page40"></span><st c="741">Onlardan sadece babaannemi tanıdım.</st></p>
			<p><st c="777">O da bana öğretmeye çalışmıştı.</st></p>
			<p><st c="809">Aslında öğretmek de denemezdi. </st><st c="841">Çünkü bu öğrenilemez. </st><st c="863">Belki hissedilebilir. </st><st c="885">Tıpkı bütün hikâyeler gibi.</st></p>
			<p><st c="912">Ama bir avuç pirinç hikâyesini ilk gördüğüm günü hatırlıyorum.</st></p>
			<p><st c="975">Yaz ikindisiydi. </st><st c="993">Hani karıncaya demiş ya, </st><em><st c="1018">Aslında ben de rençperlik yapar idim ama şu ikindi sıcağı olmasaydı,</st></em><st c="1086"> diye. </st><st c="1093">İşte, öylesine sıcaktı. </st><st c="1117">Arka terasta buzlu vişne suyu içiyorduk. </st><st c="1158">Babaannem üç gün önce vişneleri sıkmış, cam kavanozda ağızları açık halde buzdolabına koymayı unutmuştu. </st><st c="1263">Mecburen buzla soğuttuğumuz şerbetten mayalı bir mayhoşluk geliyordu dudaklarımıza.</st></p>
			<p><st c="1346">Resmiye Teyze, “Sen bizi sarhoş edeceksin galiba,” diye mırıldandı.</st></p>
			<p><st c="1414">“Az iç ahretlik!” dedi babaannem. </st><st c="1449">“Ağaçta durduğu gibi durmaz belki bu.”</st></p>
			<p><st c="1487">Ben halının üzerinde </st><em><st c="1509">Teksas</st></em><st c="1515"> ciltlerini yamamakla meşguldüm. </st><st c="1548">Hele o güzelim kapakların eriyip gitmesine hiç tahammülüm yoktu. </st><st c="1613">Olduğu gibi şeffaf bantlarla kaplıyordum hepsini.</st></p>
			<p><st c="1662">Resmiye Teyze birden durdu; “Ya hû!” diye çığlık attı. </st><st c="1718">Küt, düştü.</st></p>
			<p><st c="1729">Rahmetli Resmiye Teyze’yi ikindiye yetiştirdiler. </st><st c="1780">Pek kimsesi yoktu çünkü.</st></p>
			<p><st c="1804">Akşam okuması bitince babaannem eve döndü.</st></p>
			<p><st c="1847">Elinde bir avuç pirinç.</st></p>
			<p><span epub:type="pagebreak" title="41" id="page41"></span><st c="1871">“Bunlar ne babaanne?” dedim.</st></p>
			<p><st c="1900">“Resmiye Teyze’nin eksi zamanı,” dedi.</st></p>
			<p><st c="1939">Suda ısladı pirinçleri. </st><st c="1964">Sonra bir kesekâğıdının üstüne döktü. </st><st c="2002">Uzun uzun baktı.</st></p>
			<p><st c="2018">“Hey gidi Resmiye, hey!” dedi. </st><st c="2050">“Doğmasaymış kuvvetli bir ses olacakmış. </st><st c="2091">Tiz de değil üstelik. </st><st c="2113">Öteki sesler nasıl da eğiliyor önünde bak. </st><st c="2156">Çok mesut gördüm onu. </st><st c="2178">Bak, nasıl büküyor etrafındaki yokluğu. </st><st c="2218">Vay gözüm vay!”</st></p>
			<p><st c="2233">Resmiye Teyze’nin pirinçlerini pilava kattık sonra.</st></p>
			<p><st c="2285">“Zorunlu değiliz ama âdettendir,” dedi babaannem.</st></p>
			<p><st c="2335">Benim hatırladığım, birkaç kişiye daha denk geldi babaannem. </st><st c="2397">Yani tam ölüm geldiğinde yanlarında oldu. </st><st c="2439">Pirinçleri kimse görmeden topladı.</st></p>
			<p><st c="2473">Ama ben o günlerde hep evden uzak durdum. </st><st c="2516">Bunu görmek istemedim.</st></p>
			<p><st c="2538">Zaten ne dedemin ne de babaannemin pirinçlerini topladım. </st><st c="2597">Onları yiyemezdim. </st><st c="2616">O telaşta ayakaltında kaybolup gittiler.</st></p>
			<p><st c="2656">Ben bu işi unuttum diyordum. </st><st c="2686">Ama demekle olmuyormuş.</st></p>
			<p><st c="2709">Bir gün kapı çalındı. </st><st c="2732">Açtım. </st><st c="2739">Alnıma namluyu dayadılar.</st></p>
			<p><st c="2764">“Benimle geleceksin,” dedi bir kadın.</st></p>
			<p><st c="2802">Beyaz bir arabanın arka koltuğuna yatırdılar beni. </st><st c="2854">Enseme birisi oturdu.</st></p>
			<p><st c="2875">Göz bağımı bir odada açtılar.</st></p>
			<p><st c="2905">Yatakta yaşlı bir adam inliyor.</st></p>
			<p><span epub:type="pagebreak" title="42" id="page42"></span><st c="2937">Kadın, “Bu işi senin ailen biliyormuş. </st><st c="2977">Yani sadece size ulaşabildik. </st><st c="3007">Babamın pirinçlerini okuyacaksın,” dedi.</st></p>
			<p><st c="3047">Kadına baktım. </st><st c="3063">Babasının üzerine eğildi. </st><st c="3089">Emniyeti indirdi.</st></p>
			<p><st c="3106">“Olmaz, olmaz!” dedim. </st><st c="3130">“Böyle ölürse bulamam pirinçleri.”</st></p>
			<p><st c="3164">Adamcağızı bir yastıkla aldılar hayattan.</st></p>
			<p><st c="3206">Pirinçlerini topladım. </st><st c="3230">Hiçbir şey göremeyeceğimi biliyordum. </st><st c="3268">Ama konuşmazsam beni bırakmazlardı.</st></p>
			<p><st c="3303">“Babanız doğmasaymış eğer, uçuk bir gölge olacakmış. </st><st c="3357">Ne büyük bir kayıptır bu bilemezsiniz. </st><st c="3396">Tanrı bir an bile düşünmemiş tersini,” dedim.</st></p>
			<p><st c="3441">Ertesi gün postacı bir gazete bıraktı bize. </st><st c="3486">İşaret bırakılan sayfayı açtım. </st><st c="3518">Çocukları ölüm ilanı vermişti.</st></p>
			
			<blockquote>
			<p><em><st c="3548">“Babamız, namı diğer Hüsnü Usta (emekli cellât) dün Hakk’a yürüdü. </st><st c="3616">İyi bir babaydı. </st><st c="3633">Aç açıkta bırakmadı bizi.”</st></em></p>
			</blockquote>
			
			<p><st c="3659">Pirinçlerden sütlaç yaptım.</st></p>
			<p><st c="3687">Yarısını yedim. </st><st c="3704">Yarısını kedilere verdim.</st></p>
			
			<p><st c="3729">ON8 Blog - 2 Mart 2015</st></p>
			
			
			
			
			
			</article>
  <div id="charCountTotal" value="3752"></div></body>
</html>
