<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İnsan Kendine De İyi Gelir</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter13">
<article>
			<figure>
				<span epub:type="pagebreak" title="65" id="page65"></span>
				<img src="image/13.png" /><st c="0"></st>
			</figure>
			
			
			
			
			
			<p><st c="10">Asansör’de seçim vardı.</st></p>
			<p><st c="33">Bizim mahallede iki seçim olurdu. </st><st c="68">Birisi resmi, yani devlete gösterilen seçim. </st><st c="113">Yani, sizin muhtar seçimi dediğiniz. </st><st c="150">Bunu sallayan olmaz. </st><st c="171">Zaten neredeyse seksen senedir hep Bakkal Nihat aday olur, sandıktan sadece üç oy çıkar. </st><st c="260">Biri geçersiz, ikisi de Nihat Amca’ya atılır. </st><st c="306">İki oydan birinin sahibi Bakkal olduğuna göre ikinci kime ait sorusu hep tartışılır.</st></p>
			<p><st c="390">“Gizli sevgilisi var.”</st></p>
			<p><st c="413">“Alsancak’ta oturan, uzaktan akrabası Rum Papaz kılık değiştirip geliyormuş.”</st></p>
			<p><st c="491">“Sandık başkanına rüşvet veriyor, her defasında o atıyor.”</st></p>
			<p><st c="550">“Rahmetli kedisi Fistan adına atıyor.”</st></p>
			<p><st c="589">“Devlet, bir sandıkta tek oy çıkmasına müsaade etmediği için İl Seçim Kurulu müdahale ediyor.”</st></p>
			<p><st c="684">Bunun gibi bin tür tevatür çıkardı her seçimde.</st></p>
			<p><span epub:type="pagebreak" title="66" id="page66"></span><st c="732">Ama sonuç değişmezdi. </st><st c="755">Kimsenin takmadığı, işinin de düşmediği muhtarlık seçiminin galibi Bakkal Nihat, seçim ertesinde lokma döktürürdü. </st><st c="870">Tireli lokma ustası bütün mahalleyi ve sokak köpeklerini doyuracak kadar hamuru kızgın yağa tek tek bırakırdı. </st><st c="981">Biz de SenSun gazozlarımız elde, beklerdik ziyafeti.</st></p>
			<p><st c="1033">Kimse, hayırlı olsun, demezdi.</st></p>
			<p><st c="1064">Bakkal Nihat da bunu beklemezdi zaten. </st><st c="1104">“Sizin için değil, kendim için bu zahmete katlanıyorum. </st><st c="1160">Devlet, burada resmi seçim yapılmadığını duyarsa, önce benim gırtlağıma çöker. </st><st c="1239">Siz bilemezsiniz ne kadar gaddardır o. </st><st c="1278">Katil koca gibidir. </st><st c="1298">Sevdiğini söylerken canınızı alır. </st><st c="1333">Umurumda değilsiniz ama benim dükkânı yağmalarlar önce. </st><st c="1389">Tabur tabur gelir resmiyet. </st><st c="1417">Kepenklerimi kırarlar, un çuvallarımı akıntıya yuvarlarlar. </st><st c="1477">Siz bilemezsiniz...”</st></p>
			<p><st c="1497">İşte bunlar hep resmi seçime dair şeyler.</st></p>
			<p><st c="1539">Bir de, gayrıresmi seçimimiz olurdu bizim.</st></p>
			<p><st c="1582">Kendi aramızda bir “meydancı” seçerdik.</st></p>
			<p><st c="1622">Meydancı dört sene, mahalleyi öteki mahallelere karşı temsil ederdi. </st><st c="1692">Bir arıza çıktığında –misal, yabancı güvercini çekti gençler ve arıza çıktı çıkacak– hemen devreye girerdi. </st><st c="1800">Güçleri ölçer biçer, eğer biz kavgadan galip çıkacak gibiysek yol verir; “Yürüyün Ali aşkına!” diye ünlerdi. </st><st c="1909">Bir denklik varsa ya da karşı taraf iyice kabadayıysa, müzakere masasına otururdu. </st><st c="1992">Güvercini yekten vermek onursuzluk sayılırdı. </st><st c="2038">O yüzden, önce para karşılığı alışveriş konuşulurdu. </st><st c="2091">Karşı taraf kendine iyice güveniyorsa, genelde olmadık para söylerdi. </st><st c="2161">Ama onlar </st><span epub:type="pagebreak" title="67" id="page67"></span><st c="2171">da işin olurundaysa, sembolik bir rakama mesele hallolurdu.</st></p>
			<p><st c="2230">Benim hatırladığım bir olayda, iş çok uzadı. </st><st c="2276">Meydancı, (Şambalici) Ali Efendi idi o dönem. </st><st c="2322">Ben de en genç meydancı azası seçilmiştim.</st></p>
			<p><st c="2364">Çekilen bir çift güvercin karşılığında para istemiyorlardı. </st><st c="2425">Arsadaki eski Ford’u işaret ettiler. </st><st c="2462">Araba zaten hurdaydı. </st><st c="2484">En az otuz yıldır orada duruyordu.</st></p>
			<p><st c="2518">Karşımızda en az otuz eli sopalı adam dikiliyordu.</st></p>
			<p><st c="2569">Başlarındaki esmer abi, “Ya Ford’u bir kamyona sarar gideriz ya da mahalleye dalarız,” dedi.</st></p>
			<p><st c="2662">“Bu iş kolay olacak,” diye geçirdim içimden. </st><st c="2708">“Veririz Ford’u, alırız güvercinleri. </st><st c="2746">Sen sağ, ben selamet.”</st></p>
			<p><st c="2768">Ama kazın ayağı öyle değilmiş.</st></p>
			<p><st c="2799">Meydancı Ali Efendi, “Tamam gençler, biz aramızda bir görüşelim,” diye mırıldandı.</st></p>
			<p><st c="2882">Esmer azman, “Olur abi. </st><st c="2907">Biz mahallenin girişinde çadırları kuruyoruz. </st><st c="2953">Size üç gün süre,” dedi.</st></p>
			<p><st c="2977">Düşman kuvvetler derhal kamplarını hazırlamaya girişti. </st><st c="3034">Biz mahalleye geri döndük. </st><st c="3061">Millet etrafımızı sardı. </st><st c="3086">Meydancı Ali Efendi şartlarını söyleyince bir uğultudur koptu. </st><st c="3149">Kimisi benim gibi, verelim gitsin’ciydi. </st><st c="3190">Ama meydancı kuralları öyle demiyordu. </st><st c="3229">Özellikle mal sahibinin rızasının alınması mutlak şarttı.</st></p>
			<p><st c="3286">Eski Ford, Arap Seniyam Teyze’ninmiş.</st></p>
			<p><st c="3324">Bizzat kendisi Kadifekale gazinolarının namlı solistiyken, dostu Arnavut Şakir getirmiş arabayı, çekmiş önüne.</st></p>
			<p><span epub:type="pagebreak" title="68" id="page68"></span><st c="3435">“Seniye, yollar sana kurban olsun. </st><st c="3471">İzmir’in en güzel arabası senin artık. </st><st c="3510">Yeter ki, bırak şu mesleği. </st><st c="3538">Gel bizim eve. </st><st c="3553">Yemek, bulaşık, çamaşır benim işim olsun,” demiş.</st></p>
			<p><st c="3602">Seniyam Teyze, Şakir Abi ölene kadar bu işlere elini sürmemiş. </st><st c="3666">İki çocukları olmuş. </st><st c="3687">Arnavut Şakir evde çocuklara bakmış. </st><st c="3724">Seniyam Teyze de Milli Kütüphane’de memuriyete girmiş. </st><st c="3779">O çalışmış, Şakir Abi evi çekip çevirmiş rahmetli. </st><st c="3830">Böyle mutlu mesut yaşamışlar.</st></p>
			<p><st c="3859">Mevzu böyle derin olunca, Seniyam Teyze, “Canlar, kusura bakmayın. </st><st c="3927">Ford’umun hatırası var. </st><st c="3951">Elin hurdacısına veremem,” dedi.</st></p>
			<p><st c="3983">Mahallede bazıları itiraz etti. </st><st c="4016">“Şanımız var. </st><st c="4030">İşin sonunda dayak var. </st><st c="4054">Şu bunak kadını mı dinleyeceğiz,” falan dediler.</st></p>
			<p><st c="4102">Ama gelenekler ortadaydı.</st></p>
			<p><st c="4128">Meydancı Ali Efendi, yine âdetler gereği, tek başına düşmanın önüne çıktı.</st></p>
			<p><st c="4203">“Gençler, kusura bakmayın, Ford’u veremiyoruz,” dedi ve çekti şambalici bıçağını.</st></p>
			<p><st c="4285">Adamlar Ali Efendi’yi evire çevire dövdüler. </st><st c="4331">Ama onlardan da iki kişi bacağından yaralandı. </st><st c="4378">Birinin kötü damarına denk gelmiş bıçak. </st><st c="4419">Adam topal kaldı.</st></p>
			<p><st c="4436">Kuşu da alıp gittiler.</st></p>
			<p><st c="4459">Meydancısı dayak yiyen mahalleye İzmir çapında yaptırımlar olur:</st></p>
			<p><st c="4524">Takımı iki sene mahalli lige katılamaz.</st></p>
			<p><st c="4564">Yine iki sene mahalle ahalisi Kemeraltı sinemalarında hep son koltuklara oturur.</st></p>
			<p><span epub:type="pagebreak" title="69" id="page69"></span><st c="4645">Kordon’da belirsiz bir süre sünnet konvoyu yapamaz.</st></p>
			<p><st c="4697">Yıllarca dalga dubara konusu olur.</st></p>
			<p><st c="4732">Maalesef bunları yaşadık.</st></p>
			<p><st c="4758">Bir sonraki seçimde beni meydancı adayı gösterdiler. </st><st c="4812">Oylamadan önce kaçıp izimi kaybettirdim. </st><st c="4853">Hâlâ eski mahalleme dönemiyorum.</st></p>
			
			<p><st c="4885">ON8 Blog - 11 Ağustos 2014</st></p>
			
			
			
			
			
			
			
			</article>
  <div id="charCountTotal" value="4912"></div></body>
</html>
