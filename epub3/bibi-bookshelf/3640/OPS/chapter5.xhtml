<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İnsan Kendine De İyi Gelir</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter5">
<article>
			<figure>
				<span epub:type="pagebreak" title="25" id="page25"></span>
				<img src="image/5.png" /><st c="0"></st>
			</figure>
			
			
			
			
			
			<p><st c="22">“Balam, sen kuşpalazı olmuşsun!”</st></p>
			<p><st c="54">Babaannem iki eliyle boğazımı sıvazlayıp fısıltıyla konuştu.</st></p>
			<p><st c="115">Göğsümde, kabarmış tüyleriyle bir mısır oturuyor ve nefes aldıkça “gulu gulu” diyordu sanki.</st></p>
			<p><st c="208">Evet, garip şey ama bizde hindinin gencine </st><em><st c="252">mısır</st></em><st c="257"> derler. </st><st c="266">Birileri bize </st><em><st c="280">hindi </st></em><st c="286">diyor, biz de başka güzel bir ülkeye </st><em><st c="323">Mısır </st></em><st c="329">diyoruz. </st><st c="338">Her şey burada karışıyor işte. </st><st c="369">Oysa mısır değil darı, hindi değil mısır... </st><st c="413">İşte bunlar hep ateşten. </st><st c="438">Bütün dünya gözlerimin önünde eriyor.</st></p>
			<p><st c="475">“Hararetten,” diyor babaannem. </st><st c="507">“Boş ver, aklına geleni söyle sen. </st><st c="542">Ben alışkınım nasılsa.”</st></p>
			<p><st c="565">Bu alışkın olma halini anlatırken, elbette dedeme bakıyorduk; babaannem beni yatırdığı divanın kenarından, ben gül işlemeli yastıktan. </st><st c="701">Dedem de gülümseyerek pencereden dışarı bakıyordu.</st></p>
			<p><st c="751">Babaannem puflayarak kalktı.</st></p>
			<p><span epub:type="pagebreak" title="26" id="page26"></span><st c="780">“Ben eczacıya gideyim. </st><st c="804">Sen fitillik oldun artık,” dedi. </st><st c="837">Çıktı.</st></p>
			<p><st c="843">Dedemle bakıştık.</st></p>
			<p><st c="861">“Dede,” dedim, “şimdi sen eskisi gibi aklı başında olsaydın, beni bu dertten kurtarırdın.”</st></p>
			<p><st c="952">Ciddileşti birden.</st></p>
			<p><st c="971">“Hangi dert kuzum?”</st></p>
			<p><st c="991">“Ne olacak: Fitil!”</st></p>
			<p><st c="1011">Sesli güldü.</st></p>
			<p><st c="1024">“O da bir çeşit füze işte,” dedi ve pencereden, parmağıyla gökyüzünü gösterdi. </st><st c="1104">“Senin çaren orada.”</st></p>
			<p><st c="1124">Kafamı kaldırdım.</st></p>
			<p><st c="1142">“İşte orada yahu. </st><st c="1161">Uzayda...”</st></p>
			<p><st c="1171">Babaannem gelmeden, dedem beni kıl battaniyeye güzelce sarıp arka pencereden çıkardı. </st><st c="1258">Sonra pazar arabasına bir güzel yerleştirdi. </st><st c="1303">Ne kadar zayıflamışım ki, demir kaynaklı arabada bir demet pırasa gibi sallanıyordum.</st></p>
			<p><st c="1388">Yokuştan pır indik.</st></p>
			<p><st c="1408">Caminin önünde durdu dedem.</st></p>
			<p><st c="1436">Fatiha okudu.</st></p>
			<p><st c="1450">“Buranın musalla taşı Çine mermerinden. </st><st c="1491">Hangimiz erken ölürsek ötekinin aklında olsun,” dedi.</st></p>
			<p><st c="1544">Dedem böyledir benim. </st><st c="1567">Delirdiğinde bile geleceği planlar.</st></p>
			<p><st c="1602">İki sokak aşağıda, Yılmaz Amca’nın dükkânına vardık.</st></p>
			<p><st c="1655">Kasaptır kendisi ama benim gördüğüm en ilginç </st><span epub:type="pagebreak" title="27" id="page27"></span><st c="1702">hırsız o oldu şu hayatta. </st><st c="1728">Çaldığı ilginç şeyleri kimseye satmaya kıyamadığı için iflas etmiş. </st><st c="1796">Kasaplığı geçim için, hırsızlığı hayat için yapıyor. </st><st c="1849">Edebiyat gibi işte, oradan anlayın siz. </st><st c="1889">Arada dedemle de işe çıkarlardı.</st></p>
			<p><st c="1921">Beni arka depoya götürdüler. </st><st c="1951">Vücuduma Vicks sürdüler. </st><st c="1976">Beyaz bir kozmonot elbisesinin içine soktular beni.</st></p>
			<p><st c="2027">Yılmaz Amca </st><span><st c="2040">1978</st></span><st c="2044">’de, İzmir Fuarı’ndaki Sovyet pavyonundan çalmış bu malzemeyi.</st></p>
			<p><st c="2107">“İnsan gibi istedim. </st><st c="2129">‘Ben özel mülkiyete karşıyım,’ dedim. </st><st c="2167">Dinlemediler. </st><st c="2181">Ben de gece girdim, hacıladım. </st><st c="2212">Ne yapayım yani?” dedi.</st></p>
			<p><st c="2235">Dedem de ellerini iki yana açıp, “Hiç...” diye cık cıkladı.</st></p>
			<p><st c="2295">Başlığımın içinde küçük bir telsiz vardı. </st><st c="2338">Onun aracılığıyla konuşmaya başladık.</st></p>
			<p><st c="2375">“Şimdi yükseleceksin,” dedi dedem. </st><st c="2411">“Atmosfer dışına çıkınca iyice nefesini tut, başlığının camını arala biraz. </st><st c="2487">Mikroplar kırılır.”</st></p>
			<p><st c="2506">Dükkândan gelen bütün komutları ve prosedürü uyguladım. </st><st c="2563">Hayat çok güzeldi vallahi. </st><st c="2590">Gazlı balon gibi, ağır ağır havalandım. </st><st c="2630">Önce Saat Kulesi, ardından Kadifekale, böyle pamukhelva gibi ufaldı, kayboldu altımda.</st></p>
			<p><st c="2716">Dönüşümü bizim eve ayarlamışlar.</st></p>
			<p><st c="2749">Gözümü açtım, divandayım.</st></p>
			<p><st c="2775">Başucumda babaannem var.</st></p>
			<p><st c="2800">Dudaklarıyla alnıma dokundu.</st></p>
			<p><st c="2829">“Ateşin yok, iyi bu,” dedi.</st></p>
			<p><span epub:type="pagebreak" title="28" id="page28"></span><st c="2857">“Babaanne?” dedim.</st></p>
			<p><st c="2876">“Yok,” dedi. </st><st c="2890">“Fitile gerek kalmadı. </st><st c="2913">Ben dönene kadar düşmüş.”</st></p>
			<p><st c="2938">Dedeme baktım.</st></p>
			<p><st c="2953">Koltukta horluyordu.</st></p>
			
			<p><st c="2974">ON8 Blog - 9 Mart 2015</st></p>
			
			
			
			
			
			
			</article>
  <div id="charCountTotal" value="2997"></div></body>
</html>
