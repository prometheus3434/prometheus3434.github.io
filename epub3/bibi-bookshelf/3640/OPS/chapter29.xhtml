<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İnsan Kendine De İyi Gelir</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter29">
<article>
			<figure>
				<span epub:type="pagebreak" title="145" id="page145"></span>
				<img src="image/29.png" /><st c="0"></st>
			</figure>
			
			
			
			
			<p><st c="47">Derlendi toplandı. </st><st c="66">Yüzüme baktı uzun uzun.</st></p>
			<p><st c="89">“Senden son bir isteğim var, beni buradan al götür,” dedi.</st></p>
			<p><st c="148">“Nereye?” dedim.</st></p>
			<p><st c="165">Aslında bu lafların topu saçmaydı. </st><st c="201">Kurt Seyit istediği her yere gidebilir, istediği her yerde olabilirdi. </st><st c="272">Her donda belirebilirdi. </st><st c="297">Ama –galiba– benden istiyordu bunu.</st></p>
			<p><st c="332">Onu ilk gördüğümde böyle değildi oysa. </st><st c="372">Şu hayat Kurt Seyit’in bile tadını acılaştırabiliyormuş.</st></p>
			<p><st c="428">“Hey,” diye seslenmişti bana o gün.</st></p>
			<p><st c="464">Sağa sola baktım, kimse yoktu.</st></p>
			<p><st c="495">Bakkal Nihat’ın dükkânının önü her zaman tenha olur zaten. </st><st c="555">Mecbur olanlar içeridedir. </st><st c="582">İşi bitenler koşarak uzaklaşırlar.</st></p>
			<p><st c="616">Nerden geliyordu o zaman bu ses?</st></p>
			<p><st c="649">Yine açlıktan başım dönüyordu galiba. </st><st c="688">Gidip duvara dokundum. </st><st c="711">Ama gerçek mahallelerde –şimdi çoğunu </st><span epub:type="pagebreak" title="146" id="page146"></span><st c="749">gömdük– duvar, sadece terazi ve şakulle yükselmiş insan yapısı değildir. </st><st c="822">Gam alır, gam verir duvarlar. </st><st c="852">Ben de sırtımı verip çöktüm azıcık.</st></p>
			<p><st c="887">“Hey!”</st></p>
			<p><st c="894">Yine vardı ses bana.</st></p>
			<p><st c="915">Bu defa aydım sanki. </st><st c="937">Ötedeki peynir tenekelerinden şüphelendim. </st><st c="980">Acaba talihim dönüyor muydu? </st><st c="1009">Bakkal Nihat dalgınlıkla yarım dolu tenekeyi kapı önüne bıraktıysa yaşamıştım: Sokakta, mal bulanındır kuralı işler. </st><st c="1126">İki kalıp kendime ayırırım, kalanı satarım. </st><st c="1170">Ticari deham müthiştir!</st></p>
			<p><st c="1193">Patileri üzerinde yaylanan bir kedi gibi sessizce yaklaştım tenekelerin yanına. </st><st c="1274">Heyhat! </st><st c="1282">Hepsi de tuzlu peynir suyuyla doluydu ve fena kokuyordu.</st></p>
			<p><st c="1338">Dönmek üzereyken sesi yine duydum.</st></p>
			<p><st c="1373">“Buradayım yahu! </st><st c="1391">Teneke kapağının altına bak!”</st></p>
			<p><st c="1420">Eğildim. </st><st c="1430">İşaretparmağımla yarı açık kapağı yukarıya doğru ittim.</st></p>
			<p><st c="1485">Oradaydı. </st><st c="1496">Yarısı yeşil, yarısı beyazdı ve bir parça peynir artığını kemiriyordu.</st></p>
			<p><st c="1566">Kurt Seyit böyle girdi hayatıma.</st></p>
			<p><st c="1599">Öteki peynir kurtlarının aksine, iriceydi. </st><st c="1643">Apalaktı ve arada gülümsüyordu.</st></p>
			<p><st c="1674">“Üç hakkın var. </st><st c="1691">Dile benden ne dilersen,” dedi.</st></p>
			<p><st c="1722">Dediği anda da kıkırdamaya başladı.</st></p>
			<p><st c="1758">“İtiraf et, sevindin ve aklından hemen bir şeyler geçmeye başladı, değil mi?” dedi.</st></p>
			<p><st c="1842">Bir gazete parçasına sarıp gömlek cebime koydum </st><span epub:type="pagebreak" title="147" id="page147"></span><st c="1891">Kurt Seyit’i ve eve dönerken, üç dileğim hakkında konuşmaya başladım.</st></p>
			<p><st c="1960">“İsterdim ki, gerçekten zeki birisi olayım. </st><st c="2005">Mühendis mesela. </st><st c="2022">Ama kendi işim olsun. </st><st c="2044">Makineler tasarlayayım. </st><st c="2068">Yön bulma aleti gibi. </st><st c="2090">Şöyle küçük, el kadar şeyler. </st><st c="2120">Bir düğmesine basacaksın, hop neredeyim göstersin. </st><st c="2171">Sonra varmak istediğim yeri söyleyeyim, hemen bir yol çizsin bana. </st><st c="2238">Yoldaki zorlu yerleri ayrıca göstersin: Misal, şurada karakol var, orada gizli polis var. </st><st c="2328">Oradan değil üst sokaktan git, bahçesi aslanağızlı evin duvarına sin. </st><st c="2398">Eğlen biraz, devriye geçsin</st><em><st c="2425">...</st></em><st c="2428"> Sonra bir yeteneğim olsun. </st><st c="2456">Roman yazayım. </st><st c="2471">İnsanlar bayılsın yazdıklarıma. </st><st c="2503">En çok da Necla. </st><st c="2520">Necla kim mi? </st><st c="2534">Şu köşede oturur. </st><st c="2552">Annesi var sadece. </st><st c="2571">Bazen yan yana geçiyoruz sokaktan. </st><st c="2606">İçinden bir koku yükseliyor, inanılmaz. </st><st c="2646">Galiba hayat önce koku ile var olmuş.”</st></p>
			<p><st c="2684">“Sen Necla’ya yanıksın galiba biraz.”</st></p>
			<p><st c="2722">“Öyle. </st><st c="2730">Aslında ablam sayılır. </st><st c="2753">Geçen gün, yahu sen ne zaman böyle büyüdün de serpildin, mahallemizin çocuğu, dedi.”</st></p>
			<p><st c="2837">“Sonra ne dedi?”</st></p>
			<p><st c="2854">“Gel bakayım böyle, dedi.”</st></p>
			<p><st c="2881">“Nereye?”</st></p>
			<p><st c="2891">“Eski Kilise’nin çıkmazına. </st><st c="2920">Geceydi, kediler bile yoktu ortalıkta.”</st></p>
			<p><st c="2959">“Oy!”</st></p>
			<p><st c="2965">“İşte ama sadece öyle olmasın, Necla beni sevsin de aynı zamanda.”</st></p>
			<p><span epub:type="pagebreak" title="148" id="page148"></span><st c="3032">“Son hakkın kaldı,” dedi Kurt Seyit.</st></p>
			<p><st c="3069">“Sen beni niye konuşturup duruyorsun, sanki yapacak mısın dediklerimi?”</st></p>
			<p><st c="3141">“Yo. </st><st c="3147">Nasıl yapayım, ben garip bir peynir kurduyum.”</st></p>
			<p><st c="3193">“Ee, niye sorup duruyorsun o zaman?”</st></p>
			<p><st c="3230">“Ne bileyim, insanları bilmek heyecanlı oluyor işte.”</st></p>
			<p><st c="3284">Fakat çok bilmenin sonu felakettir. </st><st c="3321">Zamanla bildiğine benzemeye da başlar şeyler.</st></p>
			<p><st c="3366">Üçüncü dileğimi hiç anlatmadım.</st></p>
			<p><st c="3398">Kurt Seyit için mutfakta güzel bir yatak hazırladım. </st><st c="3452">İncir dallarını serdim bir melamin tabağın dibine. </st><st c="3503">Günlerce uzun uzun konuştuk. </st><st c="3532">Arada yok oluyordu. </st><st c="3552">Döndüğünde bir teneke peynir buluyordum, mutfak kapısının önünde. </st><st c="3618">Bakkal Nihat, envanterini her saydığında çıldırıyordu. </st><st c="3673">Hatta bir gün, hırsından av tüfeğiyle havaya ateş bile etti, mahallenin ortasında.</st></p>
			<p><st c="3755">Belki Kurt Seyit sayesinde, belki de benim talihim dönmüştü zaten, bilmiyorum; Necla bir gün kapıma geldi.</st></p>
			<p><st c="3862">“Bana bir daha abla dersen yıkarım vallaha seni,” dedi.</st></p>
			<p><st c="3918">Dediğini de yaptı. </st><st c="3938">İtti beni koridora doğru.</st></p>
			<p><st c="3963">Soluklandıktan sonra, “Annem olmasa aslında sana taşınırdım. </st><st c="4025">Sizin ev daha güzel, nem yok burada,” dedi.</st></p>
			<p><st c="4068">Aklıma son dileğim geldi.</st></p>
			<p><st c="4094">Yine de söylemedim. </st><st c="4115">Kimsenin sebebi olmak istemem.</st></p>
			<p><st c="4145">Kurt Seyit bir sabah başucumda beni uyandırdı.</st></p>
			<p><span epub:type="pagebreak" title="149" id="page149"></span><st c="4192">“Beni bu evden götür. </st><st c="4215">Sen getirdin, sen götürürsen bir daha dönmem,” dedi.</st></p>
			<p><st c="4267">“Hayırdır,” dedim.</st></p>
			<p><st c="4286">“Giderek insanlara benzemeye başladım. </st><st c="4326">Necla’yı senden kıskanıyorum artık. </st><st c="4362">Elimden bir kaza çıkacak seni ikiye böleceğim, diye korkuyorum.”</st></p>
			<p><st c="4426">Kurt Seyit’i yine bir gazete parçasına sarıp sokağa –çöp tenekesini istedi– bıraktım.</st></p>
			<p><st c="4512">Dönüşte, Neclalar’ın oradan geçtim. </st><st c="4549">Pervaza minder koymuş, sokağı seyrediyordu.</st></p>
			<p><st c="4592">El ettim. </st><st c="4603">Başını çevirdi.</st></p>
			<p><st c="4618">Hayırdır yahu?</st></p>
			
			
			
			
			
			
			</article>
  <div id="charCountTotal" value="4633"></div></body>
</html>
