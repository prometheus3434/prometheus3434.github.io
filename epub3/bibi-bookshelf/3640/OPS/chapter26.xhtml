<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İnsan Kendine De İyi Gelir</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter26">
<article>
			<figure>
				<span epub:type="pagebreak" title="127" id="page127"></span>
				<img src="image/26.png" /><st c="0"></st>
			</figure>
			
			
			
			
			
			<p><st c="27">Arap Hatçam Teyze’nin bir kiracısı vardı. </st><st c="69">Genç bir adam. </st><st c="84">Uzun boylu, iri gözlü ve sert fırça gibi saçlıydı. </st><st c="135">Kemik rengi trençkotunu hep üzerinde görürdüm. </st><st c="182">Zaten bir kış kaldı, gitti. </st><st c="210">Gitti derken, aldık odasından, doğru belediyenin gasilhanesine... </st><st c="276">Neden olduğunu kimse bilemedi. </st><st c="307">Evin dış kapısına giderken oturmuş kalmış garip.</st></p>
			<p><st c="355">Cebinden kâğıtlar çıkmış. </st><st c="382">Hükümet tabibinin kapısında beklerken elime sıkıştırdılar. </st><st c="441">Nedir diye bakmadan Arap Hatçam Teyze’ye verdim.</st></p>
			<p><st c="489">Ertesi gün yolda karşılaştık.</st></p>
			<p><st c="519">“Bu çocuk bir sandık yazmış,” dedi Hatçam Teyze.</st></p>
			<p><st c="568">“Ne yazmış?” diye sordum.</st></p>
			<p><st c="594">“Bilmiyorum tam; ama insanlar, kuşlar, denizin yosunları falan var. </st><st c="663">Odasından bir avuç erişte, bir de sandığı çıktı.”</st></p>
			<p><st c="712">Sonra ben de baktım o kâğıtlara. </st><st c="746">Çoğunu yarım bırakmış, karalamış. </st><st c="780">Kırmızı kalemle oklar çıkarıp notlar </st><span epub:type="pagebreak" title="128" id="page128"></span><st c="817">almış. </st><st c="824">Hepsini toparlayıp Berber Kâzım’a gittik. </st><st c="866">Bakkal Nihat da bizi görünce geldi. </st><st c="902">Uzun uzun incelediler.</st></p>
			<p><st c="924">“Bu çocuk yazarmış,” dedi Berber Kâzım.</st></p>
			<p><st c="964">Bakkal Nihat da başıyla onayladı.</st></p>
			<p><st c="998">Hikâyeler yazmış bir sürü. </st><st c="1026">Çoğunu yarım bırakmış.</st></p>
			<p><st c="1048">Bana görev verdiler. </st><st c="1070">Hepsini okudum. </st><st c="1086">En çok beğendiklerimi ayırdım. </st><st c="1117">Gerisini yakıp, küllerini bizim terastaki domateslerin dibine döktüm.</st></p>
			<p><st c="1186">Benim seçtiklerimi onlar da okudu. </st><st c="1222">Biraz daha elendi böylece. </st><st c="1249">Elimizde kaldı üç hikâye.</st></p>
			<p><st c="1274">Bir tanesi kadın işçileri anlatıyordu. </st><st c="1314">Büyük bir fabrikada, dökümden, devasa depolama tankları üretiyorlar. </st><st c="1383">Kaynakçılar öğle paydosunda yere serdikleri örtünün üzerinde turşu ve kavrulmuş fasulye yerken, aralarında konuşuyorlar. </st><st c="1504">Tam o anda atölyeye bir erkek melek iniyor ve Tanrı tarafından tebliğ ile görevlendirildiğini, artık grev yapmanın günah olmadığını, isterlerse sendika kurabileceklerini, hatta </st><span><st c="1681">SSK</st></span><st c="1684"> prim günlerini hesaplamak için Tanrı’nın onlara bir hesap makinesi de gönderdiğini söylüyor. </st><st c="1778">Kadınlar, meleği kanatlarından bir tankın ayağına kaynak yapıyorlar, başına da sofra bezini geçirip işe geri dönüyorlar. </st><st c="1899">Melek bu aşağılamaya dayanamayıp ağlamaya başlıyor. </st><st c="1951">Saatler sonra durumu fark eden Tanrı, kadınları cezalandırıyor. </st><st c="2015">Hepsini bir pastanenin vitrininde bekleyen lor kurabiyesi haline getiriyor. </st><st c="2091">Fakat bu ceza, kadınlar için ödül oluyor aslında; çünkü mutlu insanlarla dolu evler için satın alınıyorlar. </st><st c="2199">Çay ve kahve eşliğinde, gülerek ve kahkahalarla yiyor onları insanlar. </st><span epub:type="pagebreak" title="129" id="page129"></span><st c="2270">O kadar mesut oluyorlar ki, hemen sevişmeye koşuyorlar ardından. </st><st c="2335">Bütün kurabiyeler, bu değişik hararetin içinde sindirilip enerjiye dönüşüyor.</st></p>
			<p><st c="2412">Öteki iki öykü de uzaya dairdi.</st></p>
			<p><st c="2444">Onlar da şahaneydi, ama hazırun</st><a epub:type="noteref" href="#f7" id="backref_7"><st c="2476">*</st></a><st c="2478"> en çok kadınlarla ilgili öyküyü beğendi.</st></p>
			<p><st c="2519">Bakkal Nihat –bütün fırsatları önce o hissederdi– yere göğe koyamadı. </st><st c="2590">Arap Hatçam Teyze de uzun uzun pencereden baktı öykü bittiğinde.</st></p>
			<p><st c="2654">Berber Kâzım, “Sizce iş çıkar mı bundan?” dedi.</st></p>
			<p><st c="2702">“Bence, kesinlikle düşünmeliyiz. </st><st c="2736">En azından denemeye değer,” dedi Bakkal Nihat.</st></p>
			<p><st c="2782">“Günah olmaz mı ama yahu?” dedi Arap Hatçam Teyze.</st></p>
			<p><st c="2833">Sonra hepsi dönüp bana baktılar.</st></p>
			<p><st c="2866">Belediyenin ödüllü öykü yarışmasına bu öyküyle benim adıma başvurmaya karar verdiler. </st><st c="2953">Böylece günahı benim boynuma olacaktı. </st><st c="2992">Üstelik, en çok da benim paraya ihtiyacım vardı. </st><st c="3041">Eğer ödül kazanırsak, parayı dörde bölecektik; ama Bakkal Nihat benim payımdan </st><span><st c="3120">yüz</st></span><st c="3123"> lira alacaktı, fikir ondan çıkmıştı çünkü.</st></p>
			<p><st c="3166">Benim için fark etmezdi. </st><st c="3192">Üstelik, ödül falan alacağımızı da sanmıyordum.</st></p>
			<p><st c="3239">Ama işte, yine yanılmıştım.</st></p>
			<p><st c="3267">İki ay falan sonra, bizim kapıya bir belediye çavuşu geldi. </st><st c="3328">Sarı zarfı uzattı. </st><st c="3347">Bana hitaben başlıyordu yazı.</st></p>
			
			<blockquote>
			<p><span epub:type="pagebreak" title="130" id="page130"></span><st c="3376">Değerli Yazarımız,</st></p>
			<p><st c="3395">Harika öykünüzü jüri olarak büyük hayranlıkla okuduk. </st><st c="3450">Diyebiliriz ki, sizi neden bugüne dek keşfedemedik? </st><st c="3502">Bunun için üzgünüz. </st><st c="3522">Ancak son on yılın bütün öykü dergilerini, kitaplarını yeniden elden geçirmemize rağmen ne isminize rastladık, ne de üslubunuza yakın bir takma isme... </st><st c="3674">Bu kadar saklı kalmanız bizi üzse de, bu ödül sayesinde sizinle tanışmak ve yeni öykülerinize ulaşacak olmak bizi ziyadesiyle mutlu ediyor.</st></p>
			<section>
				<p><st c="3813">Cemil Kavukçu</st></p>
				<p><st c="3827">Jüri Başkanı</st></p>
			</section>
			</blockquote>
			
			<p><st c="3840">Ödül günü ve detaylar için ayrıca bir not vardı.</st></p>
			<p><st c="3889">Kalbim deli gibi çarpmaya başlamıştı. </st><st c="3928">Ödül törenine gitmeden de, sonradan parayı alabileceğimizi anlatmaya çalıştım bizimkilere, ama ikna edemedim. </st><st c="4038">Bakkal Nihat, eğer bunu yapmazsam, sahtecilikten beni içeriye attıracağını söyledi.</st></p>
			<p><st c="4121">Mecburen gittim.</st></p>
			<p><st c="4138">Tören büyük bir tiyatrodaydı. </st><st c="4169">Hayatımda görmediğim kadar çok sayıda insan toplanmıştı. </st><st c="4226">Bir sürü konuşmadan sonra beni sahneye çağırdılar. </st><st c="4277">Acaba altımı ıslatmış olabilir miyim, diye düşünüyordum o anda.</st></p>
			<p><st c="4340">Cemil Kavukçu, içinde çek olduğunu tahmin ettiğim bir zarfı bana verdikten sonra, “Herkes uzun uzun ve gereksizce konuştu. </st><st c="4464">Şimdi sözü yazara bırakalım artık,” dedi.</st></p>
			<p><st c="4505">Ne konuştuğumu hiç hatırlamıyorum gerçekten ama </st><span epub:type="pagebreak" title="131" id="page131"></span><st c="4554">Arap Hatçam Teyze’nin dediğine göre, durmadan babaannem ve dedemden bahsetmişim. </st><st c="4635">Onlar olmasaymış asla yazmayı düşünemezmişim.</st></p>
			<p><st c="4680">Elimde zarfla titreyerek yerime otururken, Cemil Kavukçu kulağıma eğildi.</st></p>
			<p><st c="4754">“Hepimizin işi yalan aslında, ama sen bunu hiç beceremiyorsun. </st><st c="4818">Bir daha karşıma çıkma, vallahi iyi olmaz senin için,” dedi.</st></p>
			<p><st c="4878">Benim için hava hoştu. </st><st c="4902">Sıramı savmıştım.</st></p>
			<p><st c="4919">Ertesi sene ödülü Arap Hatçam Teyze, uzaylı bir öyküyle aldı zaten.</st></p>
			
			<p><st c="4987">ON8 Blog – 13 Temmuz 2015</st></p>
			
			
			
			
			
			
			
			</article>
			<section epub:type="footnotes">
				<aside epub:type="footnote" id="f7"><a href="#backref_7"><st c="5013"> *</st></a><span><st c="5015">Toplantıya katılanlar, orada hazır bulunanlar.</st></span></aside>
			</section>
  <div id="charCountTotal" value="5061"></div></body>
</html>
