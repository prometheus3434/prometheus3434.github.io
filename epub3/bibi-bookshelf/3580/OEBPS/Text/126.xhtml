<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>124</h2>

  <p>Sedgewick Sexton, Philip A. Hart Senato Binası'nın koridorunda hışımla yürüyordu. Bunu nasıl yaptığını bilmiyordu ama Gabrielle bir şekilde ofisinden içeri girmişti. Telefonda konuşurlarken, Jourdain saatinin arkadan gelen üçlü tiktaklarını duymuştu. Aklına tek gelen, USV toplantısına kulak misafiri olan</p>

  <p>Gabrielle'ın ona karşı olan güvenini kaybettiği ve delil toplamaya gittiğiydi.</p>

  <p>Ofisime nasıl girdi acaba!</p>

  <p>Sexton bilgisayar şifresini değiştirdiğine seviniyordu.</p>

  <p>Özel ofisine vardığında, alarmı durdurmak için şifresini girdi. Ardından anahtarlarını bulup ağır kapıyı açtı ve Gabrielle'ı iş üstünde yakalama niyetiyle hışımla içeri daldı.</p>

  <p>Ama boş ve karanlık ofısi, sadece bilgisayarının ekran koruyucusu aydınlatıyordu. İşıkları açıp gözleriyle etrafı taradı. Her şey yerli yerinde görünüyordu. Saatinin üçlü tiktakları dışında ölüm sessizliği vardı.</p>

  <p>Peki o hangi cehennemde?</p>

  <p>Özel tuvaletinde bir hışırtı duyunca hemen koşup ışığı açtı. Tuvalet boştu. Kapının arkasına baktı. Hiçbir şey yoktu.</p>

  <p>Şaşkınlık içindeki Sexton, aynada kendine bakıp akşam belki de içkiyi fazla kaçırdığını düşündü. Bir şey duydum. Aklı karışmış bir halde ofisine geri döndü.</p>

  <p>"Gabrielle?" diye seslendi. Koridorun sonunda, onun odasına doğru yürüdü. Gabrielle orada değildi. Ofisi karanlıktı.</p>

  <p>Bayanlar tuvaletinden bir sifon sesi gelince Sexton dönüp, tuvaletlerin olduğu yöne yürümeye başladı. O kapıya Vardığında, Gabrielle de ellerini kurulayıp dışarı çıkıyordu. Sexton'ı görünce olduğu yerde sıçradı.</p>

  <p>"Tanrım! Beni korkuttunuz!" derken, gerçekten de korkmuş görünüyordu. "Burda ne yapıyorsunuz?"</p>

  <p>Gabrielle'ın boş ellerine bakarak, "Ofisten NASA'yla ilgili belgeleri alacağını söylemiştin," dedi. "Nerdeler?"</p>

  <p>"Bulamadım. Her yere baktım. Bu kadar uzun sürmesinin sebebi bu."</p>

  <p>Doğrudan Gabrielle'ın gözlerinin içine baktı. "Benim ofisimde miydin?"</p>

  <p>Gabrielle, hayatımı bu faks makinesine borçluyum, diye düşündü.</p>

  <p>Birkaç dakika öncesine kadar Sexton'ın bilgisayarının başında oturmuş, yasadışı çeklerin yazıcı çıktılarını almaya çalışıyordu.</p>

  <p>Dosyalar bir şekilde korumalı olduğundan, çıktılarını almanın yolunu bulmak biraz vaktini alacaktı.</p>

  <p>Sexton'ın faks makinesi çalarak onu şaşırtmış ve gerçek dünyaya döndürmüş olmasaydı, herhalde hâlâ bu işi yapıyor olacaktı. Gabrielle bunu, dışarı çıkması için bir işaret kabul etmişti. Gelen faksın ne olduğuna bakmadan, Sexton'ın bilgisayarındaki oturumu kapatıp etrafı düzeltmiş ve geldiği yoldan dönmek üzere harekete geçmişti. Sexton'ın içeri girdiğini duyduğunda tam da tuvalette yukarı tırmanıyordu.</p>

  <p>Şimdi Sexton karşısında durmuş ona bakarken, yalan söyleyip söylemediğini gözlerinden anlamaya çalıştığını hissediyordu. Sedgewick Sexton'da, Gabrielle'ın hayatında başka kimsede görmediği bir yalanın kokusunu alma yeteneği vardı.</p>

  <p>Yalan söylüyorsa, Sexton anlardı.</p>

  <p>Arkasını dönen Gabrielle, "Içki içiyordunuz," dedi. Ofısine girdiğimi nereden biliyor?</p>

  <p>Sexton ellerini omzuna koyup, onu döndürdü. "Ofisimde miydin?"</p>

  <p>Gabrielle içindeki korkunun arttığını hissetti. Sexton gerçekten de içki içmişti. Dokunuşu kabaydı. Şaşırmış gibi gülmeye çalışarak, "Ofisinizde mi?" diye sordu. "Nasıl? Neden?"</p>

  <p>"Seni aradığımda arkadan Jourdain'ın sesini duydum."</p>

  <p>Gabrielle korkudan sinmişti. Saati mi? Fark etmemişti bile. "Kulağa ne kadar saçma geldiğinin farkında mısınız?"</p>

  <p>"Tüm günümü o ofiste geçiriyorum. Saatimin sesinin neye benzediğini biliyorum."</p>

  <p>Gabrielle buna hemen bir son vermesi gerektiğini sezinledi. En güzel savunma iyi bir savunmadır. En azından Yolanda Cole her zaman böyle söylerdi. El erini kalçalarına koyarak, tüm cesaretini toplayıp üstüne gitti. Ona doğru bir adım atıp öfkeyle yüzüne baktı.</p>

  <p>"Şunu açıklığa kavuşturalım senatör. Saat sabahın dördü, içki içiyordunuz ve telefonda bir tiktak sesi duydunuz ve buraya gelme sebebiniz bu, öyle mi?" Parmağını öfkeyle koridorun sonundaki Sexton'ın odasına çevirdi.</p>

  <p>"Beni federal alarm sistemini susturup, iki kilidi aşmak, ofisinize girmek, suç üstünde cep telefonumu açacak kadar aptal olmak, dışarı çıkarken yeniden alarm sistemini çalıştırmak ve hiçbir şey belli etmeden dışarı çıkmadan önce bayanlar tuvaletine girecek kadar serinkanlı olmakla mı suçluyorsunuz? Senaryo bu mu?"</p>

  <p>Sexton faltaşı gibi açtığı gözlerini kırpıştırdı.</p>

  <p>Gabrielle, "İnsanlara tek başına içki içme demekte haklılar," dedi.</p>

  <p>"Şimdi NASA'dan bahsetmek istiyor musunuz, istemiyor musunuz?"</p>

  <p>Sexton ofisine doğru yürürken kendini budala gibi hissediyordu. Doğruca barının yanına gidip kendine bir Pepsi doldurdu. Kesinlikle sarhoşmuş gibi hissetmiyordu. Bu konuda gerçekten yanılmış olabilir miydi?</p>

  <p>Odanın karşı tarafındaki Jourdain alay eder gibi tiktak sesleri çıkartıyordu. Sexton Pepsi'nin hepsini bitirip kendine bir tane daha doldurdu bir tane de Gabrielle'a.</p>

  <p>Yeniden odaya dönüp, "İçer misin Gabrielle?" diye sordu. Gabrial peşinden içeri girmedi. Hâlâ kapı eşiğinde bekliyor, anlaşılan bunurnu sürtmeye çalışıyordu. "Ah Tanrı aşkına! İçeri gir. Bana NASA'da ne öğrendiğini anlat."</p>

  <p>Mesafeli bir sesle, "Sanırım bu gecelik bu kadarı benim için yeterli dedi. "Yarın konuşuruz."</p>

  <p>Sexton oyun oynayacak havada değildi. Bu bilgiye şimdi ihtiyacı vardı ve bunun için dilenmeye niyeti yoktu. Yorgun bir edayla içini çekti. Güven bağını uzat. Her şey itimat meselesi.</p>

  <p>"Hata ettim," dedi. "Üzgünüm. Felaket bir gündü. Ne düşündüğümü bilmiyorum."</p>

  <p>Gabrielle hâlâ kapıda duruyordu.</p>

  <p>Sexton masasına yürüyüp, Gabrielle'ın Pepsi'sini kendi bardak altlığının üstüne koydu. Deri koltuğunu işaret etti; iktidar koltuğu. "Otur ona. Pepsi'nin tadını çıkart. Ben yüzümü yıkayıp geliyorum." Tuvalete yöneldi.</p>

  <p>Gabrielle hala kıpırdamıyordu.</p>

  <p>Sexton tuvalete girerken omzunun üstünden, "Sanırım bir faks geldiğini gördüm," diye seslendi.</p>

  <p>Ona güvendiğini göster. "Benim için bir bakar mısın?"</p>

  <p>Sexton kapıyı kapatıp lavaboyu suyla doldurdu. Suyu yüzüne çarptı ama kendini daha temiz hissetmiyordu. Bu daha önce hiç olmamıştı; bu kadar emin ama bu kadar yanılıyor olmak. Sexton içgüdülerine güvenen bir adamdı ve içgüdüleri ona, Gabrielle Ashe'ın ofisine girdiğini söylüyordu. Ama nasıl? İmkânsızdı.</p>

  <p>Sexton kendi kendine bunu unutmasını ve dikkatini önündeki işe vermesini söyledi. NASA. Şu anda</p>

  <p>Gabrielle'a ihtiyacı vardı. Onu kendinden uzaklaştırmanın vakti değildi. Onun neler bildiğini öğrenmesi gerekiyordu. Içgüdülerini unut. Yanılıyorsun.</p>

  <p>Sexton yüzünü kurularken başını geri atıp derin bir nefes âldı. Kendi kendine rahatla, dedi. Fazla zorlayıcı olma. Gözlerini kapatıp yeniden derin bir nefes aldı ve kendini daha iyi hissetti.</p>

  <p>Sexton tuvaletten çıktığında Gabrielle'ın razı gelip, ofisinden içeri girdiğini görünce rahatladı. Iyi, diye düşündü. Şimdi işimize bakabiliriz.</p>

  <p>Gabrielle faks makinesinin başında durmuş, gelen sayfaları çeviriyordu.</p>

  <p>Onun yüzünü gördüğünde Sexton'ın aklı karıştı. Bu bir şaşkınlık ve korku işaretiydi.</p>

  <p>Ona doğru yürüyen Sexton, "Ne o?" diye sordu.</p>

  <p>Gabrielle bayılacakmış gibi sendeledi.</p>

  <p>"Ne?"</p>

  <p>Titreyen elleriyle kâğıtları ona uzatırken, zayıf bir sesle, "Göktaşı..." dedi. We kızınız... tehlikede."</p>

  <p>Afallayan Sexton yanına gidip, kâğıtları Gabrielle'ın elinden aldı. En üstte el yazısıyla yazılmış bir not vardı. Sexton el yazısını hemen tanımıştı. Basit bildiri garip ve şaşırtıcıydı.</p>

  <p>Göktaşı sahte. Bunlar kanıtı.</p>

  <p>NASA/Beyaz Saray, beni öldürmeye çalışıyor. Imdat! RS</p>

  <p>Senatörün anlamakta güçlük çekmesi çok nadir yaşadığı bir durumdu ama Rachel'ın yazdıklarını tekrar okuduğunda, ne anlam çıkartması gerektiğine karar veremedi.</p>

  <p>Göktaşı sahte mi? NASA ile Beyaz Saray, onu öldürmeye mi çalışıyor? Sexton yoğunlaşan belirsizlik içinde, yarım düzine sayfayı gözden geçirmeye başladı. Ilk sayfa, başlığında Toprak Altı Radarı (TAR) yazan bir bilgisayar görüntüsüydü. Bir çeşit buz derinlik ölçümü resmine benziyordu. Sexton, televizyonda bahsettikleri göktaşının çıkartıldığı deliği gördü. Gözleri, şaftın içinde yüzen bir cesede benzeyen bulanık görüntüye takılmıştı. Ardından, daha da şaşırtıcı bir şey gördü: göktaşının çıkartıldığı yerin altındaki ikinci bir şaftın belirgin hatları. Sanki taş, buzun altından yerleştirilmişti.</p>

  <p>Neler oluyor?</p>

  <p>Diğer sayfaya geçen Sexton, Bathynomous giganteus denilen bir okyanus türünün fotoğrafıyla karşılaştı.</p>

  <p>Hayretle bakakalmıştı. Göktaşı fosil erindeki hayvan bu!</p>

  <p>Şimdi sayfaları daha hızlı çeviriyordu. Göktaşı kabuğundaki iyonize hidrojen içeriğinı gösteren bir grafik gördü. Sayfanın üstünde el yazısıyla bir şeyler yazılmıştı: Sıvı hidrojen yanığı? NASA Genişletici Devir Motoru.</p>

  <p>Sexton gözlerine inanamıyordu. Oda etrafında dönmeye başladığında son sayfaya gelmişti; tıpkı göktaşında olduğu gibi metalik noktacıkları olan bir taşın fotoğrafı. Tüyler ürpertici biçimde, beraberindeki tanımlamada, taşın okyanus volkaniğinin bir ürünü olduğu yazıyordu. Sexton, okyanus taşı mı, diye düşündü. Ama NASA kondrulların sadece uzayda oluştuğunu söylemişti! Kâğıtları masasının üstüne bırakan Sexton, koltuğuna çöktü. Gördüğü her şeyi bir araya getirmesi sadece on beş saniyesini almıştı.</p>

  <p>Sayfaların neyi ima ettiği gün gibi ortadaydı. Azıcık aklı olan herkes bu fotoğrafların neyi ispatladığını anlayabilirdi.</p>

  <p>NASA'nın göktaşı sahte!</p>

  <p>Sexton'ın kariyeri boyunca hiçbir gün bu kadar inişler ve çıkışlarla dolu geçmemişti. Bugün ümit ve ümitsizlik getiren bir eğlence trenine dönmüştü. Sexton, bu düzenin siyasi açıdan kendisi için ne anlam taşıdığını fark edince, aldatmacanın nasıl ortaya çıktığına duyduğu hayret bir anda yok oldu.</p>

  <p>Bu bilgiyi halka duyurduğumda başkanlık benim olacak!</p>

  <p>Senatör Sedgewick Sexton zafer sevincini yaşarken, kızının tehlikede olduğu iddiasını unutuvermişti.</p>

  <p>Gabrielle, "Rachel tehlikede," dedi. "Yazdıği notta NASA ile Beyaz Saray'ın onu..."</p>

  <p>Sexton'ın faks makinesi yeniden çalmaya başlamıştı. Gabrieale dönüp makineye baktı. Sexton da baktığını fark etti. Rachel'ın kendisine başka ne gönderebileceğini tahmin edemiyordu. Daha fazla kanıt mı?</p>

  <p>Daha fazla ne olabilirdi ki? Bu kadarı yeter de artar!</p>

  <p>Faks makinesi çağrıya cevap verdiğinde, hiçbir sayfa çıkmadı. Gönderi sinyali alamayan makine cevaplama özel iğini devreye sokmuştu. Sexton'ın mesajı, "Alo," diye cızırdadı. "Burası Senatör Sedgewick Sexton'ın ofisi. Faks iletmeye çalışıyorsanız, istediğiniz zaman gönderebilirsiniz. Faks göndermiyorsanız, sinyal sesinden sonra mesajınızı bırakabilirsiniz."</p>

  <p>Sexton'ın ahizeyi kaldırmasına fırsat kalmadan makine bipledi.</p>

  <p>"Senatör Sexton?" Adamın sesinde kolay anlaşılır bir çiğlik vardı.</p>

  <p>"Ben William Pickering, Ulusal Keşif Ofisi direktörü. Herhalde bu saatte ofiste değilsinizdir, ama sizinle derhal görüşmem gerekiyor." Sanki birinin açmasını bekliyormuş gibi durdu.</p>

  <p>Gabrielle ahizeyi kaldırmak için uzandı.</p>

  <p>Onun elini yakalayan Sexton, sertçe geri çekti.</p>

  <p>Gabrielle afallamıştı. "Ama bu direktör..."</p>

  <p>Pickering, "Senatör," diye devam ederken sesi, adeta kimsenin açmaması onu rahatlatmış gibi geliyordu.</p>

  <p>"Korkarım sizi çok kaygı verici bir haber vesilesiyle arıyorum. Az önce kızınız Rachel Sexton'ın tehlikede olduğu bilgisini aldım. Biz konuşurken gönderdiğim bir ekip onu kurtarmaya çalışacak. Telefonda durumun ayrıntılarını konuşamam ama bana size. NASA'nın göktaşıyla ilgili veriler fakslamış olabileceği bildirildi.</p>

  <p>Verileri görmedim ve ne olduklarını bilmiyorum ama kızınızı tehdit eden kişilor bana, siz veya bir başkası bu bilgileri halka duyuracak olursa kızınızın öleceğini söylediler. Bu kadar sözünü sakınmadan konuştuğum için üzgünüm efendim; bunu açık olmak adına yapıyorum. Kızınızın hayatı tehlikede. Size gerçekten bir şey faksladıysa, bunu hiç kimseyle paylaşmayın. Şimdilik. Kızınızın hayatı buna bağlı.</p>

  <p>Olduğunuz yerde kalın. Kısa süre sonra orda olacağım." Durdu. "Şansımız varsa senatör, siz uyandığınız saatlerde tüm bunlar çözüme kavuşmuş olacak. Eğer, şans eseri ben ofısinize varmadan önce bu mesajı alırsanız, olduğunuz yerde kalın ve kimseyi aramayın. Kızınızı sağ salim geri getirmek için tüm yetkimi kullanacağım."</p>

  <p>Pickering kapattı.</p>

  <p>Gabrielle titriyordu. "Rachel rehin mi alındı?"</p>

  <p>Sexton, kendisi yüzünden hayal kırıklığına uğramasına rağmen, Gabrielle'ın tehlikedeki genç bir kadın için acıyla empati duyduğunu sezinlemişti. Ne tuhaftır ki, Sexton aynı duyguları paylaşmakta zorluk çekiyordu.</p>

  <p>Kendisini, en çok istediği Noel hediyesine kavuşmuş bir çocuk gibi hissediyordu ve kimsenin bunu elinden almasına izin vermeyecekti.</p>

  <p>Pickering bu konuda sessiz kalmamı me istiyor?</p>

  <p>Bir süre durup, ne anlama geldiğine karar vermeye çalıştı. Sexton'ın zihninin serinkanlı, hesapçı düşünen -bir siyaset bilgisayarı, her türlü senaryoyu gözden geçiren ve tüm sonuçlarını hesaplayan- kısmında çarklar dönmeye başlamıştı. Elinde tuttuğu kâğıtlara baktı ve görüntülerin getireceği gücü hissetmeye başladı. NASA'nın göktaşı, onun başkanlık hayal erini paramparça etmişti. Ama hepsi bir yalandı. Bir düzmece. Şimdi, bunu yapanlar bedelini ödeyecekti. Düşmanlarının onu yok etmek için uydurduğu göktaşı, onu kimsenin hayal edemeyeceği kadar güçlü kılacaktı. Kızı bunu anlamıştı.</p>

  <p>Kabul edilebilir tek bir sonuç var, diye düşündü. Gerçek bir liderin izleyeceği tek bir yol.</p>

  <p>Yeniden yükseldiğini gördüğü parlak hayal erin etkisine kapılan Sexton, odanın karşı tarafına yürürken bir sis bulutunun içindeymiş gibi hissediyordu. Fotokopi makinesinin yanına gidip, açtı ve Rachel'ın gönderdiği sayfaların fotokopisini çekmeye hazırlandı.</p>

  <p>Gabrielle hayretle, "Ne yapıyorsunuz?" diye sordu.</p>

  <p>Sexton, "Rachel'ı öldürmeyecekler," dedi. Herhangi bir şey yanlış gitse de, Sexton kızının ölümünün düşman karşısında onu daha da güçlü kılacağını biliyordu. Her iki şekilde de o kazanacaktı. Kabul edilebilir bir riskti.</p>

  <p>Gabrielle, "O kopyalar kim için?" diye sordu. "William Pickering kimseye anlatmamanızı söyledi!"</p>

  <p>Fotokopi makinesine arkasını dönen Sexton, Gabrielle'a baktı ve onu artık çekici bulmadığına kendi de şaşırdı. Senatör Sexton artık bir ada gibi olmuştu. Dokunulmaz. Hayal erine kavuşmak için ihtiyacı olan her şey elindeydi. Artık onu hiçbir şey durduramazdı. Ne rüşvet iddiaları, ne de seks dedikoduları. Hiçbir şey.</p>

  <p>"Evine git Gabrielle. Artık sana ihtiyacım yok."</p>
</body>
</html>
