<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>96</h2>

  <p>Franklin Delano Roosevelt Anıtı, ülkedeki en büyüklerden biriydi. Bir parkı, şelaleleri, heykelleri, çardakları ve bir havuzu bulunan anıt, FDR'nin iktidarda kaldığı her bir döneme ayrılan dört dış galeriye bölünmüştü.</p>

  <p>Anıtın bir buçuk kilometre uzağında, seyir ışıklarını karartmış bir Kiowa Warrior, şehrin üstünden uçarak yaklaşıyordu. D.C. gibi önemli şahsiyetler ve medya çalışanlarıyla dolu bir şehirde, gökyüzündeki helikopterler güneye uçan kuşlar kadar alışıldık bir şeydi.</p>

  <p>Delta-Bir, "kubbe" diye bilinen şeye -Beyaz Saray etrafındaki korumalı hava sahası- yaklaşmadığı müddetçe fazla dikkat çekmeyeceğini biliyordu. Burada fazla uzun kalmayacaklardı.</p>

  <p>Kiowa, karanlık FDR Anıtı'nın tam üstüne değil ama yakınına gelip yavaşladığında yedi yüz metre yükseklikteydi. Delta-Bir bir süre burda kalıp pozisyonunu kontrol etti. Gece görüşlü teleskobik görüntüleme sisteminin başına geçen, sol tarafındaki Delta-Iki'ye baktı. Video yayını, yeşilimsi anıt girişini gösteriyordu. Bu alan boştu.</p>

  <p>Şimdi bekleyeceklerdi.</p>

  <p>Sessiz bir cinayet olmayacaktı. Dikkat çekmeden öldürülemeyecek insanlar vardı. Nasıl bir yöntem kullanırlarsa kullansınlar, bazı yansımaları olacaktı. Soruşturmalar. Bu gibi durumlarda en iyi örtbas şekli gürültü çıkartmaktı. Patlamalar, alevler ve duman akla ilk olarak yabancı terörizmi getirirdi. Özel ikle de hedef, yüksek mevkili bir yetkili olduğunda.</p>

  <p>Delta-Bir, aşağıda ağaçlarla çevrili anıtın gece görüşü iletisini taradı. Park alanıyla giriş yolu boştu. Az sonra, diye düşündü. Bu gizli buluşmanın yeri, şehrin içinde olmasına rağmen bu saatte ıssızdı. Delta-Bir gözlerini ekrandan, kendi silahlarına çevirdi.</p>

  <p>Bu gece Hellfire sistemi kullanılabilirdi. Lazer güdümlü Hellerfire vur ve unut imkânı sağlıyordu. Fırlatıcı, yer gözcülerinden, diğer hava taşıtlarından veya havalanan aracın kendisinden yansıtılan bir lazer noktaya tam nişan alabiliyordu. Bu gece füze, bir kuleye takılı nişangâhta bulunan lazer işaretleyicisiyle kendi kendine yönlendirilecekti. Kiowa'nın işaretleyicisi, hedefi lazer ışınıyla "boyadıktan" sonra, Hellfire füzesi kendi yönünü belirleyecekti. Hellfire, hem karadan, hem havadan ateş edebildiği için, bu akşam bırada kesinlikle bir hava aracı bulunduğu yargısına varılamayacaktı. Ayrıca Hellfire, karaborsa silah satıcıları arasında çok tutulan bir silahtı, bu yüzden bir terörist eylemi olduğu düşünülecekti.</p>

  <p>Delta-Iki, "Sedan," dedi.</p>

  <p>Delta-Bir ileti ekranına baktı. Kolay tanımlanamaz, siyah, lüks bir sedan, programa uygun olarak giriş yoluna yaklaşıyordu. Bu, büyü hükümet dairelerinin kullandığı tipik bir makam arabasıydı. Şoför, anıt binasına girerken arabanın farlarını kapattı. Birkaç daire çizdikten sonra ağaçlıklı bir yerin yakinına park etti. Ortağı teleskobik gece görüşünü şoför tarafındaki pencereye çevirirken, Delta-Bir ekrana bakıyordu.</p>

  <p>Bir süre sonra kişinin yüzü görüntüye girdi.</p>

  <p>Delta-Bir hemen bir nefes aldı.</p>

  <p>Ortağı, "Hedef doğrulandı," dedi.</p>

  <p>Delta-Bir gece görüşü ekranına baktı ve kendini krala nişan alan bir tetikçi gibi hissetti. Hedef doğrulandı.</p>

  <p>Delta-Iki sol taraftaki havacılık elektroniği bölümüne döndü ve laser işaretleyicisini çalıştırdı. Yedi yüz metre aşağıda, sürücünün göremediği sedanın tepesinde beliren bir ışık noktacığına nişan aldı. "Hedef boyandı," dedi.</p>

  <p>Delta-Bir derin bir nefes alıp ateş etti.</p>

  <p>Gövdenin altından gelen tiz bir tıslama sesinin ardından, belirsiz bir ışık demeti yere doğru indi.</p>

  <p>Bir saniye sonra, park yerindeki araba, göz kamaştırıcı alevler arasında infilak etti. Her yana eğri metal parçalar uçuştu. Yanan tekerlekler ağaçların arasına doğru yuvarlandı.</p>

  <p>Helikopteri bölgeden uzaklaştırmaya başlayan Delta-Bir, "Ölüm gerçekleşti," dedi.</p>

  <p>"Idareciyi ara."</p>

  <p>Yaklaşık üç kilometre ötedeki Başkan Zach Herney, yatmaya hazırlanıyordu. Sarayın kurşun geçirmez</p>

  <p>Lexan pencereleri iki buçuk santim kalınlığındaydı. Herney patlamayı duymamıştı.</p>
</body>
</html>
