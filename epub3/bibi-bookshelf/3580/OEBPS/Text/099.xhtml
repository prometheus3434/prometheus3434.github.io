<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>97</h2>

  <p>Sahil Güvenlik Grup Hava İstasyonu Atlantic City, Atlantic City Uluslararası Havaalanı'ndaki William J.</p>

  <p>Hughes Federal Havacılık Yönetimi Teknik Merkezi'nin güvenli bir bölümündeydi.</p>

  <p>Uçağın tekerlekleri, iki dev kargo binası arasındaki ıssız piste keskin gıcırtılar çıkartarak değerken, Rachel Sexton yerinde sıçrayarak uyandı. Uyuya kalmış olmasına şaşıran Rachel, sersem bir halde saatine baktı.</p>

  <p>02.13. Kendini günlerdir uyuyormuş gibi hissediyordu.</p>

  <p>Sıcak bir uçak battaniyesi sımsıkı üstüne örtülmüştü ve yanındaki Michael Tolland da uyanmaya başlamıştı. Rachel'a yorgun bir tebessüm etti. Koridordan sendeleyerek gelen Corky, onları görünce yüzünü astı.</p>

  <p>"Kahretsin, siz hâlâ orda mısınız? Bu akşamın kötü bir rüya olmasını dileyerek uyanmıştım."</p>

  <p>Rachel, onun nasıl hissettiğini gayet iyi anlıyordu. Yine denize gidiyorum.</p>

  <p>Uçak durduktan sonra, Rachel ile diğerleri düz piste indiler. Gökyüzü kapalı olmasına rağmen, kıyı havası sıkıntılı ve ılıktı. El esmere ile karşılaştırıldığında, New Jersey tropikal kuşakta sayılırdı.</p>

  <p>Bir ses, "Buraya," diye seslendi.</p>

  <p>Rachel ile diğerleri dönüp baktığında, Sahil Güvenlik'in klasik, koyu kırmızı HH-65 Dolphin helikopterlerinden birini gördüler. Uçuş tulumunu giymiş olan pilot, helikopterin parlak beyaz şeritli kuyruğunun önünde onlara el sallıyordu.</p>

  <p>Tolland, Rachel'a etkilenmiş bir edayla başını salladı. "Patronun işini nasıl yaptıracağını gayet iyi biliyor."</p>

  <p>Rachel, daha bir şey bilmiyorsun, diye düşündü.</p>

  <p>Onları karşılayan pilot, helikoptere binmelerine yardımcı oldu, isimlerini sormadan, kısa bir hoşbeşin ardından uçuş güvenliği tedbirlerini anlattı. Pickering'in Sahil Güvenlik'e bu uçuşun gizli bir görev olduğunu tembihlediği anlaşılıyordu. Ama Pickering'in ihtiyatlı davranmasına rağmen, kimlikleri sadece birkaç saniyeliğine gizli kalabilmişti; pilot, televizyon ünlüsü Michael Tolland'ı görünce gözlerinin fal taşı gibi açılmasına engel olamamıştı.</p>

  <p>Rachel, Tolland'ın yanına kıvrılırken, gerginlik hissetmeye başlamıştı bile. Başlarının üstündeki</p>

  <p>Aerospatiale motoru sallanarak çalışmaya başladı. Dolphin'in on iki metrelik pervaneleri gümüşi bir çember içinde dönüyordu. Vınlama gürlemeye dönüştü ve helikopter pistten karanlık gökyüzüne doğru havalandı.</p>

  <p>Kabinden arkasını dönen pilot, "Varış yerini bana havalandıktan sonra söyleyeceğiniz bildirildi," diye seslendi.</p>

  <p>Tolland, pilota, mevcut konumlarının beş kilometre güneydoğusunda, açık denizdc bir yerin koordinatlarını verdi.</p>

  <p>Rachel içi ürpererek, gemisi kıyıdan on iki mil açıkta, diye düşündü. Pilot, seyrüsefer sistemine koordinatları girdi. Ardından, arkasına yaslanıp motorlara hız verdi. Helikopterin burnu öne doğru eğildi ve güneydoğu yönüne yattı.</p>

  <p>New Jersey sahilinin karanlık kumsalları helikopterin altında kayip giderken, Rachel gözlerini aşağıda uzanan karanlık okyanustan çevirdi.</p>

  <p>Tekrar suyun üstünde olmanın verdiği endişeye rağmen, okyanusu kain dostu ilan eden bir adamın yanında olduğu düşüncesiyle kendini rahatlatmaya çalıştı. Dar gövdede sıkış tıkış yanında oturan Tolland'ın omuzları ve kalçaları onunkilere değiyordu. Her ikisi de oturma şeklini değiştirmeye kalkışmadı.</p>

  <p>Pilot adeta heyecandan patlayacakmış gibi, "Bunu söylememem gerektiğini biliyorum," diye ağzından kaçırıverdi. "Ama siz kesinlikle Michael Tolland'sınız. Ve söylemem lazım, şey, gece boyunca televizyonda sizi seyrettik! Göktaşı Kesinlikle inanılmazdı! Hayrete düşmüş olmalısınız,"</p>

  <p>Tolland sabırla başını salladı. "Nutkum tutulmuştu."</p>

  <p>"Belgesel muhteşemdi! Bilirsiniz, kanallar üst üste yayınlayıp durdular. Bu geceki nöbetçi pilotlardan hiçbiri bu göreve çıkmak istemedi, çünkü hepsi televizyon seyretmeye devam etmek istediler. Kısa çöpü ben çektim. Inanabiliyor musunuz? Kısa çöp! Ve işte burdayım! Eğer çocuklar o televizyondaki adamın gerçeğini benim..."</p>

  <p>Rachel, "Bizi aldığınız için minnettarız," diye lafını kesti. "Ama burda bulunduğumuz gerçeğini kendinize saklayacağınızdan emin olmak zorundayız. Burda olduğurnuzu kimsenin bilmemesi gerekiyor."</p>

  <p>"Kesinlikle efendim. Aldığım emirler çok açık." Pilot biraz duraksadıktan sonra ifadesine neşe geldi. "Hey, acaba Goya'ya gidiyor olabilir miyiz?"</p>

  <p>Tolland isteksizce başını salladı. "Evet öyle."</p>

  <p>Pilot ansızın, "Vay canına be!" deyiverdi. "Affedersiniz. Üzgünüm ama onu televizyondaki programlarınızda görmüştüm. Ikiz tekne öyle değilmi? Tuhaf görünüşlü canavar! Daha önce hiçbir SWATH tasarımına inmemiştim. Bunu ilk defa sizinle yapacağım hiç aklıma gelmezdi!"</p>

  <p>Rachel denize doğru gitmenin arttırdığı huzursuzlukla adamı susturdu.</p>

  <p>Tolland, ona döndü. "Sen iyi misin? Karada kalabilirdin. Bunu sana söylemiştim."</p>

  <p>Karada kalmalıydım, diye düşünen Rachel, gururunun bunu söylemesine asla izin vermeyeceğini biliyordu. "Hayır teşekkürler. Ben iyiyim."</p>

  <p>Tolland gülümsedi. "Gözlerimi senden ayırmayacağım."</p>

  <p>"Teşekkürler." Rachel, onun sesindeki sıcaklığın kendini güvende hissettirmesine şaşırmıştı.</p>

  <p>"Sen Goya'yı televizyonda görmüştün, öyle değil mi?"</p>

  <p>Rachel başını salladı. "O... eee... ilginç görünüşlü bir gemi."</p>

  <p>Tolland güldü. "Evet. Zamanında son derece ilerici bir prototipti ama tasarımı asla moda olamadı."</p>

  <p>Geminin garip görünümünü gözlerinin önüne getiren Rachel "Neden anlamıyorum," dedi.</p>

  <p>"Şimdi NBC daha yeni bir gemi kullanmam için bana baskı yapıyor. Daha... bilmiyorum gösterişli, seksi bir şey. Bir iki sezon sonra beni ondan ayıracaklar." Tolland bunu düşünürken melankolik bir sesle konuşmuştu.</p>

  <p>"Yepyeni bir gemi hoşuna gitmez mi?"</p>

  <p>"Biliyorum... Goya'da çok hatıram var."</p>

  <p>Rachel anlayışlı bir tebessüm etti. "Şey, annemin dediği gibi, ergeç hatıralarından kurtulmak zorundasın."</p>

  <p>Tolland uzun süre onun gözlerine baktı. "Evet, biliyorum."</p>
</body>
</html>
