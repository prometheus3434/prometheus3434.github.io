<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h1>İHANET NOKTASI</h1>

  <h2 id="uuMr7ZCsGccfAqJzLvJqjfE">1</h2>

  <p>Ölüm, bu ıssız yerde, sayısız biçimlerde gelebilirdi. Jeolog Charles Brophy bu arazinin acımasız ihtişamına yıllarca katlanmış olmasına rağmen yine de hiçbir şey onu yaşayacağı insanlık dışı felakete hazırlamış olmazdı.</p>

  <p>Brophy'nin dört köpeği, jeolojik algılama aygıtları kızağını tundra üzerinde çekerken, birden bakışlarını gökyüzüne çevirerek yavaşladı.</p>

  <p>Kızaktan inen Brophy, "Ne oldu kızlar?" diye sordu.</p>

  <p>Toplanmaya başlayan fırtına bulutlarının ardındaki çift pervaneli bir nakliye helikopteri, buzul zirvelerini askeri maharetle kucaklayarak, kavis çizerek alçalıyordu. Bu tuhaf, diye düşündü. Bu kadar kuzeyde hiç helikopter görmemişti. Helikopter, toz gibi kardan bir kümeyi havaya savurarak el i metre kadar uzağa indi. Tetikte duran köpekler hırladılar.</p>

  <p>Helikopterin kapısı kayarak açıldığında, iki adam aşağı indi. Soğuk hava şartlarına uygun beyaz giysiler içindeki adamlar, erinde tüfekleriyle aceleleri varmış gibi Brophy'ye doğru ilerlediler.</p>

  <p>Içlerinden biri, "Dr. Brophy?" diye seslendi.</p>

  <p>Jeolog bocaladı. "İsmimi nerden biliyorsunuz? Siz kimsiniz?"</p>

  <p>"Telsizinizi çıkarın lütfen."</p>

  <p>"Anlayamadım."</p>

  <p>"Dediğimizi yap."</p>

  <p>Şaşkınlık içindeki Brophy telsizini parkasının cebinden çıkardı.</p>

  <p>"Acil bir resmi bildiri iletmeni istiyoruz. Telsiz frekansını yüz kilohertze indir."</p>

  <p>Yüz kilohertz mi? Brophy'nin aklı tamamen karışmıştı. Bu kadar düşük frekanstan hiç kimse hiçbir şey alamaz. "Bir kaza mı oldu?"</p>

  <p>Diğer adam tüfeğini kaldırarak, Brophy'nin başına doğrulttu. "Açıklamaya zaman yok. Dediğimizi yap."</p>

  <p>Brophy titreyerek ileti frekansını ayarladı.</p>

  <p>ilk konuşan adam, üzerine birkaç satır yazılı bir not kağıdını ona uzattı. "Bunu ilet. Hemen."</p>

  <p>Brophy kâğıda baktı. "Anlamıyorum. Bu bilgi doğru değil. Ben yapmadım..."</p>

  <p>Adam tüfeğini sertçe Brophy'nin şakağına bastırdı. Tuhaf mesajı iletirken Brophy'nin sesi titriyordu.</p>

  <p>Birinci adam, "Güzel," dedi. "Şimdi sen ve köpeklerin helikoptere binin.</p>

  <p>Namlunun ucundaki Brophy isteksiz köpeklerini yönlendirerek, paten demirinden helikopterin yük bölümüne çıktı.</p>

  <p>Onlar yerleşir yerleşmez helikopter havalanarak batıya döndü.</p>

  <p>Parkasının içinde ter basan Brophy, "Siz de kimsiniz?" diye sordu. Ve o mesajın anlamı neydi öyle!</p>

  <p>Adamlar hiçbir şey söylemediler. Helikopter irtifa kazanırken, rüzgâr açık kapıdan içeri doluyordu.</p>

  <p>Brophy'nin, yük kızağına bağlı duran dört köpeği inlemeye başlamıştı.</p>

  <p>Brophy, "En azından kapıyı kapatın," dedi. "Köpeklerimin ürktüğünü görmüyor musunuz?"</p>

  <p>Adamlar yanıt vermediler. Helikapter bin üç yüz metreye çıkarken, buzul kanyonları ve yarıkları üstünden dikine yükseliyordu. Adamlar birden ayağa kalktılar. Tek bir söz söylemeden yüklü kızağı tutarak, açık kapıdan dışarı ittiler. Brophy köpeklerinin muazzam ağırlığa karşı acıyla mücadele edişlerini dehşet içinde seyretti. Uluyarak helikopterden dışarı sürüklenen hayvanlar bir anda gözden kayboldular. Adamlar onu yakaladıklarında, Brophy çoktan ayağa kalkmış çığlık atıyordu. Onu kapıya doğru çektiler. Korkudan kaskatı kesilen Brophy yumruklarını savurarak, onu dışarı iten güçlü ere karşı kendini savunmaya çalıştı.</p>

  <p>Hiç yararı yoktu. Saniyeler sonra aşağıdaki buzul kanyonlarına doğru düşmeye başlamıştı.</p>

  <p>Capitol Hil 'e komşu olan Toulos Restoranı'nın gururla sunduğu süt danası ve karabiberle dövülmüş at eti günün modasına hiç uygun değildi. Ama bu mönü sayesinde sabah kahvaltısında Washington siyasilerinin uğrak yeriydi. Bu sabah Toulos, birbirine çarpan gümüşler, espresso makineleri ve cep telefonu görüşmelerinden yükselen seslerin oluşturduğu ahenksiz yankılarla oldukça yoğundu.</p>

  <p>Kadın içeri girdiğinde şefgarson gizlice sabah Bloody Mary'sinden bir yudum çekiyordu. Yapmacık bir tebessümle yüzünü döndü.</p>

  <p>"Günaydın," dedi. "Size yardımcı olabilir miyim?"</p>

  <p>Pilili, bol paçalı gri pantolon, gösterişsiz topuksuz ayakkabılar ve krem rengi Laura Ashley bluz giyen otuzlu yaşlarının ortalarındaki kadın çekici biriydi. Sağlam bir tavrı vardı çenesi hafifçe yukarı kalkmıştı küstah değil, sadece güçlü görünüyordu. Kadının omuzlarına dek inen iri dalgalı açık kahverengi saçları, Washington'da en revaçta olan tarzda taranmıştı. "Haber spikeri kadın" seksi görünecek kadar uzun, ama sizden daha akıl ı olduğunu gösterecek kadar kısa.</p>

  <p>Kadın çekingen bir sesle, "Biraz geciktim," dedi. "Senatör Sexton'la kahvaltı randevum vardı."</p>

  <p>Şefgarson birden sinirlerinin gerildiğini hissetti. Senatör Sexton. Senatör buranın devamlı müşterisi ve ülkenin en ünlü adamlarından biriydi. Geçen hafta Süper Salı'da(Farklı eyaletlerde yapılan önseçimler) on iki Cumhuriyetçi adayı arkada bıraktıktan sonra, partisinin Amerika Birleşik Devletleri Başkan adayı olmayı neredeyse garantilemişti. Pek çok kişi senatörün gelecek kış Beyaz Saray'ı güç durumdaki Başkan'dan koparma şansına sahip olduğuna inanıyordu. Son zamanlarda Sexton'ın yüzü tüm ulusal dergilerde görünmeye, kampanya sloganı tüm Amerika'yı kaplamaya başlamıştı: "Harcamayı bırakın. İyileştirmeye başlayın."</p>

  <p>Şefgarson, "Senatör Sexton her zamanki locasında," dedi. "Peki siz kimsiniz?"</p>

  <p>"Rachel Sexton. Kızıyım."</p>

  <p>Ne kadar aptalım, diye düşündü. Benzerlik aşikârdı. Kadında senatörün delici bakışları ve nazik tavrı -şu terbiyeli asalet havası- vardı. Rachel Sexton doğuştan sahip olduğu nimetleri, babasının örnek alması gereken bir zarafet ve tevazu ile taşısa da, senatörün klasik iyi görünümünün bir sonraki nesle geçtiği beli oluyordu.</p>

  <p>"Sizi ağırlamaktan zevk duyarız Bayan Sexton."</p>

  <p>Şefgarson senatörün kızını yemek salonundan geçirirken, onu arkasından takip eden erkeklerin bakışlarından -bazıları usturuplu, bazıları pek değil- mahcup oldu. Toulos'da çok az kadın yemek yer, daha da azı Rachel Sexton gibi görünürdü.</p>

  <p>Yemek yiyenlerden biri, "Güzel vücut," diye fısıldadı. "Sexton kendine yeni bir eş bulmuş bile."</p>

  <p>Diğeri, "O kızı, salak," diye yanıtladı.</p>

  <p>Adam kıkırdadı. "Ben Sexton'ı iyi tanırım, o kızını bile becerir."</p>

  <p>Rachel, babasının masasına gittiği sırada, senatör cep telefonunda yüksek sesle son başarılarından biri hakkında konuşuyordu. Başını kaldırıp sadece Cartier saatine hafifçe vurarak geç kaldığını ifade eder bir şekilde Rachel'a baktı.</p>

  <p>Ben de seni özledim, diye düşündü Rachel.</p>

  <p>Babasının ilk adı Thomas'dı ama göbek adını uzun zaman önce kendi ilave etmişti. Rachel bunu, babasının ses yinelemesinden hoşlanmasına bağlıyordu. Senatör Sedgewick Sexton. Ak saçlı ve tatlı dil i adam, arkası yarın dizilerinden fırlamış doktor görüntüsüyle kutsanmış bir siyaset kurduydu ki, taklit yeteneği dikkate alındığında bu görüntüsü hiç de yadırganmıyordu.</p>

  <p>"Rachel!" Babası telefon görüşmesini bitirip onu yanağından öpmek için ayağa kalktı.</p>

  <p>"Merhaba baba." Babasını öpmedi.</p>

  <p>"Bitkin görünüyorsun."</p>

  <p>Demek başlıyoruz, diye düşündü. "Mesajını aldım. Ne oldu?"</p>

  <p>"Kızımı kahvaltıya çağıramaz mıyım?"</p>

  <p>Rachel, babasının gizli bir amacı olmaksızın ondan kendisine eşlik etmesini istemeyeceğini uzun zaman önce öğrenmişti.</p>

  <p>Sexton kahvesinden bir yudum aldı. "Anlat bakalım, nasıl gidiyor?"</p>

  <p>"Yoğun. Kampanyanın iyi gittiğini görüyorum."</p>

  <p>"Ah, işten bahsetmeyelim." Sexton sesini alçaltarak masada öne doğru eğildi.</p>

  <p>"Dışişleri Bakanlığı'ndan sana ayarladığım şu adam nasıl?"</p>

  <p>Rachel saatine bakmamak için kendini güç tutarak içini çekti. "Baba, gerçekten onu aramaya vaktim olmadı. Ayrıca bu konuda çabalamayı bıraksan iyi..."</p>

  <p>"Önemli şeylere zaman ayırmalısın Rachel. Aşk yoksa, geri kalan her şey anlamsızdır."</p>

  <p>Aklına pek çok anı gelmiş olsa da, Rachel sessiz kalmayı yeğledi. Babası söz konusu olduğunda daha olgun davranmak güç değildi. "Baba, beni görmek istememiş miydin? Önemli olduğunu söyledin."</p>

  <p>"Öyle." Babası, onu dikkatle inceledi.</p>

  <p>Rachel, onun bakışları altında savunma kalkanının bir parçasının eriyip gittiğini hissedince, içinden adamın gücüne küfretti. Senatörün gözleri Al ah vergisiydi. Rachel bu özel iğinin onu Beyaz Saray'a götüreceğini tahmin ediyordu. Yeri gelince gözleri yaşlarla dolar, ama sonra, hemen sonra yaşlar gider ve her şeye karşı güven telkin ederek, coşkulu bir ruha kapı açardı.</p>

  <p>Babası daima, sadece itimat meselesi, derdi. Senatör, Rachel'ın güvenini yıl ar önce kaybetmişti ama ülkeninkini hızla kazanıyordu.</p>

  <p>Senatör Sexton, "Sana bir teklifim var," dedi.</p>

  <p>Kendini yeniden toparlamaya çalışan Rachel, "Bırak tahmin edeyim," diye cevap verdi. "Ünlü bir dul kendine genç bir hanım arıyor."</p>

  <p>"Kendini küçük düşürme hayatım. Artık o kadar genç değilsin."</p>

  <p>Rachel, babasıyla buluşmalarında sıklıkla duyumsadığı o tanıdık aşağılanma hissine yeniden kapıldı.</p>

  <p>"Sana can simidi atmak istiyorum," dedi.</p>

  <p>"Boğulduğumun farkında değildim."</p>

  <p>"Sen değil, Başkan boğuluyor. Çok geç olmadan gemiye atlamalısın."</p>

  <p>"Bu konuşmayı daha önce yapmamış mıydık?"</p>

  <p>"Geleceğini düşün Rachel. Benim için çalışabilirsin."</p>

  <p>"Umarım beni kahvaltıya çağırma sebebin bu değildir."</p>

  <p>Senatörün soğukkanlılığı çok zor bozulurdu.</p>

  <p>"Rachel, onun için çalışmanın beni kötü etkilediğini anlayamıyor musun? Ve tabi kampanyamı.</p>

  <p>Rachel içini çekti. O ve babası daha önce bu konuyu tartışmışlardı.</p>

  <p>"Baba, ben Başkan için çalışmıyorum. Başkan'la karşılaşmadım bile. Tanrı aşkına, ben Fairfax'de çalışıyorum!"</p>

  <p>"Siyaset algılama meselesidir Rachel. Başkan için çalışıyormuşsun gibi görünüyor."</p>

  <p>Rachel dinginliğini bozmamaya çalışarak içini çekti. "Bu işi almak için çok çalıştım baba. Bırakmayacağım."</p>

  <p>Senatör gözlerini kıstı. "Biliyor musun, bazen bencil tavırların gerçekten..."</p>

  <p>"Senatör Sexton?" Masanın yanında bir muhabir belirmişti.</p>

  <p>Senatörün tavrı hemen değişti. Rachel homurdanarak masanın üstündeki sepetten bir kruvasan aldı.</p>

  <p>Muhabir, "Ralph Sneeden," dedi. "Washington Post. Size birkaç soru sorabilir miyim?"</p>

  <p>Senatör ağzını peçeteyle silerek gülümsedi. "Memnuniyetle Ralph. Yalnız çabuk ol. Kahvemi soğutmak istemiyorum."</p>

  <p>Muhabir tam zamanında güldü. "Elbette efendim." Ufak bir kayıt cihazı çıkararak, kayda başladı.</p>

  <p>"Senatör, televizyonlardaki reklamlarınız işyerlerinde kadınlara eşit maaşlar verilmesi... ve aynı zamanda yeni evlilere vergi indirimi uygulanması için kanun çıkarılması çağrısında bulunuyor.</p>

  <p>Bunun mantığını açıklayabilir misiniz?"</p>

  <p>"Elbette. Ben güçlü kadınların ve güçlü ailelerin hayranıyım."</p>

  <p>Rachel kruvasanı adeta boğazına tıktı.</p>

  <p>Muhabir, "Ve aileler konusunda," diye devam etti. "Sıkça eğitimden bahsediyorsunuz. Ülkemizdeki okul ara daha fazla fon ayrılması için hayli ihtilaflı bütçe kesintileri teklif ettiniz."</p>

  <p>"Çocukların bizim geleceğimiz olduğuna inanıyorum."</p>

  <p>Rachel, babasının pop şarkılardan alıntılar yaptığına inanamıyordu.</p>

  <p>Muhabir, "Efendim, son olarak," dedi. "Geçtiğimiz son birkaç hafta içinde kamuoyu araştırmalarında muazzam bir sıçrama yaptığınız belirlendi. Başkan endişeye kapılmış olmalı. Bu başarınız hakkında bir söyleyeceğiniz var mı?"</p>

  <p>"Sanırım bunun itimatla ilgisi var. Amerikalılar, ülkenin karşısına çıkan zor kararları vermekte Başkan'a güvenemeyeçeklerini anlamaya başladılar. Kontrolden çıkmış hükümet harcamaları bu ülkeyi her gün biraz daha borca sokuyor ve Amerikalılar artık harcamayı bırakıp iyileştirmeye başlama zamanının geldiğini fark etmeye başlıyorlar."</p>

  <p>Rachel'ın çantasındaki çağrı cihazı, babasının infaz söylevine erteleme emri gelmiş gibi çalmaya başladı. Aslında şiddetli elektronik çınlama, konuşmaları rahatsız edici bir şekilde bölerdi ama şu anda kulağa melodik geldiği bile söylenebilirdi.</p>

  <p>Senatör lafı kesildiği için öfkeli bir bakış fırlattı.</p>

  <p>Çantasından el yordamıyla çağrı cihazını bulan Rachel, cihazı elinde bulunduran kişinin gerçekten kendisi olduğunu teyit etmek için sırayla beş düğmeye bastı. Cihazın sesi kesildi ve LCD yanıp sönmeye başladı. On beş saniye sonra gizli bir mesaj metni alacaktı.</p>

  <p>Sneeden, senatöre sırıttı. "Kızınızın çok meşgul bir kadın olduğu anlaşılıyor. Sıkışık programınız arasında ikinizin birlikte yemeğe vakit bulduğunu görmek oldukça heyecan verici."</p>

  <p>"Dediğim gibi, önce aile."</p>

  <p>Sneeden başını evet anlamında salladı, sonra bakışları sertleşti.</p>

  <p>"Sizin ve kızınızın çıkar çatışmalarınızı nasıl çözdüğünüzü sorabilir miyim efendim?"</p>

  <p>"Çatışmalar mı?" Senatör Sexton masum bir şaşkınlık ifadesiyle başını ileri uzattı. "Nasıl çatışmalardan bahsediyorsunuz?"</p>

  <p>Rachel, babasının tepkisine yüzünü buruşturarak, başını kaldırıp baktı. Hangi amaçla sorulduğunu kesinlikle biliyordu. Lanet muhabirler, diye düşündü. Bu meslektekilerin yarısı politikadan para kazanıyordu. Muhabirin sorusu, gazetecilerin greyfurt dediği türden -senatöre zor bir soru görünümünde sunulan üstü kapalı bir kıyak- babasının kolayca yetişip smaç yaparak sahanın dışına gönderebileceği yavaş bir atıştı.</p>

  <p>"Şey, efendim..." Muhabir öksürerek, sorusundan dolayı endişeleniyormuş gibi bir hava verdi.</p>

  <p>"Kızınızın rakibiniz için çalışıyor olmasından kaynaklanan çatışma."</p>

  <p>Senatör Sexton kahkahaya boğularak soruyu bir anda saf dışı bıraktı.</p>

  <p>"Ralph, öncelikle Başkan ve ben rakip değiliz. Bizler sadece sevdiğimiz ülkeyi nasıl yöneteceğimiz konusunda farklı fikirlere sahip iki vatanseverız.</p>

  <p>Muhabirin yüzü sevinçle parladı. İstediğini almıştı. "Peki ikinci olarak?"</p>

  <p>"İkinci olarak, kızım Başkan için çalışmıyor: istihbarat teşkilatında görev yapıyor. İstihbarat raporlarını derleyip Beyaz Saray'a gönderiyor. Oldukça alt seviyede bir pozisyonu var." Durup Rachel'a baktı.</p>

  <p>"Doğrusunu istersen hayatım, Başkan'la tanıştığını bile sanmıyorum, tanıştın mı?"</p>

  <p>Gözleri yuvalarından fırlayan Rachel bakmakla yetindi.</p>

  <p>Çağrı sinyali cırlayınca, Rachel'ın bakışları LCD ekranına gelen mesaja çevrildi.</p>

  <p>-DRL UKODIR RPRV</p>

  <p>Kısaltmayı hemen çözdü ve kaşlarını çattı. Beklenmedik bir mesajdı ve kesinlikle kötü haber veriyordu. Ama en azından kaçmak için bahanesi hazırdı.</p>

  <p>"Beyler," dedi. "Kalbim elvermiyor ama gitmek zorundayım. Işe geç kaldım."</p>

  <p>Muhabir bir çırpıda, "Bayan Sexton," dedi. "Gitmeden önce, bu kahvaltıya babanızin kampanyasında çalışmak için mevcut işinizden ayrılma ihtimalinizi tartışmak üzere geldiğiniz konusundaki sövlentiler hakkında bir yorum yapabilir misiniz acaba?"</p>

  <p>Rachel suratına sıcak kahve fırlatılmış gibi hissetti. Soru onu tamamen hazırlıksız yakalamıştı.</p>

  <p>Babasına bakınca, onun yapmacık tebessümünde sorunun önceden hazırlandığını hissetti.</p>

  <p>Masanın üstüne çıkıp onu çatal a delik deşik etmek istedi.</p>

  <p>Muhabir kayıt cihazını burnuna uzatmıştı. "Bayan Sexton?"</p>

  <p>Rachel bakışlarını muhabire dikti. "Ralph ya da her kimsen, şunu iyi bil: Senatör Sexton adına çalışmak için işimi bırakmaya hiç niyetim yok ve eğer bunun aksini ima edecek herhangi bir şey yazarsan, o kayıt cihazını kıçından ancak tirbuşonla çıkarırsın:"</p>

  <p>Muhabirin gözleri büyüdü. Sırıttığını onlara göstermeden kayıt cihazını kapattı.</p>

  <p>"Her ikinize de teşekkür ederim," diyerek gözden kayboldu.</p>

  <p>Rachel o an birdenbire köpürmesinden dolayı pişman oldu. Babasının öfkeli mizacı ona geçmişti ve bu yüzden ondan nefret ediyordu. Yumuşa Rachel. Çok sakin ol.</p>

  <p>Babasının onaylamayan gözleri hiddetle parlıyordu. "Kendine hâkim olmayı öğrensen iyi edersin."</p>

  <p>Racheşyalarını toplamaya başlamıştı. "Toplantı sona erdi."</p>

  <p>Senatörün her halükârda onunla işinin bittiği belli oluyordu. Cep telefonunu çıkarıp bir numara çevirdi. "Güle güle tatlım. Bir ara ofise uğrayıp bir merhaba de. Ve Tanrı aşkına evlen. Otuz üç yaşındasın."</p>

  <p>"Otuz dört," diye atladı. "Sekreterin kart göndermişti."</p>

  <p>Senatör kederle kesik kesik güldü. "Otuz dört. Yaşlı bir genç kız denebilir. Biliyorsun ben otuz dört yaşımdayken çoktan..."</p>

  <p>"Annemle evlenmiş, komşuyu becermiştin değil mi?" Sesi Rachel'ın düşündüğünden daha yüksek çıkınca, kelimeler geçici bir süre boşlukta asılı kaldı. Etrafta yemek yiyenler yan gözle onu süzdüler.</p>

  <p>Senatör Sexton'ın gözleri hiç kıpırdamadan öfkeyle ona bakıyor, adeta iki buz kristali onu delip geçiyordu.</p>

  <p>"Kendine dikkat et, genç bayan."</p>

  <p>Rachel kapıya yöneldi. Asıl sen kendine dikkat et, senatör.</p>
</body>
</html>
