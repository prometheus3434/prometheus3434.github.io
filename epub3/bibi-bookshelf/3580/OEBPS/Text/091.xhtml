<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>89</h2>

  <p>Güney Maine'in üstünde uçan G4, Washington'a doğru hızla yoluna devam ediyordu. Rachel Sexton göktaşının füzyon kabuğunda neden yüksek miktarda hidrojen iyonu bulunabileceğine dair teorisini açıklarken, Michael Tolland ile Corky, ona bakıyorlardı.</p>

  <p>"NASA'nın Plum Brook İstasyonu denilen gizli bir deneme tesisi var." derken, bunları söylediğine kendisi de inanmıyordu. Kurallar dışında gizli bilgileri paylaşmak hiç yapmadığı bir şeydi ama şartlar dikkate alıdığında, Tolland ile Corky'nin bunu bilmeye hakkı vardı. "Plum Brook NASA'nın en radikal yeni motor sistemleri için bir test alanı. Iki yıl önce NASA'nın orda test ettiği yeni bir tasarım hakkında özet rapor yazmıştım. Genleştirici döngü motoru denilen bir şey."</p>

  <p>Corky şüpheli gözlerle ona baktı. "Genleştiri döngü motorları hâlâ teori aşamasında. Kâğıt üstünde.</p>

  <p>Kimsenin test ettiği falan yok. Daha buna yıllar var."</p>

  <p>Rachel başını iki yana salladı. "Üzgünüm Corky. NASA'da prototipleri var. Test ediyorlar."</p>

  <p>"Ne?" Corky kuşkuyla bakıyordu. "GDM'ler, uzayda donan sıvı oksijen-hidrojenle çalışıyor, bu yüzden motorlar NASA için değersiz. Yakıtın donma sorununu çözene kadar GDM yapmaya çalışmayacaklarını söylemişlerdi."</p>

  <p>"Üstesinden geldiler. Oksijenden kurtuldular, yarı donmuş hald saf hidrojen içeren bir çeşit kriyojenik yakıt olan sıvı hidrojen karışımı kullanıyorlar. Çok güçlü ve temiz yanıyor. Ayrıca NASA Mars'a füze gönderecek olursa itki gücüne alternatif gösteriliyor."</p>

  <p>Corky hayretle bakıyordu. "Bu doğru olamaz."</p>

  <p>Rachel, "Doğru olsa iyi olur," dedi. "Başkan'a bu konu hakkında bir rapor yazmıştım. Patronum ateş püskürüyordu. Çünkü NASA sıvı hidrojeen büyük bir başarı olarak halka duyurmak istiyordu. Pickering ise Beyaz Saray'ın NASA'yı sıvı hidrojen meselesini gizli tutmaya zorlamasını istemişti."</p>

  <p>"Niye,?"</p>

  <p>Gereğinden fazla sırrı açıklamaya niyeti olmayan Rachel, "Önemli değil," dedi. Asıl gerçek Pickering'in, çok az kişinin bildiği artan bir milli güvenlik meselesi yüzünden sıvı hidrojen başarısını gizli tutmak istemesiydi. Çin'in Way teknolojisindeki ilerleyişi. Çinliler, muhtemelen çoğu ABD düşmanlarından oluşan zengin müşterilere kiralamayı düşündükleri ölümcül bir "kiralık" fırlatma rampası geliştiriyorlardı. ABD güvenliğine olası etkileri korkunçtu. Bereket versin ki UKO, Çin'in fırlatma rampaları için itici yakıt modeli aradığını biliyordu ve Pickering NASA'nın sıvı hidrojen yakıtından onları haberdar etmek için bir neden göremiyordu.</p>

  <p>Tedirgin görünen Tolland, "Yani" dedi. "NASA'nın saf hidrojenle çalışıp, temiz yakan bir itki sistemine sahip olduğunu söylüyorsun."</p>

  <p>Rachel başını salladı. "Rakamları bilmiyorum ama bu motorların egzoz ısısı daha önce geliştirilen her şeyden yedi kat daha sıcak. NASA'dan her türden yeni jikle malzemesi geliştirmesini istiyorlar." Durdu. "Bu sıvı hidrojen motorlardan birinin arkasına yerleştirilen büyükçe bir taş, emsali görülmemiş bir ısıyla çıkan hidrojen zengini egzoz ateşiyle yanacaktır, füzyon kabuk elde edersiniz."</p>

  <p>Corky, "Ah yapma şimdi!" dedi. "Sahte göktaşına geri mi döndük?"</p>

  <p>Tolland birden meraklanmışa benziyordu. "Aslında bu fikir fena sayılmaz.. Bu durum, kalkış sırasında fırlatma rampasındaki uzay mekiğinin altına kaya parçası yerleştirmeye benziyor."</p>

  <p>Corky, "Tanrım beni kurtar," diye mırıldandı. "Salaklarla aynı uçaktayım."</p>

  <p>Tolland, "Corky," dedi. "Varsayımda bulunursak, egzozların altına sıkıştirilen bir taş, atmosferden düşen taşla aynı yanık özellikleri taşıyacak öyle değil mi? Aynı yönde çizikler ve aynı ters akış ergimiş maddeler elde edersin."</p>

  <p>Corky homurdandı. "Sanırım."</p>

  <p>"Ve Rachel'ın temiz yanan hidrojen yakıtı geride hiç kimyasallatık bırakmaz. Sadece hidrojen. Füzyon kabukta fazla miktarda hidrojen iyonları."</p>

  <p>Corky gözlerini devirdi. "Bak, bu GDM motorlarından biri varsa ve sıvı hidrojenle çalışıyorsa, sanırım bahsettiğin şey mümkün. Ama son derece zorlama."</p>

  <p>Tolland, "Neden?" diye sordu. Işlem oldukça basit görünüyor."</p>

  <p>Rachel başını salladı. "Tek ihtiyacın olan şey 190 milyon yaşında fosil eşmiş bir taş. Sıvı hidrojen motorunun egzoz ateşinde yak ve buzun altına göm. Hemen göktaşı olsun."</p>

  <p>Corky, "Bir turisti belki kandırırsın ama bir NASA bilim adamını asla" diye patladı. "Gökkumlarını hâlâ açıklayamadınız!"</p>

  <p>Rachel, Corky'nin gökkumlarının oluşumunu açıklamasını hatırlamaya çalıştı. "Gökkumlarının uzaydaki hızlı ısınma ve soğuma olaylarının sonucunda oluştuğunu söylemiştin, öyle değil mi?"</p>

  <p>Corky içini çekti. "Gökkumları, bir taş uzayda donup aniden kısmi erime aşamasında aşırı ısenınca oluşurlar -1550 derece civarında. Sonra taşın yeniden soğuması gerekir, çok çabuk, gökkumlarının içindeki cepleri böylece katılaşır."</p>

  <p>Tolland, arkadaşını inceledi. We bu işlem yeryüzünde gerçekleşemez mi?"</p>

  <p>Corky, "İmkânı yok," dedi. "Bu gezegende böylesi hızlı değişimlere sebep olacak ısı farklılıkları yok. Burda nükleer ısı ve uzayın mutlak sıfrından(-273°) bahsediyoruz. Bu aşırılıklar yeryüzünde yok."</p>

  <p>Rachel bunu düşündü. "En azından doğal olarak."</p>

  <p>Corky, ona döndü. "Bu ne anlama geliyor?"</p>

  <p>Rachel, "Neden ısıtma ve soğutma burda, yeryüzünde gerçekleşmiş olmasın?" ive sordu, "Taş sıvı hidrojen motorla yakılıp, sonra hızla kriyojenik dondurucuda soğutulmuş olabilir."</p>

  <p>Corky bakakalmıştı. "Yapay gökkumları mı?"</p>

  <p>"Bir fikir."</p>

  <p>Elindeki göktaşı örneğini gösteren Corky, "Saçma bir fikir," diye karşılık verdi. "Unuttun galiba. Bu gökkumlarının 190 milyon yıl a tarihlendirildiği inkar edilemez." Artık üstünlük taslayan bir sesle konuşuyordu.</p>

  <p>"Bir şeyi çok iyi biliyorum Bayan Sexton. 190 milyon yıl önce kimse hidrojen motorlarla kriyojenik soğutucular kullanmıyordu."</p>

  <p>Tolland, gökkumu veya değil, ispatlar çürüyor, diye düşündü. Rachel'ın füzyon kabukla ilgili son iddialarıyla hayli tedirgin bir halde, dakikalardır sessizliğini koruyordu. Hipotezi sersemletecek kadar cüretkâr olmasına rağmen, yeni kapılar açmış ve Tolland'ı farklı yönde düşünmeye sevk etmişti. Füzyon kabuk açıklanabiliyorsa... bu başka hangi ihtimalleri beraber getirir?</p>

  <p>Yanında oturan Rachel, "Konuşmuyorsun," dedi.</p>

  <p>Tolland göz ucuyla ona baktı. Uçağın loş ışığında bir an için, Rachel'in gözlerindeki yumuşaklıkta Celia'yı gördü. Hatıralarından sıyrılarak bitkinlikle içini çekti. "Ah, ben düşünüyordum..."</p>

  <p>Gülümsedi. "Göktaşlarını mı?"</p>

  <p>"Başka?"</p>

  <p>"Geriye ne kaldığını bulmak için tüm verilerin üstünden mi geçiyorsun."</p>

  <p>"Onun gibi bir şey."</p>

  <p>"Fikrin var mı?"</p>

  <p>"Sayılmaz. Buzun altındaki o yerleştirme boşluğunu keşfetmekle ne kadar verinin çöpe gittiğini düşünmek canımı sıkıyor."</p>

  <p>Rachel, "Hiyerarşik ispatlar, iskambil kâğıdından ev gibidir," dedi. "Ilk önermeyi çekip aldığında, her şey sallanır. Göktaşının bulunduğu yer ilk önermeydi."</p>

  <p>"Bence de. "Milne'e ilk geldiğimde, müdür bana göktaşının el değmemiş üç yüz yıllık bir buzun içinde bulunduğunu ve bölgede rastlanan tüm taşlardan daha yoğun olduğunu söylemişti. Tüm bunları taşın uzaydan geldiğünün ispatı olarak kabul ettim,"</p>

  <p>"Sen ve bizler."</p>

  <p>"Orta seviyedeki nikel içeriği, ikna edici olmasına rağmen, görünüşe göre bağlayıcı değil."</p>

  <p>Yanlarında oturup, onları dinlediği anlaşılan Corky, "Ama yakın,"</p>

  <p>"Ama tam değil."</p>

  <p>Corky isteksizce başını sallayarak kabul etti.</p>

  <p>Tolland, "Ve," dedi. "Bu daha önce hiç görülmemiş uzay böcekleri, hayret verecek kadar tuhaf olmasına karşın, gerçekte çok eski derin deniz kabukluları alabilirler."</p>

  <p>Rachel başını salladı. We şimdi de füzyon kabuk..."</p>

  <p>Corky'ye bir bakış fırlatan Tolland, "Bunu söylemekten nefret ediyorum ama elimizde olumludan çok olumsuz ispat var gibi hissetmeye başlıyorum," dedi.</p>

  <p>Corky, "Bilimin önsezilerle ilgisi yoktur," dedi. "Kanıtlarla ilgil idir. Bu taştaki gökkumları muhakkak ki meteorik. Karşılaştığımız her şeyin son derece rahatsızlık verici olduğu konusunda size katılıyorum ama bu gökkumlarını görmezden gelemeyiz. Lehteki ispatlar kati ama aleyhteki ispatlar tesadüfi."</p>

  <p>Rachel yüzünü buruşturdu. "Peki bu bizi nereye götürür?"</p>

  <p>Corky, "Hiçbir yere," dedi. "Gökkumları, elimizde bir göktaşı olduğunu kanıtlıyor. Tek soru, birinin onu neden buzun altına yerleştirdiği."</p>

  <p>Tolland, arkadaşının yürüttüğü mantığa inanmak istedi ama bir şeyler yanlış geliyordu.</p>

  <p>Corky, "Sen ikna olmuşa benzemiyorsun Mike," dedi.</p>

  <p>Tolland, arkadaşına şaşkın bir ifadeyle bakarak içini çekti. "Bilmiyorum. Üçte iki fena değildi Corky. Ama şimdi üçte bire indik. Bir şeyleri atlıyormuşuz gibime geliyor."</p>
</body>
</html>
