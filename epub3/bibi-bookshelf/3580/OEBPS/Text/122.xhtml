<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>120</h2>

  <p>Goya'nın tepesindeki Kiowa kıç güvertenin üstünde yan yatarken Delta-Bir gözlerini beklenmedik bir manzaraya sabitlemişti.</p>

  <p>Michael Tolland küçük bir denizaltının yanında güvertede duruyordu. Denizaltının robot kollarından sarkan Delta-İki, devasa bir böceğinkini andıran iki büyük kıskaçtan kendini kurtarmak için sancılı bir mücadele veriyordu.</p>

  <p>Tanrı aşkına neler oluyor?</p>

  <p>Güverteye gelip, denizaltının önünde kanlar içinde yatan adamın yanında pozisyon alan Rachel'ı görmek de bir o kadar şok ediciydi. O adam sadece Delta-Üç olabilirdi. Rachel, Delta Gücü'nün makineli tüfeklerinden birini tutmuş, saldırmaya hazırlanıyormuş gibi helikoptere bakıyordu.</p>

  <p>Bir an için aklı karışan Delta-Bir, bu pozisyonun nasıl oluştuğunu çözemedi. Delta Gücü'nün buzullarda yaptığı hatalar seyrek oluşabilecek ama açıklanabilir hatalardı. Fakat bu, akla hayale sığmayacak türdendi.</p>

  <p>Normal şartlarda Delta-Bir'in küçük düşmesi yeteri kadar acı bir ceza sayılırdı. Ama bu geceki utancı, helikopterdeki başka bir kişinin varlığıyla büyüyordu. Burada bulunuşu alışılmışın son derece dışında olan biri.</p>

  <p>Idareci.</p>

  <p>FDR Anıtı'ndaki Delta saldırısından sonra idareci, Delta-Bir'e Beyaz Saray yakınlarındaki boş bir parka inmesini emretmişti. Delta-Bir, aldığı emirler doğrultusunda ağaçların arasındaki çimenlik bir tepeciğe inmiş ve yakınlara park etmiş olan idareci karanlıktan çıkıp Kiowa'ya binmişti. Saniyeler içinde tekrar yola koyulmuşlardı.</p>

  <p>Idarecinin bir göreve doğrudan iştiraki pek duyulmamış olsa da, Delta-Bir'in şikâyet etmeye hakkı yoktu.</p>

  <p>Milne Buzul Katmanı'ndaki cinuyetleri Delta Gücü'nün ele alış biçiminden rahatsızlık duyan idareci, dışarıdan şüphe çekip, tahkikatlara yol açabileceği endişesiyle, Delta-Bir'e operasyonun son aşamasının kendi kontrolünde gerçekleşeceğini söylemişti.</p>

  <p>Şimdi idareci, Delta-Bir'in hiç tahammül edemeyeceği bir başarısızlığa şahit oluyordu.</p>

  <p>Bu iş bitmeli. Şimdi.</p>

  <p>Kiowa'dan Goya'nın güvertesine bakan idareci, bunun nasıl meydana gelebileceğini düşündü. Hiçbir şey planlandığı gibi gitmemişti: göktaşıyla ilgili şüpheler, buzullardaki başarısız Delta cinayet girişimleri, FDR'deki hükümet yetkilisinin öldürülme mecburiyeti.</p>

  <p>Delta-Bir, Goya'nın güvertesindeki vaziyete bakarken duyduğu utançla, "Idareci," diye geveledi. "Benim aklım almıyor..."</p>

  <p>Idareci, benim de öyle, diye düşündü. Bu seferki avlarını hafife aldıkları anlaşılıyordu.</p>

  <p>Idareci bakışlarını, helikopterin yansıma yapan ön camına boş gözlerle bakan Rachel Sexton'a indirdi.</p>

  <p>Rachel, CrypTalk cihazını ağzına götürüyordu. Cızırtılı sesi Kiowa'da parazit yaptığında idareci, Tolland'ın yardım isteyebilmesi için helikopterin geri çekilip, yayın bozma sistemini devre dışı bırakmasını isteyeceğini sanmıştı. Ama Rachel'ın ağzından dökülen kelimeler çok daha tüyler ürperticiydi.</p>

  <p>"Çok geç kaldınız," dedi. "Tek bilen biz değiliz."</p>

  <p>Sözleri bir süre helikopterin içinde yankılandı. Iddiası uzak bir ihtimal gibi görünse de, gerçek olma olasılığı idareciyi tereddüde düşürdü. Projenin başarısı, gerçeği bilen herkesin ortadan kaldırılmasına bağlıydı ve bu her ne kadar kanlı bir eylem olsa da, idareci sonuçtan emin olmalıydı.</p>

  <p>Başka biri daha biliyor...</p>

  <p>Rachel Sexton'ın, gizli bilgilerle ilgili protokol kurallarına sıkı sıkıya bağlılığıyla tanınan biri olduğunu göz önüne alan idareci, onun bu bilgiyi dışarıdan biriyle paylaşmaya karar verdiğine inanmakta güçlük çekiyordu.</p>

  <p>Rachel bir kez daha CrypTalk'la konuşuyordu: "Geri çekilin, yoksa adamlarınızı harcarız. Biraz daha yaklaşırsanız ölürler. Gerçek her şekilde ortaya çıkacak. Kayıp vermeyin. Geri çekilin."</p>

  <p>Rachel Sexton'ın erdişi bir ses duyduğunu bilen idareci, "Blöf yapıyorsun," dedi. "Kimseye söylemedin."</p>

  <p>Rachel, "Şansını denemeye hazır mısın?" diye karşılık verdi. "Wil liam Pickering'e ulaşamadım, bu yüzden başka birine haber vererek kendimi garantiye aldım."</p>

  <p>Idareci kaşlarını çattı. Makul geliyordu.</p>

  <p>Tolland'a bir göz atan Rachel, "Yutmadılar," dedi.</p>

  <p>Kıskaçlara sıkışmış olan asker acıyla karışık sırıttı. "Elindeki silah boş, helikopter seni havaya uçuracak.</p>

  <p>Ikiniz de öleceksiniz. Tek şansın bizi bırakmak."</p>

  <p>Bundan sonra ne yapacaklarını düşünen Rachel, içinden, ne demezsin, dedi. Denizaltının önünde yerde yatan, bağlı ve ağzı kapatılmış adama baktı. Kan kaybından kendinden geçmiş gibi görünüyordu. Rachel onun yanında çömelip, adamın sert gözlerinin içine baktı. "Ağzındakini çıkarıp CrypTalk'u sana uzatacağım; helikopteri geri çekilmeye ikna edeceksin. Anlaşıldı mı?"</p>

  <p>Adam ciddi bir ifadeyle başını salladı.</p>

  <p>Rachel, adamın ağzındaki tıkacı çıkardı. Asker, Rachel'ın yüzüne kanlı bir topak tükürdü.</p>

  <p>Öksürürken, "Sürtük," diye küfretti. "Ölmeni seyredeceğim. Seni bir domuz gibi öldürecekler ve ben her saniyesini zevkle seyredeceğim." Rachel tükürüğü yüzünden silerken, Tolland'ın elleri onu kaldırıp, geri çekti ve makineli tüfeği elinden aldı. Rachel, onun titrek dokunuşundan, artık sabrının taştığını hissedebiliyordu.</p>

  <p>Tolland birkaç metre ötedeki bir kontrol paneline gidip, elini bir kolun üstüne koydu ve gözlerini güvertede yatan adama dikti.</p>

  <p>Tolland, "Ikinci hakaret," dedi. "Ve benim gemimde, karşılığı budur."</p>

  <p>Tolland büyük bir öfkeyle kolu aşağı indirdi. Triton'ın altındaki dev döner tip kapı açıldı. Korkuyla inleyen, eli kolu bağlı asker, delikten aşağı yuvarlanarak gözden kayboldu. Dokuz metre aşağıdaki okyanusa düşmüştü. Etrafa kırmızı sular sıçradı. Köpekbalıkları anında başına üşüşmüştü. Kiowa'dan, teknenin altında güçlü akıntıya kapılan Delta-Üç'ten gerıye kalanlara bakan idareci, öfkeyle başını iki yana salladı.</p>

  <p>Aydınlatılmış suyun rengi pembeydi. Birkaç balık, kola benzeyen bir şeyi kapışıyorlardı.</p>

  <p>Tanrım.</p>

  <p>Idareci yeniden güverteye baktı. Delta-Iki hâlâ Triton'ın pençelerindeydi ama denizaltı artık güvertedeki büyük bir boşluğun üstünde asılı duruyordu. Delta-Iki boşluğun kenarında sendeledi. Tolland'ın tek yapması gereken kıskaçları açmaktı.</p>

  <p>Idarecinin sesi CrypTalk'tan, "Tamam," diye bağırdı. "Bekleyin. Biraz bekleyin!"</p>

  <p>Aşağıda, güvertede duran Rachel, başını kaldırmış Kiowa'ya bakıyordu. Idareci, bu yükseklikten bile onun gözlerindeki kararlılığı görebiliyordu. Rachel CrypTalk'u ağzına götürdü. "Hâlâ blöf yaptığımızı mı düşünüyorsun?" dedi. "UKO merkez santralini ara. Jim Samiljan'ı sor. P&amp;A'da gece vardiyasında çalışıyor.</p>

  <p>Ona göktaşı hakkında her şeyi anlattım. Doğrulayacaktır."</p>

  <p>Bana ismini mi söylüyor? Bu pek de hayra alamet değildi. Rachel aptal değildi ve idareci blöf yapıp yapmadığını birkaç saniye içinde öğrenebilirdi. Idareci, UKO'da Jim Samiljan isimli kimseyi tanımadığı halde, büyük bir organizasyondu. Rachel doğruyu söylüyor olabilirdi. Son ölüm emrini vermeden önce, idarecinin blöf olup olmadığını öğrenmesi gerekiyordu.</p>

  <p>Delta-Bir omzunun üstünden baktı. "Telefon edip kontrol etmek için yayın bozma sistemini devre dışı bırakmamı ister misiniz?"</p>

  <p>Idareci, net bir şekilde görebildiği Rachel ile Tolland'a baktı. Herhangi biri cep telefonu veya telsizi eline aldığında, Delta-Bir'in sistemi devreye sokup, görüşmeyi engel eyebileceğini biliyordu. Az bir riski vardı.</p>

  <p>Cep telefonunu çıkaran idareci, "Yayın bozucuyu kapat," dedi. "Rachel'ın yalanını ortaya çıkaracağım.</p>

  <p>Sonra da Delta-Iki'yi kurtarıp bu işi bitirmenin bir yolunu buluruz."</p>

  <p>Fairfax'de, UKO'nun merkez santralindeki operatörün sabrı tükeniyordu.</p>

  <p>"Size söylediğim gibi, Planlama ve Analiz Bölümü'nde Jim Samiljan'ın ismine rastlayamıyorum."</p>

  <p>Arayan kişi ısrarcıydı. "Farklı yazılışları denediniz mi? Diğer bölümlere baktınız mı?"</p>

  <p>Operatör kontrol etmişti ama bir kez daha baktı. Birkaç saniye sonra,</p>

  <p>"Jim Samiljan adında bir çalışanımız yok. Her türlü yazılışı denedim." dedi.</p>

  <p>Arayan kişi tuhaf biçimde buna memnun olmuş gibiydi. "Yani UKO'da Jim Samil..."</p>

  <p>Hattan sabırsız bir hayıflanma sesi geldi.</p>

  <p>Birisi bağırdı. Arayan kişi yüksek sesle küfredip hemen telefonu kapattı.</p>

  <p>Kiowa'daki Delta-Bir, yayın bozma sistemini devreye sokarken öfkeyle çığlık atıyordu. Çok geç fark etmişti. Pilot kabinindeki ışıklı kumandalar arasında, minik bir LED ölçer, Goya'dan SATCOM veri sinyali gönderildiğini gösteriyordu. Ama nasıl? Kimse güverteden ayrılmadı! Delta-Bir sistem bozucuyıı devreye sokamadan, Goya iletiyi göndermişti.</p>

  <p>Sulaboratuvarındaki faks makinesi halinden memnun bir sinyal veriyordu.</p>

  <p>TAŞİYİCİ BULUNDU... FAKS GÖNDERILDI</p>
</body>
</html>
