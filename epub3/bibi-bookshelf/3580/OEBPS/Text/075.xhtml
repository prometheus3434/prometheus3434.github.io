<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>73</h2>

  <p>Tek başına koltuğuna sığınan Senatör Sexton, kendini mülteci gibi hissediyordu. Yalnızca bir saat önce yeni dostları ve taraftarlarıyla dolu olan Westbrooke Semti'ndeki daire şimdi, tabiri caizse kapıdan dışarı koşarak çıkan adamların bıraktığı boş kadehler ve kartvizitlerin saçıldığı terk edilmiş bir yere benziyordu.</p>

  <p>Televizyonun karşısında yalnız başına çökmüş olan Sexton'ın tek isteği televizyonu kapatmaktı ama kendini sonu gelmeyen medya yorumlarını dinlemekten alamıyordu. Burası Washington'dı ve yorumcular, sahte-bilimsel ve abartılı felsefi görüşlerini sunup, politikaya bağlamakta hiç aec kalmıyorlardı. Haber spikerleri, Sexton'ın yaralarına tuz basan işkenceciler gibi, görüneni üst üste yineliyorlardı.</p>

  <p>Yorumculardan biri, "Birkaç saat önce Sexton'un kampanyası tepelerdeydi," dedi. Şimdi ise NASA'nın keşfıyle senatörün kampanyası dibe vurdu."</p>

  <p>Courvoisier'e uzanan Sexton gözlerini kapayıp, şişeyi kafasına' dikti.</p>

  <p>Bu gecenin, hayatının en uzun ve en yalnız gecesi olacağını biliyordu.</p>

  <p>Kendisine tuzak kurduğu için Marjorie Tench'e lanet okudu.</p>

  <p>Ilk başta NASA'dan bahsettiği için Gabrielle Ashe'e lanet okudu.</p>

  <p>Bu kadar şanslı olduğu için Başkan'a lanet okudu.</p>

  <p>Ve ona güldüğü için dünyaya lanet okudu.</p>

  <p>Yorumcu, "Bu elbette senatör için büyük bir yıkım oldu," dedi.</p>

  <p>"Başkan ve NASA bu keşifle paha biçilmez bir zafer kazandı. Bu gibi haberler Sexton'ın NASA'ya karşı tavrı ne olursa olsun, Başkan'ın kampanyasını canlandıracaktır, ama Sexton'ın bugün gerek görürse NASA'ya ayrılan fonları toptan kaldıracağını itiraf etmesinden sonra... şey, başkanlığın yaptığı bu duyuru senatörün altından kalkamayacağı bir darbe oldu."</p>

  <p>Sexton, oyuna geldim, dedi. Beyaz Saray beni lanet tuzağına düşürdü.</p>

  <p>Yorumcu şimdi gülümsüyordu.</p>

  <p>"NASA Amerikalıların gözünde kaybettiği itibarını yeniden kazandı. Şimdi sokaklarda bir milli gurur havası hakim."</p>

  <p>"Böyle de olması gerekiyordu. Başkan Zach Herney'yi seviyorlar ve inançlarını kaybetmek üzereydiler.</p>

  <p>Başkan'ın son zamanlarda aldığı darbelerle yere serildiğini itiraf etmek gerek, ama yeni açan çiçek gibi ayağa kalktı."</p>

  <p>Akşamüstü CNN'de yaptığı tartışmayı hatırlayan Sexton, midesinin ağzına geldiğini hissetti. Son birkaç aydır NASA'ya yüklediği atalet suçlamaları elinde patlamakla kalmamış, şimdi bir de kendi başına çorap örmüştü. Aptal gibi görünmüştü.</p>

  <p>Beyaz Saray onunla yüzsüzce oyun oynamıştı. ertesi günün gazetelerinde çıkacak karikatürleri tahmin edebiliyordu.</p>

  <p>Ismi ülkedeki tüm fıkralara konu olacaktı. USV'den kampanyasına para alamayacağı da ortadaydı. Her şey değişmişti. Dairesine gelenlerin tümü hayal erinin sifona çekildiğini görmüşlerdi. Uzayın özelleştirilmesi duvara toslamıştı.</p>

  <p>Konyağını bir kez daha ağzına götüren senatör ayağa kalkıp sendeleyerek masasına yürüdü. Ahizesi açık duran telefonuna baktı. Bunun bir çeşit mazoşistlik olduğunu bildiği halde, ahizeyi yavaşça yerine yerleştirip saniyeleri saymaya başladı.</p>

  <p>Bir... iki... Telefon çaldı. Telesekreterin cevaplamasını bekledi.</p>

  <p>"Senatör Sexton, ben CNN'den Judy Oliver. Bu akşam NASA'nın yaptığı keşfe tepki göstermeniz için size bir fırsat tanımak istiyordum. Lütfen beni arayın." Telefonu kapattı.</p>

  <p>Sexton yeniden saymaya başladı. Bir... Telefon çalmaya başladı. telesekreterin cevaplamasını bekleyerek, telefona bakmadı. Başka bir muhabirdi.</p>

  <p>Courvoisier şişesini elinde tutan Sexton, balkona açılan kapıya doğru yürüdü. Kapıyı yana çekerek açtı ve dışarıdaki serin havaya çıktı. korkuluklardan sarkarak, şehrin üstünden uzaklardaki aydınlatılmış</p>

  <p>BeyazSaray'a baktı. Işıklar rüzgârda sanki neşeyle titreşiyordu.</p>

  <p>Piç kuruları, diye düşündü. Yüzyıllardır uzayda yaşam kanıtı arayıp duruyorduk. Bunu bulmak benim seçileceğim seneye mi rastladı? Uğurlu değil, lanetli bir durumdu. Sexton'ın görebildiği tüm pencerelerde açık bir televizyon vardı.</p>

  <p>Gabrielle Ashe'in nerede olduğunu düşündü. Hepsi onun suçuydu. Sexton'ı NASA'nın başarısızlıklarıyla şişirip durmuştu.</p>

  <p>Bir yudum daha almak için şişeyi kaldırdı.</p>

  <p>Lanet olası Gabrielle... bu kadar kötü batmamın nedeni o.</p>

  <p>Şehrin öbür ucunda, ABC yapım odasındaki karmaşanın ortasında duran Gabrielle Ashe kaskatı kesilmişti. Başkan'ın duyurusu beklenmedik bir darbe gibi inerek, onu yarı katatonik hale getirmişti. Yapım odasının ortasında dizlerinin bağı çözülen Gabrielle, etrafında hengâme koparken gözlerini televizyon ekranlarından birine dikmişti.</p>

  <p>Duyurunun ilk saniyeleri, haber odasına ölüm sessizliği getirmişti. Itişip kakışan muhabirlerin kulakları sağır edici karnavalı baçlayana kadar bu sessizlik sadece birkaç dakika sürmüştü. Bu insanlar profesyoneldi. Kişisel tepkilere ayıracak zamanları yoktu. Iş bittikten sonra bunun için vakit bulurlardı. Şu anda dünya daha fazlasını öğrenmek istiyordu, ABC'nin de bunu sağlaması gerekiyordu. Hikâyenin içinde her şey vardı Bilim, tarih, siyasi heyecan- etkileyici bir kaynak gibiydi.</p>

  <p>Bu gece medya dünyasındaki kimse uyumayacaktı.</p>

  <p>"Gabs?" Yolanda'nın sesi samimiydi. "Birisi seni fark edip, Sexton'ın kampanyası için ne anlama geldiği konusunda canını sıkmaya başlamadan önce ofisime gidelim."</p>

  <p>Gabrielle, Yolanda'nın cam duvarlı odasına kadar bir sis bulutunun içinde yürüdüğünü hissetti.</p>

  <p>Yolanda, onu oturtup bir bardak su verdi.</p>

  <p>Gülümsemeye çalıştı. "İyi tarafından bak Gabs. Adayının kampanyası nal arı dikti ama en azından sen paçayı kurtardın."</p>

  <p>"Sağol. Harika."</p>

  <p>Yolanda'nın sesi ciddileşti. "Gabrielle, kendini berbat hissettiğini biliyorumm. Adayına Mack kamyonu çarpmış gibi oldu ve bana soracak olursan asla ayağa kalkamayacak. En azından bu durumu tersine çevirene kadar. Kuşkusuz kimse fotoğraflarını televizyonda yayınlamıyor. Ciddiyim. Bu iyi haber. Artık Herney'nin seks skandalına ihtiyacı yok. Şu anda seks hakkında konuşmaktan çok daha başkanlığa yakışır meseleler düşünüyor."</p>

  <p>Bu Gabrielle'ı fazla teselli etmemişti.</p>

  <p>"Tench'in Sexton'ın kampanyasına yasadışı maddi destek aldığı iddiaların gelince..." Yolanda başını iki yana salladı. "Şüpheliyim. Neyse ki Herney olumsuz kampanyacılık yapmamak konusunda oldukça ciddi.</p>

  <p>Ayrıca bir rüşvet soruşturması ülke için kötü olur. Ama Herney ulusun moralini bozmamak uğruna, rakibini ezme şansından vazgeçecek kadar vatansever mi? Tahminimce Tench, seni korkutmak amacıyla</p>

  <p>Sexton'ın aldığı maddi yardımlar hakkındaki gerçekleri abarttı. Senin gemiyi terk edip Başkan'a bedavadan bir seks skandalı hazinesi vermen umuduyla kumar oynadı ve itiraf etmen gerekir ki Gabs, bu gece Sexton'ın ahlak anlayışını sorgulamak için mükemmel bir gece olurdu!"</p>

  <p>Gabrielle belli belirsiz başını salladı. Seks skandalı, Sexton'ın altından asla kalkamayacağı bir darbe olurdu... hiçbir zaman.</p>

  <p>"Ona karşı koydun Gabs. Marjorie Tench oltaya getirmeye çalıştı ama sen yutmadın. Artık serbestsin. Başka seçimler de olacak."</p>

  <p>Neye inanacağını artık bilemeyen Gabrielle hafifçe başını salladı.</p>

  <p>Yolanda, "Itiraf etmek gerekir ki, Beyaz Saray Sexton'ı fena oyuna getirdi. NASA konusunu açtı, senatöre düşüncelerini itiraf ettirdi ve tüm yumırrtalarını NASA sepetine doldurmaya zorladı," dedi.</p>

  <p>Gabrielle, hepsi benim suçum, diye düşündü.</p>

  <p>"Ve az önce seyrettiğimiz duyuru, Tanrım, dâhiceydi! Keşfin önemi bir tarafa, yapımcılık adına bir şahaserdi. Kuzey Kutbu'ndan canlı yayın bir Michael Tolland belgeseli. Yüce Tanrım, insan bununla nasıl yarışır? Herney bu akşam turnayı gözünden vurdu. Adam boşuna Başkan olmadı."</p>

  <p>Ve dört yıl daha öyle olacak...</p>

  <p>Yolanda, "Işe geri dönmeliyim Gabs," dedi. "Burda istediğin kadar oturabilirsin. Ayakların yere bassın."</p>

  <p>Yolanda kapıya yöneldi. "Tatlım birkaç dakika sonra geri gelirim."</p>

  <p>Şimdi tek başına kalan Gabrielle suyundan bir yudum aldı, ama tadı bayattı. Her şey öyle geliyordu.</p>

  <p>Kendine geçen yılki NASA basin konferansını -uzay istasyonu başarısızlıkları, X-33'ün ertelenmesi, Mars'a gönderilen insansız uzay roketlerinin başarısızlığı, sürekli bütçe açıklarını hatırlatarak rahatlamaya çalışırken, hepsi benim suçum, diye düşündü.</p>

  <p>Daha farklı nasıl davranabileceğini sorguladı.</p>

  <p>Kendi kendine, daha farklı yapabileceğin hiçbir şey yoktu, dedi. Herşeyi doğru yaptın.</p>

  <p>Sadece silah geri tepmişti.</p>
</body>
</html>
