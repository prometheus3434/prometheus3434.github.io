<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>128</h2>

  <p>Batan Trıtun'ın motor kutusunun üstünde dizine kadar suyun içinde duran Tolland, Rachel'ı kurtarmanın bir yolunu bulmaya çalışıyordu. Denizaltının batmasına izin verme!</p>

  <p>Geriye dönüp Goya'ya bakarken, yüzeye yakın seviyede tutmak için I'riton'a bir vinç bağlanabilir mi, diye düşünüyordu.</p>

  <p>Imkânsızdı. Artık arada el i metre vardı ve köprünün üstünde duran Pickering, kanlı bir arena gösterisi seyretmek üzere kraliyet koltuğuna geçen Roma imparatorlarına benziyordu.</p>

  <p>Tolland kendi kendine, düşün, dedi. Denizaltı neden batıyor?</p>

  <p>Denizaltı batmazlığı mekaniği oldukça basitti: su ya da hava pompalayan safra tankları, suda aşağı yukarı hareket ettirecek Şekilde denizaltının batmazlığını ayarlıyordu.</p>

  <p>Safra tanklarının dolduğu anlaşılıyordu.</p>

  <p>Ama öyle olmamalıydı. Bütün denizaltı safra tanklarının hem üstte, hem de alt tarafta delikleri olurdu.</p>

  <p>"Taşırma delikleri" denilen aşağıdaki delikler daima açık dururken, "boşaltma valfı" denilen yukarıdaki delikler, içeri suyun girmesi için hava kaçıracak şekilde açılıp ya da kapanırdı.</p>

  <p>Bir sebepten ötürü Triton'ın boşaltma valfı açık olabilir miydi?</p>

  <p>Tolland nedenini tahmin edemiyordu. Motor platformunun üstünde ilerleyerek, Triton'ın safra tanklarından birini yokladı. Boşaltma valfları kapalıydı. Ama valfları incelerken, parmakları başka bir şey bulmuştu.</p>

  <p>Mermi delikleri.</p>

  <p>Kahretsin! Rachel içine atladığında Triton, mermilerle delik deşik olmuştu. Hemen dalıp denizaltının aşağısında yüzen Tolland, elini Triton'ın daha önemli bir safra tankında gezdirdi; negatif tank. Ingilizler buna "aşağı ekspres", Almanlarsa "kurşun ayakkabı giymek" diyorlardı. Her iki şekilde de anlamı açıktı.</p>

  <p>Negatif tank dolduğunda, denizaltıyı aşağı indiriyordu.</p>

  <p>Tolland'ın elleri tankın kınarlarında dolaşırken, düzinelerce mermi deliğine rastladı. Suyun içeri aktığını hissedebiliyordu. Tolland'ın hoşuna gitse de gitmese de Triton dalmaya hazırlanıyordu.</p>

  <p>Denizaltı artık yüzeyin bir metre altındaydı. Pruvaya yönelen Tolland yüzünü cama bastırıp, kubbeden içeri baktı. Rachel cama vurup bağırıyordu. Onun sesindeki korku Tolland'ın kendini güçsüz hissetmesine neden oldu. Bir an için soğuk hastaneye geri dönmüştü, sevdiği kadının ölmesini izlerken yapacak hiçbir şey olmadığını biliyordu. Dibe batan denizaltının önünde duran Tolland kendine bunun tekrar yaşanmayacağını söyledi. Celia, ona, sen yaşayacaksın, demişti ama T'olland artık geride kalan olmak istemiyordu... tekrar bunu yaşayamazdı.</p>

  <p>Tolland'ın ciğerleri havasızlıktan yanıyordu ama yine de Rachel'ın yanında kaldı. Rachel cama her vurduğunda Tolland hava balonlarının yukarı çıktığını duyuyor ve denizaltı biraz daha batıyordu. Rachel, camdan içeri su girdiğiyle ilgili bir şeyler sesleniyordu.</p>

  <p>Cam su alıyordu.</p>

  <p>Camda bir mermi deliği mi var? Pek mümkün görünmüyordu. Ciğerleri patlayacak gibi olunca, Tolland yüzeye çıkmaya hazırlandı. Büyük akrilik cama tutunup yukarı çıkarken, eline bir parça kopmuş macun geldi.</p>

  <p>Anlaşıldığı kadarıyla çevre contası düşüş sırasında yerinden oynamıştı. Pilot kabininin su alma sebebi buydu. Bir kötü haber daha.</p>

  <p>Yüzeye çıkan Tolland üç derin nefes alıp her şeyi baştan düşünmeye çalıştı. Pilot kabininden içeri su sızması, Triton'ın inişini hızlandıracaktı. Denizaltı zaten suyun bir buçuk metre altına inmişti ve Tolland'ın ayakları zor değiyordu. Rachel'ın ümitsizce gövdeyi yumrukladığını duyabiliyordu.</p>

  <p>Tolland'ın aklına yapılabilecek tek bir şey geliyordu. Triton'ın motor kutusuna dalıp, yüksek basınçlı hava silindirini bulabilirse, negatif safra tankını boşaltmak için kullanabilirdi. Hasarlı tankı boşaltmanın faydası dokunmayacağı halde, yeniden dolana kadar Triton'u birkaç dakika yüzeyde tutabilirdi.</p>

  <p>Peki sonra?</p>

  <p>Aklına başka seçenek gelmeyen Tolland dalmaya hazırlandı. Çok derin bir nefes alıp ciğerlerini normal sınırlarının ötesinde, acıyacak kadar genişletti. Daha büyük ciğer kapasitesi. Daha fazlâ oksijen. Daha uzun dalış. Ama ciğerleri göğüs kafesini sıkıştırarak genişlerken, aklına garip bir fikir geldi.</p>

  <p>Peki denizaltının içindeki basıncı artırrrsa ne olurdu?</p>

  <p>Ön camın contası zarar görmüştü. Belki de, Tolland pilot kabinindeki basıncı arttırabilirse, denizaltının kubbe camı yerinden çıkardı ve Rachel'i dışarı çıkartabilirdi.</p>

  <p>Aldığı nefesi verip bir süre yüzeyde kaldı ve hu fikrin olabilirliğini gözden geçirdi. Son derece mantıklıydı, öyle değil mi?</p>

  <p>Her şeyin ötesinde denizaltı, tek bir yönde güçlü olmak üzere tasarlanmıştı. Çok yüksek dış basınca dayanmak zorundaydı ama içeridekine değil.</p>

  <p>Ayrıca Triton, Goya'nın taşımak zorunda olduğu yedek parçaların sayısını indirmek için standart regülatör valfleri kullanıyordu. Tolland yüksek basinç silindirinin besleme hortumunu çıkarıp denizaltının iskele tarafındaki acil havalandırma regülatörüne bağlayabilirdi. Kabin basıncını arttırmak Rachel'a fiziksel bir acı verecekti ama dışarı çıkmasına da yardımcı olabilirdi.</p>

  <p>Tolland nefes alıp daldı.</p>

  <p>Denizaltı artık iki buçuk metre kadar batmıştı. Karanlık ve akıntı yüzünden yönünü bulmakta zorlanıyordu.</p>

  <p>Basınç tankını bulduktan sonra Tolland hemen hortumun yerini değiştirip, pilot kabinine hava pompalamaya hazırlandı. Kapama supabını kavradığında, tankın yan tarafındaki sarı yazı ona bu manevranın ne kadar tehlikeli olduğunu hatırlattı:</p>

  <p>DIKKAT: BASINÇLI HAVA- 3000 PSI.</p>

  <p>Tolland, santimetre kareye beş yüz kilo, diye düşündü. Kabin basıncı Rachel'ın ciğerlerini ezmeden,</p>

  <p>Triton'ın kubbe camının denizaltıdan ayrılacağını ümit ediyordu. Tolland bir bakıma, su balonuna itfaiye hortumu bağlayarak, balonun bir an önce patlamasını bekliyor sayılırdı.</p>

  <p>Kapama supabını kavrayıp kararını verdi. Batan Triton'ın arkasındaki kapama supabını çevirerek, valfı açtı. Hortum hemen şişerek sertleşmişti ve Tolland pilot kabininin içine muazzam bir güçle dolan havayı duyabiliyordu.</p>

  <p>Triton'ın içindeki Rachel, başını delen an'ı bir acı hissetti. Çığlık atmak için ağzını açtı ama hava ciğerlerini o kadar acı veren bir basınçla zorluyordu ki, göğsünün patlayacağını sandı. Gözleri kafatasının içine doğru itiliyormuş gibi geliyordu. Kulak zarlarını delen sağır edici bir gürültü, onu kendinden geçmenin kıyısına getirmişti. İçgüdüsel olarak gözlerini sımsıkı kapattı ve ellerini kulaklarına bastırdı. Acı artıyordu.</p>

  <p>Rachel tam önünden gelen bir vurma sesi duydu. Kendini zorlayıp gözlerini açtığında, Michael Tolland'ın karanlık sudaki siluetini gördü. Yüzünü cama dayamıştı. Rachel'a bir şey yapmasını işaret ediyordu.</p>

  <p>Ama ne?</p>

  <p>Karanlıkta onu hayal meyal görebiliyordu. Görüşü bulanıklaşmış, gözyuvarları basınçtan şekil değiştirmişti.</p>

  <p>Buna rağmen denizaltının, Goya'nın sualtı ışıklarının ulaşabildiği son sınırın altına indiğini anlayabiliyordu.</p>

  <p>Etrafını sonsuz bir karanlık boşluk çevreliyordu.</p>

  <p>Tolland vücudunu, Triton'ın camına yaymış vurmaya devam ediyordu. Havasızlıktan göğsü daralınca, birkaç saniye içinde tekrar yüzeye çıkması gerektiğini anladı.</p>

  <p>Içinden, camı it, diye geçiriyordu. Camın etrafından baloncuklar çıkartarak kaçan basınçlı havayı görebiliyordu. Contalar bir yerinden gevşemişti. Tolland'ın elleri, parmaklarını geçirebileceği bir tırtıklı kenar aradı, ama bulamadı.</p>

  <p>Oksijeni tükenirken artık yanları göremiyordu. Son bir kez daha camı yumrukladı. Artık Rachel'ı bile göremiyordu. Fazlasıyla karanlıktı. Ciğerlerinde kalan son havayla suyun altında bağırdı.</p>

  <p>"Rachel... camı... it!"</p>

  <p>Sözleri, baloncuklar çıkartan boğuk bir gurultu şeklinde duyuldu.</p>
</body>
</html>
