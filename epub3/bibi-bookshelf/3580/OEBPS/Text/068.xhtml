<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>66</h2>

  <p>Güçlü kollar onu yukarı kaldırdı.</p>

  <p>Rachel, güçlü yabancıların vücudunu kurulayıp battaniyelere sardığını hissetti. Bir çeşit hasta yatağına yerleştiriliyor, kollarına, bacaklarına ayaklarına masaj yapılıyordu. Kolundan başka bir iğne yedi.</p>

  <p>Birisi, "Adrenalin," dedi.</p>

  <p>Rachel damarlarında ilerleyen ilacın yaşam gücü gibi, kaslarını canlandırdığını hissetti. Karnında hâlâ davul gibi gergin dondurucu bir boşluk hissetmesine rağmen, kanın kol ve bacaklarına yavaşça döndüğünü sezdi.</p>

  <p>Ölümden döndüm.</p>

  <p>Uzağı görmeye çalıştı. Adamlar vücutlarına masaj yaparken hayeler içinde titreyerek yatan Corky ve</p>

  <p>Tolland'a da iğne yapılıyordu.</p>

  <p>Rachel'ın, bu gizemli adamlar topluluğunun hayatlarını kurtardığına hiç şüphesi yoktu. Yardım etmek için kıyafetleriyle duşa girdikleri anlaşılan adamların çoğu ıslaktı. Kim oldukları ya da Rachel ile diğerlerine vaktinde nasıl yetiştikleri onu ilgilendirmiyordu. Şu anda hiçbir şeyi değiştirmezdi. Yaşıyoruz.</p>

  <p>Rachel, "Nerdeyiz?" diyebildi. Konuşmaya çalışmak kadar basit bir eylem başının şiddetle ağrımasına neden olmuştu.</p>

  <p>Ona masaj yapan adam, "Los Angeles- sınıfı denizaltının revirinde..."</p>

  <p>Birisi, "Hazır ol " diye seslendi.</p>

  <p>Rachel etrafında bir kargaşa yaşandığını sezince, doğrulmaya çalıştı. Mavili adamlardan biri battaniyeleri kaldırıp destek vererek ona yardımcı oldu. Gözlerini ovuşturan Rachel, odaya birinin girdiğini gördü.</p>

  <p>Gelen kişi güçlü bir Afrika kökenli Amerikalıydı. Yakışıklı ve otoriter. Haki renkte üniforma giyiyordu.</p>

  <p>Rachel'a yaklaşırken, "Rahat," diye emir verdi. Siyah gözleriyle Rachel'ı süzdü.</p>

  <p>Derin ve etkili sesiyle, "Harold Brown," dedi. "U.S.S. Charlotte'ın kaptanıyım. Peki siz kimsiniz?"</p>

  <p>Rachel, U.S.S. Charlotte, diye düşündü. İsim bir yerlerden tanıdık geliyordu. "Sexton..." diye cevap verdi.</p>

  <p>"Ben Rachel Sexton."</p>

  <p>Adam şaşırmış görünüyordu. Biraz daha yakınına gelerek, onu dikkatle inceledi. "Olur şey değil. Demek sizsiniz."</p>

  <p>Rachel hiçbir şey anlamıyordu. Beni tanıyor mu? Rachel, adamı tanımadığına emindi. Yine de gözleri adamın yüzünden göğsündeki etikete kaydığında, ABD DENİZ KUVVETLERI kelimeleriyle çevrili çapayı kavrayan o tanıdık kartal amblemini gördü.</p>

  <p>Charlotte ismini nereden tanıdığını şimdi anlıyordu.</p>

  <p>Kaptan "Gemiye hoş geldiniz Bayan Sexton," dedi. "Bu geminin keşif raporlarını özetlemiştiniz. Kim olduğunuzu biliyorum."</p>

  <p>"Ama bu sularda ne arıyorsunuz?" diye mırıldandı.</p>

  <p>Kaptanın yüzü biraz sertleşmişti. "Samimi olmak gerekirse Bayan ben de size aynı soruyu soracaktım."</p>

  <p>Konuşmak için ağzını açan Tolland yerinde doğruldu. Rachel başını sertçe iki yana sallayarak onu susturdu.</p>

  <p>Burada olmaz. Şimdi olmaz.</p>

  <p>Tolland ile Corky'nin ilk iş olarak göktaşı ve saldırıdan bahsetmek isteyeceklerine hiç şüphesi yoktu ama bu kesinlikle denizaltı mürettebatının önünde tartışılacak bir konu değildi. İstihbarat dünyasında krizin boyutları ne olursa olsun GÜVENLIK her şeyden önce gelirdi; göktaşı meselesi çok gizli bir konuydu.</p>

  <p>Kaptana, "UKO direktörü William Pickering ile görüşmem lazım," dedi. "Özel olarak ve hemen."</p>

  <p>Kendi gemisinde emir almaya alışkın olmadığı anlaşılan kaptan, kaşlarını yukarı kaldırdı.</p>

  <p>"Iletmem gereken çok önemli bilgiler var."</p>

  <p>Kaptan uzun süre ona baktı. "Vücut ısınız normale dönsün, ondan sonra UKO direktörü ile sizi görüştüreceğim."</p>

  <p>"Çok acil efendim. Ben..." Rachel o an sustu. Ecza dolabının üstündeki duvarda duran saat gözüne ilişmişti.</p>

  <p>19.51.</p>

  <p>Rachel bakakalmıştı. "Bu... bu saat doğru mu?"</p>

  <p>"Deniz Kuvvetleri gemisindesiniz bayan. Saatlerimiz dakiktir."</p>

  <p>"Ve bu... Doğu Bölgesi saati mi?"</p>

  <p>"Evet. Norfolk'tan yola çıktık."</p>

  <p>Sersemleşen Rachel, Tanrım, diye düşündü. Saat hâlâ 1951 mi?</p>

  <p>Kendinden geçeli saatler olduğunu zannediyordu. Ama saat henüz yirmi bile olmamıştı.</p>

  <p>Başkan henüz göktaşını kamuya duyurmadı! Hâlâ onu durduracak vaktim var! Hemen battaniyeye sarınarak yataktan aşağı indi. Bacakları titriyordu.</p>

  <p>"Hemen Başkan'la konuşmalıyım."</p>

  <p>Kaptanın aklı karışmışa benziyordu. "Ne başkanıyla?"</p>

  <p>"Birleşik Devletler."</p>

  <p>"William Pickering'le görüşmek istediğinizi sanıyordum."</p>

  <p>"Vaktim yok. Başkan'la görüşmem lazım."</p>

  <p>Dev cüssesiyle yolu kapayan kaptan, kıpırdamıyordu. "Anladığım kadarıyla Başkan çok önemli bir canlı basin konferansı vermek üzere. Özel telefon görüşmelerini kabul ettiğini sanmıyorum."</p>

  <p>Rachel sendeleyen bacaklarının üstünde elinden geldiğince dik durup, kaptanın gözlerinin içine bakmaya çalıştı.</p>

  <p>"Size durumu açıklayabileceğim güvenlik iznine sahip değilsiniz, ama Başkan korkunç bir hata yapmak üzere. Kendisine mutlaka duyması gereken bir haber iletmeliyim. Şimdi. Bana güvenmek zorundasınız."</p>

  <p>Kaptan uzun süre ona baktı. Kaşlarını çatarak, yeniden saate baktı.</p>

  <p>"Dokuz dakika var. Bu kadar kısa sürede Beyaz Saray'la güvenli bir bağlantı kuramam. Sadece radyofon bağlantısı kurabilirim. Güvenli değil. Ayrıca anten derinliğine çıkmamız gerekir bu da birkaç..."</p>

  <p>"Yapın! Hemen!"</p>
</body>
</html>
