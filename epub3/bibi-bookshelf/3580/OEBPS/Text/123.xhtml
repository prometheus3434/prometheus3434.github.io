<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>121</h2>

  <p>Öl ya da öldür. Rachel, hiç bilmediği bir yönünü keşfetmişti. Hayatta kalma güdüsü... korkuyla ateşlenen vahşi bir cesaret.</p>

  <p>CrypTalk'taki ses, "Gönderilen faksta ne vardı?" diye sordu.</p>

  <p>Rachel faksın planladığı şekilde gönderildiğini duyunca rahatlamıştı.</p>

  <p>CrypTalk'la konuşup, olduğu yerde duran helikoptere bakarken, "Bölgeyi terk edin," dedi. "Her şey bitti.</p>

  <p>Sırrınız öğrenildi."</p>

  <p>Rachel, saldırganlara az önce gönderdiği tüm bilgileri anlattı. Görüntüeler ve metinlerden oluşan yarım düzine sayfa. Aksi kanıtlanamaz gerçek:, göktaşının sahte olduğuydu. "Bize zarar vermek, sizi sadece daha kötü duruma sokar."</p>

  <p>Uzun bir sessizlik oldu. "Faksı kime gönderdin?"</p>

  <p>Bu soruyu yanıtlamaya Rachel'ın hiç niyeti yoktu. Mümkün olduğunca çok vakit kazanmaları gerekiyordu.</p>

  <p>Triton'la aynı çizgi üzerinde, güvertedeki açıklığın yanında pozisyon almışlar, dlenizaltının kıskaçlarında sallanan askeri vurmadan helikopterin kendilerine ateş etmesini imkânsız kılmışlardı.</p>

  <p>Sesi her nedense ümitli gelen idareci, "William Pickering," dedi. "Faksı William Pickering'e gonderdin."</p>

  <p>Rachel, yanlış, diye düşündü. Aslında ilk tercihi Pickering olurdu ama saldırganların Pickering'i çoktan ortadan kaldırmış olabileceği endişesiyle başka birini seçmek zorunda kalmıştı... düşmanın kararlılığı karşısında cüretkâr bir hareketti. Bir süre ümitsizce karar vermeye çalışan Rachel, ezbere bildiği diğer tek faks numarasını çevirmişti.</p>

  <p>Babasının ofisi.</p>

  <p>Annesinin ölümünün ardından babası miras işlerini Rachel'la yüz yüze görüşmeden hal etmeyi tercih ettiği için, bu numara hafızasına kazınmıştı. Yardıma ihtiyacı olduğunda babasına koşacağı hiç aklına gelmezdi ama bu gece adam iki kritik özelliğe sahipti: göktaşıyla ilgili tüm verileri hiç tereddüt etmeden açıklamak için pek çok siyasi nedene ve Beyaz Saray'ı arayıp bu ölüm ekibini gönderdikleri için şantaj yapabilecek yeterli nüfuza.</p>

  <p>Babası bu saatte kesinlikle ofiste olmayacağı halde, Rachel, onu ofisini bir mahzen gibi kilitli tuttuğunu biliyordu. Rachel aslında faksı saatli bir kasaya göndermiş sayılırdı. Saldırganlar nereye gönderdiğini öğrense bile, Philip A. Hart Senato Ofis Binası'nın sıkı güvenliğini aşıp kimse fark etmeden bir senatörün ofisine girme ihtimalleri çok zayıftı.</p>

  <p>Yukarıdaki kişi, "O faksı nereye gönderdiysen," dedi. "O kişiyi tehlikeye attın."</p>

  <p>Rachel hissettiği korkuya rağmen, güçlüymüş gibi konuşması gerektiğini biliyordu. Triton'ın kıskaçlarındaki askeri işaret etti. Açıklığın üstünden sarkan bacaklarından, dokuz metre aşağıdaki okyanusa kan damlıyordu. CrypTalk'a,</p>

  <p>"Burda tehlikede olan biri varsa, o da sizin ajamınız," dedi.</p>

  <p>"Bitti. Geri çekilin. Veriler gönderildi. Kaybettiniz. Bölgeyi terk edin, yoksa bu adam ölür."</p>

  <p>CrypTalk'tan gelen ses, "Bayan Sexton, ne kadar önemli olduğunu anlamıyorsunuz..." diye parladı.</p>

  <p>Rachel, "Anlamak mı?" diye patladı. "Masum insanları öldürdüğünüzü biliyorum! Göktaşı hakkında yalan söylediğinizi biliyorum! Ve bunun yanınıza kâr kalmayacağını biliyorum! Hepimizi öldürseniz de, bu iş bitti."</p>

  <p>Uzun bir sessizlik oldu. Ses sonunda, "Aşağı iniyorum," dedi.</p>

  <p>Rachel kaslarının gerildiğini hissetti. Aşağı mı geliyor?</p>

  <p>Ses, "Silahsızım," dedi. "Düşüncesiz bir hareket yapma. Seninle yüz yüze konuşmamız gerekiyor."</p>

  <p>Rachel'ın tepki vermesine fırsat kalmadan helikopter Goya'nın güvertesine indi. Gövdedeki yolcu kapısı açıldı ve aşağı biri indi.</p>

  <p>Siyah paltolu kravat takmış sivil kıyafetli bir adamdı. Rachel bir an hiçbir şey düşünemez oldu.</p>

  <p>William Pickering'e bakıyordu.</p>

  <p>Goya'nın güvertesinde duran William Pickering, kederle Rachel Sexton'a bakıyordu. Işlerin bu safhaya geleceği hiç aklına gelmemişti. Ona doğru yürürken, elemanının gözlerindeki tehlikeli duygu karışımını görebiliyordu.</p>

  <p>Şok, ihanet, şaşkınlık, öfke.</p>

  <p>Hepsi de normal, diye düşündü. Anlamadığı çok şey var.</p>

  <p>Pickering bir an için kızı Diana'yı hatırlayarak, onun ölmeden önce neler hissettiğini merak etti. Gerek Diana, gerekse Rachel, aynı savaşın şehitleriydi. Pickering'in sonsuza kadar vermeye yemin ettiği bir savaş.</p>

  <p>Bazen sonuçları acımasız olabiliyordu.</p>

  <p>Pickering, "Rachel," dedi. "Hâlâ bunun üstesinden gelebiliriz. Açıklamam gereken çok şey var."</p>

  <p>Rachel Sexton donup kalmış, hatta daha çok midesi bulanmış gibi görünüyordu.</p>

  <p>Tolland şimdi makineli tüfeği tutmuş, Pickering'in göğsüne nişan almıştı. O da hayret içinde gibiydi.</p>

  <p>Tolland, "Yaklaşma!" diye seslendi.</p>

  <p>Beş metre ileride duran Pickering, Rachel'a bakıyordu. "Baban rüşvet alıyor Rachel. Özel uzay şirketlerinden büyük paralar alıyor. NASA'yı kaldırıp, uzayı özel sektöre açmayı planlıyor. Mil i güvenlik açısından durdurulması gerek."</p>

  <p>Rachel ifadesiz bakıyordu.</p>

  <p>Pickering içini çekti. "Tüm başarısızlıklarına rağmen NASA, bir devlet işletmesi olarak kalmalı."</p>

  <p>Rachel bunun tehlikelerini anlayabilir. Özel eştirme, NASA'nın en iyi beyinleriyle fikirlerinin özel sektör seline kapılmasına neden olacaktı. Danışman grubu dağılacaktı. Ordu erişimi engel enecekti.</p>

  <p>Sermaye arttırmak isteyen özel uzay şirketleri, NASA patentleriyle fikirlerini dünyada en yüksek fiyatı verenlere satmaya başlayacaktı.</p>

  <p>Rachel'ın sesi titriyordu. "Mil i güvenlik adına mı... göktaşı bulmuş gibi yapıp masum insanları öldürdünüz?"</p>

  <p>Pickering, "Böyle olması gerekmiyordu," dedi.</p>

  <p>"Asıl plan, önemli bir hükümet kurumunu kurtarmaktı. Öldürmek, planın bir parçası değildi."</p>

  <p>Pickering, teşkilatta üretilen çoğu fıkir gibi göktaşı sahteciliğinin bir korku ürünü olduğunu biliyordu. Üç yıl önce Pickering, UKO hidrofonlarını düşman sabotajcılarının erişemeyeceği denizin derinliklerin uzatmak amacıyla, NASA'nın yeni geliştirdiği bir maddeden faydalanan insanları okyanusun en derin bölgelerine -Mariana Çukuru da dahil- taşıyabilen çok sağlam bir denizalti tasarlayacak bir programa öncülük etmişti.</p>

  <p>Yepyeni bir seramikten üretilen bu iki kişilik denizaltı, Graham Hawkes isimli Kaliforniya'lı bir mühendisin bilgisayarından aşırılan taslaklardan tasarlanmıştı. Hawkes en büyük hayali Deep Flight II adını verdiği bir ultra derin su denizalti inşa etmek olan, dâhi bir denizalti mühendisiydi. Ama prototip yapmak için fon bulmakta sıkıntı yaşamıştı. Öte yandan Pickering'in sınırsız bir bütçesi vardı.</p>

  <p>Bu gizli seramik denizaltıyı kullanan Pickering, Mariana Çukuru'nun duvarlarına yeni hidrofonlar yerleştirmek için gizli bir ekibi sualtına göndermişti. Herhangi bir düşmanın bakabileceğinden çok daha derinlere.. Ama sondalama işlemleri sırasında, şimdiye dek hiçbir bilim adamının görmediği jeolojik yapılar bulmuşlardı. Bu keşfe, kondrullar ve bilinmeyen pek çok fosil türü de dahildi. Elbette UKO'nun bu derinliğe inebildiği gizli tutulduğundan, bu bilgi asla paylaşılmayacaktı.</p>

  <p>Ama Pickering ile onun UKO'daki bilim danışmanlarından oluşan sessiz ekibi, yakın zaman öncesine kadar Mariana'nın benzersiz jeolojisi hakkında edindikleri bilgiyi, yine korku sebebiyle, NASA'yı kurtarmak için kullanmayı düşünmemişlerdi. Mariana taşını göktaşına çevirmek oldukça basit bir işlem olmuştu.</p>

  <p>UKO, bir GDM sıvı hidrojenle taşı kömürleştirerek, ikna edici bir füzyon kabukla kaplamışlardı. Ardından, ufak bir yük denizaltısı kullanarak Milne Buzul Katmanı'nın altına inmiş ve kömürleşmiş taşı buzun altından yerleştirmişlerdi. Yerleştirme şaftı donduktan sonra taş, üç yüz yıldan fazladır oradaymış gibi görünüyordu.</p>

  <p>Ne yazık ki, dünyadaki gizli operasyonlarda sıkça rastlandığı gibi, en büyük planlar minicik aksaklıklar yüzünden bozulabiliyordu. Dün, birkaç biyolüminesan plankton yüzünden tüm aldatmacanın maskesi düşmüştü.</p>

  <p>Beklemedeki Kiowa'nın pilot kabininden bakan Delta-Bir, önünde gelişen dramı seyrediyordu. Rachel ile Tolland rahatlıkla müdahale edebileceği bir mesafedeydi ve Delta-Bir, onların küçük oyununun temelsizliğine gülmemek için kendini zor tutuyordu. Tolland'ın elindeki makineli tüfeğin bir kıymeti yoktu; Delta-Bir buradan bile, şarjörün boş olduğunu işaret eden horozun geri çekildiğini görebiliyordu. Triton'ın kıskaçlarında debelenen ortağına bakarken, acele etmesi gerektiğini biliyordu. Güvertedeki dikkatler</p>

  <p>Pickering'e çevrilmişti ve şimdi harekete geçme sırası Delta-Bir'deydi. Pervaneyi rölantide bırakıp, helikopteri siper olarak kullanarak gövdenin arka tarafından aşağı indi ve kimseye görünmeden sancak köprüsünde yürüdü. Elindeki makineli tüfeğiyle pruvaya yönelmişti. Güverteye inmeden önce Pickering, ona kesin emirler vermişti ve Delta-Bir'in bu basit görevde çuvallamaya hiç niyeti yoktu.</p>

  <p>Birkaç dakikaya kadar her şeyin sona ereceğini biliyordu.</p>
</body>
</html>
