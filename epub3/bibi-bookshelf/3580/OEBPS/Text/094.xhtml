<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>92</h2>

  <p>Delta-Bir ayaklarının yeniden karaya bastığına seviniyordu.</p>

  <p>Aurora uçağı yarı güçte gitmesine ve dolambaçlı bir ukyanus rotası izlemesine rağmen, yolculuğunu iki saatten az bir zamanda tamamlamış ve Delta Gücü'ne, idarecinin talep ettiği fazladan cinayete hazırlanıp pozisyon almaları için olanak sağlanmıştı.</p>

  <p>Şimdi D.C. yakınlarındaki özel askeri havaalanı pistinde Aurora'yı geride bırakan Delta Gücü, yeni nakil aracına biniyordu. Onları bir OH58D Kiowa Warrior helikopter bekliyordu.</p>

  <p>Delta-Bir, idareci yine en iyisini ayarlamış, diye düşündü.</p>

  <p>Ilk başta hafif keşif helikopteri olarak tasarlanan Kiowa Warrior, ordunun yeni nesil saldırı helikopterini meydana getirecek şekilde "genişletilmiş ve geliştirilmişti". Kiowa, lazer hedef işaretleme/mesafe ölçme cihazının, Havadan Havaya Stinger füzeleri ve AGM-1148 Hellfire Füze sistemi gibi lazer güdümlü isabetli silahlara otonom işaretleme sağladığı kızılötesi termal görüntüleme yeteneğine sahipti. Yüksek süratli digital bir sinyal işlemcisi, aynı anda altı hedefe kadar farklı hedeflerin izini sürebiliyordu. Kiowa'yı yakından gören çok az düşman, hayatta kalıp da hikayesini anlatabilmişti.</p>

  <p>Delta-Bir, Kiowa'nın pilot koltuğuna oturup kemerini bağlarken tanıdık bir güçlülük hissine kapıldı. Bu araçta eğitim almış ve üç kez gizlı operasyonlara uçmuştu. Elbette daha önce hiç tanınmış Amerikalı bir yetkilinin peşine düşmemişti. Itiraf etmesi gerekirdi ki, Kiowa bu iş için mükemmel bir hava taşıtıydı.</p>

  <p>Rolls-Royce Al ison motorları ve ikiz yarı sert pervane kanatları "sessiz uçuş" yapabilmesine olanak tanıyordu. Bu da başlarının üstüne gelene kadar karadaki hedeflerin helikopter sesini duyamayacakları anlamına geliyordu.</p>

  <p>Ayrıca ışıklarını açmadan kör uçuş yapabilme imkânına sahip olduğu ve düz siyaha boyanan helikopterin kuyruğunda yansıtmalı sayılar yazmadığı için, hedefin radarı olmadığı müddetçe helikopteri geirmesi mümkün değildi.</p>

  <p>Sessiz siyah helikopterler.</p>

  <p>Komplo teorisyenleri bu konuda çılgınca savlar ortaya atıyorlardı. Bazıları sessiz siyah helikopter saldırılarının, Birleşmiş Mil etler'in yetkilendirdiği "Yeni Dünya Düzeni Nazileri'nin" kanıtı olduğunu iddia ediyordu. Bazılarıysa helikopterlerin sessiz uzaylı araçları olduklarını. Geceleri Kiowa'ları kol uçuşunda görenlerse, daha büyük bir hava aracının seyir ışıklarını gürdükleri yanılgısına düşüyorlardı; dikey uçuş yapabilen bir uçan daire.</p>

  <p>Bu da yanlıştı. Ama yanılsamalar ordunun hoşuna gidiyordu. Delta-Bir yakın zaman önce gizli bir görevde, çok gizli yeni bir ABD askeri teknolojisiyle silahlandırılmış Kiowa kullanmıştı; S&amp;M(smoke and mirrors) isimli holografik silah. Sadomazoşizm kelimesini çağrıştırmasına rağmen, "yalancı eko" kelimelerini ifade ediyordu. Düşman toprakları üstündeki gökyüzüne "yansıtılan" holografik görüntüler. Kiowa, S&amp;M teknolojisini düşman uçaksavar üssünün üstünde ABD uçak hologramları yansıtmak için kullanıyordu.</p>

  <p>Paniğe kapılan uçaksavar nişancıları tepelerinde dolaşan hayaletlere çılgınca ateş ediyorlardı. Cephane tükendiğinde, Birleşik Devletler asıl kozunu gönderiyordu.</p>

  <p>Delta-Bir ile adamları pistten havalanırken, kulaklarında hâlâ idarecinin sözleri çınlıyordu. Başka bir hedefıniz var. Yeni hedeflerinin kimliği dikkate alındığında, durumu fazlasıyla hafife alan bir ifadeydi. Yine Delta-Bir kendine, sorgulayacak konumda olmadığını hatırlattı. Takımına bir emir verilmişti ve aldıkları talimatları uygun biçimde yerine getireceklerdi; bu yöntem her ne kadarşaşırtıcı olsa da.</p>

  <p>Umarım idareci bunun doğru hareket olduğundan emindir.</p>

  <p>Kiowa pistten havalanırken, Delta-Bir güneybatıya yöneldi. FDR Anıtı'nı daha önce iki kez görmüştü ama bu gece ilk defa havadan görecekti.</p>
</body>
</html>
