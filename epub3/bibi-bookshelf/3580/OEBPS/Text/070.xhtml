<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>68</h2>

  <p>Beyaz Saray Brifing Salonu'ndaki podyumda duran Zach Herney medya ışıklarının sıcaklığını hissederken tüm dünyanın seyrettiğini biliyordu. Beyaz Saray Basin Ofisi'nin başlattığı medya saldırısı, söylentilerle yayılmıştı. Duyurunun yapılacağını televizyondan, radyodan ya da internet haberlerinden duymayanlar, komşularından, iş arkadaşlarından veya ailesinden duymuştu. Saat 20.00 olduğunda, mağarada yaşamayan herkes başkanın duyurusu hakkında yorum yapıyordu. Dünyadaki bar ve salonlarda milyonlarca insan merak içinde televizyonun karşısına geçmişlerdi.</p>

  <p>Zach Herney bu gibi zamanlarda -dünyayla yüz yüze geldiğinde makamının ağırlığını gerçekten hissediyordu. İktidarın bağışıklık yapmadığını söyleyenler onu yaşamamışlardı. Ama Herney konuşmasina başladığında bir şeylerin ters gittiğini hissetti. Sahne korkusu olan biri değildi, bu yüzden şu anda içinde belirmeye başlayan korkuya bir anlam veremiyordu.</p>

  <p>Kendi kendine, seyircinin kalabalıklığı yüzünden, dedi. Ama yine de başka bir şey olduğunu biliyordu.</p>

  <p>İçgüdüsel. Gördüğü bir şey yüzünden. Çok küçük bir şeydi, ama yine de...</p>

  <p>Kendi kendine unutması gerektiğini söyledi. Hiçbir şey yoktu.</p>

  <p>Ama yine de aklına takılmıştı.</p>

  <p>Tench..</p>

  <p>Dakikalar önce Herney sahneye çıkmaya hazırlanırken, Marjorie Tench'i sari koridorda telsiz telefonla konuşurken görmüştü. Kendi başına bu bile garipti ama onun yanında duran Beyaz Saray santral memurunun korkudan bembeyaz kesilen yüzü durumu daha da garipleştiriyordu. Herney, Tench'in telefon görüşmesini duyamamıştı ama tartıştığını görebilmişti.</p>

  <p>Tench, Başkan'ın ender şahit olduğu bir hiddet ve öfkeyle tartışıyordu. Bir süre durup merakla ona bakmıştı.</p>

  <p>Tench başparmağını yukarı kaldırıp, her şey yolunda işareti yapmışti. Herney, onun hiç kimseye hiçbir zaman her şey yolunda işareti yaptığını görmemişti. Sahneye çıkarken, Herney'nin aklında kalan son görüntü buydu.</p>

  <p>Ellesmere Adası'ndaki NASA habiküresinde basına ayrılan bölümde duran mavi halının üstünde, Müdür Lawrence Ekstrom yanında N yetkilileri ve bilim adamlarıyla, uzun sempozyum masasının ortasına oturmuştu. Onlara karşı duran geniş bir ekrandan Başkan'ın açılış konuşması naklen yayınlanıyordu.</p>

  <p>Monitörlerin etrafında toplanmış diğer NASA çalışanları, başkomutanları basin konferansına başlarken heyecandan yerlerinde duramıyorlardı.</p>

  <p>Her zamankinden daha ciddi bir tonla konuşan Herney, "İyi akşamlar" dedi. "Sevgili vatandaşlarım ve dünyadaki dostlarım..."</p>

  <p>Ekstrom, karşısında büyük bir özenle sergilenen siyah taşa göz gezdirdi. Gözleri, dev bir Amerikan bayrağı ve NASA logosunun önünde, en önemli çalışanlarıyla yan yana kendisini seyrettiği yakındaki bir monitöre kaydı, çarpıcı ışıklar, sahnenin neomodern bir tablo gibi görünmesine neden olmuştu; son akşam yemeğindeki on iki havari.</p>

  <p>Zach Herney tüm bu olanları siyasi bir gösteriye dönüştürmüştü. Hern'ey'nin başka şansı yoktu.</p>

  <p>Ekstrom yine de kendini, topluluklar için Tanrı'yı ambalajlayan bir televizyon vaizi gibi hissediyordu.</p>

  <p>Beş dakika içinde Başkan, Ekstrom'u ve onun NASA çalışanlarını tanıtacaktı. Ardından, dünyanın tepesindeki bir uydu bağlantısıyla NASA bu haberi dünyayla paylaşan Başkan'a eşlik edecekti. Buluşun nasıl gerçekleştiğini ve uzay bilimi için ne anlama geldiğini anlatan kısa bir konuşmanın ve karşılıklı sırt sıvazlamaların ardından, NASA ile Başkan görevi ünlü bilim adamı Michael Tolland'a devredecekti.</p>

  <p>Yaklaşık on beş dakika onun belgeseli gösterilecekti.</p>

  <p>Daha sonra güvenirlik ve hayranlık doruğa vurmuşken, Ekstrom ile Başkan gelecek günlerde NASA'nın yapacağı basin konferanslarıyla daha fazla bilgi aktarılacağının sözünü verip iyi geceler dileyeceklerdi.</p>

  <p>Ekstrom oturup sırasının gelmesini beklerken, içinde derin bir utanç hissetti. Böyle hissedeceğini biliyordu.</p>

  <p>Bunu bekliyordu.</p>

  <p>Yalan söylemişti... gerçekleri saklamıştı.</p>

  <p>Ama artık yalanlar bir şekilde önemsiz görünüyordu. Ekstrom'un içinde daha büyük bir sıkıntı vardı.</p>

  <p>ABC yapım odasındaki karmaşanın içinde Gabrielle Ashe, kafalarını tavandan sarkan televizyon monitörlerine çevirmiş düzinelerce yabancıyla omuz omuza duruyordu.</p>

  <p>O an geldiğinde bir sessizlik çöktü. Gabrielle gözlerini kapatıp açtığında kendi çıplak bedenine bakmamak için dua etti.</p>

  <p>Senatör Sexton'ın çalışma odasında heyecanlı bir hava esiyordu. Şimdi tüm misafirleri ayakta durmuş, gözlerini büyük ekran televizyona kilitlemişlerdi.</p>

  <p>Dünyanın karşısına çıkan Zach Herney, her nedense tuhaf bir selamlama yapmıştı. Sanki kararsız gibiydi.</p>

  <p>Sexton, zayıf görünüyor, diye düşündü. O asla zayıf görünmez.</p>

  <p>Birisi, "Şuna bakın," diye fısıldadı. "Haberler kötü olmalı."</p>

  <p>Sexton, acaba uzay istasyonu mu, diye düşündü.</p>

  <p>Herney kameranın içine bakıp derin bir nefes aldı.</p>

  <p>"Dostlarım, günlerdir bu duyuruyu nasıl yapmam gerektiğini düşünüp duruyorum. ."</p>

  <p>Senatör Sexton tek bir kelime söylemesini diliyordu. Beceremedik.</p>

  <p>Herney bir süre NASA'nın bu seçimlere malzeme olmasının ne büyük bir talihsizlik olduğunu ve duyurusunun zamanlaması için özür dileyerek başlangıç yapması gerektiğini hissettiğini anlattı.</p>

  <p>"Bu duyuruyu herhangi bir başka tarihte yapmayı tercih ederdim," dedi. "Yaşadığımız siyasi gerginlik, hayalperestleri şüpheci haline getirdi ve Başkan'ınız olarak, yeni öğrendiğim bu bilgiyi sizinle paylaşmaktan başka seçeneğim kalmadı." Gülümsedi.</p>

  <p>"Öyle görünüyor ki, kainatın mucizeleri insanların programlarına uymuyor... başkanlarınkine bile."</p>

  <p>Sexton'ın odasındaki herkes sanki aynı anda çökmüştü. Ne?</p>

  <p>Herney, "İki hafta önce NASA'nın Kutupsal Yörüngeli Yoğu Tarayıcısı, El esmere Adası'ndaki Milne Buzul Katmanı'nın üstünden geçti. Kuzey Buz Denizi'ndeki sekseninci paralelin üstündeki ıssız bir kara parçası," dedi.</p>

  <p>Sexton ile diğerleri şaşkın gözlerle birbirlerine baktılar.</p>

  <p>Herney devam etti. "Bu NASA uydusu, buzun altmış metre altında yüksek yoğunluklu büyük bir taş gömülü olduğunu tespit etti." Herney ilk defa gülümsüyordu. "Verileri alan NASA o an YGS'nin bir göktaşı bulduğundan şüphelenmişti."</p>

  <p>Ayağa kalkan Sexton, "Göktaşı mı?" diye söylendi. "Haber bu mu?"</p>

  <p>"NASA, nüve örnekleri çıkartmak için buz katmanına bir ekip gönderdi. Işte o zaman NASA..." Duraksadı.</p>

  <p>"Samimi olmak gerekirse, yüzyılın bilimsel keşfini yaptılar."</p>

  <p>Sexton kuşkulu adımlarla televizyona yaklaştı. Hayır... Misafirleri tedirginlikle yerlerinde kıpırdandılar.</p>

  <p>Herney, "Bayanlar baylar," diye anons yaptı. "Birkaç saat önce NASA Kuzey Kutbu'ndan sekiz tonluk bir göktaşı çıkardı ki..." Başkan yeniden durup, tüm dünyanın öne doğru eğilmesi için zaman tanıdı.</p>

  <p>"Bu göktaşında bir hayat biçiminin fosil eri var. Düzinelerce. Dünya dışındaki hayatın tartışmasız ispatı."</p>

  <p>Bunun ardından Başkan'ın arkasındaki ekranda muhteşem bir görüntü aydınlandı; kararmış taşın içine gömülü böceğimsi bir yaratığın mükemmel netlikte fosili.</p>

  <p>Sexton'ın çalışma odasındaki altı misafir, dehşetle koskocaman açtıkları gözlerle ayağa fırladılar. Sexton olduğu yerde donakalmıştı.</p>

  <p>Başkan, "Dostlarım," dedi. "Arkamdaki fosil 190 milyon yaşında. Kuzey Buz Denizi'ne üçyüzyıl önce çarpan Jungersol Meteoru diye bilinen meteoritin bir parçası olduğu anlaşıldı. NASA'nın yeni YGS uydusu bu meteorit parçasını buz katmanına gömülü halde buldu, NASA ile yönetim kadrosu geçtiğimiz iki hafta süresince bu büyük buluşu halka duyurmadan önce her açıdan teyit etmek için büyük özen gösterdi.</p>

  <p>Önümüzdeki yarım saat içinde, sayısız NASA ve sivil bilim adamını dinleyecek, hepinizin tanıyacağından emin olduğum bir kişinin hazırladığı belgeseli seyredeceksiniz. Devam etmeden önce, Kuzey Kutup Dairesi'nin üstündeki uydudan canlı bağlantıyla, bu tarihi anı liderliğine, vizyonuna ve çalışkanlığına borçlu olduğumuz birini selamlamak istiyorum. Sizlere büyük gururla NASA Müdürü Lawrence Ekstrom'u takdim ediyorum."</p>

  <p>Herney mükemmel bir zamanlamayla ekrana döndü.</p>

  <p>Göktaşının resmi çözünerek yerini, iri yapısıyla göze çarpan Lawrence Ekstrom'un etrafındaki NASA bilim adamlarının oturduğu uzun masaya bıraktı.</p>

  <p>"Teşekkürler Sayın Başkan." Ayağa kalkıp kameranın içine bakan Ekstrom'un ciddi ve mağrur bir ifadesi vardı.</p>

  <p>"Sizlerle NASA'nın bu muhteşem anını paylaşmak bana büyük bir onur veriyor."</p>

  <p>Ekstrom coşkuyla NASA ve keşfinden bahsetti. Vatanperverlik ve zafer naralarıyla, ünlü bilim adamı</p>

  <p>Michael Tolland'ın sunduğu belgesele kusursuz bir geçiş yaptı.</p>

  <p>Senatör Sexton bunları seyrederken televizyonun önünde dizlerinin üstüne çöküp kır saçlarını yoldu.</p>

  <p>Hayır! Tanrım, hayır!</p>
</body>
</html>
