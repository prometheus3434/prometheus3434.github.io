<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>55</h2>

  <p>Delta-üç kızağı ve Norah Mangor'ın cesedini toplamak için geride kalırken diğer iki asker avlarının peşinden hızla buzuldan aşağı ilerliyordu. Ayaklarında ElektroTread güçlü kayakları vardı. Fast Trax motorlu kayaklardan sonra tasarlanan gelişmiş ElektroTread'ler, minyatür tank paletleri takılmış kar kayaklarıydı; ayağa giyilen motorlu kızaklar gibi.</p>

  <p>Hız işaret ve başparmak uçlarının aynı anda, sağ ele giyilen eldivendeki iki plakaya basılmasıyla kontrol ediliyordu. Ayağın etrafındaki güçlü jel batarya hem yalıtımı iki katına çıkarıyor, hem de kayakların sessizce kaymasına imkân sağlıyordu. Tepeden aşağı inerken ağırlığın ve dönen Paletlerin yarattığı kinetik enerji, kendiliğinden bir sonraki tırmanış için pil eri şarj ediyordu.</p>

  <p>Delta-Bir rüzgârı arkasına alarak iyice çömeldi ve denize doğru kayarken önünde uzanan buzulu inceledi.</p>

  <p>Gece görüşü sistemi, Deniz Piyadelerinin kullandığı Patriot modelinden çok gelişmişti. Delta-Bir, 40x90 mm altı element lens, üç-element Magnification Doubler ve Super Long Range çift kat büyüteç.</p>

  <p>Rn monte edilmiş bir gözlüğün ardından bakıyordu. Dışarıdaki dünya, alışıldık yeşil yerine, saydam bir mavi renkte görünüyördu. Kuzey Kutbu gibi aşırı yansıtıcı araziler için özel olarak bu renkte tasarlanmıştı.</p>

  <p>ilk kar tepeciğine yaklaştığında, tümseğin üstünden geçip ilerleyen yeni bozulmuş kardaki parlak şeritler, gece karanlığında neon bir ok gibi Delta-Bir'in gözlüklerine yansıdı. Görünüşe bakılırsa üç kaçak, uydurma yelkenlerini sökmeyi ya unutmuş ya da başaramamışlardı. Her iki koşulda da, son tümseğe ulaşana kadar balondan kurtulmadılarsa, şimdi okyanusun bir yerlerindeydiler. Delta-Bir, peşinde olduğu kişilerin koruyucu kıyafetlerinin suda hayatta kalma sürelerini uzatacağını biliyordu ama okyanus akıntıları onları denizin açıklarına çekecekti. Boğulmaları kaçınılmazdı.</p>

  <p>Emin olmasına rağmen Delta-Bir asla varsayımlarla hareket etmemek üzere eğitilmişti. Cesetleri görmesi gerekiyordu. Iyice çömelerek parmaklarını birbirine bastırdı ve ilk tümseği hızla tırmandı.</p>

  <p>Aldığı darheleri sayan Michael Tolland kıpırdamadan yatıyordu. Hırpalanmıştı ama herhangi bir kemiğinin kırıldığını hissetmiyordu. Jel dolgulu Mark IX kıyafetinin kendisini ciddi bir travmadan koruduğuna şüphesi yoktu. Gözlerini açarken aklını yavaş yavaş topluyordu. Burada her şey daha sakin görünüyordu... daha sessiz. Rüzgar hâlâ uğulduyor ama eskisi kadar şiddetli değildi.</p>

  <p>Kenarı aşmıştık, öyle değil mi?</p>

  <p>Kendine gelen Tolland, birbirine kilitli karabinaları dönmüş bir halde, buzda Rachel Sexton'la neredeyse dik açıyla üst üste yattığını fark etti. Altındaki Rachel'ın nefes aldığını hissedebiliyor ama yüzünü göremiyordu.</p>

  <p>Dönerek üstünden inerken, kasları ona güçlükle cevap veriyordu,</p>

  <p>"Rachel?..." Tolland sesinin çıkıp çıkmadığına emin değildi.</p>

  <p>Süper uzun menzil enfraruj.</p>

  <p>Tolland sancılı yolculuklarının son saniyelerini hatırladı; balonun yukarı sürüklenişi, yük kablosunun kopuşu, vücutlarının tümsekten aşağı düşmesi, son tümseği aşmaları, kenara doğru kaymaları ve buzulun sona ermesi. Tolland ile Rachel düşmüşlerdi ama bu düşüş tuhaf biçimde kısa sürmüştü. Denize düşmek yerine, yaklaşık üç metre kadar düşüp başka bir buz tabakasına çarpmışlar ve bir müddet kaydıktan sonra peşlerinden gelen Corky'nin ağırlığıyla durmuşlardı.</p>

  <p>Başını kaldıran Tolland denize doğru baktı. Biraz uzakta buzulun son bulduğu uçurumun ardından gelen okyanus seslerini duyabiliyordu. Gözlerini yeniden buzula çevirip gece karanlığında görmek için kendini zorladı. Arkada yirmi metre kadar uzakta, üstlerine sarkıyormuş gibi görünen yüksek bir buz duvarı vardı.</p>

  <p>İşte o an neler olduğunu anlayabildi.</p>

  <p>Bir şekilde asıl buz katmanından daha aşağıdaki bir buz setine düşmüşlerdi. Bu bölüm, hokey pisti büyüklüğünde düz bir alandı ve bir kısmı çökmüştü, her an okyanusa devrilmeye hazır duruyordu.</p>

  <p>Üstünde yattığı tehlikeli düzlüğe göz gezdiren Tolland, parçalanan buzullar diye düşündü.</p>

  <p>Üç tarafı okyanusa inen uçurumlarla çevrili, dev bir balkon gibi buzuldan sarkan, kare şeklinde geniş bir parçaydı. Buzulla sadece arka tarafından bağlıydı ve Tolland bu bağlantının pek kalıcı olmadığını görebiliyordu. Aşağıdaki tabakanın Milne Buzul Katmanı'na tutunduğu sınırda, yaklaşık bir metrelik bir çatlak vardı. Bu savaşı yerçekimi kazanacak gibi görünüyordu.</p>

  <p>Tolland için çatlaktan daha korkutucu olan, Corky Marlinson'ın buzda kıpırtısız yatan vücudunu görmek oldu.</p>

  <p>Corky on metre uzakta, onlara bağlı gergin ipin ucunda yatıyordu.</p>

  <p>Tolland ayağa kalkmaya çalıştı ama hâlâ Rachel'a bağlıydı. Farklı bir pozisyon alarak, birbirine geçmiş karabinaları açmaya çalıştı.</p>

  <p>Doğrulmaya gayret eden Rachel sersemlemiş görünüyordu. "Biz... aşağı düşmedik mi?" Şaşkınlık içinde konuşuyordu.</p>

  <p>Sonunda kendini çözen Tolland,</p>

  <p>"Aşağıdaki buz parçasının üstüne düştük," dedi. "Corky'ye yardım etmeliyim."</p>

  <p>Tolland acıyla ayağa kalkmaya çalıştı ama ayaklarında güç kalmamıştı. İpi yakalayıp kendine çekti. Corky, buzun üstünde onlara doğru kaymaya başladı. Onlarca kez çektiği Corky, sonunda birkaç metre öteye kadar gelmişti.</p>

  <p>Corky Marlinson dayak yemiş gibi görünüyordu. Gözlüklerini kaybetmişti, yanağında kötü bir kesik vardı ve burnu kanıyordu. Dönüp öfkeli bir ifadeyle Tolland'a baktığında, Tolland'ın onun ölmüş olabileceğine dair endişeleri kayboldu.</p>

  <p>"Tanrım," diye mırıldandı. "O küçük oyun neydi öyle!"</p>

  <p>Tolland rahatladığını hissetti.</p>

  <p>Artık doğrulmuş olan Rachel gözlerini kırpıştırıyordu. Etrafına bakti.</p>

  <p>"Burdan... gitmemiz lazım. Bu buz tabakası düşecekmiş gibi görünüyor."</p>

  <p>Tolland, ona kesinlikle katılıyordu. Tek soru bunu nasıl yapacaklarıydı.</p>

  <p>Çözüm üzerinde tartışacak vakitleri yoktu. Başlarının üstündeki buzuldan tanıdık bir vızıltı sesi geldi.</p>

  <p>Bakışlarını yukarı çeviren Tolland, beyazlar giyinmiş iki kişinin kayarak kenara gelip aynı anda durduklarını gördü. Bir süre orada duran iki adam, ölümcül darbeyi vurmadan önce şah matın keyfini çıkaran satranç ustaları gibi avlarına baktılar.</p>

  <p>Delta-Bir, üç kaçağın hâlâ yaşadığına şaşırmıştı. Yine de bunun geçici bir durum olduğunu biliyordu.</p>

  <p>Buzulun, denize doğru kaçınılmaz dalışa başlamış olan bölümüne düşmüşlerdi. Bunlar da diğer kadın gibi etkisiz hale getirilip, öldürülebilirdi ama çok daha kesin bir çözüm kendiliğinden belirmişti. Hem de cesetlerin asla bulunamayacağı bir şekilde.</p>

  <p>Kenardan aşağı bakan Delta-Bir, buzulla ona tutunan buz tabakası arasında açılmaya başlayan yarığı inceledi. Üç firarinin durduğu buz tabakası oldukça tehlikeli görünüyordu. Her an kırılıp okyanusa düşmeye hazırdı.</p>

  <p>Neden,şimdi olmasın...</p>

  <p>Buradaki buzullarda geceler, kulakları sağır edici gümbürtülerle bölünürdü: buzuldan kopan ve okyanusa düşen buz kütlelerinin sesi. Kimin dikkatini çekerdi?</p>

  <p>Öldürmeye hazırlanırken salgıladığı adrenaline eşlik eden o tanıdık sıcaklığı hisseden Delta-Bir, malzeme çantasına uzanıp ağır, limon şeklinde bir nesne çıkardı. Askeri saldırı timlerinin kullandığı nesneye alev ses aralığı deniyordu; ani parlamalar ve sağır edici şok dalgalarıyla düşmanı geçici olarak etkisiz hale getiren, öldürücü etkisi olmayan şok bombası. Ama Delta-Bir, alev ses aralığının bu akşam son derece öldürücü olacağını biliyordu.</p>

  <p>Kenarda pozisyonunu aldı ve yarığın inceldiği noktaya dek ne kadar ilerlediğini hesaplamaya çalıştı. Altı metre mi? On beş metre mi? Fark etmeyeceğini biliyordu. Planı kesinlikle etkili olacaktı.</p>

  <p>Sayısız infaz tecrübesinin verdiği serinkanlılıkla, bombanın çevirmeli kadranını on saniyelik gecikmeye ayarladıktan sonra pimi çekti ve bombayı aşağıdaki yarığa fırlattı. Karanlığa düşen bomba gözden kayboldu.</p>

  <p>Kar tepeceğinin üstüne geri çekilen Delta-Bir ile ortağı beklediler.</p>

  <p>Görülesi bir manzara olacaktı.</p>

  <p>Hezeyana kapılmış olmasına rağmer, Rachel Sexton, saldırganların yarığa ne fırlattıklarını gayet iyi tahmin edebiliyordu. Bakışlarını üstünde durdukları buz tabakasına dikip, kaçınılmaz olanı gören Michael Tolland'ın ya aynı tahminde bulunduğundan ya da Rachel'ın gözlerindeki korkuyu sezinlediğinden beti benzi atmıştı.</p>

  <p>Rachel'ın altındaki buz, şimşekler çakan fırtına bulutu gibi içten aydınlandı. Esrarengiz beyaz saydamlık her yöne yayılmıştı. Etraflarındaki buzul yüz metre çapında bembeyaz parladı. Ardından şok geldi.</p>

  <p>Deprem gibi gümbürtülü değil, kuvvetle gelen sağır edici bir şok dalgaydı. Rachel buzdan gelen titreşimlerin vücuduna yayıldığını hissetti.</p>

  <p>Sivri uzantı birden, buz katmanıyla altlarındaki buz blokunun arasına takoz sıkıştırılmış gibi, tüyler ürpertici bir çatlama sesiyle kopmaya başladı.</p>

  <p>Rachel'la Tolland'ın gözleri dehşetle birbirine kilitlendi. Yakınlardaki Corky çığlık attı.</p>

  <p>Aşağıdaki kısım düşüyordu.</p>

  <p>Binlerce ton ağırlığındaki buz blokunun üstünde asılı kalan Rachel bir an ağırlık yokmuş gibi bir hisse kapıldı. Buzdağından buz denizine doğru kayıyorlardı.</p>
</body>
</html>
