<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>114</h2>

  <p>Corky helikopteri Goya'dan yeterince uzağa çekebilirse, Tolland Rachel'ın telsizle yardım isteyebileceğini düşünüyordu.</p>

  <p>Ne yazık ki omzunun üstünden ışıklandırılmış gemiye baktığında, helikopterin kararsızmış gibi hâlâ orada durduğunu görmüştü.</p>

  <p>Haydi sizi adi heriffler! Beni takip edin!</p>

  <p>Ama helikopter peşinden gelmedi. Bunun yerine Goya'nın kıç tarafında yan yattı, pozisyonunu ayarladı ve alçalıp güverteye indi. Hayır! Tolland ile Rachel'ı ölüme terk ettiğini fark eden Corky, dehşet içinde izliyordu.</p>

  <p>Şimdi telsizle yardım isteme sırasının kendisine geldiğini anlayan Corky, eliyle kontrol panelini yoklayarak telsizi buldu. Açma düğmesini kaldırdı. Hiçbir şey olmamıştı. İşık yoktu. Parazit yoktu. Sesini sonuna kadar açtı. Hiçbirşey. Haydi! Dümeni serbest bırakıp bakmak için diz çöktü. Aşağı eğilirken bacağı acıyla kıvrandı. Gözlerini telsize dikmişti.</p>

  <p>Gördüklerine inanamıyordu. Kontrol paneli mermilerle delik deşik olmuştu ve telsiz parçalanmıştı. Ön taraftan kablolar sarkıyordu. Inanamayan gözlerle bakakaldı.</p>

  <p>Lanet olası şans...</p>

  <p>Dizlerinin bağı çözülen Corky, ayağa kalkarken, işlerin daha ne kadar kötüleşebileceğini merak etti. Dönüp Goya'ya baktığında, cevabını aldı. Iki silahlı asker, helikopterden güverteye atladılar. Ardından helikopter yeniden havalanarak, Corky'nin tarafına döndü ve son sürat üstüne doğru gelmeye başladı.</p>

  <p>Corky yıkılmıştı. Ayrıl ve savaşı kazan. Görünüşe bakılırsa, bu muhteşem fikir bu gece sadece onun aklına gelmemişti.</p>

  <p>Delta-Üç güvertede ilerleyip, alt güvertelere inen rampaya yaklaşırken, bir kadının aşağılardan gelen haykırışını duydu. Dönüp Delta-Iki'ye, kontrol etmek için alt güverteye ineceğini işaret etti. Üst tarafı kollamak için arkada kalan ortağı başını salladı. Iki adam, CrypTalk ile bağlantı kurabilirlerdi; Kiowa'nın yayın bozma sistemi, kendi haberleşmeleri için küçük bir bant genişliğini açık bırakmıştı.</p>

  <p>Kalkık burunlu makineli tüfeğini sıkıca kavrayan Delta-Üç, alt güvertelere inen rampaya doğru sessizce ilerledi. Şimdi haykırışı daha net duyabiliyordu. Inmeye devam etti. Merdivenlerin ortasına geldiğinde Goya'nın alt kısmına tutturulmuş, kıvrımlı geçit labirentini gördü. Haykırış sesi yükselmişti.</p>

  <p>Ardından, kadını gördü. Bir uçtan diğerine giden köprünün ortasındaki Rachel Sexton, parmaklıklardan aşağı sarkmış, denize doğru ümitsizce Michael Tolland'a sesleniyordu.</p>

  <p>Tolland denize mi düştü? Patlama sırasında olabilir mi?</p>

  <p>Eğer öyleyse, Delta-Üç'ün işi sandığından daha kolay olacaktı. Ateş açması için sadece bir metre kadar daha inmesi gerekiyordu. Akvaryumda balık avlamak gibi. Tek kaygısı, Rachel'ın açık bir malzeme dolabının yanında duruyor olmasıydı, ki bu da bir silahı olabileceği anlamına geliyordu -zıpkın veya köpekbalığı tüfeği- ama her ikisi de onun makineli tüfeğiyle mukayese kabul etmezdi. Duruma hâkim olmasının güveniyle Delta-Üç, silahını doğrultup bir adım daha attı. Rachel Sexton artık görüş alanına mükemmel biçimde girmişti. Silahını kaldırdı.</p>

  <p>Bir adım daha.</p>

  <p>Aniden aşağıdan, merdivenin altından bir saldırı oldu. Delta-Üç aşağı bakıp da, Michael Tolland'ı ayağına doğru alüminyum bir çubuk iterken görünce, korkmaktan ziyade şaşırmıştı. Delta-Üç oyuna geldiği halde, bu başarısız çelme takma girişimini komik bulmuştu. Sonra, sopanın ucunun topuğuna değdiğini hissetti.</p>

  <p>Sağ ayağı darbenin etkisiyle patlarken, yakıcı bir acı vücuduna yayıldı. Dengesini kaybeden Delta-Üç merdivenlerden aşağı yuvarlandı. Kendisi köprünün üstüne yığılırken, makineli tüfeği rampadan aşağı kayarak gemiden denize uçtu. Sağ ayağını tutmak için ıstırapla kıvrıldı ama artık orada değildi.</p>

  <p>Dumanı tüten sopayı hâlâ sımsıkı kavrayan Tolland hemen saldırganın başına çökmüştü; bir buçuk metrelik bir köpekbalığı kontrol aleti. Alüminyum çubuğun ucunda, basınç hassasiyeti olan ön iki kalibrelik bir tüfek fişeği vardı ve köpekbalığı saldırılarında savunma amaçlı kullanılıyordu. Yeni bir fişek takan Tolland, uyuşturucu sopanın sivri ve sıcak ucunu saldırganın Adem elmasına dayadı. Felç olmuş gibi sırtüstü yatan adam, öfke ve ıstırapla karışık bir hayret ifadesiyle Tolland'a bakıyordu.</p>

  <p>Rachel köprüden koşarak geldi. Plana göre adamın makineli tüfeğini alması gerekiyordu ama ne yazık ki silah, köprüden aşağıdaki okyanusa düşmüştü.</p>

  <p>Adamın belindeki haberleşme cihazı cızırdadı. Robotumsu bir ses duyuldu.</p>

  <p>"Delta-Üç? Cevap ver. Silah sesi duydum."</p>

  <p>Adam cevap vermek için kıpırdamadı.</p>

  <p>Cihaz yeniden cızırdadı. "Delta-Üç. Onayla. Desteğe ihtiyacın varmı?"</p>

  <p>Neredeyse aynı anda, hatta yeni bir ses parazit yaptı. Bu da robot sesi gibi geliyordu ama arka fondaki helikopter sesi onu diğerinden ayırıyordu. Pilot, "Burası Delta-Bir," dedi. "Uzaklaşan teknenin peşindeyim.</p>

  <p>Delta-Üç, onayla. Aşağıda mısın? Desteğe ihtiyacın var mı?"</p>

  <p>Tolland sopayı adamın gırtlağına bastırdı. "Heliköptere o motorbotun peşini bırakmasını söyle. Arkadaşımı öldürürlerse, sen de ölürsün."</p>

  <p>Asker haberleşme cihazını dudaklarına götürürken acıyla irkildi.</p>

  <p>Düğmeye basıp konuşurken, Tolland'ın gözlerinin içine bakıyordu. "Burası Delta-Üç. İyiyim. Uzaklaşan tekneyi yok edin."</p>
</body>
</html>
