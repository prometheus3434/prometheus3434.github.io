<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>63</h2>

  <p>Buzun üstünde yan yatan Michael Tolland, başını artık hissetmediği kolunun üstüne dayamıştı.</p>

  <p>Gözkapakları ağırlaşmış olsa da, açık tutmak için kendini zorluyordu. Tuhaf biçimde sallanıp durduğu geniş manzaralı noktadan, dünyasının son görüntülerini -sadece su ve buz- izliyordu. Hiçbir şeyin göründüğü gibi olmadığı bir güne yakışır bir sondu.</p>

  <p>Suda yüzen buz parçasına esrarengiz bir sükûnet çökmeye başlamıştı. Rachel ile Corky'nin sesi kesilmiş, vurma sesi durmuştu. Buzuldan uzaklaştıkça rüzgâr sakinleşiyordu. Tolland kendi vücudunun da sakinleştiğini hissetti. Kulaklarını sıkıca örten berenin altından, kafasının içine yayılan kendi nefes alış sesini duyabiliyordu. Yavaşlıyor... seyrekleşiyordu. Gemiden kaçan mürettebat gibi uzuvlarından çekilerek, bilincini açık tutmak için son bir gayretle hayati organlarına akan kanının yarattığı basınç hissiyle vücudu artık mücadele edemiyordu.</p>

  <p>Kaybedeceği bir savaş verdiğini biliyordu.</p>

  <p>Tuhaftır ki, artık acı hissetmiyordu. O aşamayı geçmişti. Şimdi şişiriliyormuş gibi bir his hâkimdi.</p>

  <p>Uyuşukluk. Dalgalanmak. Refleksleri tepki vermeyi kesmeye başladığında -ilk önce göz kırpmayı-</p>

  <p>Tolland'ın görüşü bulanıklaştı. Gözünün korneası ile merceği arasındaki sıvı donuyordu.</p>

  <p>Bakışlarını arkasına, artık ay ışığında belli belirsiz beyaz bir siluet halinde görünen Milne Buzul</p>

  <p>Katmanı'na çevirdi.</p>

  <p>Ruhu yenilgiyi kabul ediyordu. Varlıkla yokluk arasındaki ince çizgi de gidip gelen Tolland, uzaktaki okyanus dalgalarını seyretti. Rüzgâr etrafında uğulduyordu.</p>

  <p>O andan itibaren hayal görmeye başladı. Bilincini kaybetmesine saniyeler kalmış olmasına rağmen, tuhaftır ki kurtulduğunu hayal etmiyordu. Sıcak ve huzur verici hayal er görmüyordu. Kurduğu son düş dehşet vericiydi.</p>

  <p>Buzdağının yanında, yüzeyi tüyler ürpertici bir uğultuyla yararak, sudan bir canavar yükseliyurdu. Efsanevi bir deniz canavarı gibiydi: kaygan siyah ve ölümcüldü, etrafında sular köpürüyordu. Tolland gözlerini kırpıştırmak için kendini zorladı. Görüşü bir nebze netleşmişti. Canavar, küçük bir tekneye kafa atan dev bir köpekbalığı gibi yükselerek yaklaşıyordu.</p>

  <p>Dev cüssesiyle önünde belirdi, derisi ıslaktı ve parlıyordu.</p>

  <p>Bulanık görüntü kararmıştı ve artık sadece sesi geliyordu. Metalin metale sürtünme sesi. Buzu gıcırdatan dişler. Yaklaşıyordu. Bedenleri alıp götürüyordu.</p>

  <p>Rachel...</p>

  <p>Tolland sert bir şekilde birisinin onu yakaladığını hissetti. Sonra kendinden geçti.</p>
</body>
</html>
