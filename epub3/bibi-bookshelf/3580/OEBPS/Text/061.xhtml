<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>59</h2>

  <p>Michael Tolland okyanusun hiç acıyıp tereddüt etmeden kurban aldığını bilecek kadar denizde vakit geçirmişti. Geniş buz tabakasının üstünde bitap vaziyette yatarken, yüksek Milne Buzul Katmanı'nın gittikçe uzaklaşan siluetini görebiliyordu. Elizabeth Adaları'ndan gelen guçlü akıntının kutup buzulları etrafında dönerek sonunda kuzey Rusya açıklarına vardığını biliyordu. Ama önemi yoktu. Aylar sürerdi.</p>

  <p>Herhalde otuz dakikamız kalmıştır... en fazla kırk beş dakika.</p>

  <p>Jel dolgulu kıyafetlerinin koruyucu yalıtımı olmasa çoktan öleceklerini biliyordu. Bereket versin ki, Mark IX'ları ıslanmalarını önlemişti; soğuk havada hayatta kalmanın başlıca şartı Vücutlarının etrafındaki termal jel düşüşün etkisini hafifletmekle kalmamış, vücut ısılarını da korumalarına yardımcı olmuştu.</p>

  <p>Yakında hipotermi başlayacaktı. Kan, önemli iç organları korumak için vücudun içlerine çekilirken, kollar ve bacaklarda hafif bir uyuşukluk şeklinde kendini gösterecekti. Nabız ve solunum yavaşlayıp, beyni oksijensiz bırakırken, çılgınca halüsinasyonlar baş gösterecekti. Ardından vücut kalan ısıyı koruyabilmek için son bir gayretle kalp ve solunum hariç organların çalışmasını durduracaktı. Bunu bilinçsizlik takip edecekti. Sonunda, beyindeki kalp ve solunum merkezleri aynı anda fonksiyonnlarını kesecekti.</p>

  <p>Bakışlarını Rachel'a çeviren Tolland, onu kurtarmak için bir şeyler yapabilmeyi diledi.</p>

  <p>Rachel Sexton'ın vücuduna yayılan uyuşukluk, tahmin ettiğinden daha az acı veriyordu. Mutluluk verici bir uyuşturucu gibiydi. Doğal morfin. Düşerken gözlüklerini kaybetmişti ve soğukta gözlerini açmakta zorlanıyordu. Yakınlarında Tolland'la Corky'nin buzun üstünde durduğunu görebiliyordu. Tolland üzgün gözlerle ona bakıyordu. Corky kımıldıyordu ama acı çektiği belliydi. Sağ yanağı parçalanmıştı ve kanıyordu.</p>

  <p>Rachel zihninde cevapları ararken vücudu sarsılarak titriyordu.</p>

  <p>Kim? Neden? İçinde artan bunaltı hissiyle kafası karıştı. Hiçbir şey anlam ifade etmiyordu. Uykusunu getiren görünmez bir güçle sakinleşen Rachel vücudunun yavaşça şalterlerini kapattığını hissediyordu.</p>

  <p>Bununla mücadele etti. Şimdi içirıde parlayan ateşli bir öfkenin alevlerini körüklemeye çalışıyordu.</p>

  <p>Bizi öldürmeye çalıştılar! Gözlerini kısarak tehlikeli denize bakınca saldırganların başarılı olduğunu anladı.</p>

  <p>Öldük sayılır. Milne Buzul Katmanı'nda oynanan ölümcül oyun hakkındaki tüm gerçeği öğrenecek kadar yaşayamayacağını bildiği halde, suçlanacak kişiyi tahmin edebiliyordu.</p>

  <p>En çok Müdür Ekstrom kârlı çıkacaktı. Onları dışarı gönderen Ekstrom'du. Pentagon ve Özel</p>

  <p>Operasyonlar'la bağları vardı.</p>

  <p>Ama Ekstrom göktaşını buzun altına yerleştirmekle ne elde etmiş olabilir? Insanın bu işten kazancı ne olur?</p>

  <p>Zach Herney'yi aklından geçiren Rachel, Başkan'ın komplocularla ortak olup olmadığını ya da perde arkasında yer alıp almadığını düşündü. Herney hiçbir şey bilmiyor. O masum. Başkan'ın NASA tarafından aldatıldığı belliydi.</p>

  <p>Artık Herney'nin NASA'yla ilgili duyuruyu yapmasına bir saat kalmıştı. Ve bunu dört sivil bilim adamının onay verdiği belgesel görüntüleriyle yapacaktı.</p>

  <p>Dört ölü sivil bilim adamı.</p>

  <p>Artık Rachel'ın basin konferansını durdurabilmek için yapabileceği hiçhir şey yoktu ama bu saldırıdan sorumlu kişinin yanına kâr kalmayacağına yemin etti.</p>

  <p>Tüm gücünü toplayan Rachel olduğu yerde oturmaya çalıştı. Bacakları mermer gibiydi. Kol arını ve bacaklarını bükerken tüm eklemleri acıyla kıvrandı. Kendini yavaşça dizlerinin üstüne kaldırarak, buzun üstünde denge kurdu. Başı dönüyordu. Okyanus etrafında çalkalanıyordu. Yakınında yatan Tolland meraklı gözlerle ona baktı. Rachel, dua ettiğini düşündüğünü tahmin etti. Aslında az sonra teşebbüs edeceği şey düşünüldüğünde onları ancak dualar kurtarabilecek olsa da, elbette bunu yapmıyordu.</p>

  <p>Rachel'ın beceriksizce beline giden eli, hâlâ kemerine bağlı duran buz kazmasını buldu. Kaskatı parmaklarıyla kazmanın sapını kavradı. Kazmayı ters duran T şeklinde çevirdi. Sonra, tüm enerjisiyle sapı buza indirdi.</p>

  <p>Pat. Tekrar. Pat. Damarlarındaki kan kristalleşmiş şeker gibi bir his veriyordu. Pat.</p>

  <p>Tolland hayretle ona bakıyordu. Rachel kazmayı bir kez daha indirdi. Pat.</p>

  <p>Tolland dirseğinin üstünde doğrulmaya çalıştı. "Ra... chel?"</p>

  <p>Cevap vermedi. Sahip olduğu tüm enerjiye ihtiyacı vardı. Pat. Pat.</p>

  <p>Tolland, "Bu kadar kuzeyde..." dedi. "OAD'nın duyabileceğini... sanmıyorum."</p>

  <p>Rachel şaşırarak ona döndü. Tolland'ın okyanus bilimci olduğunu ve yapmaya çalıştığı şeyi anlayabileceğini unutmuştu.</p>

  <p>Muhakeme doğru... Ama OAD'yi çağırmıyorum.</p>

  <p>Vurmaya devam etti.</p>

  <p>OAD şimdilerde okyanus bilimcilerin balinaları dinlemek için kullandıkları Soğuk Savaş döneminden kalma bir Okyanusaltı Akustik Düzeni'ydi. Sualtındaki sesler yüzlerce mil kat ettiği için dünya çapında elli dokuz sualtı mikrofonundan oluşan OAD şebekesi gezegendeki okyanusların oldukça büyük bir kısmını dinleyebiliyordu. Ne yazık ki Kuzey Kutbu'nun bu icra köşesi bu alana dahil değildi ama Rachel okyanus tabanını dinleyen başkaları olduğunu biliyordu; dünyadaki çok az kişinin varlığından haberdar olduğu kimseler. Vurmaya devam etti. Mesajı basit ve anlaşılırdı.</p>

  <p>PAT. PAT. PAT.</p>

  <p>PAT... PAT... PAT...</p>

  <p>PAT. PAT. PAT.</p>

  <p>Rachel yaptığının hayatlarını kurtaracağı hayaline kapılmamıştı; zaten vücudunu kaplayan soğuk gerginliği hissetmeye başlamıştı. Önünde yaşanacak yarım saati bile kaldığından şüpheliydi. Artık kurtulmak ihtimal dahilinde değildi.</p>

  <p>Ama bu yaptığının kurtulmakla ilgisi yoktu.</p>

  <p>PAT. PAT. PAT.</p>

  <p>PAT... PAT... PAT...</p>

  <p>PAT. PAT. PAT.</p>

  <p>Tolland, "Zaman... kalmadı..." dedi.</p>

  <p>Rachel, bizimle ilgisi... yok, diye düşündü. Cebimdeki bilgiyle ilgisi var Mark IX kıyafetinin Velcro cebindeki suç delili TAR çıktısını gözlerinin önüne getirdi. TAR çıktısını UKO'ya ulaştırmalıyım... en yakın zamanda.</p>

  <p>Rachel bu haldeyken bile mesajını alacaklarından emindi. Seksenlerin ortalarında UKO, OAD'yı otuz kat daha güçlü bir düzenle değiştirmişti. hüresel kapsama: Classic Wizard. UKO'nun okyanus tabanındaki 12 milyon dolarlık kulağı. Birkaç saat içinde, İngiltere Menwith Hil 'deki UKO/NSA dinleme üssünde bulunan Cray süper bilgisayarları, Kuzey Kutbu hidrofonlarının birinden gelen düzensiz sekansları yakalayacak, şifrenin SOS çağrısı olduğunu çözecek, koordinatları belirleyecek ve Grönland'daki Thule Hava Kuvvetleri Üssü'nden bir kurtarma uçağı kaldıracaktı. Uçak buzdağının üstünde üç kişi bulacaktı. Donmuş ve ölü olarak. Içlerinden biri UKO çalışanı çıkacaktı... ve cebinde tuhaf bir termal kâğıt bulunacaktı.</p>

  <p>Bir TAR çıktısı. Norah Mangor'ın son Cankurtaranlar çıktıyı incelediklerinde, göktaşının altındaki gizemli tünel meydana çıkacaktı. Rachel bundan sonra neler olacağını tahmin edemiyordu ama en azından bu sır buzun üstünde onlarla birlikte kaybolmayacaktı.</p>
</body>
</html>
