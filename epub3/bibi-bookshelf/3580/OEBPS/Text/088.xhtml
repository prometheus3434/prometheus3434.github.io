<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>86</h2>

  <p>Uçak, Kanada kıyılarındaki St. Lawrence Körfezi üstünden güneye uçarken, G4'ün kabininde gözlerini boşluğa dikmiş oturan Rachel, sessizdi. Yanında oturan Tolland, Corky ile konuşuyordu. Göktaşının gerçekliğini ortaya koyan delil erin çokluğuna rağmen, Corky'nin nikel oranı "önceden belirlenen değerler aralığına" düşmediğini itiraf etmesi, Rachel'in ilk şüphesini alevlendirmişti. Bir göktaşını gizlice buzun altına yerleştirmek, sadece zekice planlanmış bir aldatmacanın parçası olabilirdi.</p>

  <p>Buna rağmen diğer bilimsel veriler, göktaşının gerçekliğine işaret ediyordu.</p>

  <p>Başını pencereden çeviren Rachel, elindeki disk şeklindeki göktaşı örneğine baktı. Minik gökkumları pırıldıyordu. Tolland ile Corky bir süredir, bilimsel terimler kullanarak bu metalik gökkumlarını tartışıyorlardı; dengeli olivin seviyesi, yarı kararlı cam dizeyler ve metamorfik homojenasyon. Yine de sonuç açıktı: Corky ile Tolland, gökkumlarının hiç şüphesiz meteora ait olduğunda hemfikirdi. Bu veride hile yapılmazdı.</p>

  <p>Rachel elinde tuttuğu disk şeklindeki örneği çevirerek, füzyon kabuğun göründüğü kenar kısım üzerinde parmağını gezdirdi. Corky, meteoritin buzda hava geçirmeden saklı kaldığını ve atmosferik aşınmadan etkilenmediğini açıklamış olsa da, kömürleşmiş kısım nispeten yeni görünüyordu; üç yüz yıllık gibi değildi.</p>

  <p>Bu mantıklı geliyordu. Rachel televizyonda, cesetleri dört bin yıl sonra buzdan çıkartılan insanların derilerinin neredeyse mükemmel göründüğü programlar seyretmişti.</p>

  <p>Füzyon kabuğu incelerken, aklına tuhaf bir fikir geldi; önemli bir veri atlanmıştı. Rachel, ona anlatılan verilerde ihmal mi yapıldığını yoksa sadece birisinin bundan bahsetmeyi mi unuttuğunu düşündü.</p>

  <p>Aniden Corky'ye döndü. "Füzyon kabuğu tarihlendiren oldu mu?"</p>

  <p>Ona bir göz atan Corky'nin aklı karışmış gibiydi. "Ne?"</p>

  <p>"Yanık kısmı tarihlendiren oldu mu? Yani, taşın Üstündeki yanığın Jungersol Meteoru'yla aynı tarihte oluştuğuna emin miyiz?"</p>

  <p>Corky, "Üzgünüm," dedi. "Bunu tarihlendirrnek imkânsız. Oksidasyon tüm gerekli izotop işaretlerini siliyor.</p>

  <p>Ayrıca radyoizotop bozulma hizı beş yüz yıln altındaki ölçümler için çok düşük."</p>

  <p>Bir süre bunu düşünen Rachel, yanık tarihinin neden verilerin bir parçası olmadığını anlıyordu. "Yani, bildiğimiz kadarıyla bu taş ortaçağda da yanmış olabilir, geçen hafta da, öyle mi?"</p>

  <p>Tolland kıkırdadı. "Kimse bilimin her şeye cevap bulduğunu söylemedi."</p>

  <p>Rachel sesli düşündü. "Bir füzyon kabuk aslında sadece ağır bir yanık. Teknik konuşmak gerekirse, bu taş geçen yarım yüzyılda herhangi bir zamanda herhangi bir şekilde yanmış olabilir."</p>

  <p>Corky, "Yanlış," dedi. "Herhangi bir şekilde yanmış mı? Hayır. Tek bir şekilde yanmış. Atmosfere düşerek."</p>

  <p>"Başka ihtimal yok mu? Fırında yanmış olamaz mı?"</p>

  <p>Corky, "Firın mı?" dedi. "Bu örnekler elektron mikroskopu altında incelendi. Dünyadaki en temiz fırın bile taşın üstünde yakıt artığı bırakırdı; nükleer, kimyasal ya da fosil yakıt. Unut bunu. Atmosfer yolculuğu sırasında oluşan çizgilere ne demeli? Bunları fırında yapamazsın."</p>

  <p>Rachel göktaşının üstündeki oryantasyon çizgilerini unutmuştu. gerçekten de havadan düşmüş gibi görünüyordu. "Peki ya volkan?" diye sordu. "Piskürmeyle fırlayan taşlar."</p>

  <p>Corky başını iki yana salladı. "Yanık fazla temiz."</p>

  <p>Rachel, Tolland'a baktı.</p>

  <p>Okyanus bilimci başını salladı. "Üzgünüm, hem karadaki hem de denizdeki volkanlarla bazı tecrübelerim oldu. Corky haklı. Volkanik fırlatma taşlara pek çok toksin nüfuz eder; karbondioksit sülfür dioksit, hidrojen sülfid, hidroklorik asit. Bunların hepsi elektronik taramalarda saptanabilirdi. Şu füzyon kabuk, sevsek de sevmesek de temiz bir atmosferik sürtünme yanığı."</p>

  <p>Içini çeken Rachel, başını yeniden pencereye döndürdü. Temiz bir yanık. İfade tarzı aklına takılmıştı.</p>

  <p>Tolland'a döndü.</p>

  <p>"Temiz yanık demekle neyi kastediyorsun?"</p>

  <p>Tolland omuzlarını silkti. "Elektron mikroskobu altında hiçbir yakıt elementi artığına rastlamadık, bu yüzden ısınmanın kimyasal ya da nükleer bileşenler yerine kinetik enerji ve sürtünmeyle oluştuğunu biliyoruz."</p>

  <p>"Eğer yabancı yakıt elementi bulmadıysanız, ne buldunuz? Füzyon kabuğun bileşiminde tam olarak ne vardı?"</p>

  <p>Corky, "Bulmayı beklediğimiz şeyi bulduk," dedi. "Saf atmosferik elementler. Nitrojen, oksijen, hidrojen.</p>

  <p>Petrol yoktu. Sülfür yoktu. Volkanik asitler yoktu. Farklı bir şey yoktu. Sadece atmosfere düşen meteoritlerde rastladığımız türden şeyler vardı."</p>

  <p>Koltuğunda geriye yaslanan Rachel, düşüncelerini toparlıyordu.</p>

  <p>Corky, ona bakmak için öne eğildi. "Lütfen bana yeni teorinin, NASA'nın fosil eşmiş bir taşı uzay mekiğiyle yukarı çıkartıp ateş topunu, devasa krateri ya da patlamayı kimsenin fark etmeyeceği umuduyla dünyaya doğru savurduğu olduğunu söyleme."</p>

  <p>Bunu düşünmemişti ama ilginç bir savdı. Olası değildi ama aynı zamanda ilginçti. Aslında o daha çok dünyaya ait fikirler yürütüyordu. Doğal atmosferik elementler. Temiz yanık. Havadaki sürtünmeden ötürü çizgiler oluşması. Beyninin arka köşelerinde zayıf bir ampul yandı,</p>

  <p>"Füzyon kabuğa sahip diğer göktaslarında gördüğünüz oranlarla tam olarak ayni mıydı?"</p>

  <p>Corky soruya tedbirli yaklaşıyordu "Neden soruyorsun?"</p>

  <p>Onun tereddüt ettiğinı görünce Rachel'ın kalbi hızlandı. "Oranlar aynı değildi, değil mı?"</p>

  <p>"Bilimsel bir açıklaması var."</p>

  <p>Rachel'ın kalbi yerinden fırlayacak gibiydi. "Acaba elementlerden birinin diğerlerinden daha fazla olduğunu fark etmiş olabilir misin?"</p>

  <p>Tolland'la Corky şaşkınlıkla birbirlerine baktılar. Corky, "Evet," dedi. "Ama..."</p>

  <p>"Iyonize hidrojen miydi?"</p>

  <p>Astrofizikçinin gözleri faltaşı gibi açıldı. "Sen bunu nerden biliyorsun."</p>

  <p>Tolland da hayretler içinde bakıyordu.</p>

  <p>Rachel ikisine birden baktı. "Neden kimse bana bundan bahsetmedi?"</p>

  <p>Corky, "Çünkü çok mantıklı bilimsel bir açıklaması var!" diye çıkışt.</p>

  <p>Rachel, "Kulağımı açtım dinliyorum," dedi.</p>

  <p>Corky, "Iyonize hidrojen fazlası vardı," dedi. "Çünkü meteorit, dünya manyetik alanının çok yüksek oranlarda hidrojen iyonlarına neden olduğu Kuzey Kutbu yakınlarında atmosferden geçti."</p>

  <p>Rachel kaşlarını çattı. "Ne yazık ki benim başka bir açıklamam var."</p>
</body>
</html>
