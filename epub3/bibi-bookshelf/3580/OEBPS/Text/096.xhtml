<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>94</h2>

  <p>Ne yapmayı kabul ettiğini henüz anlayamayan Rachel, G4 pilot kabin girişinin hemen yanında durmuş, konuşmalarını pilotun duymaması için radyo telsiz kablosunu kabinden içeri uzatıyordu. Corky ile Tolland, onu seyrediyordu. D.C. yakınlarındaki Bollings Hava Kuvvetleri Üssü'ne varıncaya kadar radyo sessizliği konusunda UKO Direktörü William Pickering ile anlaşmış olmasına rağmen, Rachel artık onun duymak isteyeceğinden emin olduğu bir bilgiye sahipti. Daima yanında taşıdığı güvenli cep telefonu numarasından aramıştı.</p>

  <p>William Pickering telefona cevap verdiğinde, sesi son derece resmiydi. "Lütfen dikkatli konuş. Bu bağlantının garantisini veremem."</p>

  <p>Rachel anlamıştı. Diğer UKO sahra telefonları gibi Pickering'in cebi de güvenli olmayan çağrılar tespit ettiğinde ikaz ediyordu. Rachel bilinen en az güvenli haberleşme aracı olan radyofondan aradığı için, Pickering'in telefonu onu uyarmıştı.</p>

  <p>Bu konuşmanın üstü kapalı yapılması gerekiyordu. Isim ve yer verilmeyecekti.</p>

  <p>Rachel bu gibi durumlarda kullanılan standart selamlamayla "Sesim benim kimliğimdir," dedi. Bağlantı kurduğu için direktörün sinirleneceğini düşünmüştü ama Pickering'in tepkisi olumlu gibiydi.</p>

  <p>"Evet, ben de seninle temasa geçmeyi düşünüyordum. Yön değiştirmek gerekiyor. Birilerinin sizi karşılamasından endişe ediyorum."</p>

  <p>Rachel aniden korkuya kapılmıştı. Biri bizi gözetliyor. Pickering'in sesindeki tehlikeyi sezebiliyordu. Yön değiştirmek. Tamamen farklı sebeplerden ötürü olsa da, Rachel'ın tam da bu isteğini yerine getirmek için aradığını öğrenmek hoşuna gidecekti.</p>

  <p>Rachel, "Şu gerçeklik meselesini tartışıyorduk," dedi. "Kesinn olarak doğrulamanın ya da reddetmenin bir yolunu bulmuş olabiliriz."</p>

  <p>"Mükemmel. Gelişmeler oldu, en azından devam etmek için elimde geçerli delil er olur."</p>

  <p>"Bu ispatlama hemen inmemizi gerektiriyor. Içimizden biri bir labatuvara..."</p>

  <p>"Lütfen yer tanımı yapma. Kendi güvenliğin için."</p>

  <p>Rachel'ın bu hatta planlarını yayınlamaya niyeti yoktu. "Bizim için GAS-AC'ye iniş izni alabilir misin?"</p>

  <p>Pickering bir süre sessiz kaldı. Rachel, onun kelimeyi çıkartmaya çalıştığını sezinledi. GAS-AC, UKO'nun, Sahil Güvenlik Grup Hava Istasyonu Atlantic City için kullandığı bir kısaltmaydı. Rachel, direktörün bunu biliyor olmasını diledi.</p>

  <p>Sonunda, "Evet," dedi. "Bunu ayarlayabilirim. Nihai durağınız burası mı?"</p>

  <p>"Hayır. Ordan helikopterle aktarma istiyoruz."</p>

  <p>"Bir araç bekliyor olacak."</p>

  <p>"Teşekkürler."</p>

  <p>"Daha fazlasını öğreninceye kadar son derece dikkatli davranmanızı tavsiye ederim. Sizin şüpheleriniz, güçlü gruplar arasında derin kaygılara neden oldu."</p>

  <p>Rachel, Tench, diye düşünürken, Başkan'la doğrudan temasa geçebilmeyi diliyordu.</p>

  <p>"Şu anda arabamda bahsi geçen bu kadınla buluşmaya gidiyorum. Tarafsız bir yerde özel bir görüşme talep etti. Pek çok şeyi aydınlığa kavuşturacak."</p>

  <p>Pickering, Tench'le buluşmaya mı gidiyor? Telefonda söylemeyi reddettiyse de, Tench'in ona söyleyeceği şey önemli olmalıydı.</p>

  <p>Pickering, "Nihai koordinatlarınız hakkında kimseyle görüşmeyin. Ayrıca başka telsiz bağlantısı yok.</p>

  <p>Anlaşıldı mı?"</p>

  <p>"Evet efendim. Bir saate kadar GAS-AC'de olacağız."</p>

  <p>"Aktarma aracı ayarlanacak. Nihai durağınıza vardığınızda beni güvenli kanal ardan arayabilirsin." Durdu.</p>

  <p>"Güvenliğiniz için gizliliğin ne kadar önemli olduğunu tarif edemem. Bu akşam çok güçlü düşmanlar kazandınız. Dikkatli davranın." Pickering gitmişti.</p>

  <p>Rachel bağlantıyı kapatıp Corky ile Tolland'a dönerken gerildiğini hissediyordu.</p>

  <p>Cevapları bulmak için hevesli görünen Tolland, "Istikamet değiştiriyor muyuz?" diye sordu.</p>

  <p>Rachel isteksizce başını salladı. "Goya."</p>

  <p>Elindeki göktaşı örneğine bakan Corky içini çekti. "Hâlâ inanmıyorum, NASA böyle bir..." Sesi gittikçe azaldı, her geçen dakika biraz daha endişeli görünüyordu.</p>

  <p>Rachel pilot kabinine dönerek, radyo telsizini geri verdi. Ön camdan, uçağın altından kayıp giden ayışığının aydınlattığı bulutlara bakarken, Tolland'ın gemisinde öğreneceklerinden hoşlanmayacakları hissine kapılmıştı.</p>
</body>
</html>
