<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>123</h2>

  <p>Goya'nın güvertesinde duran Rachel kendini budala gibi hissediyordu.</p>

  <p>Ağır bir sis gibi etrafına çöken şaşkınlığı şimdi dağılmaya başlamıştı. ve görünen acı gerçek, kendini çaresiz ve bıkkın hissettiriyordu. Karşısında duran yabancıya bakarken, sesini güçlükle duyabiliyordu.</p>

  <p>Pickering, "NASA'nın imajını düzeltmek zorundaydık," diyordu.</p>

  <p>"Azalan popülaritesi, fonları pek çok açıdan tehlikeli olmaya başlamıştı:"</p>

  <p>Pickering durup gri gözlerini Rachel'ınkilere dikti.</p>

  <p>"Rachel, NASA'nın bir zafere mutlaka ihtiyacı vardı. Birinin bunu yapması gerekiyordu."</p>

  <p>Pickering, bir şeyler yapılması gerekiyordu, diye düşündü.</p>

  <p>Göktaşı hayal kırıklığıyla başvurulan son girişim olmuştu. Pickering ile diğerleri, uzay ajansını istihbarat dünyasıyla birleştirerek fonlarını arttırmak ve daha fazla güvenlik sağlamak için lobi kurarak NASA'yı kurtarmaya çalışmışlardı ama Beyaz Saray bilime yapılan bir saldırı olarak algıladığı bu fikri sürekli geri çevirmişti. Dar görüşlü idealizm. Sexton'ın NASA karşıtı söylemlerinin popülaritesi artınca, Pickering ile askeri ağırlıklı çevresi zamanın daraldığını anlamışlardı. NASA'nın imajını kurtarmak ve müzayede listesinden çıkarmak için tek yolun, vergi mükellefleriyle Kongre'nin dikkatini çekmek olduğuna karar verdiler. Uzay dairesinin varlığını sürdürebilmesi için büyük bir bombaya ihtiyacı vardı... vergi mükelleflerine NASA'nın şanlı Apollo günlerini hatırlatacak bir şey. Ve Zach Herney, Senatör Sexton'ı alt edecekse, yardıma ihtiyacı olacaktı. Marjorie Tench'e gönderdiği tüm zarar verici delil eri hatırlayan Pickering, kendi kendine, ona yardım etmeye çalıştım, dedi. Fakat bunları kullanımını yasaklayan Herney, Pickering'e gözü pek girişimlerde bulunmaktan başka seçenek bırakmamıştı.</p>

  <p>Pickering, "Rachel," dedi. "Gemiden az önce faksladığın bilgiler tehlikeli. Bunu anlaman gerek. Eğer bilgi dışarı sızarsa, Beyaz Saray ve NASA suç ortağı gibi görünecek. Başkan'a ve NASA'ya gelen tepkiler büyük olacak. Başkan ve NASA bu konuda hiçbir şey bilmiyor. Onlar masum, Göktaşının gerçek olduğuna inanıyorlar."</p>

  <p>Pickering, Herney ya da Ekstrom'u bu işe bulaştırmayı aklindan bile geçirmemişti, çünkü her ikisi de, başkanlığı veya uzay dairesini kurtarma potansiyeli ne olursa olsun, herhangi bir aldatmacının içine girmeyecek kadar idealist insanlardı. Ekstrom'un tek suçu, KYYT müdürünü anomali yazılımı hakkında yalan söylemeye ikna etmekti. Ve Ekstrom bu göktaşının ne kadar ince elenip sık dokunacağını fark ettiği anda bu hareketinden pişman olmuştu.</p>

  <p>Herney'nin temiz kampanya konusunda ısrar eden Marjorie Tench, ufak bir KYYT başarısının Sexton karşısında Başkan'a yardımcı olması umuduyla, KYYT yalanı üstünde Ekstrom ile anlaşmaya varmıştı.</p>

  <p>Tench verdiğim fotoğraflarla rüşvet belgelerini kullansaydı, bunların hiçbiri olmayacaktı!</p>

  <p>Rachel, Tench'i arayıp, sahtecilik suçlamalarında bulunduğu anda "Tench'in öldürülmesine -her ne kadar acı da olsa- karar verilmişti. Pickering, Rachel'ın insafsız iddialarının temelini Tench'in sonuna kadar araştıracağını biliyordu ve elbette Pickering böyle bir soruşturma yapılmasına asla izin veremezdi.</p>

  <p>Ne tuhaftır ki Tench, Başkan'a en çok ölümüyle hizmette bulunmuştu. Vahşi sonu, Beyaz Saray'a sempati oyları kazandırmakla beraber, CNN'de Marjorie Tench tarafından küçük düşürülen Sexton'a karşı şüphe yaratacaktı.</p>

  <p>Patronuna ateş püsküren gözlerle bakan Rachel, davasından vazgeçmiyordu.</p>

  <p>Pickering, "Eğer bu sahte göktaşı hakkındaki bilgiler dışarı sızarsa, masum bir Başkan'ı ve masum bir uzay dairesini bitireceğini anlamalısın," dedi. "Ayrıca Oval Ofıs'e senin yüzünden çok tehlikeli bir adam geçecek. Bilgileri nereye faksladığını öğrenmem gerekiyor."</p>

  <p>O bunları söylerken, Rachel'ın yüzüne garip bir ifade gelmişti.</p>

  <p>Büyük bir hata yaptığını anlayan kişinin acılı bir dehşet ifadesine benziyordu.</p>

  <p>Pruvadan dolanıp, iskele tarafına inen Delta-Bir, helikopteri indirirken Rachel'ın dışarı çıktığı sulaboratuvarında duruyordu. Laboratuvardaki bir bilgisayar ekranında huzur bozucu bir görüntü vardı...</p>

  <p>Goya'nın altında bir yerlerdeki okyanus tabanında dönüp duran bir derin su kasırgasının çok renkli temsili.</p>

  <p>Hedefine doğru ilerlerken, buradan bir an evvel gitmek için bir başka neden, diye düşündü.</p>

  <p>Faks makinesi duvarın sonundaki bir tezgâhın üstünde duruyordu.</p>

  <p>Faksın tepsisi, Pickering'in önceden tahmin ettiği gibi kâğıt yığınıyla doluydu. Delta-Bir kâğıtları eline aldı.</p>

  <p>En üstte Rachel'ın yazdığı bir not vardı. Sadece iki satır. Okudu.</p>

  <p>Tam isabet, diye düşündü.</p>

  <p>Kâğıtları karıştırırken, Tolland ile Rachel'ın göktaşı aldatmacasını nasıl çözdüğüne hem hayret etti, hem de hayran kaldı. Bu çıktıları gören kimsenin, ne olduklarına dair şüphesi kalmazdı. Bereket versin ki Delta-Bir'in çıktıların nereye gönderildiğini öğrenmek için "yeniden çevir tuşuna bile basmasına gerek yoktu. LCD pencere hâlâ son faks gönderilen numarayı gösteriyordu.</p>

  <p>Bir Washington D.C. kodu.</p>

  <p>Faks numarasını dikkatle yazdı, tüm kâğıtları toplayıp laboratuvardan dışarı çıktı.</p>

  <p>Namluyu William Pickering'in göğsüne doğrultan Tolland'ın makineli tüfeği tutarken elleri terlemişti. UKO direktörü, hala faksı nereye gönderdiğini söylemesi için Rachel'a baskı yapıyor, Tolland ise onun zaman kazanmaya çalıştığını hissederek huzursuzlaşıyordu. Ama ne için?</p>

  <p>Pickcring, "Beyaz Saray ve NASA masum," diye yineledi. "Işbirliği yapalım. Benim hatalarımın NASA'nın sahip olduğu son itibarı da zedelemesine izin verme. Eğer bu duyulursa, NASA suçlu görünecektir. Sen ve ben bir anlaşma yapabiliriz. Ülkenin bu göktaşına ihtiyacı var. Çok geç olmadan faksı nereye gönderdiğini bana söyle."</p>

  <p>Rachel, "Sen başka birini öldür diye mi?" dedi. "Midemi bulandırıyorsun."</p>

  <p>Tolland, Rachel'ın cesaretine hayran kalmıştı. Babasından hoşlanmıyordu ama senatörü tehlikeye atmak niyetindeymiş gibi de görünmüyordu. Ne yazık ki Rachel'ın babasından faksla yardım istemek planı geri tepmişti. Senatör ofisine gidip faksı görse, göktaşı aldatmacası haberleriyle ilgili Başkan'ı arasa ve saldırıyı geri çekmesini söylese bile, Beyaz Saray'daki hiç kimse Sexton'ın neden bahsettiğini anlamayacak, hatta nerede olduklarını bile bilmeyeceklerdi.</p>

  <p>Rachel'a tehditkâr bir bakış fırlatan Pickering, "Bunu bir kez söyleyeceğim," dedi. "Durum senin tam manasıyla anlayamayacağın kadar karışık. O bilgileri bu geminin dışına göndermekle çok büyük bir hata yaptın. Ülkeni tehlikeye atmış oldun."</p>

  <p>Tolland artık William Pickering'in gerçekten de zaman kazandığını anlamıştı. Ve bunun sebebi serinkanlılıkla geminin sancak tarafından onlara yaklaşmaktı. Tolland, bir kâğıt tomarı ve makineli tüfekle yanlarına doğru yürüyen askeri gördüğünde korkuya kapıldı. Tolland, kendini bile şaşırtan bir kararlılıkla hareket etti. Makineli tüfeği sıkıca kavrayarak topukları üstünde döndü ve askeri nişan alıp tetiği çekti.</p>

  <p>Silahtan zararsız bir tıkırtı sesi geldi.</p>

  <p>Pickering'e bir kâğıt uzatan asker, "Faks numarasını buldum," dedi. "Ve Bay Tolland'ın cephanesi bitti."</p>
</body>
</html>
