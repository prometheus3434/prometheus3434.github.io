<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>45</h2>

  <p>Gabrielle Ashe, Marjorie Tench'in masasına yayılmış belgelerle ne yapması gerektiğini bilemiyordu. Kâğıtların arasında mektup fotokopileriyle telefon görüşmesi dökümleri vardı ve hepsi de Senatör Sexton'ın özel uzay şirketleriyle gizli bir diyalog içinde olduğu iddiasını doğrular nitelikteydi.</p>

  <p>Tench, Gabrielle'ın önüne birkaç bulanık siyah-beyaz fotoğraf itti, "Sanırım bunları yeni öğreniyorsun?"</p>

  <p>Gabrielle fotoğraflara baktı. Ilk kare, Senatör Sexton'ın yeraltı garajına benzer bir yerde taksiden indiğini gösteriyordu.</p>

  <p>Sexton asla taksiye binmez. Gabrielle ikinci resme baktı; park halindeki beyaz bir karavana binen Sexton'ın telefotosu. Karavandaki yaşlı bir adam, onu bekliyor gibiydi.</p>

  <p>Fotoğrafların sahte olabileceğinden şüphelenen Gabrielle, "Bu kim?" dedi.</p>

  <p>"USV'den önemli biri."</p>

  <p>Gabrielle tereddüt ediyordu. "Uzay Sınırları Vakfı mı?"</p>

  <p>USV, bir nevi özel uzay şirketleri "birliği" sayılırdı. Uzay müteahhitlerini, girişimcileri, teşebbüs sermayedarlarını uzaya gitmek isteyen her türlü özel kuruluşu temsil ediyordu. ABD uzay programının, özel şirketlerin uzaya uçuş yapmalarını engellemek için haksız ticari hilelere <i>b</i> aş vurduğunu iddia ederek, NASA'yı eleştiriyordu.</p>

  <p>Tench, "USV şu anda, bir kısmı Uzayı Ticari Kullanıma Açma Kanunu'nun onaylanmasını bekleyen çok zengin teşebbüsleri de içeren, yüzden fazla büyük tüzel kişiyi temsil ediyor," dedi.</p>

  <p>Gabrielle bunu düşündü. Senatör, ihtilaflı lobileşme faaliyetleri yüzünden onlarla fazla yakınlaşmamaya dikkat etse de, USV birtakım bariz nedenlerden ötürü Sexton'ın kampanyasını alenen destekliyordu. Yakın zaman önce USV, NASA'yı aslında zarar ettiği halde hâlâ işlemeye devam ederek, özel şirketlere karşı haksız rekabet yaratan, "yasadışı bir tekel" olmakla suçlayan bir duyuru yayınlamıştı.</p>

  <p>USV'ye göre, AT&amp;T'nın bir haberleşme uydusu fırlatması gerektiğinde pek çok özel uzay şirki' bu işi makul bir fiyat olan 50 milyon dolar karşılığında yapmayı teklif ediyordu. Ama ne yazık ki NASA her seferinde işin içine girerek, kendisine beş katına mal olduğu halde AT&amp;T'nin uydularına yirmi beş milyona fırlatmayı teklif ediyordu. USV avukatları, NASA uzaydaki tekelini zararına iş yaparak koruyor diyorlardı. Vergi mükellifleri de hesabı ödüyor.</p>

  <p>Tench, "Bu fotoğraf," dedi. "Adayınızın özel uzay teşebbüslerini temsil eden bir organizasyonla gizli görüşmeler yaptığını gösteriyor." Tench masanın üstündeki diğer belgeleri işaret etti. "Ayrıca USV üye şirketlerinden büyük miktarlarda para toplanmak üzere talimat verildiğini -öz sermayeleriyle eşit miktarda- ve Senatör Sexton'ın banka hesaplarına aktarıldığını şirket içindeki yazışmalardan biliyoruz.</p>

  <p>Doğrusu, bu özel uzay kuruluşları Sexton'ı başkanlığa getirmek için para yardımında bulunuyorlar.</p>

  <p>Seçildiği takdirde ticari kullanıma açma yasa tasarısını geçirip, NASA'yı özelleştirmeyi kabul ettiğini düşünmekten başka çarem kalmıyor."</p>

  <p>Gabrielle kâğıt yığınlarına ikna olmamış gözlerle baktı.</p>

  <p>"Rakibinin kampanyası için yasadışı maddi yardım aldığına dair delilleri olduğu halde Beyaz Saray'ın bir nedenden ötürü bunu saklı tuttuğuna inanmamı mı beklıyorsunuz?"</p>

  <p>"Sen neye inanırdın?"</p>

  <p>Gabrielle öfkeyle baktı. "Samimi olmak gerekirse, hile yapmaktaki beceriniz düşünüldüğünde, düzmece belgelerle ve bir Beyaz Saray çalışanının masaüstü bilgisayarında ürettiği fotoğraflarla beni kandırmanız daha mantıklı geliyor."</p>

  <p>"İtiraf ediyorum ki bu mümkün. Ama doğru değil."</p>

  <p>"Değil mi? O halde tüm bu iç yazışmaları o şirketlerden nasıl aldınız. Bu delilleri onca şirketten çalacak kadar kaynak Beyaz Saray'ın bile imkanlarını aşıyor."</p>

  <p>"Haklısın. Bu bilgi buraya talep dışı bir hediye olarak geldi."</p>

  <p>Gabrielle artık hiçbir şey düşünemez olmuştu.</p>

  <p>Tench, "Ah, evet," dedi. "Bunlardan hayli temin ettik. Başkan'ın iktidarda kalmasını isteyen pek çok güçlü siyasi dostu var. Hatırlarsan, sizin adayınız her taraftan kesinti yapılması gerektiğini ileri sürüyordu, ki bunların çoğu da burda, Washington'daydı. Senatör Sexton FBI'ın kabarık bütçesini hükümetin aşırı harcamalarına örnek göstermekten hiç çekin medi. IRS'e de dokundurmaktan geri kalmamıştı. Belki bürodan ya da vergi dairesinden birileri biraz kızmıştır."</p>

  <p>Gabrielle imayı anlamıştı. FBI ile IRS'de çalışanların bu türden bil giyi ele geçirme imkânı vardı. Sonra da Başkan'ın seçilmesine yardımcı olmak için talep dışı bir iyilik yapmış olabilirlerdi. Ama Gabrielle'in asıl inanamadığı, Senatör Sexton'ın kampanyasına yasadışı fon sağlamasıydı. Gabrielle,</p>

  <p>"Eğer bu veriler doğruysa, ki son derece şüpheliyim, neden halka duyurmadınız?" diye karşı çıktı.</p>

  <p>"Sence neden olabilir?"</p>

  <p>"Çünkü bilgiyi yasadışı yollardan topladınız."</p>

  <p>"Elimize nasıl geçtiği hiç fark etmez."</p>

  <p>"Elbette fark eder. Oturumda kabul edilmezler."</p>

  <p>"Ne oturumu? 'Güvenilir kaynaktan' hikâyeyi fotoğraflarla birlikte bir gazeteye sızdırmamız yeterli.</p>

  <p>Masumluğu kanıtlanana kadar Sexton suçlu konumunda kalırdı. Zaten NASA karşıtı aleni tavırları, rüşvet aldığının görsel kanıtı kabul edilirdi."</p>

  <p>Gabrielle bunun doğru olduğunu biliyordu. "İyi," dedi. "O halde neden bilgiyi sızdırmadınız?"</p>

  <p>"Çünkü olumsuz. Başkan kampanyasında olumsuzluklardan faydalanmayacağına söz verdi ve mümkün olduğunca bu sözüne sadık kalmak istiyor."</p>

  <p>Ya, haklısın!"Yani bana Başkan o kadar dürüst ki, insanlar olumsuzluklardan faydalandığını düşünmesin diye halka duyurmayı reddetti mi' diyorsun?"</p>

  <p>"Ülke için olumsuz. Pek çoğu dürüst insanların kurduğu düzinelerce özel şirketi ima ediyor. ABD Senatosu'nu lekeler ve ülkenin morali açısından kötü olur. Sahtekâr siyasetçiler tüm siyasetçilere zarar verir. Amerikalılar liderlerine güvenmek isterler. Bu çirkin bir soruşturma olur, üstelik büyük ihtimalle bir ABD senatörüyle pek çok uzay şirketi yetkilisini hapise gönderir."</p>

  <p>Tench'in mantığı doğru olsa da, Gabrielle hâlâ iddialardan şüpheleniyordu. "Tüm bunların benimle ne ilgisi var?"</p>

  <p>"Basit düşünün Bayan Ashe, bu belgeleri elimizden çıkarırsak, adayınız kampanyasına yasadışı finansman sağlamakla suçlanacak, senatörlük koltuğunu kaybedecek ve galiba hapsi boylayacak." Tench duraksadı.</p>

  <p>"Ama tabi..."</p>

  <p>Gabrielle, başdanışmanın gözlerinde sinsi bir pırıltı gördü. "Ama tabi ne?"</p>

  <p>Tench sigarasından uzun bir nefes çekti. "Tüm bunların yaşanmamalı İçin sen bize yardım edersen."</p>

  <p>Odaya kasvetli bir sessizlik hâkim oldu.</p>

  <p>Tench hırıl hırıl öksürdü. "Gabrielle, dinle beni, bu talihsiz bilgiyi üç sebepten ötürü seninle paylaşmaya karar verdim. Öncelikle, sana Zach Herney'nin ülke refahını kişisel çıkarlarının üstünde tutan, dürüst bir adam olduğunu göstermek için. İkinci olarak, adayınızın sandığın kadar güvenilir bir adam olmadığından seni haberdar etmek için. Ve üçüncü olarak, az sonra yapacağım teklife seni ikna etmek için."</p>

  <p>"Bu nasıl bir teklif?"</p>

  <p>"Sana doğru olanı yapman için bir şans tanıyorum. <i>Vatanseverlik</i> teklifi. Belki bilmiyorsundur, Washington'ı nahoş skandallardan koruyabilecek önemli bir konumdasın. Eğer senden isteyeceğimi yapabilirsen, belki Başkan'ın takımında bir yer bile bulabilirsin."</p>

  <p>Başkan'ın takımında bir yer mi? Gabrielle duyduklarına inanmıyordu. "Bayan Tench, aklınızda her ne varsa şunu bilin ki, bana şantaj veya emrivaki yapılmasından veya üstünlük taslanmasından hoşlanmam. Yaptığı siyasete inandığım için senatörün kampanyasında çalışıyorum. Ve eğer <i>bu</i> Zach Herney'nin siyasi nüfuzunu kullandığının bir göstergesiyse, onunla bir bağlantımın olması beni hiç ilgilendirmiyor!</p>

  <p>Eğer Senatör Sexton hakkında elinizde bir şey varsa, basına sızdırın. Samimi olmak gerekirse, ben tüm bunların aldatmaca olduğunu düşünüyorum."</p>

  <p>Tench kederli bir tavırla içini çekti. "Gabrielle, adayınızın yasadışı mali destek aldığı bir gerçek. Üzgünüm. Ona güvendiğini biliyorum." Sesini alçalttı. "Dinle bak, sadede geliyorum. Eğer mecbur kalırsak Başkan bu finansman meselesini gündeme getirecek ama olaylar çok çirkinleşecek. Bu skandal kanunları çiğneyen pek çok büyük ABD şirketini kapsıyor. Pek çok masum insan bunun bedelini ödeyecek." Derin derin içini çekti.</p>

  <p>"Başkan ve ben... senatörün ahlak anlayışını başka bir yoldan ifşa etmek istiyoruz. Daha sakin ve... masum kişilerin zarar görmeyeceği bir yoldan." Tench sigarasını bırakıp kollarını kavuşturdu. "Senatörle bir iliş ki yaşadığını kamu önünde itiraf etmeni istiyoruz."</p>

  <p>Gabrielle'ın tüm vücudu kaskatı kesildi. Tench kendinden son dere ce emin konuşmuştu. Gabrielle bunun <i>imk</i>â <i>ns</i>ı <i>z</i> olduğunu biliyordu. Hiç kanıt yoktu. Cinsel ilişki, senatörün ofisinin kilitli kapısı ardında sadece bir kez yaşanmıştı. <i>Tench'in elinde delil yok. Yem at</i>ı <i>yor.</i> Gabrielle normal ses tonuyla konuşmak için kendini zorladı. "Çok fazla zanda bulunuyorsunuz Bayan Tench."</p>

  <p>"Hangisini zannediyorum? İlişki yaşadığınızı mı? Yoksa adayınızı terk edeceğini mi?"</p>

  <p>"Her ikisini de."</p>

  <p>Tench kısa ve sert bir gülümsemeyle ayağa kalktı. "Eh, bu gerçeklerden birini şimdilik bir kenara bırakalım o halde, olur mu?" Yeniden duvardaki kasanın yanına gidip, bu sefer kırmızı bir dosyayla döndü.</p>

  <p>Üstünde Beyaz Saray mührü vardı. Klipsi açtı, zarfı hafifçe vurarak çıkardı ve içindekileri Gabrielle'ın önünde masanın üstüne boşalttı.</p>

  <p>Düzinelerce renkli fotoğraf masanın üstüne dökülürken, Gabrielle tüm kariyerinin gözleri önünde yittiğini hissetti.</p>
</body>
</html>
