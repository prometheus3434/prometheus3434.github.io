<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>102</h2>

  <p>Gabrielle Ashe'in taksisi hareket etmiyordu.</p>

  <p>FDR Anıtı yakınlarındaki tıkalı yolda duran Gabrielle, uzaktaki ambulanslara bakarken, şehrin üstüne gerçeküstü bir sis bulutunun çöktüğünü hissetti. Radyodaki haberler şimdi, patlayan arabada üst düzey bir hükümet yetkilisi olabileceğini söylüyordu.</p>

  <p>Cep telefonunu çıkarıp senatörün numarasını çevirdi. Gabrielle'in neden bu kadar geciktiğini merak ediyor olmalıydı.</p>

  <p>Hat meşguldü.</p>

  <p>Tıkırdayan taksimetreye bakan Gabrielle, yüzünü buruşturdu. Burada kalan arabalardan bazıları kaldırım kenarına çıkıp, alternatif yol ara dönüyorlardı.</p>

  <p>Taksici omzunun üstünden arkaya baktı. "Beklemek istiyor musunuz? Para sizin."</p>

  <p>Gabrielle daha fazla resmi aracın geldiğini gördü. "Hayır. Dönelim."</p>

  <p>Cevaba homurdanan taksici, çok manevralı garip dönüşü gerçekleştirmeye başladı. Araba kaldırıma çıkıp sıçrarken, Gabrielle, Sexton'ı bir daha aradı.</p>

  <p>Hâlâ meşguldü.</p>

  <p>Geniş bir daire çizmiş olan taksi, birkaç dakika sonra C Caddesi'ne doğru yol alıyordu. Gabrielle, önünde beliren Philip A. Hart Senato Ofis Binası'nı gördü. Aslında niyeti doğruca senatörün dairesine gitmekti ama ofis bu kadar yakınken...</p>

  <p>Şoföre aniden, "Kenara çek," dedi. "Şuraya. Teşekkürler." Eliyle işaret etti.</p>

  <p>Araba durdu.</p>

  <p>Gabrielle taksimetredeki tutarın üstüne on dolar daha ödedi. "On dakıka bekleyebilir misin?"</p>

  <p>Taksici önce paraya, sonra da saatine baktı. "Bir dakika fazla beklemem."</p>

  <p>Gabrielle aceleyle koşturdu. Beş dakikada dönerim.</p>

  <p>Senato ofis binasının mermer koridorları bu saatte adeta mezarlığı andırıyordu. Gabrielle, üçüncü kat girişine dizilen kasvetli heykellerin arasından geçerken tüm kasları gerilmişti. Heykellerin taş gözleri sanki onu sessiz nöbetçiler gibi izliyordu.</p>

  <p>Senatör Sexton'ın beş odalı ofis süitine geldiğinde, içeri girmek için anahtar kartını kullandı. Sekreterlik girişi loştu. Antreden çıkıp, ofisine giden holde ilerledi. Içeri girince floresan ışıkları açtı ve doğruca dosya dolabının yanına gitti.</p>

  <p>KYYT ile ilgili bilgiler de dahil olmak üzere, NASA'nın Yer Gözlem Sistemi bütçesi hakkında koca bir dosyası vardı. Sexton'a Harper'ı anlattığında, mutlaka KYYT ile ilgili bulabildiği tüm bilgileri isteyecekti.</p>

  <p>NASA, KYYT hakkında yalan söyledi.</p>

  <p>Gabrielle dosyaları tararken, cep telefonu çaldı.</p>

  <p>"Senatör'?" diye cevap verdi.</p>

  <p>"Hayır Gabs. Benim, Yolanda." Arkadaşının sesinde alışılmadık bir tını vardı. "Hâlâ NASA'da mısın?"</p>

  <p>"Hayır. Ofis'teyim."</p>

  <p>"NASA'da bir şey buldun mu?"</p>

  <p>Tahmin edemezsin. Sexton'la konuşana kadar Yolanda'ya bir şey söyleyemeyeceğini biliyordu; bilginin nasıl ele alınacağına dair senatörün çok özel fikirleri olacaktı. "Sana bunu Sexton'la konuştuktan sonra anlatırım. Şimdi onun evine gidiyorum."</p>

  <p>Yolanda duraksadı. "Gabs, şu Sexton'ın kampanya finansmanı ve USV hakkında söylediklerini hatırlıyor musun?"</p>

  <p>"Sana yanıldığımı söyledim ve..."</p>

  <p>"Uzay sanayi ile ilgili haber yapan iki muhabirimizin benzer bir hikaye üstünde çalıştığını öğrendim."</p>

  <p>Gabrielle şaşırmıştı. "Yani?"</p>

  <p>"Bilmiyorum. Ama bu çocuklar işinde iyi ve Sexton'ın Uzay Sınırları Vakfı'ndan rüşvet aldığına ikna olmuş gibiler. Seni aramam gerektiğini düşündüm. Daha önce sana bu fikrin saçma olduğunu söylediğimi biliyorum. Kaynağın Marjorie Tench olması şüphe uyandırıcıydı ama bizim çocuklar... Bilmiyorum, senatörü görmeden önce onlarla konuşmak isteyebilirsin."</p>

  <p>"O kadar eminlerse neden haber yapmadılar?" Gabrielle niyetinden daha savunmacı bir tonda konuşmuştu.</p>

  <p>"Ellerinde somut bir kanıt yok. Senatörün yaptıklarını örtbas etmekte usta olduğu belli."</p>

  <p>Çoğu politikacı öyledir.</p>

  <p>"Ortada hikâye yok Yolanda. Senatörün USV bağışlarını itiraf ettiğini sana söylemiştim ama hepsi küçük miktarlarda."</p>

  <p>"Sana böyle söylediğini biliyorum Gabs ve neyin gerçek neyin yalan olduğunu bildiğimi iddia etmiyorum.</p>

  <p>Sadece aramam gerektiğini hissettim.</p>

  <p>Çünkü sana Marjorie Tench'e güvenmemeni söylemiştim. Ama şimdi senatörün para aldığını düşünen Tench'den başka insanlar da olduğunu öğrendim. Hepsi bu."</p>

  <p>"Kim bu muhabirler?" Gabrielle aniden öfkelendiğini hissetti.</p>

  <p>"Isim veremem. Bir görüşme ayarlayabilirim. Akıllı insanlardır. Kampanya finansman kanununu bilirler..."</p>

  <p>Yolanda duraksadı. "Bu çocuklar Sexton'ın paraya muhtaç durumda olduğunu düşünüyorlar, hatta iflas etmiş durumda."</p>

  <p>Gabrielle sessiz ofis ortamında, suçlamalarının yankısını Tench'in kaba sesinden duyabiliyordu. Katherine öldükten sonra kötü yatırımlar, lüks harcamalar ve zafer kazandıracak umuduyla satin aldıkları, kendisine kalan mirasın büyük kısmını tüketti. Altı ay önce adayınızın cebinde metelik yoktu.</p>

  <p>Yolanda, "Bizim çocuklar bayıla bayıla seninle konuşurlar," dedi.</p>

  <p>Gabrielle, eminim öyle yuparlur, diye düşündü. "Seni sonra ararım."</p>

  <p>"Sesin kızgın geliyor."</p>

  <p>"Kesinlikle sana değil Yolanda. Kesinlikle sana değil. Teşekkürler."</p>

  <p>Gabrielle telefonu kapattı.</p>

  <p>Senatör Sexton'ın Westbrooke dairesinin önündeki szındalyede uyuklayan koruma, cep telefonunun sesiyle aniden uyandı. Sandalyesinde doğrulup, gözlerini ovuşturdu ve ceketinin cebinden telefonunu çıkardı. "Evet?"</p>

  <p>"Owen, ben Gabrielle."</p>

  <p>Sexton'ın koruması onun sesini tanımıştı. "Ah, merhaba."</p>

  <p>"Senatörle konuşmam lazım. Benim için kapısını çalar mısın? Hattı meşgul."</p>

  <p>"Geç oldu."</p>

  <p>"Ama uyumuyor. Bundan eminim." Gabrielle'ın sesi heyecanlı geliyordu. "Acil durum."</p>

  <p>"Yine mi?"</p>

  <p>"Aynısı. Onu telefona çağır Owen. Ona gerçekten sormam gereken bir şey var."</p>

  <p>Koruma içini çekerek ayağa kalktı. "Tamam, tamam. Kapıyı çalarim." Gerinip, Sexton'ın kapısına doğru yürümeye başladı.</p>

  <p>"Ama bunu sadece daha önce içeri girmenize izin verdiğime memnun olduğu için yapıyorum."</p>

  <p>Kapıyı çalmak için isteksizce yumruğunu kaldırdı.</p>

  <p>Gabrielle, "Az önce sen ne dedin?" diye sordu.</p>

  <p>Korumanın yumruğu havada kalmıştı. "Dedim ki, senatör daha önce içeri girmenize izin verdiğim için memnun olmuştu. Haklıydınız. Sorun çıkmadı."</p>

  <p>"Sen ve senatör bu konudan mı bahsettiniz?" Gabrielle şaşkın bir tonla konuşmuştu.</p>

  <p>"Evet. Ne olmuş?"</p>

  <p>"Hayır, ben sadece düşündüm de..."</p>

  <p>"Aslında biraz tuhaftı. Buraya geldiğinizi hatırlamak senatörün birkaç saniyesini aldı. Herhalde içerdekiler içkiyi biraz fazla kaçırdı."</p>

  <p>"Siz ikiniz ne zaman konuştunuz Owen?"</p>

  <p>"Siz gittikten hemen sonra. Bir sorun mu var?"</p>

  <p>Kısa bir sessizlik. "Hayır... hayır. Hiçbir şey yok. Bak, şimdi düşündüm de, senatörü şimdi rahatsız etmeyelim. Evden düşürmeye çalışacağım, işe yaramazsa seni tekrar ararım, sen de kapısını çalarsın."</p>

  <p>Koruma gözlerini devirdi. "Siz nasıl isterseniz Bayan Ashe."</p>

  <p>"Teşekkürler Owen. Kusura bakma."</p>

  <p>"Sorun değil." Koruma telefonu kapattı, sandalyesine geri çöktü ve uyudu.</p>

  <p>Ofisinde tek başına duran Gabrielle, telefonu kapatmadan birkaç saniye kıpırdamadan kaldı. Sexton dairesine girdiğimi biliyor... ve bana bundan hiç bahsetmedi.</p>

  <p>Bu gecenin acayiplikleri daha da şüphe çekici olmaya başlıyordu.</p>

  <p>Gabrielle, ABC'deyken senatörle yaptığı telefon görüşmesini hatırladı. Senatörün durduk yerde, uzay şirketleriyle görüşüp para kabul ettiğini itiraf etmesi Gabrielle'ı şaşırtmıştı. Dürüstlüğü Gabrielle'ı yeniden kendi tarafına çekmişti. Hatta onu utandırmıştı. Ama şimdi itirafı hiç de o kadar soylu bir davranış gibi görünmüyordu, Sexton, küçük meblağlar, demişti. Tamamen yasal.</p>

  <p>Gabrielle'ın Senatör Sexton hakkındaki tüm kuruntuları birden nüksetti.</p>

  <p>Dışarıdaki taksi kornaya basıyordu.</p>
</body>
</html>
