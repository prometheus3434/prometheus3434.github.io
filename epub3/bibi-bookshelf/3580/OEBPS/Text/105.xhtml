<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>103</h2>

  <p>Goya'nın kaptan köprüsü, ana güverteden iki kat yukarıdaki pleksiglas bir küpten ibaretti. Rachel'ın durduğu yer 360 derecelik bir karanlık okyanus manzarasına sahipti ama sinir bozucu manzarayı tamamen görmezlikten gelip dikkatini elindeki işe verene kadar sadece bir kez baktı.</p>

  <p>Tolland ile Corky'yi Xavia'yı bulmaya gönderdikten sonra, Pickering'le bağlantı kurmaya hazırlanmıştı.</p>

  <p>Gemiye vardıklarında arayacağına dair direktöre söz vermişti ve Marjorie Tench'le buluştuğunda neler öğrendiğini duymak için can atıyordu.</p>

  <p>Goya'nın SHINCOM 2100 dijital haberleşme sistemi, Rachel'ın aşina olduğu bir platformdu. Görüşmeyi kısa tutarsa güvenli olacağını biliyordu.</p>

  <p>Pickering'in özel numarasını çevirdikten sonra, SHINCOM 2100'ün ahizesini kulağına yapıştırıp beklemeye başladı. Ilk çalışta Pickering'in açmasını bekliyordu. Ama telefon çalmaya devam etti.</p>

  <p>Altı kez. Yedi. Sekiz...</p>

  <p>Rachel okyanusa giiz gezdirdi. Direktöre ulaşamamak, denizde olmanın verdiği huzursuzluğu arttırmaktan başka bir şey yapmıyordu.</p>

  <p>Dokuz kez çaldı. On. Açsana!</p>

  <p>Beklerken adım atmaya başladı. Neler oluyordu? Pickering cep telefonunu daima yanında taşırdı ve</p>

  <p>Rachel'a üstüne basa basa kendisini aramasını söylemişti.</p>

  <p>Rachel on beş kez çaldıktan sonra kapattı.</p>

  <p>Artan bir endişeyle; SHINCOM'un ahizesini yeniden eline aldı ve tekrar numarayı çevirdi.</p>

  <p>Dört kez çaldı. Beş kez. Nerede bu adam?</p>

  <p>Sonunda telefon açıldı. Rachel bir an için rahatladığını hissetti ama kısa sürdü. Hatta kimse yoktu. Sadece sessizlik.</p>

  <p>"Alo'?" diye atıldı. "Direktör'?"</p>

  <p>Üç hızlı tıkırtı duyuldu.</p>

  <p>Rachel, "Alo'?" dedi.</p>

  <p>Elektronik parazit sesi Rachel'ın kulağını sağır edecekti. acıyla kulağından uzaklaştırdı. Parazit birden durmuştu. Şimdi yarım saniyelik aralıklarla gelen titreşim seslerini duyabiliyordu. Rachel'ın şaşkınlığı bir anda yerini farkındalığa bıraktı. Sonra da korkuya.</p>

  <p>"Lanet olsun!"</p>

  <p>Köprüdeki kumandaların yanına geri dönüp, ahizeyi çarparak yer bıraktı ve bağlantıyı kesti. Bir süre dehşet içinde vaktinde kapatıp kapatamadığını düşünürken ayakta kalakaldı.</p>

  <p>Goya'nın iki güverte aşağıdaki sulaboratuvarı, elektronik cihazlarla dolu uzun tezgâhlar ve adacıklara ayrılmış geniş bir çalışma alanıydı; deniz tabanı tarayıcısı, akıntı analizörleri, musluk taşları, davlumbazlar, bir soğuk hava mahzeni, bilgisayarlar, araştırma verileri için dosya düzenleyici ve cihazların çalışması için gerekli olan diğer elektronikler.</p>

  <p>Tolland ile Corky içeri girdiğinde, Goya'nın gemide kalan jeologu Xavia, sesi sonuna kadar açık bir</p>

  <p>televizyonun önünde boylu boyunca uzanıyordu. Arkasını bile dönmedi.</p>

  <p>Omzunun üstünden "Bira paranız mı bitti çocuklar?" diye seslendi. Anlaşılan, mürettebattan birilerinin geri geldiğini düşünüyordu.</p>

  <p>Tolland, "Xavia," dedi "Benim Mike."</p>

  <p>Sandvicinin bir parçasını mideye indiren Xavia hemen arkasını döndü.</p>

  <p>"Mike'?" diye kekelerken, onu gördüğüne şaşırdığı belliydi. Ayağa kalkıp televizyonun sesini kıstı ve hâlâ ağzındakini çiğneyerek yanına geldi.</p>

  <p>"Çocuklar bar gezmesinden döndüler sandım. Burda ne işin var?"</p>

  <p>Xavia hırçın bir havası olan tiz sesli, şişman ve koyu esmer tenli bir kadındı.</p>

  <p>Tolland'ın Kuzey Kutbu'nda çektiği göktaşı belgeselini oynatan televizyonu işaret etti.</p>

  <p>"Buzullarda fazla uzun kalamadın, öyle değil mi?"</p>

  <p>Tolland, bir pürüz çıktı, diye düşündü. "Xavia, eminim Corky Marlinson'u tanıyorsundur."</p>

  <p>Xavia başını salladı. "Şeref duydum bayım."</p>

  <p>Corky ise onun elindeki sandvice bakıyordu. "Güzel görünüyor."</p>

  <p>Xavia, ona garipseyen bir bakış fırlattı.</p>

  <p>Tolland, Xavia'ya, "Mesajını aldım," dedi. "Sunumda bir hata yaptığımı söylemişsin. Seninle bunu Konuşmak istiyorum."</p>

  <p>Jeolog, ona bakıp tiz bir kahkaha attı. "Bu yüzden mi geri döndün? Ah Mike, Tanrı aşkına, önemli değildi.</p>

  <p>Sadece takılıyordum. Herhalde NASA sana eski bilgileri verdi. Doğrusu, bu yanlışlığı dünyada fark edebilecek en fazla üç dört deniz jeoloğu vardır."</p>

  <p>Tolland nefesini tutmuştu. "Şu yanlışlık. Acaba gökkumlarıyla bir ilgisi olabilir mi?"</p>

  <p>Xavia'nın yüzü hayretle ifadesiz kaldı. "Tanrım. Demek bu jeologlardan biri seni aradı bile."</p>

  <p>Tolland yıkılmıştı. Gökkumları. Önce Corky'ye sonra da deniz jeoloğuna baktı. "Xavia, bu gökkumları hakkında bana anlatabileceğin her şeye ihtiyacım var. Yaptığım hata neydi?"</p>

  <p>Ona bakan Xavia, artık son derece ciddi olduğunu anlıyordu. "Mike, gerçekten mühim değil. Bir süre önce ticaret gazetesinde küçük bir makale okumuştum. Ama bu konuda neden bu kadar endişelendiğini anlamıyorum."</p>

  <p>Tolland içini çekti. "Xavia, kulağa garip geldiğini biliyorum ama bu gece ne kadar az bilsen, o kadar iyi.</p>

  <p>Senden tek istediğim bize gökkumları hakkında bildiklerini anlatman ve sonra senden bir taş örneğini bizim için incelemeni isteyeceğim."</p>

  <p>Xavia hem şaşırmış, hem de çemberin dışında bırakılmaktan rahhatsız olmuşa benziyordu. "Iyi, gidip gazeteyi getireyim. Ofisimde." Sandvicini bırakıp kapıya yöneldi.</p>

  <p>Corky arkasından seslendi. "Bunu ben bitirebilir miyim?"</p>

  <p>Xavia hayret içinde durdu. "Benim sandvicimi bitirmek mi istiyorsun?"</p>

  <p>"Şey, ben düşündüm de..."</p>

  <p>"Kendi lanet sandvicini ye," diyerek Xavia çıktı.</p>

  <p>Tolland kıkrrdayarak, laboratuvarın karşısındaki soğutucuyu gösterdi. "En alt raf Corky. Sambukalarla (Anasonlu İtalyan içkisi) kalamar torbalarının arasında."</p>

  <p>Dışarrdaki güvertede, Rachel köprünün dik merdivenlerinden aşağı inip, helikopter pistine doğru yürüdü.</p>

  <p>Uyuklayan Sahil Güvenlik pilotu Rachel pilot kabinine hafifçe vurduğunda yerinde doğruldu.</p>

  <p>"Bitti mi?" diye sordu. "Çok hızlı oldu."</p>

  <p>Rachel endişeyle başını iki yana salladı. "Hem kara, hem de hava radarını çalıştırabilir misin?"</p>

  <p>"Elbette. On mil yarıçapında."</p>

  <p>Aç lütfen."</p>

  <p>Şaşkın görünen pilot, birkaç düğmeyi çevirdikten sonra radar ekranı aydınlandı. Tarayıcı ekranda tembel daireler çiziyordu.</p>

  <p>Rachel, "Bir şey var mı?" diye sordu.</p>

  <p>Pilot tarayıcının birkaç kez çemberi tamamlamasını bekledi. Bazı ayarlamalar yapıp, baktı. Bir şey yoktu.</p>

  <p>"Dış kenarda birkaç küçük gemi görünüyor ama bizden uzaklaşıyorlar. Yol açık. Mil erce açık denizle çevriliyiz."</p>

  <p>Rachel Sexton içini çekti ama tam anlamıyla rahatlamamıştı.</p>

  <p>"Bana bir iyilik yapıp, herhangi bir şeyin -tekne, hava aracı, herhangi bir şey yaklaştığını görürsen hemen haber verir misin?"</p>

  <p>"Tabi yaparım. Her şey yolunda mı?"</p>

  <p>"Evet. Sadece takip eden birileri olursa haberim olsun istiyorum,"</p>

  <p>Pilot omuzlarını silkti. "Radara bakacağım bayan. Herhangi bir ışık aksi görürsem, ilk size haber vereceğim."</p>

  <p>Sulaboratuvarına giderken Rachel'ın önsezileri işaret veriyordu. Içeri girdiğinde, Corky ile Tolland'ı bir bilgisayar ekranı önünde durmuş, sandviç yerken buldu.</p>

  <p>Corky tıkabasa dolu ağzıyla ona seslendi. "Neli olsun? Balık aromalı tavuklu mu, balık aromalı salamlı mı, yoksa balık aromalı yumurta salatalı mı?"</p>

  <p>Rachel soruyu duymamış gibiydi. "Mike, bu bilgiyi öğrenip gemiden ayrılmamız ne kadar sürer?"</p>
</body>
</html>
