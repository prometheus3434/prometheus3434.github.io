<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>78</h2>

  <p>Senatör Sexton, beklenmedik misafirini asansöre kadar geçirirken içinde küçük bir umut belirmişti.</p>

  <p>Anlaşılan o ki, USV başkanı, Sexton'ı cezalandırmaya değil, onu gayretlendirmeye ve savaşın henüz bitmediğini söylemeye gelmişti.</p>

  <p>NASA zırhındaki olası bir çatlak.</p>

  <p>Tuhaf NASA basin konferansının video kaydı, Sexton'u adamın haklı olduğuna ikna etmeye yetmişti. YGS görev direktörü Chris Harper yalan söylüyordu. Ama niye? Ve eğer YGS yazılımını asla düzeltmediyse,</p>

  <p>NASA göktaşını nasıl buldu?</p>

  <p>Asansöre doğru yürürlerken yaşlı adam, "Bazen tek bir ipi çekmekle koca bir düğüm çözülebilir. Belki NASA zaferini kendi içinden çökertmenin bir yolunu bulabiliriz. Güven sarsacak bir karalama yeter. Nereye gidebileceğini kim bilir?" dedi.</p>

  <p>Yaşlı adam yorgun gözlerini Sexton'a dikmişti. "Pes edip ölmeye niyetim yok senatör. Ve eminim sizin de öyle."</p>

  <p>Kararlı bir sesle konuşan Sexton, "Elbette yok;" dedi. "Geri dönemeyecek kadar ilerledik."</p>

  <p>Adam asansöre binerken, "Chris Harper YGS'yi tamir ettikleri konusunda yalan söyledi," dedi. "Nedenini öğrenmek zorundayız."</p>

  <p>Sexton, "Bu bilgiyi mümkün olduğunca çabuk edineceğim," dedi. Doğru adam elimde.</p>

  <p>"Güzel. Geleceğin buna bağlı."</p>

  <p>Sexton dairesine geri dönerken adımları biraz daha canlı, kafası biraz daha sakindi. NASA, YGS hakkında yalan söyledi.</p>

  <p>Tek sorun, Sexton'un bunu nasıl kanıtlayacağıydı.</p>

  <p>Gabrielle Ashe'i düşünmeye başlamıştı bile. Şu anda her neredeyse, herhalde kendini bok gibi hissediyordu. Gabrielle hiç şüphesiz basin konferansını görmüştü, şimdi bir uçurumun kenarından kendini aşağı bırakmayı planlıyor olmalıydı.</p>

  <p>NASA'yı Sexton'ın kampanyasının ana teması haline getirme fikri, Sexton'ın kariyerindeki en büyük hata olmuştu.</p>

  <p>Sexton, bana borçlu, diye düşündü. Ve bunu biliyor.</p>

  <p>Gabrielle NASA sırlarını öğrenmekteki ustalığını çoktan kanıtlamıştı. Sexton, bir bağlantısı var, diye düşündü. Haftalardır içeriden bilgi alıyordu. Gabrielle'ın ismini açıklamadığı bazı bağlantıları vardı. YGS hakkında bilgi edinebileceği bağlantılar. Ayrıca, Gabrielle bu akşam yeterinc mahcup olmuştu. Borcunu ödemesi gerekiyordu ve Sexton, yeniden kendisinin beğenisini kazanmak için Gabrielle'ın her şeyi yapabileceğini düşünüyordu.</p>

  <p>Sexton evinin kapısına vardığında, koruması başıyla selam verdi. "İyi geceler senatör. Sanırım Gabrielle'ın içeri girmesine izin vermekle doğru olanı yaptım, öyle değil mi? Sizinle mutlaka konuşması gerektiğini söylemişti."</p>

  <p>Sexton duraksadı. "Anlamadım?"</p>

  <p>"Bayan Ashe? Akşamın erken saatlerinde size verecek önemli bilgiler getirmişti. Bu yüzden içeri girmesine izin verdim."</p>

  <p>Sexton vücudunun gerildiğini hissetti. Dairesinin kapısına baktı, adam neden bahsediyor böyle?</p>

  <p>Korumanın yüzünde şaşkınlık ve kaygı dolu bir ifade belirdi. "Senatör, iyi misiniz? Hatırlıyorsunuz, öyle değil mi? Gabrielle toplantı esnasında gelmişti. Sizinlc konuştu, öyle değil mi? Konuşmuş olması gerek İçerde bir süre kaldı."</p>

  <p>Uzun süre bakakalan Sexton, nabzının yükseldiğini hissetti. Bu moron gizli bir USV toplantısı sırasında Gabrielle'ı dairemden içeri mi aldı? Içeride dolaşıp, sonra da tek kelime etmeden gitti mi? Sexton,</p>

  <p>Gabrielle'ın neler duyduğunu sadece tahmin edebiliyordu. Öfkesini bastırarak, korumaya zoraki bir tebessüm etti.</p>

  <p>"Ah evet! Üzgünüm. Çok yoruldum. Biraz da içki içtim. Bayan Ashe ile gerçekten konuştuk. Doğru olanı yaptın."</p>

  <p>Koruma rahatlamış gibiydi.</p>

  <p>"Ayrılırken nereye gittiğini söyledi mi?"</p>

  <p>Koruma başını iki yana salladı. "Çok acelesi vardı."</p>

  <p>"Tamam, teşckkürler."</p>

  <p>Sexton burnundan soluyarak dairesine girdi. Verdiğim talimatlar ne kadar anlaşılmaz olabilir? Ziyaretçi yok! Eğer Gabrielle herhangi bir süre içeride kalıp, tek kelime etmeden gittiyse, duymaması gereken şeyleri duymuş demekti. Bu gece ne gece oldu ama.</p>

  <p>Senatör Sexton her şeyin ötesinde, Gabrielle Ashe'in güvenini kaybetmeyi göze alamayacağını biliyordu; kadınlar aldatıldıklarını hissettiklerinde kin bileyip aptalca davranırlardı. Sexton'ın onu geri getirmesi gerekiyordu. Bu gece, her zamankinden fazla kendi tarafında olması lazımdı.</p>
</body>
</html>
