<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>125</h2>

  <p>Rachel, her şey bitti, diye düşündü.</p>

  <p>O ve Tolland, güvertede yan yana oturmuş, Delta askerinin makineli tüfeğinin namlusuna bakıyorlardı. Ne yazık ki Pickering artık Rachel'ın faksı nereye gönderdiğini biliyordu. Senatör Sedgewick Sexton'ın ofisine.</p>

  <p>Rachel, Pickering'in bıraktığı telefon mesajını babasının alacağından bile şüpheliydi. Pickering sabah herkesten önce Sexton'ın ofisine girebilirdi. Pickering içeri girip faksı usulca alabilir ve Sexton varmadan önce telefon mesajını silebilirse senatöre zarar vermeye gerek kalmayacaktı. William Pickering, tantana yaratmadan ABD senatörlük binasına girebilecek Washington'daki birkaç kişiden biriydi. "Mil i güvenlik adına" neler yapılabileceği Rachel'ı her zaman hayrete düşürürdü.</p>

  <p>Rachel, elbette bu plan işe yaramazsa, Pickering oraya uçup, pencereden bir Hellfire füzesi gönderip faks makinesini havaya uçurabilir, diye düşündü. Içinden bir ses buna gerek kalmayacağını söylüyordu.</p>

  <p>Şimdi Tolland'a daha yakın oturan Rachel, onun elinin kendisininkini tuttuğunu hissedince şaşırdı.</p>

  <p>Dokunuşunda kibar bir kuvvet vardı ve parmakları öylesine doğal bir biçimde iç içe geçmişti ki, Rachel parmaklarının bu iş için yaratıldıklarını düşündü. Şu anda tek yapmak istediği, etraflarında dönen denizin boğucu gürültüsünden uzakta, onun kollarında yatmaktı.</p>

  <p>Hiçbir zaman, diye düşündü. Asla olmayacak.</p>

  <p>Michael Tolland darağacına giderken umutlanan bir adam gibi hissediyordu.</p>

  <p>Hayat benimle dalga geçiyor.</p>

  <p>Celia'nın ölümünden sonra, Tolland yıllarca, ölmek istediği geceler, sadece her şeye son vermekle kurtulabileceği acı ve yalnızlık içinde saatler geçirmişti.</p>

  <p>Ama yine de yaşamayı seçmiş, kendine bunu tek başına yapamayacağını söylemişti. Bugün ilk defa</p>

  <p>Tolland arkadaşlarının ona baştan beri ne anlatmaya çalıştıklarını anlıyordu.</p>

  <p>Mike, bununla yalnız başa çıkmak zorunda değildin. Başka bir aşk bulacaksın.</p>

  <p>Rachel'ın eli elindeyken, bu ironiyi kabullenmek daha da güçleşiyordu. Kader kötü bir zamanlama yapmıştı. Kalbini çevreleyen zırhın kat kat soyulduğunu hissediyordu. Tolland bir an için Celia'nın hayaletinin her zaman yaptığı gibi Goya'nın güvertesinden baktığını hissetti. Hiddetli denizin sesiyle ona sesleniyor... hayatının son anlarında ona söylediklerini tekrarlıyordu.</p>

  <p>"Yaşamaya devam edeceksin," diye fısıldadı. "Başka bir aşk bulacağına söz ver."</p>

  <p>Tolland, "Asla başka aşk istemeyeceğim," demişti.</p>

  <p>Celia'nın tebessümünde anlayışlı bir bilgelik vardı. "Öğrenmek zorundasın."</p>

  <p>Tolland şimdi Goya'nın güvertesinde, öğrendiğini anlıyordu. Ruhuna birden derin bir duygu yerleşmişti.</p>

  <p>Bunun mutluluk olduğunu fark etti. Ve beraberinde güçlü bir yaşama isteği vardı.</p>

  <p>Pickering iki tutsağına doğru yürürken, kendini tuhaf biçimde kaygısız hissetti. Rachel'ın önüne gelip durduğunda, bunun kendisi için zor olmadığını görmek onu şaşırtmıştı.</p>

  <p>"Bazen;" dedi. "Şartlar imkânsız kararları gerektirebilir."</p>

  <p>Rachel boyun eğmez gözlerle bakıyordu. "O şartları sen yarattın."</p>

  <p>Sesi şimdi biraz daha sert çıkan Pickering, "Savaşlarda şehit verilir," dedi. İstersen Diana Pickering'e veya bu ülkeyi savunmak için her yıl ölenlerden birine sor. "Bunu herkesten çok senin anlaman gerekir Rachel."</p>

  <p>Gözlerini onunkilere dikti. "lactura paucourm serva multos."</p>

  <p>Rachel'ın bu sözü hatırladığını görebiliyordu; milli güvenlik çevrelerinde artık bir klişe sayılırdı. Çoğu kurtarmak için azı feda et.</p>

  <p>Rachel, ona bariz bir tiksintiyle baktı. "Ve şimdi o az grubuna Michael ile beni de ekliyorsun?"</p>

  <p>Pickering bunu düşündü. Başka yolu yoktu. Delta-Bir'e döndü. "Ortağını kurtar ve bu işi bitir."</p>

  <p>Delta-Bir başını salladı.</p>

  <p>Rachel'a son bir kez uzun uzun baktıktan sonra Pickering geminin iskele tarafındaki parmaklıklara yürüdü ve bakışlarını azgın denize çevirdi. Bu, görmek istediği türden bir şey değildi.</p>

  <p>Delta-Bir silahını tutup, kıskaçlardan sarkan ortağına baktığında kendini güçlü hissetti. Geriye kalan tek iş, Delta-İki'nin ayakları altındaki iner tip kapıyı kapatmak, onu kıskaçtan kurtarmak ve Rachel Sexton ile Michael Tolland'ı ortadan kaldırmaktı.</p>

  <p>Fakat Delta-Bir, iner tip kapının yanında kontrol panelinin ne kadar karmaşık olduğunu görmüştü; iner tip kapıyı, vinci ve sayısız başka kumandaları kontrol ettiği anlaşılan bir dizi işaretsiz kollar ve kadranlar.</p>

  <p>Yanlış kolu çekip de denizaltıyı kazara denize düşürerek, ortağının hayatını tehlikeye atmak niyetinde değildi.</p>

  <p>Tüm riskleri ortadan kalder. Acele etme.</p>

  <p>Kurtarma işlemini yapması için Tolland'ı zorlayacaktı. Ve tehlikeli bir şey yapmamasını garantiye almak için Delta-Bir kendi işinde "biyolojik tamamlayıcı" denilen şeyi yaptıracaktı.</p>

  <p>Düşmanlarını birbirine karşı kullan.</p>

  <p>Delta-Bir silahının namlusunu Rachel'ın yüzüne dogrultup, alnından birkaç santim geride durdu. Rachel gözlerini kapattı. Delta-Bir, Tolland'ın koruyucu bir öfkeyle yumruklarını sıktığını görebiliyordu.</p>

  <p>Delta-Bir, "Bayan Sexton ayağa kalkın," dedi. Rachel dediğini yaptı.</p>

  <p>Silahı sırtına bastırıp, onu Triton denizaltısına arka tarafından çıkan alüminyum merdivene yürüttü.</p>

  <p>"Tırman ve denizaltının tepesinde dur."</p>

  <p>Rachel korkmuş ve şaşırmış görünüyordu.</p>

  <p>Delta-Bir, "Dediğimi yap," dedi.</p>

  <p>Rachel, Triton'ın arkasındaki merdivenden çıkarken kendini bir kâbusun içindeymiş gibi hissediyordu.</p>

  <p>Tepeye gelince durdu. Boşluğun üstünden aşıp, havada asılı duran Triton'a çıkmaya hiç niyeti yoktu.</p>

  <p>Tolland'a dönüp, silahı alnına dayayan Delta-Bir, "Denizaltının tepesine çık," dedi.</p>

  <p>Kıskaçlara takılmış asker, Rachel'ın önünde acıyla kıvranıyor, belli ki kurtulmak için sabırsızlanıyordu.</p>

  <p>Rachel, şimdi alnına bir silah namlusu dayanmış Tolland'a baktı. Denizaltının tepesine çık. Başka şansı yoktu.</p>

  <p>Bir kanyonun kenarındaki uçuruma yaklaştığını hissederek, Triton'ın arkasındaki düz bir bölüm olan motor kapağının üstüne çıktı. Denizaltı, açık iner tip kapının üstünden sarkan dev bir çeküle benziyordu. Vincin kablosuna asılı olduğu halde, dokuz tonluk denizaltı Rachel'ın ağırlığıyla birkaç milimetre sallandı.</p>

  <p>Asker, Tolland'a, "Tamam, gidelim," dedi. "Kontrol paneline yürü ve iner tip kapıyı kapat."</p>

  <p>Namlunun ucundaki Tolland, arkasındaki askerle kontrol paneline doğru yürümeye başladı. Tolland, ona</p>

  <p>yaklaşırken yavaş hareket ediyor, sanki bakışlarıyla bir mesaj vermek istiyormuş gibi Rachel'ın gözlerinin içine bakıyordu. Tolland önce ona, sonra da Triton'ın tepesindeki açık kaportaya baktı.</p>

  <p>Rachel bakışlarını aşağı indirdi. Ayaklarının altındaki kaporta açıktı.</p>

  <p>Aşağıdaki tek kişilik pilot kabinini görebiliyordu. Içine girmemi mi istiyor?</p>

  <p>Yanlış anladığını düşünen Rachel, bir kez daha Tolland'a baktı. Kontrol paneline varmak üzereydi. Tolland gözlerini ona dikti. Kolay anlaşıldığı zamanlardan biri değildi.</p>

  <p>Dudaklarını kıpırdattı. "Içine atla! Şimdi!"</p>

  <p>Göz ucuyla Rachel'ın hareketini gören Delta-Bir, içgüdüsel olarak döndü ve ateş açtı. Rachel bu sırada, kurşun yağmurunun tam altındaki hizada kaportadan içeri düştü. Mermiler dairesel kapaktan sekerken açık kaporta çınladı ve etrafa kıvılcımlar saçılırken kapak üstüne kapandı.</p>

  <p>Tolland, sırtındaki silahın kalktığını hissettiği anda harekete geçmişti. Iner tip kapıdan uzaklaşarak sola atladı ve asker, ona doğru dönüp ateş ederken, güverteye düşüp yuvarlandı. Tolland geminin çapa makarasının arkasında siper almak için yerde süründü; çapaya bağlı binlerce metre çelik kablonun sarılı olduğu dev bir motorlu silindir.</p>

  <p>Tolland'ın bir planı vardı ve hızlı davranması gerekiyordu. Asker peşinden fırladığı sırada Tolland uzanıp iki eliyle çapa kilidini kavradı ve aşağı çekti. Çapa makarası bir anda kabloyu geri sarmaya başlayınca, Goya kuvvetli akıntıyla sallandı. Ani salınım, güvertedeki herkesi ve her şeyi silkelemişti. Tekne, akıntının tersi yönünde hızlanırken, çapa makarası gittikçe daha hızlı sarıyordu.</p>

  <p>Tolland içinden sabırsızlıkla, hadi bebeğim, diye geçirdi.</p>

  <p>Dengesini tekrar bulan asker, Tolland'ın peşine düştü. Son ana kadar bekleyen Tolland sıkıca tutundu, kolu tekrar yukarı kaldırdı ve makarayı kilitledi. Iyice gerilen zincir gemiyi birdenbire durdurdu ve Goya'nın sarsılmasına sebep oldu. Güvertedeki her şey yerinden fırlamıştı. Asker sendeleyip, Tolland'ın yanında dizlerinin üstüne çöktü. Pickering parmaklıklardan arkaüstü güverteye düştü. Kablosundan sarkan Triton sertçe sallandı.</p>

  <p>Hasar gören destek elemanı sonunda koparken, geminin altından deprem gibi bir metal uğultusu geldi.</p>

  <p>Goya'nın sağ kıç köşesi kendi ağırlığı altında ezilmeye başlamıştı. Gemi, dört bacağından birini kaybeden dev bir masa gibi, yalpaladı. Aşağıdan gelen ses sağır ediciydi; bir bükülme iniltisi, parçalanan metal sesi ve çarpan dalgalar.</p>

  <p>Triton'ın pilot kabininde yumruklarını sımsıkı kapatan Rachel, dokuz tonluk makine artık yana yatmış dik güvertedeki iner tip kapının üstünde sallanırken tutunuyordu. Cam kubbenin zemininden, aşağıda kuduran denizi görebiliyordu. Başını kaldırıp baktı ve gözleri güvertede Tolland'ı ararken saniyeler içinde yaşanan tuhaf bir dram seyretti.</p>

  <p>Sadece bir metre ötede, Triton'ın kıskaçlarına yakalanmış Delta askeri, sopanın ucundaki kukla gibi hoplarken acıyla inliyordu. William Pickering yerde sürünerek Rachel'ın görüş alanına girdi ve güvertedeki çengellerden birine tutundu. Çapa kolunun yanındaki Tolland da tutunuyor, kayıp denize düşmemeye çalışıyordu. Rachel, mâkineli tüfeği tutan askerin dengesini sağladığını görünce denizaltının içinden seslendi. "Mike, dikkat et!"</p>

  <p>Ama Delta-Bir, Tolland'a aldırış etmiyordu bile. Asker ağzı dehşetten açık kalmış bir halde rölantideki helikoptere bakıyordu. Rachel, onun bakışlarını takip ederek başını çevirdi. Kiowa savaş helikopteri, dev pervaneleri hâlâ dönerken yana yatık güvertede yavaşça kaymaya başlamıştı. Uzun metal patenleri, tepeden aşağı inen kayak gibi hareket ediyordu. Rachel bundan sonra, dev makinenin, doğruca Triton'ın üstüne doğru kaydığını fark etti.</p>

  <p>Eğimli güverteden yukarı, hava aracına doğru sürünerek tırmanan Delta-Bir, pilot kabinine çıktı. Tek kaçış vasıtalarının güverteden kayıp gitmesine izin verecek hali yoktu. Kiowa'nın kumandasını kavrayan</p>

  <p>Delta-Bir kolu geri çekti. Havalan! Tepedeki pervaneler sağır edici bir gürültüyle hızlanarak, ağır silahlı savaş helikopterini güverteden kaldırmaya çalışırken zorlandı. Yukarı, lanet olası! Helikopter doğruca Triton'a ve onun kıskacında sallanan Delta-Iki'ye doğru kayıyordu.</p>

  <p>Burnu öne doğru yatan Kiowa'nın pervane kanatları da yan yatmıştı ve helikopter güvertede hareket ettiğinde yukarı havalanmak yerine, daire testere gibi Triton'a doğru savruldu.</p>

  <p>Yukarı! Kumanda kolunu çeken Delta-Bir, helikopteri aşağı çeken yarım tonluk Hellfire savaş başlıklarından kurtulabilmeyi diledi.</p>

  <p>Pervane kanatları Triton denizaltısının ve Delta-Iki'nin başının hemen üstünden geçti ama helikopter çok hızlı hareket ediyordu. Triton'ın vinç kablosundan kurtaramayacaktı. Kiowa'nın 300-rpm çelik kanatları, denizaltının on beş ton kapasiteli vinç kablosuna çarptığında, metalin metale sürtünme sesi, geceyi bir çığlıkla inletti. Sesler destansı savaşları çağrıştırdı. Helikopterin zırhlı pilot kabinindeki Delta-Bir, pervanenin çelik zincir üstünde hareket eden dev bir çim biçme makinesi gibi denizaltının kablosunu hırpaladığını gördü. Başının üstünde göz alıcı kıvılcımlar saçılırken, Kiowa'nın pervanelerî patladı.</p>

  <p>Delta-Bir paten demirleri sertçe güverteye vuran helikopterin, iyice aşağı indiğini hissetti. Aracı kontrol etmeye çalıştı ama kalkamıyordu. Helikopter eğimli güvertede iki kez sıçradıktan sonra kaydı ve geminin punteline bindirdi.</p>

  <p>Delta-Bir bir an için parmaklıkların tutacağını sandı.</p>

  <p>Ardından çatırtıyı duydu. Ağır yüklü helikopter kenardan devrilip denize düştü.</p>

  <p>Triton'ın içindeki Rachel Sexton denizaltının koltuğuna iyice dayanmış ve olduğu yerde donakalmıştı.</p>

  <p>Helikopterin pervanesi kabloya dolandığında mini denizaltı sert bir şekilde sallanmış ama Rachel tutmayı başarmıştı. Pervane kanatları bir şekilde denizaltının ana gövdesini ıskalamıştı ama kabloya büyük zarar verdiğini tahmin edebiliyordu. Bu noktada Rachel'ın tek düşünebildiği denizaltıdan mümkün olduğunca çabuk çıkmaktı. Kıskaçlara takılıp kalan askeri şarapnel parçaları yakmıştı, kanlar içindeydi ve cinnet geçiriyormuş gibi ona bakıyordu.</p>

  <p>Rachel, askerin arkasındaki William Pickering'in yana yatık güvertedeki bir çengele hâlâ tutunuyor olduğunu gördü.</p>

  <p>Michael nerede? Onu göremedi. Kısa bir an süren bu panik yerini yeni bir korkuya bıraktı. Başının üstündeki Triton'ın yıpranmış vinç kablosundan gelen uğursuz bir şaklama sesiyle, çelik örgüler söküldü.</p>

  <p>Ardından parçalanma sesini duyan Rachel kablonun koptuğunu anladı. Bir an için ağırlıksız kalan Rachel, denizaltı aşağı doğru inerken, pilot kabinindeki koltuğundan havalandı. Başının üstündeki güverte görünürden kaybolmuştu, hızla Goya'nın altındaki dar köprülere yaklaşıyordu. Kıskaçla takılı asker korkudan bembeyaz olmuş, denizaltı aşağı düşerken gözlerini Rachel'a dikmişti.</p>

  <p>Düşüş sonsuz gibi geldi.</p>

  <p>Denizaltı, Goya'nın altında denize çarptığında, akıntıyla dibe çöktü ve Rachel'ı koltuğunda aşağı bastırdı.</p>

  <p>Aydınlık okyanus kubbenin tepesini hızla örterken, belkemiği basınçla sıkışmıştı. Triton suyun altında yavaşlayarak durup, ardından tekrar mantar gibi yüzeye çıkarken Rachel nefes alamadığını hissetti.</p>

  <p>Köpekbalıkları anında üşüşmüşlerdi. Rachel en öndeki koltuğundan, birkaç metre ötede yaşanan temsili, donmuş bir halde izledi.</p>

  <p>Delta-Iki, köpekbalığının dörtgen kafasının akıl almaz bir güçle çarptığını hissetti. Üst koluna yapışan jilet gibi keskin bir çene, kemiğine saplandı. Köpekbalığı güçlü vücudunu döndürüp kafasını sallarken Delta-Iki'nin kolu vücudundan büyük bir acıyla koptu. Diğer köpekbalıkları yaklaştılar. Bacaklarına bıçaklar saplanıyordu. Göğsüne. Boynuna. Köpekbalıkları, bedeninden büyük lokmalar kopartırlarken Delta-Iki'nin feryat edecek nefesi kalmamıştı. Son gördüğü şey, ay şeklinde bir ağız ve sıra sıra dişlerin yüzünde kapanması oldu. Sonra dünya karardı.</p>

  <p>Triton'ın kubbesine toslayan kıkırdaklı kafaların çıkarttığı çarpma sesleri sonunda hafiflemişti. Rachel gözlerini açtı. Adam yoktu. Cama çarpan sular kıpkırmızıydı.</p>

  <p>Altüst olan Rachel, dizlerini göğsüne çekerek koltuğunda büzüştü. Denizaltının hareket ettiğini hissedebiliyordu. Akıntıya kapılmış sürükleniyor, Goya'nın aşağı dalış güvertesine sürtünüyordu. Rachel, Triton'ın aynı zamanda başka bir yöne de hareket ettiğini hissetti. Aşağı.</p>

  <p>Dışarıda, safra tanklarına vuran suyun çağıltı sesleri yükselmişti. Okyanus önündeki pencerede giderek yükseliyordu.</p>

  <p>Batıyorum!</p>

  <p>Bir anda dehşete kapılan Rachel, hemen ayağa kalktı. Yukarıya uzanıp, kaporta mekanizmasını kavradı.</p>

  <p>Denizaltının üstüne tırmanabilirse, hâlâ Goya'nın dalış güvertesine atlayacak kadar zamanı vardı. Sadece bir metre kadar uzaktaydı.</p>

  <p>Dışarı çıkmalayım!</p>

  <p>Kaporta mekanizmasının üstünde ne yöne doğru çevirince açılacağını gösteren anlaşılır bir işaret vardı.</p>

  <p>Kaldırdı. Kaporta kımıldamıyordu. Tekrar denedi. Hiçbir şey olmadı. Kapı sıkışmıştı. Eğrilmişti.</p>

  <p>Damarlarındaki korku, etrafındaki deniz gibi yükselirken, Rachel son bir kez daha kaldırdı.</p>

  <p>Kaporta yerinden oynamıyordu.</p>

  <p>Triton bir metre kadar daha derine gitti. Parçalanmış gövdenin altından açık denize doğru sürüklenmeden önce... son bir kez daha Goya'ya çarptı.</p>
</body>
</html>
