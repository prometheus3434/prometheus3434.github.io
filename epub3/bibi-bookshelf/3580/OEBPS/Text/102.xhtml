<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>100</h2>

  <p>Tolland pilota seslendiğinde, Sahil Güvenlik Dolphin hâlâ Goya'nın koordinatlarından üç kilometre uzaktaydı ve bin metre yüksekte uçuyordu. "Bu helikopterde NightSight var mı?"</p>

  <p>Pilot başını salladı. "Ben bir kurtarma birimiyim."</p>

  <p>Tolland da öyle olacağını tahmin etmişti. NightSight, Raytheon'ın karanlıkta gemi kazazedelerinin yerini tespit edebilen termal görüntüleme sistemiydi. Yüzücünün başından yayılan ısı, siyah okyanus üstünde kırmızı bir benek olarak görünürdü.</p>

  <p>Tolland, "Açsana," dedi.</p>

  <p>Pilotun aklı karışmışa benziyordu. "Neden? Birini mi kaybettiniz?"</p>

  <p>"Hayır. Herkesin bir şey görmesini istiyorum."</p>

  <p>"Su üzerinde yanan büyük bir yağ birikintisi olmadığı müddetçe bu yükseklikten termalde bir şey görmeyiz."</p>

  <p>Tolland, "Sen aç yeter," dedi.</p>

  <p>Tolland'a tuhaf bir bakış fırlattıktan sonra, bir dizi sayılar girerek, helikopterin altındaki termal lense önlerinde uzanan okyanusun üç millik kısmını araması emrini verdi. Helikopterdeki LCD ekran açıldı.</p>

  <p>Görüntü belirmişti.</p>

  <p>"Lanet olsun!" Pilot ekrana bakarken hayretle kendini geri çekince helikopter önce sendeledi, sonra toparlandı. Öne eğilip görüntüye bakan Rachel ile Corky aynı derecede şaşkındılar. Siyah okyanus yüzeyi, yanıp sönen dev spiral erle aydınlanmıştı.</p>

  <p>Rachel dehşetle Tolland'a döndü. "Kasırgaya benziyor."</p>

  <p>Tolland, "Öyle," dedi. "Sıcak akıntı kasırgası. Yaklaşık yarım mil çapında.</p>

  <p>Sahil Güvenlik pilotu hayretle kıkırdadı. "Büyük bir tane. Arada sırada bunlardan görürüz ama bunu daha önce duymamıştım."</p>

  <p>Tolland, "Geçen hafta yüzeye çıktı," dedi. "Herhalde en fazla birkaç gün daha sürer."</p>

  <p>Okyanusun ortasında dönüp duran su girdabına mana veremediği anlaşılan Rachel, "Buna ne sebep oluyor?" diye sordu.</p>

  <p>Pilot, "Magma kubbesi," dedi.</p>

  <p>Endişeli görünen Rachel, Tolland'a döndü. "Bir volkan mı?"</p>

  <p>Tolland, "Hayır," dedi. "Doğu Sahil eri'nde aktif volkanlar yok, ama bazen deniz tabanının altından fışkırıp sıcak bölgelere neden olan serseri magma ceplerine rastlarız. Sıcak bölgeler, ısı ülçüsünün tersine dönmesine neden olurlar; dipte sıcak su, yukarda soğuk su. Bu da dev spiral akıntılara yol açar. Bunlara mega girdap denir. Birkaç hafta döndükten sonra dağılırlar."</p>

  <p>Pilot, LCD ekranda yanıp sönen spirale baktı. "Bu hâlâ güçlü gibi görünüyor." Tolland'ın gemisinin koordinatlarını kontrol edip, şaşkınlık içinde omuzundan geriye baktı. "Bay Tolland, galiba tam göbeğinin yakınlarına park etmişsiniz."</p>

  <p>Tolland başını salladı. "Kasırganın merkezinde akıntılar nispeten daha yavaştır. Saatte on sekiz mil. Hızla akan bir nehirde demir atmak gibi. Zincirimiz bu hafta iyi idman yaptı."</p>

  <p>Pilot," Tanrım," dedi. "Saatte on sekiz millik akıntı mı? Gemiden düşmeyin!" Kahkaha attı.</p>

  <p>Rachel gülmüyordu. "Mike, şu mega girdaptan, magma kubbesinden, sıcak akıntı durumundan bahsetmemiştin."</p>

  <p>Elini güven telkin edici bir tavırla Rachel'ın dizine koydu. "Son derece güvenli, inan bana."</p>

  <p>Rachel kaşlarını çattı. "O halde burda çektiğin belgesel magma kubbesi fenomeniyle ilgiliydi, öyle mi?"</p>

  <p>"Mega girdaplar ve sphyrna mokarran."</p>

  <p>"Bu doğru. Daha önce bahsetmiştin."</p>

  <p>Tolland çekingen bir edayla gülümsedi. "Sphyrna mokarran sıcak suyu sever ve şu anda, yüz mil çapındakilerin tümü ısınmış okyanus çemberinde toplanıyor."</p>

  <p>"Olağanüstü." Rachel sıkıntılı bir tavırla başını salladı.</p>

  <p>"Ve Tanrı aşkına söylesene, sphyrna mokarran nedir'?"</p>

  <p>"Denizdeki en çirkin balık."</p>

  <p>"Dere pisisi mi?"</p>

  <p>Tolland kahkaha attı. "Çekiç başlı köpekbalığı."</p>

  <p>Rachel kaskatı kesilmişti. Teknenin etrafında çekiç başlı köpekbalıkları mı var?"</p>

  <p>Tolland göz kırptı. "Sakin ol, tehlikeli değil er."</p>

  <p>"Tehlikeli olmasalardı böyle söylemezdin."</p>

  <p>Tolland kıkırdadı. "Sanırım haklısın." Neşeyle pilota seslendi. "Hey, en son birilerini çekiç başlı saldırısından kurtaralı ne kadar oldu?"</p>

  <p>Pilot omuzlarını silkti. "Tanrım. Yıllardır kimseyi çekiç başlı saldırısından kurtarmadık."</p>

  <p>Tolland, Rachel'a döndü. "Gördün mü? Yıllardır. Endişeye gerek yok."</p>

  <p>Pilot, "Sadece geçen ay," diye ekledi. "Aptal bir aletli dalgıç saldırıya uğramıştı..."</p>

  <p>Rachel, "Bekle biraz!" dedi. "Yıllardır kimseyi kurtarmadığınızı söylemiştiniz."</p>

  <p>Pilot, "Evet," diye karşılık verdi. "Kurtarmadık. Genellikle çok geç kalıyoruz. Bu namussuzlar bir anda öldürüyor."</p>
</body>
</html>
