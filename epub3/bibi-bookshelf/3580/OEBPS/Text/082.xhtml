<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>80</h2>

  <p>William Pickering ofis penceresinden Leesburg Otoyolu'ndaki araba farlarına bakıyordu. Burada, dünyanın tepesinde tek başına dururken genellikle onu düşünürdü.</p>

  <p>Tüm bu güce rağmen... onu kurtaramadım.</p>

  <p>Pickering'in kızı Diana, küçük bir Deniz Kuvvetleri kurtarma gemisinde dümencilik eğitimi alırken Kızıl Deniz'de ölmüştü. Gemisi, güneşli bir akşamüstü limana demirlemişti. Patlayıcılarla ve iki intihar komandosuyla yüklü küçük tekne usulca limana girip, geminin gövdesine çarparak patlamıştı. O gün</p>

  <p>Diana Pickering ile birlikte on üç genç Amerikan askeri öldürülmüştü.</p>

  <p>William Pickering harap olmuştu. Bu acı onu haftalarca kahretmişti. Terörist saldırıyı, CIA'nın yıllardır arayıp da bulamadığı bilindik bir örgütün düzenlediği öğrenilince, Pickering'in üzüntüsü intikam hırsına dönüşmüştü. CIA merkezine gidip, sorularına cevap istemişti. Aldığı cevapları hazmetmesi zordu.</p>

  <p>Görünüşe göre CIA aylar önce bu örgüte baskın yapmaya hazırlanmıştı. Teröristlerin Afganistan'da saklandığı dağlara bombalı bir saldırı düzenleyebilmek için yüksek çözünürlü uydu fotoğraflarını bekliyorlardı. Bu fotoğraflar, Vortex 2 kod adlı, 1.2 milyar dolarlık UKO uydusu tarafından çekilecekti.</p>

  <p>Fırlatma rampasında, NASA fırlatma tertibatı yüzünden patlayan uydu.</p>

  <p>NASA kazası yüzünden CIA saldırısı ertelenmiş ve Diana Pickering ölmüştü.</p>

  <p>Pickering'in mantığı ona NASA'nın doğrudan sorumlu olmadığını söylüyor ama kalbi unutmakta zorlanıyordu. Patlama hakkında yapılan soruşturma, yakıt enjeksiyonundan sorumlu NASA mühendislerinin bütçeyi aşmamak için ikinci kalite malzeme kullanmak zorunda kaldığını ortaya çıkarmıştı.</p>

  <p>Lawrence Ekstrom bir basin konferansında, "İnsansız uçuşlarda NASA en çok maliyet kâr oranı ile mücadele ediyor. Bu olayda itiraf etmem gerekir ki, en iyi sonuçlar alınmadı. Bu konuyu araştıracağız," demişti.</p>

  <p>En iyi mi? Diana Pickering ölmüştü.</p>

  <p>Bunun dışında, casus uydu gizli olduğundan halk hiçbir zaman, NASA'nın 1.2 milyar dolarlık bir UKO</p>

  <p>Projesi'ni yok ettiğini ve pek çok Amerikalının hayatına mal olduğunu öğrenememişti.</p>

  <p>"Efendim?" Sekreterinin dahili telefondan gelen sesi Pickering'i ürkütmüştü. "Birinci hat. Marjorie Tench arıyor."</p>

  <p>Sersemliği üstündcn atan Pickering telefona baktı. Yine mi? Birinci hattın yanıp sönen ışığı öfkeli bir telaşın habercisi gibiydi. Kaşlarını çatan Pickering çağrıya cevap verdi.</p>

  <p>"Ben Pickering."</p>

  <p>Tench'in sesi öfkeden kuduruyordu. "Size ne dedi?"</p>

  <p>"Anlamadım?"</p>

  <p>"Rachel Sexton, sizinle bağlantı kurdu. Size ne söyledi? Tanrı aşkına bir denizaltıdaydı! Bunu açıklayın!"</p>

  <p>Pickering gerçeği inkâr etmenin ihtimal dahilinde olmadığını biliyordu; Tench ev ödevini yapıyordu. Onun Charlotte'ı öğrenmesine şaşırmıştı ama bazı cevapları alana kadar ağırlığını kullandığı belli oluyordu.</p>

  <p>"Evet Bayan Sexton, benimle temasa geçti."</p>

  <p>"Onu aldırtmışsınız. Ve beni aramadınız?"</p>

  <p>"Nakil aracı ayarladım. Bu doğru."</p>

  <p>Rachel Sexton, Michael Tolland ve Corky Marlinson'ın yakınlardaki Bollings Hava Kuvvetleri Üssü'ne inmelerine iki saat kalmıştı.</p>

  <p>"Ve buna rağmen bana haber vermemeyi tercih ettiniz, öyle mi?"</p>

  <p>"Rachel Sexton çok rahatsız edici bazı suçlamalarda bulundu."</p>

  <p>"Göktaşının gerçekliğiyle... ve hayatına yönelik saldırıyla ilgili, öyle değil mi?"</p>

  <p>"ve diğer şeyler."</p>

  <p>"Yalan söylediği ortada."</p>

  <p>"Hikâyesini destekleyen iki kişiyle birlikte olduğunun farkındasınız değil mi?"</p>

  <p>Tench duraksadı. "Evet. En kaygı verici olan da bu. Beyaz Saray onların iddialarından endişe duyuyor."</p>

  <p>"Beyaz Saray mı? Yoksa bizzat siz mi?"</p>

  <p>Tench'in sesi jilet gibi keskindi. "Sizin de bildiğiniz gibi direktör, bu hiç fark etmez."</p>

  <p>Pickering etkilenmemişti. Istihbarat camiası üstünde baskı kurmak isteyen yaygaracı politikacılarla yardımcılarına yabancı değildi. Ama çok azı Marjorie Tench kadar ileri giderdi. "Başkan, beni aradığınızı biliyor mu?"</p>

  <p>"Samimi söylüyorum direktör, bu saçma sapan sözlerle eğlenebilmeniz beni çok şaşırttı. Soruma cevap vermediniz."</p>

  <p>"Bu insanların yalan söylemeleri için hiçbir mantıklı sebep göremiyorum. Ya gerçeği söylediklerini ya da masum bir hata yaptıklarını düşünmek zorundayım."</p>

  <p>"Hata mı? Saldırı iddiaları mı? NASA'nın hiç görmedigi göktaşı verilerinde hata olması mı? Lütfen! Belli ki bu bir siyasi tuzak."</p>

  <p>"Öyleyse bile sebeplerini anlayamıyorum."</p>

  <p>Tench ağır ağır içini çekip, sesini alçalttı. "Direktör, burda farkında olmayabileceğiniz güçler devreye girmiş durumda. Bunu daha sonra uzun uzadıya görüşürüz ama şu anda Bayan Sexton'la digerlerinin nerde olduklarını bilmem gerek. Kalıcı bir zarar vermeden önce bu işin aslını öğrenmek zorundayım.</p>

  <p>Nerdeler?"</p>

  <p>"Bu bilgiyi paylaşmakta sakınca görüyorum. Onlar vardıktan sonra sizinle temas kuracağım."</p>

  <p>"Yanlış. Vardıklarında onları karşılamak üzere orda olacağım."</p>

  <p>Pickering, sen ve acaba beraberinde kaç Gizli Servis ajanı, diye düşündü. "Nereye ve hangi saatte varacaklarını size bildirirsem, dost gibi görüşme fırsatımız olacak mı, yoksa onları tutuklamak için özel bir ordu gönderme niyetindesiniz?"</p>

  <p>"Bu kişiler Başkan'a doğrudan tehdit oluşturuyor. Onları alıkoyup sorgulamak için Beyaz Saray'ın her türlü hakkı var."</p>

  <p>Pickering, onun haklı olduğunu biliyordu. Birleşik Devletler Ana Yasası'nın 18. Maddesi, 3056. Fıkrası gereğince, ABD Gizli Servisi'nin, kişinin Başkan'a yönelik ağır suç veya herhangi bir saldırıda bulunduğundan ya da niyet ettiğinden şüphelendiğinde, ateşli silahlar taşıma, öldürücü güç kullanma ve "gerekçesiz" tutuklamalar yapmaya yetkisi vardı.</p>

  <p>Servise kayıtsız şartsız yetki verilmişti. Tutuklananlar arasında Beyaz Saray önündeki aylaklar ve tehdit içerikli e-posta göndererek şaka yapan okul çocukları da vardı.</p>

  <p>Gizli Servis'in Rachel Sexton ile diğerlerini Beyaz Saray'ın bodrumuna tıkıp, sonsuza dek orada tutabileceğinden hiç şüphesi yoktu. Tehlikeli bir oyun olacaktı ama Tench belli ki, tehlikenin daha büyük olduğunu düşünüyordu. Asıl soru, Pickering kontrolü Tench'in eline almasına izin verirse ne olacağıydı.</p>

  <p>Cevabını öğrenmeye hiç niyeti yoktu.</p>

  <p>Tench, "Başkan'ı yalan suçlamalardan korumak için ne gerekirse yapacağım," dedi. "Suikast iması Beyaz Saray'la NASA'ya kara bir leke sürecektir. Rachel Sexton, Başkan'ın ona karşı olan güvenini suüstimal etti ve Başkan'ın bunun bedelini ödemesini seyretmeye hiç niyetim yok."</p>

  <p>"Peki ya Rachel Sexton'ın resmi bir soruşturmada davasını sunmasına izin verilmesini talep edersem?"</p>

  <p>"O zaman ona lanet olası bir siyasi karmaşa yaratabileceği platform hazırlamış ve başkanlık emrini göz ardı etmiş olursunuz! Size bir kez daha soruyorum direktör. Onları nereye uçuruyorsunuz?"</p>

  <p>Pickering derin derin içini çekti. Marjorie Tench'e uçağın Bol ings Hava Kuvvetleri Üssü'ne ineceğini söylese de söylemese de, öğrenmenin bir yolunu bulacağını biliyordu. Asıl soru, bunu yapıp yapmayacağıydı. Kadının sesindeki kararlılıktan pes etmeyeceğini sezinledi. Marjorie Tench korkuyordu.</p>

  <p>Pickering son derece anlaşılır bir sesle, "Marjorie," dedi. "Birisi bana yalan söylüyor. Bundan eminim: Ya Rachel Sexton ile iki sivil bilim adamı ya da sen. Ben senin yalan söylediğini düşünüyorum."</p>

  <p>Tench patladı. "Nasıl cüret..."</p>

  <p>"Hakaretlerini duymuyorum, bu yüzden kendine sakla. NASA ve Beyaz Saray'ın bu gece yalan yayın yaptığına dair elimde kesin kanıtlar olduğunu bilmek istersin."</p>

  <p>Tench aniden sustu.</p>

  <p>Pickering, onu bir süre şaşkınlığıyla baş başa bıraktı. "Ben de senin kadar siyasi bir kriz yaşanmasını istemiyorum. Ama yalan söylendi. Yalanın omrü uzun olmaz. Sana yardım etmemi istiyorsan, bana karşı dürüst davranmalısın."</p>

  <p>"Tench'in sesi öfkeli fakat kaygılı geliyordu. "Eğer yalan söylendiğinden bu kadar eminsen, neden ortaya çıkmadın?"</p>

  <p>"Siyasi meselelere karışmıyorum."</p>

  <p>Tench "bok" dermiş gibi bir şey mırıldandı.</p>

  <p>"Bana Başkan'ın bu akşamki duyurusunun tamamiyle doğru olduğunu mu söylemeye çalışıyorsun</p>

  <p>Marjorie?"</p>

  <p>Hatta uzun bir sessizlik oldu.</p>

  <p>Pickering, onu ikna ettiğini anlamıştı. "Dinle, ikimiz de bunun patlamaya hazır bir saatli bomba olduğunu biliyoruz. Ama çok geç değil. Uzlaşabiliriz."</p>

  <p>Tench birkaç saniye hiçbir şey söylemedi. Sonunda içini çekti. "Görüşmemiz lazım."</p>

  <p>Pickering içinden, gol, diye geçirdi.</p>

  <p>Tench, "Sana göstermem gereken bir şey var," dedi. We sanırım bu konuyu biraz olsun aydınlatacaktır."</p>

  <p>"Ofisine geliyorum."</p>

  <p>Telaşla, "Hayır," dedi. "Geç oldu. Buraya gelmen endişeleri arttırır. Bu meselenin aramızda kalmasını tercih ederim."</p>

  <p>Pickering satır aralarını okudu. Başkan bu konuyla ilgili hiçbir şey bilmiyor. "Buraya gelebilirsin," dedi.</p>

  <p>Tench'in sesi şüpheliydi. "Daha tenha bir yerde buluşalım."</p>

  <p>Pickering de öyle tahmin etmişti.</p>

  <p>Tench, "Beyaz Saray'dan FDR anıtına ulaşmak kolay," dedi. "Gecenin bu saatindc boş olur."</p>

  <p>Pickerinb bunu düşündü. FDR anıtı şehrin son derece güvenli bölümünde, Jefferson ve Lincoln anıtlarının arasındaydı. Uzun bir düşünme payının ardından Pickering kabul etti.</p>

  <p>Tench kapatırken, "Bir saat sonra," dedi. We yalnız gel."</p>

  <p>Marjorie Tench telefonu kapar kapamaz NASA Müdürü Ekstrom'u aradı. Kötü haberi verirken sesi gergindi.</p>

  <p>"Pickering sorun çıkarabilir."</p>
</body>
</html>
