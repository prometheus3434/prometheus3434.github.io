<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>130</h2>

  <p>Tolland, Rachel'la birlikte yüzeye çıkarken her şeyin bittiğini biliyordu. Magma kubbesi yırtıldı. Girdap yüzeye ulaştığı anda dev sualtı kasırgası her şeyi aşağı çekmeye başlayacaktı. Fakat tuhaftır ki, yüzeydeki dünya az önce bıraktığı kadar sakin değildi. Sesler sağır ediciydi. Sanki o suyun altındayken bir fırtına patlamışçasına, yüzüne rüzgâr çarpıyordu.</p>

  <p>Tolland oksijensiz kalmaktan sersemlemişti. Suda Rachel'a destek olmaya çalıştı ama bir şey onu kollarından çekiyordu.</p>

  <p>Akıntı! Tolland, onu tutmaya çalıştı ama görünmeyen güç daha da şiddetle çekerek, onu kendisinden ayırınaya başlıyordu. Birden eli kaydı ve Rachel'ın vücudu kollarının arasından kayıp gitti, ama yukarı doğru.</p>

  <p>Tolland hayret içinde Rachel'ın sudan yükselişini seyretti.</p>

  <p>Başının üstündeki Sahil Güvenlik Osprey çekici pervaneli uçak alçalip Rachel'ı yukarı çekmişti. Yirmi dakika önce Sahil Güvenlik, denizden gelen bir patlama haberi almıştı. Bölgede bulunması gereken</p>

  <p>Dolphin helikopterin izini kaybedince, bir kaza olmasından korkmuşlardı. Seyrüsefer sistemlerine helikopterin bilinen son koordinatlarını girip, kötü bir şeyle karşılaşmamayı dilemişlerdi.</p>

  <p>İşıkları yanan Goya'dan yarım mil kadar açıkta, akıntıya kapılıp yüzen, alevler içinde bir enkaz gördüler.</p>

  <p>Bir sürat teknesine benziyordu. Onun yakınındaki bir adam suyun içinden heyecanla kollarını sallıyordu.</p>

  <p>Onu yukarı çektiler.</p>

  <p>Çırılçıplaktı; yapışkanlı bantla kapattığı tek bacağı hariç.</p>

  <p>Gücü tükenen Tolland, başını kaldırıp gürültülü uçağın karaltısına baktı. Yatay pervaneleri aşağı doğru sağır edici bir rüzgâr estiriyordu.</p>

  <p>Rachel yukarı çıktığında, bir sürü el onu uçak gövdesinden içeri aldı. Tolland, onun güvenliğe alınmasını seyrederken, kapı eşiğinde çömelmiş yarı çıplak bir adam gözüne ilişti.</p>

  <p>Corky? Tolland'ın kalbi yerinden fırlayacaktı. Yaşıyorsun!</p>

  <p>Bel kuşağı hemen tekrar aşağı sarkıtıldı. Üç metre kadar uzağına düşmüştü. Tolland, ona doğru yüzmek istedi ama mega girdabın çekici gücünü hissetmeye başlamıştı. Etrafını kuşatan amansız deniz gitmesine izin vermiyordu.</p>

  <p>Akıntı onu aşağı çekti. Yüzeye doğru çırpındı ama fazlasıyla yorulmuştu.</p>

  <p>Birisi, sen yaşayacaksın, diyordu. Yüzeye ulaşmaya çalışarak bacaklarını çırptı. Yeniden hırpalayıcı rüzgâra çıktığında, bel kuşağı hâlâ erişemeyeceği bir mesafedeydi. Akıntı onu aşağı çekmek için uğraşıyordu. Başını kaldırıp yukarıdan gelen sese ve rüzgâra bakınca Rachel'ı gördü. Bakışlarını aşağı dikmiş, gözleriyle Tolland'ın kendisine doğru yukarı gelmesi için yalvarıyordu.</p>

  <p>Tolland dört güçlü kulaçta bel kuşağına ulaştı. Kalan son gücüyle kolunu ve başını halkanın içinden geçirip kendini bıraktı.</p>

  <p>Okyanus birden altında uzaklaşmaya haşlamıştı.</p>

  <p>Geniş girdap açılırken, Tolland aşağı bakıyordu. Mega girdap sonunda yüzeye ulaşmıştı.</p>

  <p>William Pickering Goya'nın köprüsünden, etrafında gelişen manzarayı afallamış bir halde izliyordu.</p>

  <p>Goya'nın kıç tarafının sancak kısmında, deniz yüzeyinde çanak benzeri dev bir çukurluk oluşuyordu.</p>

  <p>Yüzlerce metre çapındaki girdap, gittikçe büyüyordu. Girdabın içine akan okyanus, kenarlarda ürkütücü bir kayganlıkla dönüyordu. Etrafında, derinliklerden gelen gırtlaksı bir uğultu sesi yankılanıyordu. Pickering çukurun kurban almak için sabırsızlanan destansı bir tanrının açılan ağzı gibi üstüne doğru gelerek genişlemesini seyretti.</p>

  <p>Pickering, rüya görüyorum, diye düşündü.</p>

  <p>Aniden Goya'nın camlarını kıran bir patlamayla, mega girdabı tam ortasından yukarı yükseldi. Göklere kadar fışkıran gayzerin tepesı karanlık gökyüzünde kayboldu.</p>

  <p>Bacanın duvarları birden dikleşti. Hızla genişleyen girdap, okyanusu içine çekerek üstüne dogru ilerliyordu. Goya'nın kıçı genişleyen çukura doğru hızla savruldu. Dengesini kaybeden Pickering, dizlerinin üstüne düşmüştü. Dua eden bir çocuk gibi bakışlarını aşağı, büyüyen boşluğa indirdi.</p>

  <p>Hayatının son saniyelerinde Diana'yı düşündü. Ölürken böyle bir korkuyu yaşamamış olmasına dua ediyordu.</p>

  <p>Kaçan buharın şok dalgası Osprey'i yana savurdu. Pilotlar yeniden denge sağlayıp, Goya'nın üstünde alçalırken Tolland ile Rachel birbirlerine tutundular. Dışarı baktıklarında, kaderine mahkûm geminin parmaklıklarının yanında siyah paltosu ve kravatıyla diz çökmüş William Pickering'i gördüler. Geminin kıçı dev kasırganın dış kenarına kapıldığında, çapa zinciri sonunda koptu. Pruvası havaya kalkan Goya, arkaya doğru devrilerek, sarmal su duvarının içine battı. Denizin altında kaybolurken, ışıkları hala parlıyordu.</p>
</body>
</html>
