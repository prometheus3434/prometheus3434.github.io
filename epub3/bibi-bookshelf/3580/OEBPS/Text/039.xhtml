<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>37</h2>

  <p>Beyaz Saray'ın Doğu Randevu Kapısı, East Executive Caddesi'ndqı Doğu Parkı'yla Hazine Bakanlığı arasındaydı. Beyrut'taki deniz piyadeleri kışlasına yapılan saldırının ardından döşenen parmaklıklar ve betoo' dubalar, bu girişe misafirperverlikten çok uzak bir hava kazandırmıştı.</p>

  <p>Kapının dışında duran Gabrielle Ashe saatine bakarken, gerginliğinin arttığını hissediyordu. Saat 16.45 olmuştu ve henüz hiç kimse aramamıştı.</p>

  <p>DOĞU RANDEVU KAPISI, 16.30 YALNIZ GEL.</p>

  <p>Işte geldim, diye düşündü. Sen neredesîn?</p>

  <p>Kalabalık turistlerin yüzlerini inceleyen Gabrielle birisinin dikkatini çekmesini bekliyordu. Birkaç adam ona şöyle bir göz atıp yoluna devam etti. Gabrielle bunun iyi bir fıkir olup olmadığını sorgulamaya başlamıştı. Nöbetçi kulübesindeki Gizli Servis memurunun artık gözünü ona diktiğini fark etmişti. Muhbirinin korkaklık yaptığına karar verdi. Ağır parmaklıkların ardından son bir kez Beyaz Saray'a göz gezdiren Gabrielle içini çekti ve gitmek üzere arkasını döndü.</p>

  <p>Gizli Servis memuru arkasından, "Gabrielle Ashe?" diye seslendi.</p>

  <p>Yureği ağzına gelen Gabrielle topukları üstünde döndü. Evet?</p>

  <p>Nöbetçi kulübesindeki adam, ona el salladı. Asık suratlı ve zayıf biriydi.</p>

  <p>"Görüşeceğiniz kişi sizi bekliyor." Ana kapının kilidini açarak, ona içeri girmesini işaret etti.</p>

  <p>Gabrielle'ın ayakları yerinden kımıldamıyordu. "Içeri mi gireceğim?"</p>

  <p>Adam başını salladı. "Sizi beklettiğim için özür dilememi istediler."</p>

  <p>Açık kapı girişine bakan Gabrielle, hâlâ kıpırdayamıyordu.</p>

  <p>Neler oluyor! Bunu hiç mi hiç beklememişti.</p>

  <p>Şimdi sabırsız görünen adam: "Siz Gabrielle Ashe'siniz, öyle değil mi?" diye sordu.</p>

  <p>"Evet, ama..."</p>

  <p>"O halde beni izlemenizi şiddetle tavsiye ederim."</p>

  <p>Gabrielle'ın ayakları harekete geçmişti. Eşikten adımını atar atmaz, kapı arkasından çarparak kapandı.</p>
</body>
</html>
