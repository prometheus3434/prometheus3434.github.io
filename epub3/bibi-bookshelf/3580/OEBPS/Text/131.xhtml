<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>129</h2>

  <p>Triton'ın içindeki Rachel, başı bir çeşit ortaçağ işkence aletiyle sıkıştırılıyormuş gibi hissetti. Pilot kabinindeki koltuğun yanında kamburunu çıkartmış dururken, ölümün yaklaştığını hissedebiliyordu. Tam önündeki yarıküre şeklindeki cam boştu. Karanlıktı. Cama vurma sesleri durmuştu.</p>

  <p>Tolland gitmişti. Onu bırakmıştı.</p>

  <p>Başının üstünden sızan basınçlı havanın tıslaması, ona Milne'deki sağır edici katabatik rüzgârını hatırlattı.</p>

  <p>Şimdi denizaltının zemini bir karış suyla dolmuştu. Beni dışarı çıkarın! Binlerce düşünce ve hatıra gözlerinin önünden film şeridi gibi geçmeye başlamıştı.</p>

  <p>Karanlıktaki denizaltı yan yatınca Rachel sendeleyip dengesini kaybetti. Koltuğun üstünden ileri doğru düşerken, yarıküre şeklindeki cama sertçe çarptı. Omzuna şiddetli bir acı saplandı. Camın üstüne paldır küldür devrilirken, garip bir şey hissetti; denizaltının içindeki basınçta ani bir düşüş.</p>

  <p>Rachel'ın kulaklarındaki zonklama belirgin biçimde azalmıştı. Denizaltıdan dışarı kaçan havanın gurultusunu duyuyordu.</p>

  <p>Neler olduğunu anlamak bir saniyesini almıştı. Camın üstüne düştüğünde, ağırlığı bir şekilde, iç basıncı contanın etrafından sızdıracak kadar yuvarlak yüzeyi dışarı doğru zorlamıştı. Yuvarlak camın gevşek durduğu anlaşılıyordu. Rachel birden, içerideki basıncı arttırarak Tolland'ın ne yapmaya çalıştığını fark etti.</p>

  <p>Camı patlatmaya çalışıyor!</p>

  <p>Triton'ın basınç silindiri, başının üstünde pompalamaya devam ediyordu. Boğucu basinç onu tehlikeli biçimde şuursuzluğa doğru sürüklediği halde, bu kez bunu duymak adeta hoşuna gitmişti.</p>

  <p>Sendeleyerek ayağa kalkan Rachel, tüm kuvvetiyle camı içeriden dışarı doğru itti.</p>

  <p>Bu sefer gurultu sesleri çıkmamıştı. Cam biraz yerinden oynadı.</p>

  <p>Ağırlığını tekrar cama verdi. Hiçbir şey olmadı. Omzundaki yara acıyınca başını indirip baktı. Kan kurumuştu. Bir kez daha denemek için hazırlandı ama vakti olmadı. Denizaltı geriye doğru yatıyordu. Ağir motor kutuları destek tanklarının üstüne çıkarken, Triton geriye devrilip arka üstü batmaya başlamıştı.</p>

  <p>Rachel, pilot kabininin arka duvarına sırtüstü devrildi. Çalkalanan suyun içine yarı batmış bir haldeyken, gözlerini başının üstünde dev bir tavan penceresi gibi duran, su sızdıran cama dikti.</p>

  <p>Dışarıda sadece karanlık vardı... ve aşağı doğru basing uygulayan binlerce ton okyanus.</p>

  <p>Rachel ayağa kalkmaya çalıştı ama vücudu ölü gibi ağırdı. Zihni bir kez daha zamanda geri giderken, donmuş nehirdeki buzlu görüntüleri hatırladı.</p>

  <p>Onu sudan çıkartmak için aşağı eğilen annesi, "Mücadele et Rachel!" diye bağırıyordu. "Tutun!"</p>

  <p>Rachel gözlerini kapattı. Batıyorum. Patenleri kurşun ağırlıklar gibi onu aşağı çekiyordu. Ağırlığını dağıtmak için buzun üstünde kollarını ve bacaklarını açan annesinin ona doğru uzandığını görebiliyordu.</p>

  <p>"Bacaklarını çırp Rachel! Çırp!"</p>

  <p>Rachel var gücüyle çırpıyordu. Vücudu buz deliğinin içinde biraz yukarı çıkmıştı. Bir ümit. Annesi, onu yakaladı.</p>

  <p>Annesi, "Evet!" diye bağırdı. "Seni kaldırmama yardım et! Bacaklarını çırp!"</p>

  <p>Annesi yukarıdan çekerken, Rachel son enerjisini kullanarak patenli ayaklarını çırptı. Annesi sırılsıklam olmuş Rachel'ı karlı nehir kenarına çekip, gözyaşlarına boğuldu.</p>

  <p>Şimdi denizaltının artan nem ve ısısının içindeki Rachel, gözlerini etrafını kuşatan karanlığa açtı.</p>

  <p>Annesinin mezardan yükselen sesini duydu. Batan Triton'ın içinde bile çok net duyuluyordu.</p>

  <p>Tekmele.</p>

  <p>Rachel başını kaldırıp yukarıdaki kubbe cama baktı. Kalan tüm cesaretini toplayıp, şimdi dişçi koltuğu gibi yatay pozisyonda duran pilot koltuğuna çıktı. Sırtüstü yatarak dizlerini kırdı ve ayak tabanlarını yukarı çevirerek, bacaklarını mümkün olduğunca ileri uzatıp itti. Çaresizlik ve zorlanma sebebiyle attığı acı bir çığlık eşliğinde, ayaklarını akrilik kubbenin ortasına indirdi. İncik kemiğine saplanan acı, Rachel'ı sersemletmişti. Birden kulakları uğuldadı ve ani bir püskürmeyle içerideki basıncın dengelendiğini hissetti.</p>

  <p>Kubbenin sol tarafındaki conta ayrılmıştı ve kısmen yerinden çıkan dev lens, ambar kapısı gibi sallanıyordu.</p>

  <p>Içeri giren tazyikli su Rachel'ı koltuğuna geri yapıştırdı. Okyanus, etrafında uğuldayıp arkasından dolanırken, onu koltuğundan yukarı kaldırarak çamaşır makinesindeki çorap gibi baş aşağı silkmeye başlamıştı.</p>

  <p>Rachel kör gibi el yordamıyla tutunacak bir şey aradı ama hızla dönüyordu. Pilot kabini suyla dolduğunda, denizaltının dibe doğru hızlı bir serbest düşüşe geçtiğini hissetti.</p>

  <p>Vücudu kabinin içinde yukarı toslamıştı kendini çivilenmiş gibi hissediyordu. Etrafını baloncuklar sarmıştı. su onu döndürüp sola ve yukarı doğru sürüklüyordu. Kalçasına sert bır delik yüzeyi çarptı.</p>

  <p>Birden serbest kalmıştı.</p>

  <p>Sıcak ve ıslak sonsuzlukta dönüp yuvarlanırken Rachel ciğerlerinin nefessiz kaldığını hissetti.</p>

  <p>Yüzeye çık! İşık aradı ama göremiyordu. Dünyası nereye bakarsa baksın aynı görünüyordu.</p>

  <p>Karanlık. Yerçekimi yoktu. Aşağı ya da yııkarı kavramı yoktu.</p>

  <p>O dehşet dolu anda Rachel, ne yöne gideceğini bilmediğini farketmişti.</p>

  <p>Binlerce metre aşağıdaki Kiowa helikopteri, artan basıncın etkisi altında eziliyordu. Basınca karşı direnerek hâlâ helikopterde duran, tahrip gücü yüksek on beş tanksavar AGM-114 Hellfire füzesinin bakır astarı konileriyle yaylı-patlama başlıkları, tehlikeli biçimde içeri çekiliyordu. Okyanus tabanının otuz metre yukarısında, mega girdabın güçlü döngüsü helikopterden geriye kalanları alıp, magma kubbesinin akkor halindeki kabuğuna doğru döndürerek aşağı çekti. Ard arda parlayan kibrit çöpleri gibi patlayan Hellfire füzeleri, magma kubbesinin tepesinde koca bir delik açtılar.</p>

  <p>Nefes almak için yüzeye çıkıp ümitsizlik içinde tekrar dalan Michael Tolland, Hellfire füzeleri patladığında suyun dört buçuk metre altında, gözleriyle karanlığı tarıyordu. Yukarı doğru yayılan beyaz ışık, şaşırtıcı bir görüntüyü aydınlatmıştı;</p>

  <p>Tolland'ın sonsuza kadar hatırlayacağı bir sahneyi.</p>

  <p>Rachel Sexton üç metre aşağıda, sarkıtılan bir kukla gibi duruyordu.</p>

  <p>Onun altında hızla dibe batan Triton denizaltısının cam kubbesi gevşekçe sallanıyordu. Açık denize kaçışan köpekbalıklarının, bölgede meydana gelecek tehlikeyi sezdikleri anlaşılıyordu.</p>

  <p>Rachel'ın denizaltıdan çıktığını görünce duyduğu neşe, bundan sonra olacakları fark edince anında kayboldu. İşık azalırken Rachel'ın bulunduğu pozisyonu ezberine alan Tolland, hemen dalıp ona doğru yüzdü.</p>

  <p>Binlerce metre aşağıdaki magma kubbesinin yırtılan kabuğu açılınca, sualtı volkanı patlayarak, bin iki yüz santigrat derecedeki magmayı denize püskürttü. Yakıcı lavlar değdiği anda suyu buharlaştırarak, mega girdabın merkez eksenine yoğun bir buhar kolonu gönderdi. Kasırgalara güç veren aynı akışkan dinamiği kinematik özel ikleriyle hareketlenen buharın dikey enerji transferini, enerjiyi ters yöne taşıyan bir antisiklonik girdap sarmalıyla dengeleniyordu.</p>

  <p>Bu yükselen gaz kolonunun etrafını sarmalayan okyanus akıntısı, aşağı doğru dönerek yoğunlaştı. Kaçan buhar, milyonlarca galon deniz suyunu aşağıdaki magmaya doğru çeken bir vakum etkisi yaratmıştı. Yeni sular dibe çarptıkça, onlar da buharlaşarak, büyüyen kolona katılıyor ve aşağı daha çok su çekiyordu.</p>

  <p>Yerini daha fazla su doldurdukça, girdap daha da büyüyordu. Hidrotermal mega girdap uzuyor ve her geçen saniye güçlenerek büyürken, üst kenarı sabit bir hızla yüzeye doğru tırmanıyordu.</p>

  <p>Bir okyanus kara deliği doğmak üzereydi.</p>

  <p>Rachel kendini ana rahmindeki bir bebek gibi hissetti. Sıcak ve ıslak karanlık onu kuşatmıştı. Sıcak karanlığın içinde beyni bulanmıştı. Nefes al. Bu refleksle mücadele etti. Gördüğü aydınlanmâlar sadece yüzeyden geliyor olabilirdi ama çok uzak görünüyordu. Bir hayal. Yüzeye çık. Rachel güçsüzce, ışığın geldiğini gördüğü yöne doğru yüzmeye başladı. Artık daha fazla ışık görüyordu... uzaklardaki esrarengiz kırmızı bir parlama.</p>

  <p>Gün ışığı mı? Daha kuvvetli yüzdü.</p>

  <p>Bir el onu ayak bileğinden yakaladı.</p>

  <p>Suyun altında çığlık atmak için ağzını açan Rachel, ciğerlerinde kalan son havayı da vermişti.</p>

  <p>El onu geri çekiyor, döndürerek aksi istikameti gösteriyordu. Bunu kavrayan el Rachel'a tanıdık gelmişti.</p>

  <p>Michael Tolland oradaydı, onu kendisiyle beraber diğer yöne çekiyordu.</p>

  <p>Rachel'ın zihni Tolland'ın onu aşağı çektiğini söylüyordu. Kalbiyse, Michael'ın ne yaptığını bildiğini.</p>

  <p>Annesinin sesi, bacaklarını çırp, diye fısıldadı.</p>

  <p>Rachel elinden geldiğince kuvvet sarfederek bacaklarını çırptı.</p>
</body>
</html>
