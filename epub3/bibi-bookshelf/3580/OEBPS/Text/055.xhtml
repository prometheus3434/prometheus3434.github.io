<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>53</h2>

  <p>Tüm mantıklı düşünceler Rachel Sexton'ın aklından silinmişti. Artık göktaşını, esrarengiz TAR çıktısını, Ming'i, buzuldaki korkunç saldırıyı düşünmüyordu. Şu anda önemli olan tek bir şey vardı.</p>

  <p>Hayatta kalmak.</p>

  <p>Buz, sonsuz ve kaygan bir otoyol gibi altından kayıp gidiyordu. Korkudan hissizleştiği için mi yoksa koruyucu kıyafet sebebiyle mi bilmiyordu ama hiç acı hissetmiyordu. Hiçbir şey hissetmiyordu.</p>

  <p>Şimdilik.</p>

  <p>Yan yatmış bir halde Tolland'a belinden bağlı giden Rachel, onu hafif bir şekilde kucaklamıştı. Rüzgarla, yarış arabasının arkasındaki paraşüt gibi şişen balon, önlerinde dalgalanıyordu. Arkalarından gelen Corky kontrolden çıkmış römork gibi oradan oraya savruluyordu. Saldırıya uğradıkları yeri gösteren işaret fişekleri uzaklaşıp, gözden kaybolmuştu. Onlar hızlandıkça, buza sürtünen naylon Mark IX kıyafetlerinden çıkan ıslık sesi artıyordu. Ne hızla gittiklerine dair Rachel'ın hiçbir fikri yoktu ama rüzgâr saatte en az doksan beş kilometre hızla esiyordu ve altlarındaki sürtünmesiz pist, her geçen saniye daha hızlı kayıyordu. Görrünüşe bakılırsa, dayanıklı Mylar balonun yırtılmaya veya yükünü atmaya niyeti yoktu.</p>

  <p>Rachel kurtulmamız lazım, diye düşündü. Öldürücü bir kuvvetten diğerine koşuyorlardı. Okyanusa bir buçuk kilometreden az kaldı! Buzlu su düşüncesi dehşet dolu hatıralarını canlandırdı.</p>

  <p>Rüzgar kuvvetlenince hızları arttı. Arkalarından sürüklenen Corky korkunç bir çığlık attı. Rachel, bu hızla giderlerse, uçurumdan buzlu suya düşmelerine birkaç dakika kaldığını biliyordu.</p>

  <p>Tolland'ın da aklından benzer düşünceler geçtiği belliydi, çünkü vücudlarına taktığı yük kancasıyla mücadele ediyordu.</p>

  <p>"Kancayı çıkaramıyorum!" diye seslendi. "İp çok gergin!"</p>

  <p>Rachel rüzgârdaki anlık bir dinginliğin Tolland'ın işini kolaylaştırmasını diledi ama katabatik rüzgâr aynı kesintisiz kuvvetle esiyordu. Yardım etmeye çalışan Rachel vücudunu yan döndürüp, kramponlarından birinin burnunu buza çarptı. Havaya buz parçacıkları saçıldı. Hızları biraz kesilmişti. Ayağını yerden kaldırarak, "Şimdi!" diye bağırdı.</p>

  <p>Balonun yük ipindeki gerilim bir an için hafifledi. Gevşeyen ipten istifade etmek isteyen Tolland birden asılıp, yük kancasını karabinalarından kurtarmaya çalıştı. Olmuyordu.</p>

  <p>"Bir daha!" diye bağırdı.</p>

  <p>Bu kez ikisi birden dönüp, kramponlarını buza vurarak havaya iki katı buz parçacığı savurdular. Bu, balonu biraz daha yavaşlatmıştı.</p>

  <p>"Şimdi"</p>

  <p>Tolland'ın verdiği işaretle aynı anda bıraktılar. Balon yeniden ileri doğru sürüklenirken, Tolland başparmağını karabinanın kilidine bastırıp, açmaya çalışarak kancayı çevirdi. Bu kez biraz daha yaklaşmasına rağmen ipin daha fazla gevşemesi gerekiyordu. Norah karabinaların, üstünde herhangi bir gerilim olduğu takdirde asla açılmayacak şekilde özel olarak üretilen, birinci sınıf Joker güvenlik kancaları oluşuyla böbürlenmişti.</p>

  <p>Bu ironiyi hiç mi hiç eğlenceli bulmayan Rachel, güvenlik kancaları yüzünden öleceğiz, diye düşündü.</p>

  <p>Tolland, "Bir kez daha!" diye bağırdı.</p>

  <p>Tüm enerjisini ve umudunu toplayan Rachel, dönebildiği kadar yana dönüp iki ayağını birden buza vurdu.</p>

  <p>Sırtını bükerek, tüm ağırlığını parmak uçlarına vermeye çalıştı. Her ikisi de karınlarının üstüne dönene ve kemerlerindeki bağlantı ipi iyice gerene kadar Tolland da onun yaptıklarını tekrar etti. Tolland ayaklarını yere vurunca Rachel sırtını biraz daha eğdi. Sarsıntı, bacaklarından yukarı şok dalgaları gönderiyordu.</p>

  <p>Bilekleri kırılacakmış gibi hissediyordu.</p>

  <p>"Öyle kal... öyle kal..." Tolland hızları azalırken Joker klipsi kurtarmak için iki büklüm olmuştu. "Az kaldı..."</p>

  <p>Rachel'ın kramponları aniden koptu. Botlarından çıkan metal çiviler Corky'nin üstünden sekerek karanlığa doğru yuvarlandılar. Balon birden ileri fırlayıp Tolland ile Rachel'ı yana savurdu. Tolland'ın elindeki kanca kaydı.</p>

  <p>"Kahretsin!"</p>

  <p>Zapt edildiğine öfkelenmiş gibi hızla ileri fırlayan Mylar balon, onları daha da kuvvetli çekerek buzuldan aşağı denize doğru sürüklüyordu. Rachel hızla uçuruma doğru ilerlediklerinin bilincindeydi ama Kuzey Buz Denizi'ne yapacakları otuz metrelik düşüşten önce başka bir tehlikeyle karşılaşacaklardı. Yol arının üstünde üç dev kar kümesi duruyordu. Mark IX kıyafetlerinin koruyucu dolgusuna karşın, kar tepeciklerine süratle çarpmak fikri Rachel'a dehşet veriyordu. Iplerle ümitsizce mücadele eden Rachel, balondan kurtulmanın bir yolunu bulmaya çalıştı. Işte o zaman buzdan gelen ritmik tıkırtı seslerini duydu; çıplak buza vuran hafif metalin tıkırtıları.</p>

  <p>Kazma.</p>

  <p>Rachel korkudan, kemerindeki ipe iliştirilmiş kazmayı tamamıyla unutmuştu. Hafif, alüminyum alet, bacağının yanında sıçrayıp duruyordu. Başını kaldırıp, balonun yük kablosuna baktı. Kalın, sağlam, şeritli naylon.</p>

  <p>Aşağı uzanıp zıplayan kazmaya erişmeye çalıştı. Sapından tutup, kendine doğru çekerken elastik ip uzadı. Hâlâ yan tarafa dönük duran Rachel, kollarını başının üstüne kaldırmakta zorlandı ve kazmanın dişli ucunu kalın kabloya yerleştirdi. Gergin kabloyu acemice kesmeye başladı.</p>

  <p>Kendi kazmasına uzanan Tolland, "Evet!" diye bağırdı.</p>

  <p>Yan tarafının üstünde kayan Rachel, kollara yukarıya uzanmış, kabloyu kesiyordu. Kablo oldukça gergindi ve naylon iplikler tek tek aşınmaya başlamıştı. Tolland kendi kazmasını kavrayıp döndü, kollarını başından yukarı kaldırdı ve aynı noktayı altından kesmeye çalıştı. Orman işçileri gibi işbirliği içinde çalışırlarken, muz bıçakları birbirine çarpıyordu.</p>

  <p>Rachel, başaracağız, diye düşündü. Kopacak!</p>

  <p>Önlerindeki gri Mylar balon, aniden yukarı havalandı.</p>

  <p>Balonun arazi yapısıyla uyumlu hareket ettiğini fark eden Rachel dehşete kapıldı.</p>

  <p>Gelmişlerdi.</p>

  <p>Kar kümeleri.</p>

  <p>Tepesine çıkmadan önce beyaz duvarı kısa bir an için görebildiler.</p>

  <p>Yamaca çarptıklarında Rachel'ın yediği darbe, ciğerlerindeki havayı boşalttı ve elindeki kazmanın düşmesine neden oldu. Rachel, atlama rampasına sürüklenen bir su kayakçısı gibi vücudunun kar yığınından yukarı sürüklenip, fırlatılacağını hissetti. Tolland'la birlikte aniden baş döndürücü bir kuvvetle yukarı fırladılar. Altlarında, kar kümelerinin arasındaki boşlukk uzanıyordu. Kablo aşınmış olmasına rağmen kopmamıştı ve hızlanan vücutlarını yukarı taşıyarak, ilk boşluğun üstünden aşırdı. Rachel bir an için önlerinde ne olduğunu gördü. İki kar tepeciği daha vardı -kısa bir düzlük- ve sonra denize düşüş.</p>

  <p>Corky Marlinson'ın tiz çığlığı, dili tutulan Rachel'ın yaşadığı dehşeti adeta seslendirmişti. Arkalarından gelen Corky, ilk tepeciğin üstünden sürüklendi. Üçü de havalanmıştı. Balon, avcıyla bağlarını koparmak isteyen vahşi bir hayvan gibi onları yukarı çekiyordu.</p>

  <p>Birdenbire başlarının üstünden, silah ateşi gibi bir şaklama sesi geldi. Aşınan ip koptu ve parçalanan ucu Rachel'ın suratına çarptı.</p>

  <p>O anda düşmeye başladılar. Mylar balon başlarının üstünde bir yerde kontrolden çıkıp dalgalanarak denize doğru uçtu.</p>

  <p>Karabinalarla iplere dolanan Rachel ile Tolland, yere iniyorlardı.</p>

  <p>Ikinci beyaz tepecik önlerinde yükselirken Rachel kendini çarpmaya hazırladı. İkinci tepeciği son anda sıyırıp arkasından aşağı doğru kayarlarken, dolgulu kıyafetleri çarpmanın etkisini kısmen hafifletti. Dünya etrafında kollar, bacaklar ve buz karmaşası halinde dönerken, Rachel hızla aşağı, artadaki açıklığa doğru kaydığını hissediyordu. Diğer tepeciğe çarpmadan önce yavaşlamak için içgüdüsel olarak, kollarıyla bacaklarını açtı. Biraz yavaşladıklarını hissetti ama saniyeler içinde Tolland'la birlikte yeniden yukarı çıkmaya başlamışlardı. Tepeye gelip düşüşe geçtiklerinde tekrar ağırlık yokmuş gibi bir hisse kapıldı.</p>

  <p>Korkuya kapılan Rachel, yamaçtan aşağı, son düzlüğe doğru ölümcül düşüşe geçtiklerini düşündü... Milne Buzul Katmanı'nın son yirmi beş metresi.</p>

  <p>Uçuruma doğru savrulurlarken Rachel, Corky'nin ipi çektiğini hissetti.</p>

  <p>Yavaşlıyorlardı. Ama çok geç kaldığını biliyordu. Buzul hızla son bulurken Rachel çaresizce çığlık attı.</p>

  <p>Ve sonra olan oldu.</p>

  <p>Buzulun kenarı altlarından kaydı. Rachel'ın hatırladığı son şey düştüğüydü.</p>
</body>
</html>
