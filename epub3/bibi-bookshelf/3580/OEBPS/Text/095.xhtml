<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>93</h2>

  <p>"Bu göktaşını aslında Kanada'lı bir jeolog mu buldu?" Gabrielle Ashe genç programcı Chris Harper'a hayretle bakıyordu.</p>

  <p>"Ve bu Kanada'lı şimdi öldü mü?"</p>

  <p>Harper kederle başını salladı.</p>

  <p>Gabrielle, "Ne zamandır bunu biliyorsunuz?" diye sordu.</p>

  <p>"Birkaç haftadır. Müdürle Marjorie Tench, beni basin konferansinda yalan söylemeye mecbur bıraktıktan sonra sözümden dönemeyeceğimi biliyorlardı. Göktaşının gerçekte nasıl bulunduğunu bana anlattılar."</p>

  <p>GöktaŞını bulan KYYT değil! Tüm bu bilgilerin nereye varacağına dair Gabrielle'ın hiçbir fikri yoktu ama bir rezalet çıkartacağı ortadaydı. Tench için kötü haber, senatör içinse iyi haber anlamına geliyordu.</p>

  <p>Şimdi canı sıkkın görünen Harper, "Dediğim gibi;" dedi. "Göktaşının asıl keşfedilme Şekli, yakalanan bir telsiz konuşması. INSPIRE denilen bir programdan haberin var mı? Interaktif NASA Uzay Fiziği İyonosfer radyo Deneyleri."</p>

  <p>Gabrielle bunu duyduğunu hayal meyal hatırlıyordu.</p>

  <p>Harper, "Esas itibariyle, Kuzey Kutbu yakınlarında yer seslerini -huzey ışıklarının plazma dalga emisyonları, yıldırım fırtınalarının geniş bant vurulan, bu gibi şeyler- dinleyen çok düşük frekanslı radyo alıcıları," dedi.</p>

  <p>"Peki."</p>

  <p>"INSPIRE telsiz alıcılarından biri, birkaç hafta önce El esmere Adası'ndan parazitli bir yayın yakaladı.</p>

  <p>Kanadalı bir jeolog çok düşük frekanstan yardım istiyordu." Harper durdu. "Doğrusu, frekans o kadar düşüktü ki, NASA'nın VLF alıcılarından başka kimse duymamıştır, Kanadalının uzun dalga yaptığını düşündük."</p>

  <p>"Anlamadım?"</p>

  <p>"Telsiz iletisini azami mesafeye ulaştırmak için mümkün olan en düşük frekansta yayın yapmak.</p>

  <p>Unutmamak lazım ki çok icra bir yerdeydi, standart frekanstaki bir ileti, duyulabileceği kadar uzağa gitmeyebilir."</p>

  <p>"Mesajda ne diyordu?"</p>

  <p>"Ileti kısaydı. Kanadalı, Milne Buzul Katmanı'nda sondalama yaparken, buza gömülü aşırı yoğun bir anomali tespit ettiğini, göktaşı olabileceğinden şüphelendiğini ve ölçümler yaparken fırtınaya yakalandığını söylüyordu. Koordinatlarını vererek, fırtınadan kurtarılmasını isteyerek telsizini kapattı. NASA'nın en yakın dinleme istasyonu onu kurtarmak için Thule'dan bir kurtarma uçağı gönderdi. Saatlerce aradıktan sonra onu, rotasının kilometrelerce uzağındaki bir buzul yarığının dibind kızağı ve köpekleriyle birlikte ölü olarak buldular. Anlaşıldığı kadarıyla fırtınadan kaçmaya çalışmış, yolundan sapıp buzul yarığından düşmüştü."</p>

  <p>Duyduklarını düşünen Gabrielle'ın merakı kabarmıştı. "Ve böylece NASA başka kimsenin bilmediği bir göktaşını öğrenmiş oldu."</p>

  <p>"Kesinlikle. Ve tuhaftır ki, eğer yazılımım doğru çalışsaydı, KKYT uydusu aynı göktaşını tespit edebilirdi; Kanadalıdan bir hafta önce." Bu rastlantı Gabrielle'ı tereddüde düşürmüştü. "Üç yüz yıldır gömülü duran bir göktaşı, aynı hafta içinde iki kere mi keşfedildi yani?"</p>

  <p>"Biliyorum. Biraz tuhaf, ama bilim böyledir işte. Ya kıtlık çekersin ya da bayram yaparsın. Konu şu ki, müdür göktaşının bizim keşfimiz olması gerektiğine inanıyordu, yani işimi düzgün yapsaydım öyle olacaktı.</p>

  <p>Bana Kanadalı öldüğü için, KYYT'yi SOS mesajında verdiği koordinatlara çevirirsem kimsenin farkına varmayacağını söyledi. Bundan sonra göktaşını biz keşfetmişiz gibi yapacaktım ve utanç verici başarısızlığı bir nebze telafi etmiş olacaktık."</p>

  <p>"Ve siz de bunu yaptınız."</p>

  <p>"Söylediğim gibi, başka şansım yoktu. Uydunun başarısız olmasının sebebi bendim." Durdu. "Ama bu akşam Başkan'ın basin konferansını ve keşfetmiş gibi yaptığım göktaşında fosil er bulunduğunu duyduğumda..."</p>

  <p>"Şaşırdınız."</p>

  <p>"Daha doğrusu ağzım açık kaldı."</p>

  <p>"Sizce müdür KYYT bulmuş gibi yapmanızı istemeden önce, göktaşında fosil bulunduğunu biliyor muydu?"</p>

  <p>"Hiç ihtimal vermiyorum. NASA oraya ilk ekibi gönderinceye kadar göktaşı gomülü olduğu yerde el değmeden duruyordu. Tahminimce, nüve çıkarmak ve X-ışınlarını çekmek için oraya bir ekip gönderene kadar NASA'nın ne bulduğu hakkında tam bir fikri yoktu. KYYT hakkında yalan söylememi istediler, çünkü büyük bir göktaşıyla orta karar bir başarı kazanacaklarını düşündüler. Ama oraya vardıktan sonra, aslında ne büyük bir buluş olduğunun farkına vardılar."</p>

  <p>Gabrielle heyecandan sık nefes alıyordu.</p>

  <p>"Dr. Harper, NASA ile Beyaz Saray'ın sizi KYYT yazılımı konusunda yalan söylemeye zorladığına dair ifade verir misiniz?"</p>

  <p>"Bilmiyorum." Harper korkmuşa benziyordu. "Bunun NASA'ya nasıl bir zarar vereceğini tahmin edemiyorum... bu keşfe."</p>

  <p>"Dr. Harper, nasıl bulunursa bulunsun bu göktaşının harika bir keşif olduğunu ikimiz de biliyoruz. Burdaki asıl nokta, sizin Amerikan halkına yalan söylemiş olmanız. KYYT'nin aslında NASA'nın söylediği şey olmadığını bilmeye hakları var."</p>

  <p>"Bilmiyorum. Ben müdürü önemsemiyorum ama iş arkadaşlarım... Onlar iyi insanlar."</p>

  <p>"Ve aldatıldıklarını bilmeye hakları var."</p>

  <p>"Peki ya şu bana yönelik usulsüzlük suçlaması?"</p>

  <p>Kendi oyununu neredeyse unutmuş olan Gabrielle, "Bunu aklınızdan çıkartabilirsiniz," dedi.</p>

  <p>"Senatöre zimmete geçirmeyle ilgili hiçbir şey bilmediğinizi söyleyeceğim. Bunun bir çeşit kendini garantiye alma yöntemi olduğu anlaşılıyor. KYYT konusunda ağzınızı sıkı tutmanız içitt müdürün hazırladığı bir oyun."</p>

  <p>"Senatör beni koruyabilir mi?"</p>

  <p>"Kesinlikle. Siz yanlış bir şey yapmadınız. Sadece emirlere uyuyordunuz. Ayrıca az önce Kanadalıyla ilgili verdiğiniz bilgilerden sonra sorün usulsüzlük meselesini gündeme bile getireceğini sanmıyorum. Herhalde sadece NASA'nın KYYT ve göktaşıyla ilgili verdiği yanlış bilgiler üzerine yoğunlaşırız. Senatör, Kanadalıyla ilgili bilgileri açıkladıktan sonra, müdür yalanlarıyla sizi lekelemeye cesaret bile edemez."</p>

  <p>Harper hâlâ kaygılı görünüyordu. Seçenekleri değerlendirirken sıkıntılı bir yüz ifadesiyle susmuştu.</p>

  <p>Gabrielle, ona biraz zaman tanıdı. Bu hikâyenin rahatsızlık verici başka bir yönü daha olduğunu fark etmişti.</p>

  <p>Aslında bundan bahsetmeyecekti ama Dr. Harper'ın son bir teşvike ihtiyacı olduğunu görebiliyordu.</p>

  <p>"Sizin köpeğiniz var mı Dr. Harper."</p>

  <p>Başını kaldırıp baktı. "Efendim?"</p>

  <p>"Sadece biraz tuhaf olduğunu düşündüm. Kanadalı jeolog koordinatları verdikten kısa süre sonra kızak köpeklerinin buzul yarığına düştüklerini söylememiş miydiniz?"</p>

  <p>"Fırtına vardı. Yol arından sapmışlardı."</p>

  <p>Şüphelendiğini belli eden Gabrielle omuzlarını silkti. "Öyle mi... iyi."</p>

  <p>Harper, onun tereddüdünü anlamıştı. "Sence ne oldu?"</p>

  <p>"Bilmiyorum. Sadece bu keşifle ilgili tesadüflerin sayısı o kadar çok ki. Kanadalı bir jeolog sadece NASA'nın duyabileceği frekansta göktaşının koordinatlarını veriyor. Sonra da kızak köpekleri uçurumdan aşağı gözü kapalı atlıyor."</p>

  <p>Durdu. "NASA'nın tüm zaferini, bu jeoloğun ölümüne borçlu olduğunun farkındasınızdır sanırım."</p>

  <p>Harper'ın yüzünün rengi atmıştı. "Yani müdür bu göktaşı için cinayet mi işledi?"</p>

  <p>Gabrielle, savaş politikası, çok para, diye düşündü.</p>

  <p>"Ben senatörle buluşayım, ondan sonra görüşürüz. Burdan çıkmanın bir yolu var mı?"</p>

  <p>Gabrielle Ashe, beti benzi atmış Chris Harper'ı geride bırakarak, yangın merdivenlerinden NASA'nın arkasındaki boş bir sokağa çıktı. NASA'lı yeni kutlamacıları henüz bırakan bir taksiyi çevirdi,</p>

  <p>Şoföre, "Westbrooke Semti Apartmanları," dedi. Senatör Sexton'ı çok mutlu bir adam yapmak üzereydi.</p>
</body>
</html>
