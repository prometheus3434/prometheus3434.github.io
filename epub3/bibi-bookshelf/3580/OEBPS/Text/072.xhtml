<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>70</h2>

  <p>Charlotte'ın "ölü odası" -Bell Laboratuvarları'ndaki benzer bir yapıdan esinlenerek tasarlanmıştı- eskiden yankısız stüdyo diye bilinen Paralel ya da yansıma yapan hiçbir yüzeyin bulunmadığı yankısız oda yüzde 99.4 verimle sesleri emebiliyordu. Metal ve suyun akustik iletken doğası nedeniyle, denizaltılardaki görüşmeler, yakınlardaki dinleme cihazları veya dış gövdeye bağlı mikrofonlarla dinlenmeye müsaitti. Ama ölü odası denizaltının içinde, hiçbir sesin dışarı çıkamayacağı küçük bir odaydı. Tecrit edilmiş bu odada yapılan tüm konuşmalar tamamiyle emniyetliydi.</p>

  <p>Oda, tavanı, duvarları ve zeminin her yanı yumurta kutusu şeklindeki köpüklerle kaplı bir elbise dolabını andırıyordu. Rachel'a, her tarafından dikitler fışkıran bir sualtı mağarasını anımsattı. Ama en rahatsızlık verici olanı, kapısının olmayışıydı.</p>

  <p>Zemine enlemesine döşenmiş balık ağına benzeyen delikli ızgara içeridekilere havada asılı duruyorlarmış hissi veriyordu. Plastik kaplı ızgaraya basıldığında sağlam bir his veriyordu. Ağ şeklindeki zemine göz atan Rachel, sürrealist bir manzaraya gerilmiş halat köprünün üstünden geçtiğini hissetti. Doksan santim aşağıda, iğnelerini yukarı dikmiş bir köpük ormanı vardı.</p>

  <p>Rachel içeri girer girmez, odanın havasında tüm enerjisi emil miş gibi bir cansızlık sezinledi. Sanki kulaklarına pamuk tıkanmış gibiydi. Kafasının içinde sadece nefes alışının sesi duyuluyordu. Bağırdı, bunun ağzı yastıkla kapanmış gibi bir etkisi oldu. Duvarlar tüm yansımaları emiyor, sadece kafasının içindeki titreşimleri duyabiliyordu.</p>

  <p>Kaptan süngerle kaplı kapıyı kapatarak dışarı çıkmıştı. Rachel, Corky ve Michael odanın ortasında, zemindeki kaplamadan yükselen uzun metal ayaklıkların üstünde duran U şeklindeki küçük bir masada oturuyorlardı. Masaya bir sürü bükümlü mikrofon, kulaklık ve balıkgözü kamerasıyla bir video konsolu yerleştirilmişti. Bir mini Birleşmiş milletler sempozyumunu andırıyordu.</p>

  <p>ABD istihbarat dünyasında -dünyanın önde gelen lazer mikrofonlar, sualtı parabolik dinleme cihazları ve diğer aşırı dayarlı dinleme cihazları üreticileri- çalışmış biri olan Rachel, insanın dünyada tamamıyla güvenli görüşme yapabileceği çok az yer olduğunu biliyordu. Ölü odası, o yerlerden biriydi. Masada duran mikrofonlarla kulaklıklar, söylediklerinin titreşimlerinin odanın dışına çıkmayacağının bilinciyle insanın serbestçe konuşabileceği bir yüz yüze "konferans görüşmesine" imkân sağlıyordu. Mikrofonlara giden sesleriyse, atmosferde yapacakları uzun yolculuk için şifrelenecekti.</p>

  <p>"Ses denemesi." Kulaklıklarından birdenbire gelen ses Rachel, Tolland ve Corky'nin oturduğu yerden sıçramalarına neden oldu.</p>

  <p>"Beni duyuyor musunuz Bayan Sexton?"</p>

  <p>Rachel mikrofona eğildi. "Evet. Teşekkürler." Herkimsen.</p>

  <p>"Direktör Pickering hatta. AV'yi kabul ediyor. Ben şimdi çıkıyorum. Veri akışınız hemen kurulacak."</p>

  <p>Rachel hattın kapandığını duydu. Uzaktan gelen bir vızıltının ardından kulaklıklarında bipleme ve tıkırtı sesleri duyuldu. Önlerindeki video ekranı şaşırtıcı bir netlikle görüntü verdiğinde Ratchel, UKO'nun konferans salonunda oturan William Pickering'i gördü.</p>

  <p>Yalnızdı. Başını aniden yukarı kaldırıp, Rachel'ın gözlerinin içine baktı.</p>

  <p>Onu görmek tuhaf derecede içini rahatlatmıştı.</p>

  <p>Şaşkın ve kaygılı bir ifadeyle, "Bayan Sexton," dedi. "Neler oluyor?"</p>

  <p>Rachel "Göktaşı efendim," dedi. "Sanırım ciddi bir sorunumuz var."</p>
</body>
</html>
