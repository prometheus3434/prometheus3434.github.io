<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>77</h2>

  <p>ABD ordusunun, uyuşturucu ticareti tutuklamaları sırasında ele geçirilen "repo" uçakları filosu, aralarında askeri VIP'leri taşımak için kullanılan üç yenilenmiş G4'de dahil olmak üzere, düzinelerce özel uçaktan oluşuyordu. Yarım saat önce bu G4'lerden biri Thule pistinden havalanıp fırtınada kendine yol açarak, Kanada semalarından Washington'a doğru güneye dönmüştü. Sekiz koltuklu kabinde kendilerinden başka kimse bulunmayan Rachel Sexton, Michael Tolland ve Corky Marlinson, U.S.S. Charlotte mavi tulum ve berelerinin içinde, darmaduman olmuş bir tür spor takımına benziyorlardı.</p>

  <p>Grumman motorların gürültüsüne rağmen Corky Marlinson arka tarafta uyuyakalmıştı. On taraftaki koltukta oturan Tolland, pencereden denize bakarken bitap görünüyordu. Onun yanında oturan Rachel, sakin görünmesine rağmen uyuyamayacağını biliyordu. Zihni gizemli göktaşı ve en önemlisi de, ölü odasında Pickering'le yaptığı görüşmeyle meşguldü. Bağlantıyı sona erdirmeden önce Pickering, Rachel'a rahatsız edici iki haber daha vermişti.</p>

  <p>Bunlardan ilki, Marjorie Tench'in elinde, Rachel'ın Beyaz Saray çalışanlarına verdiği kişisel ifadenin bir video kaydı bulunmasıydı. Tench, Rachel göktaşı verileri hakkındaki görüşlerini değiştirmeye kalkışırsa bu kaydı delil olarak kullanmakla tehdit ediyordu. Bu haber özellikle kaygı vericiydi, çünkü Rachel , Zach Herney'ye çalışanlara yaptığı bilgilendirmenin sadece Beyaz Saray içinde kullanılması hususunu üstüne basa basa belirtmişti. Görünüşe bakılırsa Zach Herney bu talebe kulak asmıyordu.</p>

  <p>Ikinci rahatsızlık verici haber, babasının akşamüstü CNN'de katıldığı tartışmayla ilgiliydi. Anlaşıldığı kadarıyla Marjorie Tench niyetini belli etmeden Rachel'ın babasını NASA karşıtı tutumunu açıkça ortaya dökmesi için ustalıkla oyuna getirmişti. Daha da önemlisi Tench, onu, dünya dışında yaşam izlerine asla rastlanmayacağı konusundaki şüphelerini açıklayacak şekilde kandırmıştı.</p>

  <p>Kellemi keserim mi? Pickering, ona, NASA dünya dışında yaşam bulursa babasının böyle yapacağını söylediğini anlamıştı.</p>

  <p>Rachel, Tench'in bu lafları babasının ağzından almayı nasıl başardığını düşündü. Anlaşılan Beyaz Saray sahneyi özenle hazırlıyordu. Sexton'ın büyük devrilişine hazırladığı domino taşlarını acımasızca dizmişti.</p>

  <p>Başkan ve Marjorie Tench bir tür siyasi güreş takımı gibi ölümcül müsabakayı düzenlemişlerdi. Başkan tüm asaletiyle ringin dışında kalırken, Tench sahneye çıkarak sinsice kandırdığı senatörü başkanlık nakavtına hazırlamıştı.</p>

  <p>Başkan, Rachel'a, verilerin doğruluğunu teyit edecek zamanı kazanmak için, NASA'dan keşif duyurusunu ertelemelerini istediğini söylemişti. Rachel şimdi bu bekleme süresinin başka avantajları olduğunu anlıyordu. Bu süre Beyaz Saray'a, senatörün kendini asacağı ipi uzatmasına imkân sağlamıştı.</p>

  <p>Rachel, babasına karşı sempati duymuyordu ama artık Başkan Herney'nin sıcak ve neşeli görüntüsünün altında vahşi bir köpekbalığı yattığını anlayabiliyordu. Öldürme içgüdüsü olmadan kimse dünyanın en güçlü adamı olamazdı. Şimdi asıl soru, bu köpekbalığının masum bir seyirci mi yoksa aktif bir oyuncu mu olduğuydu.</p>

  <p>Rachel ayağa kalkıp bacaklarını esnetti. Uçağın koridorunda yürürken, bulmacanın parçalarının birbiriyle çeliştiğini düşününce hüsrana uğradı. Düz mantığıyla tanınan Pickering, göktaşının sahte olabileceği sonucuna varmıştı. Corky ile Tolland ise, bilimsel kanıtlarla göktaşının gerçek olduğu konusunda ısrar etmişlerdi. Rachel ise sadece gördüğü kadarını biliyordu; buzdan çıkartılan kömürleşmiş ve fosil eşmiş bir taş. Corky'nin yanından geçerken, buzda çektiği işkencelerle hırpalanmış astrofizikçiye göz attı.</p>

  <p>Yanağındaki kabarıklık şimdi biraz inmişti ve dikişler iyi görünüyordu. Horlayarak uyurken, disk şeklindeki göktaşı örneğini sanki güvenlik örtüsü gibi tombul elleriyle kavramıştı.</p>

  <p>Rachel uzanıp, göktaşı örneğini nazikçe elinden aldı. Havaya kaldırip, bir kez daha fosilleri inceledi. Her şeyi baştan almak için kendini zorlayarak, tüm varsayımları bir kenara bırak diye düşündü. Gerçekleme zincirlerini yeniden kur. Bu eski bir UKO hilesiydi. Her şeyi unutup, bir ispatlamayı yeniden kurmak, "sıfır başlangıcı" diye bilinen bir yöntemdi; parçalar birbirine uymadığında tüm veri analizcileri bu yöntemi kullanırdı.</p>

  <p>Ispatlamayı yeniden oluştur.</p>

  <p>Tekrar yürümeye başladı:</p>

  <p>Bu taş dünya dışında yaşam olduğunun kanıtı mı?</p>

  <p>Kanıtın, üstüne daha fazla kesin ifadenin eklendiği, kabul edilir bilgilerden oluşan gerçekler piramidine dayandırılmış bir sonuç olduğunu biliyordu.</p>

  <p>Tüm varsayımları bir kenara bırak. Baştan başla.</p>

  <p>Elimizde ne var?</p>

  <p>Bir taş.</p>

  <p>Bir süre bunları zihninde tarttı. Bir taş. Fosil eşmiş yaratıklar içeren bir taş. Uçağın ön tarafına geri yürüyerek, Michael Tolland'ın yanındaki koltuğuna oturdu.</p>

  <p>"Mike, haydi bir oyun oynayalım."</p>

  <p>Başını pencereden çeviren Tolland'ın kendi dûşüncelerine daldığı anlaşılıyordu. "Oyun mu?"</p>

  <p>Göktaşı örneğini ona uzattı. "Bu fosil eşmiş taşı ilk defa gördüğünü varsayalım. Sana bunun nerden geldiğini ve nasıl bulunduğunu anlatmadım. Bana bunun ne olduğunu söylerdin?"</p>

  <p>Tolland kederle içini çekti. "Sorman çok tuhaf Ben de az önce düşünüyordum..."</p>

  <p>Rachel ile Tolland'ın yüzlerce mil altında garip görünüşlü bir uçak, boş okyanusun üstünde güneye doğru alçaktan uçuyordu. Uçaktaki Delta Gücü sessizdi. Daha önce de bölgelerden alelacele alınmışlardı ama asla böyle değil.</p>

  <p>Idarecileri çok öfkelenmişti.</p>

  <p>Delta-Bir, idareciye buzuldaki beklenmedik olaylar sebebiyle ekibinin güç kullanmaktan başka seçeneğinin kalmadığını bildirmişti. Rachel Sexton ile Michael Tolland da dahil olmak üzere dört sivili öldüren bir güç.</p>

  <p>Idareci duydukları karşısında sarsılmıştı.</p>

  <p>Öldürmek, son çare olarak yetkilendirilmiş bir eylem olsa da, idarecinin planına dahil olmadığı kesindi.</p>

  <p>Suikastlerin planlandığı gibi gitmediğini öğrendikten sonra, idarecinin hoşnutsuzluğu açık bir öfkeye dönüşmüştü.</p>

  <p>Idareci, "Takımın başarısız oldu!" diye köpürürken, erdişi sesi öfkesini maskeleyemiyordu. "Dört hedefinizden üçü hâlâ hayatta!"</p>

  <p>Delta-Bir, imkânsız, diye düşündü. "Ama biz gördük..."</p>

  <p>"Bir denizaltıyla bağlantı kurdular ve şimdi Washington'a doğru yol alıyorlar."</p>

  <p>"Ne!"</p>

  <p>Idarecinin sesi öldürecek kadar sertti. "Iyi dinle. Sana yeni emirler veriyorum. Ve bu sefer başarısız olmayacaksın."</p>
</body>
</html>
