<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>51</h2>

  <p>Savaş ya da sıvış.</p>

  <p>Bir biyolog olan Tolland, bir organizma tehlikeyi sezinlediğinde bu tür fizyolojik değişikliklerin yaşandığını biliyordu. Beyin zarına hücum eden adrenalin, nabzı yükseltiyor ve beyine en eski içgüdüsel biyolojik kararı alma emrini veriyordu: savaşmak ya da sıvışmak.</p>

  <p>Tolland'ın içgüdüleri ona kaçmasını söylese de, mantığı ona hala Norah'ya bağlı olduğunu hatırlatıyordu.</p>

  <p>Zaten kaçacak yer yoktu. Saklanacak tek yer habiküreydi ama saldırganlar her kimse, buzulun üstünde bir yerde pozisyon almışlar ve bu seçeneğin yolunu kesmişlerdi. Arkasındaki engin buz katmanı iki mil boyunca uzanıyor ve buz denizine açılan dik yamaçla son buluyordu. O yöne kaçmak, soğuktan ölmek anlamına gelirdi. Kaçış yol arının üstündeki engeller bir yana, Tolland diğerlerini bırakamayacağını biliyordu. Rachel ile Tolland'a bağlı olan Norah ile Corky hâlâ açıktaydılar.</p>

  <p>Buz mermileri ekipmanı taşıyan devrilmiş kızağa çarpmaya devam ederken, Tolland, Rachel'ın yanında yerdeydi. Darmadağınık aletleri kurcalayarak bir silah, fişek, telsiz... herhangi bir şey aradı.</p>

  <p>Rachel, "Kaç," diye seslenirken nefes almakta hâlâ güçlük çekiyordu Sonra, buz mermisi yağmuru tuhaf biçimde aniden durdu. Kuvvetli rüzgâra rağmen etraf sakinleşmiş gibiydi... sanki fırtına birden durmuştu.</p>

  <p>Işte o anda dikkatle kızağın etrafına bakan Tolland, hayatında gördüğü en korkunç manzaralardan birine şahit oldu.</p>

  <p>Karanlıktan aydınlığa doğru hortlak gibi sessizce kayan üç figür belirdi. Soğuğa dayanıklı beyaz kar kıyafetleri giymişlerdi. El erinde kayak batonları yoktu ama Tolland'ın hiç görmediği türden büyük tüfekler taşıyorlardı. Kayakları da eşit derecede tuhaftı. Fütürist ve kısa kayaklar, daha çok uzatılmış Rollerblade'leri andırıyordu.</p>

  <p>Savaşı kazandıklarından eminmiş gibi serinkanlılıkla en yakındaki kurbanlarının -kendinden geçmiş haldeki Norah Mangor- yanına gidip durdular. Titreyerek dizlerinin üstüne kalkan Tolland, kızağın üstünden saldırganlara baktı. Ziyaretçiler esrarengiz elektronik gözlüklerinin ardından ona baktılar.</p>

  <p>Umursamadıkları belli oluyordu.</p>

  <p>En azından o an için.</p>

  <p>Delta-Bir, önünde bilinçsizce buzda yatan kadına bakarken hiç vicdan azabı duymadı. Emirleri yerine getirmek için eğitilmişti, sorgulamak için değil.</p>

  <p>Kadın termal, siyah ve kalın bir kıyafet giyiyordu ve yüzünün yanında darbe izi vardı. Kısa ve zor nefes alıyordu. DM buz tüfeklerinden biri hedefi bulmuş ve onu kendinden geçmiş vaziyette yere sermişti.</p>

  <p>Artık işi bitirme vakti gelmişti.</p>

  <p>Delta-Bir, bilinçsiz kadının yanında diz çökerken takım arkadaşları tüfeklerini diğer hedeflere doğrulttular; biri, buzun üstünde şuursuzca yatan ufak tefek adama, öbürüyse, diğer iki kurbanın saklandığı devrilmiş kızağa.</p>

  <p>Adamları kolaylıkla işi bitirebilirdi ama diğer üç kurban silahsızdı ve kaçacak yerleri yoktu. Acele edip hepsinin işini aynı anda bitirmek dikkatsizlik olurdu. Çok gerekli olmadıkça asla dikkatini bölme. Bir seferde bir rakiple uğraş. Delta Gücü eğitimini aldığı üzere, bu kişileri aynı anda öldürebilirdi. Ama işin ilginç tarafı, nasıl öldüklerine dair arkalarında hiç izbırakmayacak olmalarıydı.</p>

  <p>Bilinçsizce yatan kadının yanında çömelen Delta-Bir, termal eldivenlerini çıkarıp eline bir avuç kar aldı.</p>

  <p>Karı sıkıştırıp kadının ağzını açtı ve boğazından aşağı tıkmaya başladı. Karı nefes borusundan mümkün olduğunca derine iterek, tüm ağzını doldurdu.</p>

  <p>Kadın üç dakika içinde ölecekti.</p>

  <p>Rus mafyasının icat ettiği tekniğin adı byelaya smert idi; beyaz ölüm.</p>

  <p>Bu kurban, boğazındaki kar erimeden boğulacaktı. Ama öldükten sonra vücudu, karı eritecek kadar sıcak kalacaktı.</p>

  <p>Cinayetten şüphelenilse bile, hemen bulunabilecek bir cinayet silahı ya da şiddet kullanıldığına dair bir kanıt olmayacaktı. Sonunda birisi anlasa da, bu onlara zaman kazandıracaktı. Buz mermileri kara karışarak ortamda kaybolacak ve bu kadının başındaki darbe izi, kayıp buza düştüğü için oluşmuş gibi görünecekti; bu güçlü fırtınalarda pek de şaşırtıcı değildi.</p>

  <p>Diğer üç kişi de aynı şekilde etkisiz hale getirilip öldürüleceklerdi.</p>

  <p>Ardından Delta-Bir, onları kızağa dolduracak, istikametlerinden birkaç metre öteye çekecek, halatlarını yeniden bağlayacak ve cesetlerini yerleştirecekti. Birkaç saat sonra dördü de, görünüşte aşırı soğuğa maruz kalmış, hipotermi kurbanları olarak donmuş halde bulunacaklardı. Onları bulan kişi yol arından saparak ne yaptıklarını merak edecekti ama kimse onların ölmesine şaşırmayacaktı. Her şeyden önce fişekleri sönmüştü, hava şartları tehlikeliydi ve Milne Buzul Katmanı'nda kaybolmak ölüm demekti.</p>

  <p>Delta-Bir, kadının boğazına kar doldurmayı bitirmişti. Dikkatini diğerlerine çevirmeden önce kadının kolanlarını söktü. Daha sonra tekrar bağlayacaktı ama şu anda kızağın arkasındaki diğer iki kişinin bu kadını güvenli bir yere çekme fikrine kapılmalarını istemiyordu.</p>

  <p>Michael Tolland zihninde yaratabileceğinden çok daha kötü bir cinayet şekline tanık olmuştu. Norah</p>

  <p>Mangor'ı diğerlerinden ayıran saldırganlar, dikkatlerini Corky'ye çeviriyorlardı.</p>

  <p>Bir şeyler yapmam lazım!</p>

  <p>Kendine gelmeye başlayan Corky inliyor ve yerinde doğrulmaya çalışıyordu ama askerlerden biri onu tekrar geri itip üstüne abandı ve kollarının üstüne dizleriyle bastırarak adeta buza çiviledi. Corky'nin acı dolu feryadı, aynı anda hızlanan rüzgâr tarafından yutuldu.</p>

  <p>Çılgınca bir dehşete kapılan Tolland devrik kızağın içindekileri aceleyle karıştırdı. Burada bir şey olmalı!</p>

  <p>Bir silah! Herhangi bir şey! Tek görebildiği, buz mermilerinin, büyük kısmını tanınmayacak hale getirdiği bir tanımlama cihazıydı.</p>

  <p>Rachel ise yanında, kendini kaldirmak için buz kazmasını kullanarak doğrulmaya çalışıyordu. "Kaç... Mike."</p>

  <p>Tolland, Rachel'ın bileğine bağlı kazmaya göz gezdirdi. Silah olarak kullanılabilirdi. Bir nevi. Tolland, küçük bir kazmayla üç adama saldırırsa ne olacağını düşünüyordu.</p>

  <p>Intihar.</p>

  <p>Rachel yan dönüp doğrulurken, onun arkasındaki bir şey Tolland'ın gözüne ilişti. Büyükçe bir vinil torba.</p>

  <p>Torbanın içinde fişek ya da telsiz olmasına dua ederek, arkasına geçti ve torbayı kavradı. Düzgünce katlanmış büyük bir Mylar bezi buldu. Işe yaramazdı. Tolland'ın araştırma gemisinde de benzer bir şey vardı. Bu, kişisel bilgisayardan daha ağır olmayan hava tahmin cihazlarını taşımak için tasarlanmış bir meteoroloji balonuydu. Norah'nın balonunun, özel ikle de helyum deposu yokken hiçbir faydası dokunmayacaktı.</p>

  <p>Corky'nin çırpınış sesleri artarken, Tolland yıllardır duymadığı bir çaresizlik hissine kapıldı. Ümitsizlik.</p>

  <p>Mağlubiyet. Ölmeden önce insanın hayatının gözlerinin önünden geçmesi klişesine uygun olarak, Tolland'ın çocukluk anıları beklenmedik bir anda zihninde canlandılar. San Pedro'da yelken yapıyor, denizcilerin eski eğlencesi olan balon açmayı öğreniyordu; düğümlü bir ipe tutunarak okyanusun üstüne sarkarken, suya batıpp çıktıkça neşeleniyor, çan ipinde sallanan çocuklar gibi alçalıp yükseliyordu. Kaderi ise dalgalanan balona ve okyanus rüzgârının keyfine bağlıydı.</p>

  <p>Tolland'ın gözleri o anda elinde tuttuğu Mylar balonuna çevrildi.</p>

  <p>Zihni eski anılara dalmamıştı, ona bir çözüm sunmaya çalışıyordu!</p>

  <p>Balon açmak.</p>

  <p>Tolland balonun etrafındaki koruyucu torbayı açarken, Corky hâlâ üstündeki kişiyle mücadele ediyordu.</p>

  <p>Tolland, bu planın kazanma ihtimalinin çok az olduğunu biliyordu ama geri kalan tüm ihtimaller onlar için mutlak ölüm anlamına geliyordu. Katlanmış Mylar bezini sıkıca kavradı. Üstündeki klipste bir uyarı yazısı vardı:</p>

  <p>DİKKAT: 10 DENIZ MILINDEN HİZLİ ESEN RÜZGÂRLARDA KULLANILMAZ.</p>

  <p>Canı cehenneme! Birden fora olmaması için balonu sımsıkı tutartı. yanında duran Rachel'ın üstüne çıktı. Ona biraz daha sokulurken, Rachel'ın gözlerindeki şaşkınlığı görebiliyordu.</p>

  <p>"Bunu tut," diye bağırdı.</p>

  <p>Rachel'a katlanmış kumaşı veren Tolland, boştaki eliyle balonun yük kancasını belindeki karabinalardan birine geçirdi. Ardından, diğer tarafa dönerek, kancayı Rachel'ın karabinalarından birine taktı.</p>

  <p>Tolland ile Rachel artık tek vücut olmuşlardı.</p>

  <p>Kalçadan bağlanmışlardı.</p>

  <p>Aralarındaki ip karın üstünden yerde mücadele eden Corky'ye kadar uzanıyordu... ve oradan da Norah Mangor'ın on metre yanında boşta duran kancaya.</p>

  <p>Tolland kendi kendine, Norah'yı çoktan kaybettik, dedi. Yapabileceğin hiçbir şey yok.</p>

  <p>Saldırganlar kıvranıp duran Corky'nin üstüne çul anmışlardı ve boğazından içeri tıkmak üzere avuçlarına kar dolduruyorlardı.</p>

  <p>Tolland vakitlerinin tükenmek üzere olduğunu biliyordu.</p>

  <p>Tolland, katlanmış balonu Rachel'ın elinden aldı. Bez, kâğıt mendil kadar hafifti ve aynı zamanda çok sağlam.</p>

  <p>Haydi bakalım. "Sıkı tutun!"</p>

  <p>Rachel, "Mike?" dedi. "Ne..."</p>

  <p>Tolland, Mylar'ı başlarının üstüne, havaya doğru savurdu. Uğuldayan rüzgâr balonu kapıp paraşüt gibi açtı. Anında dolan bez, şaklama sesleriyle dalgalanıyordu.</p>

  <p>Kolanlarının hızla ve birden çekildiğini hisseden Tolland, katabatik rüzgârın gücünü hafife aldığını anladı.</p>

  <p>Saniyeler içinde Rachel ile birlikte neredeyse havalanıp buzuldan aşağı sürüklenmeye başlamışlardı. Bir süre sonra Tolland, Corky Marlinson'ı çeken ipin gerildiğini hissetti. Yirmi metre geride, dehşet içindeki arkadaşı saldırganlarının altından kurtulup içlerinden birini sırtüstü yuvarlamıştı. Buzun üstünde hızlanmaya başlayan Corky, insanın kanını donduracak bir çığlık attı ve devrilmiş kızağa çarpmaktan son anda kurtuldu. Corky'nin arkasından ucu boşta sallanan ikinci bir ip sürükleniyordu... Norah Mangor'a bağlı olan ip.</p>

  <p>Tolland kendi kendine, yapabileceğin hiçbir şey yok, dedi.</p>

  <p>Üç kişi birbirine karışmış kuklalar gibi buzuldan aşağı kayıyordu.</p>

  <p>Arkalarından buz mermileri yağıyordu ama Tolland saldırganların şanslarını kaybettiklerini biliyordu.</p>

  <p>Arkalarında kalan beyaz giyinmiş askerler fişeklerin ışığında parlak noktacıklara dönüşerek gitgide kayboldular.</p>

  <p>Tolland artık aşırı ivmelenme nedeniyle buzun dolgulu kıyafetini yırttığını hissediyordu. Ayrıca kaçmış olmanın verdiği rahatlık fazla uzun sürmedi. Üç kilometreden az bir mesafe sonra Milne Buzul Katmanı bir uçurumla aniden son buluyordu ve ardında... Kuzey Buz Denizi ölümcül kıyılarına otuz metrelik bir düşüş onları bekliyordu.</p>
</body>
</html>
