<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>56</h2>

  <p>Dev buz tabakası Milne Buzul Katmanı'ndan aşağı havaya parçacıklar saçarak kayarken, buzun buza sürterken çıkardığı ses Rachel'ın kulak zarını delecekti. Buz kütlesi denize inerken yavaşladı ve Rachel'ın daha önce ağırlık yokmuş gibi hissettiği vücudu buzun tepesine kondu. Tolland ile Corky yakınına sertçe düştüler.</p>

  <p>Buz tabakası denizin derinliklerine doğru batarken Rachel, halatı birkaç metre uzun gelen banji atlayıcısının altındaki toprak gibi, okyanusun hız kesici etkisiyle yukarı yükselen köpüklü yüzeyini görebiliyordu.</p>

  <p>Yükseldi... yükseldi... ve işte oradaydı. Çocukluk kâbusu geri gelmişti. Buz... su... karanlık. En büyük korkusu.</p>

  <p>Buz kütlesinin tepesi su çizgisinin altına kaydı ve dondurucu Kuzey Buz Denizi kenarlardan sel gibi aştı.</p>

  <p>Okyanus etrafinı kuşatırken, Rachel denizin içine çekildiğini hissetti. Tuzlu suyun çarptığı yüzünün korumasız derisi gerildi ve yandı. Artık altındaki buzun yüzeyi görünmüyordu. Rachel kıyafetindeki suyun üstünde kalan jelin de yardımıyla yeniden yüzeye çıkmak için mücadele etti. Ağzına aldığı tuzlu suyu geri püskürttü. Iplere dolanan diğerlerinin, yakınlarında debelenip durduğunu görebiliyordu, Rachel kendini doğrulttuğu anda Tolland seslendi.</p>

  <p>"Yeniden yukarı çıkıyor!"</p>

  <p>Sözleri yankılanırken, Rachel altındaki suyun yukarı doğru ittiğini hissetti. Buz kütlesi, yönünü tersine değiştirmeye çalışan dev bir lokomotif gibi suyun altında inleyerek durmuş ve şimdi tam altlarından yukarı çıkmaya başlamıştı. Batık dev kütle buzul seviyesine çıkmak için kendine yol açarken, düşük frekansta bir gümbürtü sudan yukarı yükseliyordu. yukarı çıktıkça hızlanan buz kütlesi karanlıkta kendini göstermeye başlamıştı. Rachel yükseldiğini hissetti.</p>

  <p>Vücudu buzla temas ederken, okyanus suları bulandı. Buz onu milyonlarca galon deniz suyuyla yukarı kaldırırken denge sağlamaya çalışarak boşuna mücadele etti. Yüzeye fırlayan dev buz kütlesi ağırlık merkezini bulmaya çalışırken inip kalkıyor ve sallanıyordu. Rachel kendini, geniş düzlüğün üstünde beline gelen suda sürüklenirken buldu. Sular yüzeyden çekilirken akıntı Rachel'i kapmış, kenara doğru sürüklüyordu. Karınüstü kayan Rachel, hızla kenara yaklaştığını gördü.</p>

  <p>Dayan! Annesi, Rachel çocukluğunda buz gölünün altında debelenirken kullandığı aynı sesle sesleniyordu. Dayan! Sakın batma!</p>

  <p>Gerilen ipleri ciğerlerinde kalan tüm havayı da boşaltmıştı. Kenardan sadece birkaç metre ötede aniden durdu. Olduğu yerde savruldu. On metre ötede, hâlâ kendisine bağlı olan Corky'nin hantal vücudunu görebiliyordu. O da durmuştu. Buzun üstünde aksi yönlerde kaymışlar ve Corky'nin çekiş kuvveti Rachel'ı durdurmuştu. Sular okyanusa dökülüp sığlaşırken, Corky'nin yanında başka bir karanlık figür belirdi.</p>

  <p>Corky'nin ipini tutup bir yandan tuzlu su kusarken, elleriyle dizlerinin üstünde duruyordu.</p>

  <p>Michael Tolland.</p>

  <p>Buzun üstünde kalan son sular da onu yalayıp geçerken, Rachel dehşet içinde sessizce yatmış, okyanusun sesini dinliyordu. Sonra, ölümcül soğuğun ilk belirtilerini hissederek elleriyle dizlerinin üstüne doğruldu. Buzdağı devasa bir buz küpü gibi hala ileri geri sallanıyordu. Çılgına dönmüş bir halde ve acı içinde diğerlerinin yanına doğru emeklemeye başladı.</p>

  <p>Yukarıda buzulun üstünde duran Delta-Bir, gece görüş gözlükleriyle Kuzey Buz Denizi'nin en yeni buzdağının etrafındaki sulara göz gezdirdi.</p>

  <p>Suda ceset görmediğine şaşırmıyordu. Okyanus karanlıktı ve avlarının giydiği kıyafetlerle bereler siyahtı.</p>

  <p>Gözlerini suda yüzen buz kütlesinde gezdirirken, odağı ayarlamakta zorlanıyordu. Güçlü okyanus akıntılarıyla denize açılıp, çoktan uzaklaşmaya başlamıştı. Beklenmedik bir şey gördüğü sırada, bakışlarını denize çcvirmek üzereydi. Buzun üstündeki üç siyah karaltı. Bunlar ceset mi?</p>

  <p>Delta-Bir ktıraltıları odaklamaya çalıştı.</p>

  <p>Delta-iki, "Bir şey mi gördün?" diye sordu.</p>

  <p>Büyütecini odaklayan Delta-Bir hiçbir şey söylemedi. Buz adasının üstünde, bir arada kıpırdamadan duran üç insan bedeni görmek onu şaşırtmıştı. Delta-Bir'in ölü ya da diri olduklarına dair hiçbir fikri yoktu.</p>

  <p>Hayatta olsalar bile, korumalı giysilerine karşın bir saate kadar ölürlerdi; ıslanmıŞlardı, fırtına yaklaşıyordu ve gezegendeki en amansız okyanuslardan birine doğru sürükleniyorlardı.</p>

  <p>Cesetleri asla bulunmayacaktı.</p>

  <p>Uçuruma arkasını dönen Delta-Bir, "Sadece gölgeler," dedi. "Üsse geri dönelim."</p>
</body>
</html>
