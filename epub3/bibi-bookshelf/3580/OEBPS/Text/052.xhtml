<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>50</h2>

  <p>Federal Triangle İstasyonu'ndan ayrılan Washington MetroRain metrosu, Gabrielle'a göre, Beyaz Saray'dan yeterince hızlı uzaklaşmıyordu. Dışarıdaki karanlık şekiller pencerenin önünden bulanık bir şekilde geçerken, vagonun boş bir köşesinde kaskatı oturuyordu. Gabrielle'ın kucağında duran Marjorie Tench'in verdiği büyük kırmızı zarf, adeta on ton ağırlığındaydı.</p>

  <p>Tren Sexton'ın ofis binasına doğru hızlanırken, Sexton'la konuşmalıyım, diye düşündü. Hemen!</p>

  <p>Şimdi vagonun kararıp beliren loş ışığında oturan Gabrielle, hayal görmesine neden olan bir ilacın etkisindeymiş gibi hissediyordu. Başının üstünde yanıp sönen ışıklar, ağır çekim diskotek flaşları gibiydi.</p>

  <p>Kasvetli tünel, her iki yandan yükselen derin bir kanyonu andırıyordu.</p>

  <p>Biri bana bunun yaşanmadığını söylesin.</p>

  <p>Kucağındaki zarfa göz attı. Kapağı açıp elini içine uzattı ve fotoğraflardan birini çıkardı. Bir süre kuvvetle parlayan tren ışıkları, şok edici bir resmi aydınlattı. Ofisinde çırılçıplak yatan Sedgewick Sexton, Gabrielle'ın çıplak bedeni yanında uzanırken, tatmin olmuş yüzünü tam da kameraya dönmüştü.</p>

  <p>Titreyerek fotoğrafı zarfın içine tıkıştırdı ve zarfı beceriksizce kapatmaya çalıştı.</p>

  <p>Bitti.</p>

  <p>Vagon tünelden çıkıp L'Enfant Meydanı yakınlarındaki raylara tırmanır tırmanmaz Gabrielle cep telefonunu çıkarıp senatörü özel hattından aradı. Telesekreter mesajı cevap verdi. Şaşıran Gabrielle, senatörü ofisinden aradı. Bu kez sekreteri cevap verdi.</p>

  <p>"Ben Gabrielle. Yerinde mi?"</p>

  <p>Sekreterin sesi sinirliydi. "Nerelerdeydin? Seni arıyordu."</p>

  <p>"Uzun süren bir toplantım vardı. Onunla hemen şimdi konuşmam gerek."</p>

  <p>"Sabaha kadar beklemek zorundasın. Westbrooke'da."</p>

  <p>Sexton'ın D.C.'deki ikametgâhı, Westbrooke Semti Lüks Apartmanlarındaydı.</p>

  <p>Gabrielle, "Özel hattını açmıyor," dedi.</p>

  <p>Sekreter, "Bu akşamı K.G. olarak geçmiş," diye hatırlattı. "Erkenden çıktı."</p>

  <p>Gabrielle yüzünü astı. Kişisel mesele. Heyecandan, Sexton'ın kendisine evde tek başına bir gece ayarladığını unutmuştu. K.G. zamanlarında rahatsız edilmemek konusunda çok hassastı. Ancak bina yanarsa kapımı çalın derdi. Bunun dışındaki her şey sabaha kadar bekleyebilir. Gabrielle, Sexton'ın binasının kesinlikle yandığına karar verdi. "Benim için ona ulaşman lazım."</p>

  <p>"Imkânsız."</p>

  <p>"Bu iş çok ciddi, gerçekten..."</p>

  <p>"Hayır, ben gerçek anlamda imkânsız diyorum. Dışariçıkarken çağrı cihazını masamda bıraktı ve bütün akşam boyunca rahatsız edilmek istemediğini söyledi. Çok sertti." Duraksadı. "Her zamankinden daha fazla."</p>

  <p>Kahretsin. "Peki teşekkürler." Gabrielle cep telefonunu kapattı.</p>

  <p>Metro vagonundaki kayıt, "L'Enfant Meydanı," diye anons yaptı.</p>

  <p>"Tüm istasyonlara gider."</p>

  <p>Gözlerini kapatan Gabrielle düşüncelerinden kurtulmaya çalıştı ama yıkıcı görüntüler aklından çıkmıyordu... kendisinin ve senatörün renkli fotoğrafları... Sexton'ın rüşvet aldığını kanıtlayan belge yığını.</p>

  <p>Gabrielle hala Tench'in isteklerini duyar gibiydi. Doğru olanı yap. Yeminli beyanı imzala. Ilişkiyi itiraf et.</p>

  <p>Tren gıcırtılar çıkararak istasyona girerken, Gabrielle fotoğraflar basına yansıdığı takdirde senatörün ne yapacağını tahmin etmeye çalıştı. Aklına ilk gelen şey onu hem şaşırttı, hem de utandırdı.</p>

  <p>Sexton yalan söyleyecekti.</p>

  <p>Kendi adayıyla ilgili aklına ilk gelen şey bu muydu?</p>

  <p>Evet. Yalan söyleyecekti... hem de büyük bir ustalıkla.</p>

  <p>Eğer bu fotoğraflar Gabrielle ilişkiyi itiraf etmeden basına yansırsa senatör fotoğrafların acımasız bir sahtekârlık olduğunu iddia edecekti. Dijital kurgu fotoğraf çağındaydılar; internete giren herhangi biri, başka insanların, genellikle de Şehvetli pozlar veren porno yrldızlarının vücutlarına yüzleri eklenmiş ünlülerin rötuşlu fotoğraflarını görebilirdi. Gabriele, senatörün televizyon kamerasına bakarak inandırıcı bir ifadeyle ilişkileri hakkında yalan söylediğine zaten şahit olmuştu; tüm dünyayı bu fotoğrafların kariyerini mahvetmek için hazırlanmış başarısız bir saldırı olduğuna ikna edecekti. Sexton öfkeyle saldırıya geçecek, hatta belki de sahteciliği Başkan'ın emretmiş olduğunu ima edecekti.</p>

  <p>Gabrielle birden ümitlendi.</p>

  <p>Beyaz Saray bunlardan hiçbirinin gerçekliğini ispatlayamaz!</p>

  <p>Tench'in Gabrielle'a oynadığı iktidar oyunu basit olduğu kadar acımasızdı: İlişkini itiraf et ya da Sexton'ın hapsi boylamasını seyret. Birden son derece mantıklı gelmeye başlamıştı. Beyaz Saray'ın, Gabrielle'ın ilişkiyi itiraf etmesine ihtiyacı vardı yoksa fotoğrafların kıymeti kalmayacaktı. Aniden güveni yerine gelen Gabrielle'ın keyfi de yerine gelmişti.</p>

  <p>Tren durup kapılar kayarak açıldığında, Gabrielle'ın beynindeki bir başka kapı da açıldı ve yüreklendirici bir ihtimali aklına getirdi.</p>

  <p>Belki de Tench'in rüşvet hakkında anlattığı her şey yalandı.</p>

  <p>Zaten Gabrielle ne görmüştü ki? Hiçbir şey kesin değildi: banka evraklarının fotokopileri, Sexton'ın garajda çekilmiş bulanık bir fotoğrafı. Hepsinin de sahte olma ihtimali vardı. Tench, hepsini doğru kabul eder ümidiyle, gerçek fotoğrafların yanı sıra Gabrielle'a uydurma mali belgeleri de göstermiş olabilirdi. Buna "birleşmeli doğrulama" denirdi ve siyasetçiler şüpheli görüşleri yutturmak istediklerinde bu yola başvururlardı.</p>

  <p>Gabrielle kendi kendine, Sexton masum, dedi. Beyaz Saray çaresizdi ve Gabrielle'ı ilişkilerini halka açıklamakla korkutarak tehlikeli bir kumar oynamaya karar vermişlerdi. Gabrielle'ın Sexton'ı kamu önünde yalnız bırakmasını istiyorlardı; skandal çıkaracak biçimde. Tench, ona, vaktin vurken kendini kurtar, demişti. Bu akşam saat yirmiye kadar vaktin var.</p>

  <p>Zorla satışta son perde. Her şey yerli yerine uyuyor, diye düşündü.</p>

  <p>Bir şey hariç...</p>

  <p>Bulmacanın kafa karıştıran tek parçası, Tench'in Gabrielle'a NASA aleyhtarı e-postalar göndermesiydi. Bu kesinlikle, Sexton'ın NASA karşıtı olduğunu belli etmesini istedikleri içindi, böylece bunu kendisine karşı kullanabileceklerdi. Yoksa başka bir anlamı mı vardı? Gabrielle, e-postaların bile son derece mantıklı bir açıklaması olduğunu fark etmişti.</p>

  <p>Peki ya e postaları Tench göndermediyse?</p>

  <p>Tench, verileri Gabrielle'a gönderen hain bir çalışanı yakalayıp, bu kişiyi işten atmış ve sonra duruma el atarak, Gabrielle'i görüşmeye çağıran son mesajı kendisi göndermiş olabilirdi. Tench kasitlı olarak -Gabrielle'i tuzağa düşürmek için- NASA yla ilgili verileri sızdıran kendisiymiş gibi davranmış olabilirdi.</p>

  <p>L'Enfant Meydanı'ndaki metronun hidrolikleri, kapılar kapanmaya hazırlanırken ıslık çalıyordu.</p>

  <p>Aklından düşünceler hızla geçerken, Gabrielle dışarıdaki perona baktı. Şüphelerinin mantıklı olup olmadığı ya da bunların sadece hüsnü kuruntudan mı ibaret olduğu konusunda hiçbir fikri yoktu ama her ne halt dönüyorsa dönsün, derhal senatörle konuşması gerektiğini biliyordu.</p>

  <p>K.G. akşamı olsun ya da olmasın.</p>

  <p>Fotoğrafların durduğu zarfi sıkıca kavrayan Gabrielle, trenin kapıları tıslayarak kapanırken dışarı fırladı.</p>

  <p>İstikametini değiştirmişti.</p>

  <p>Westbrooke Semti Apartmanları.</p>
</body>
</html>
