<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>87</h2>

  <p>NASA genel merkezinin dördüncü katı, lobi kadar etkileyici bir yer değildi. Eşit aralıklı ofis kapılarının dizildiği uzun boş koridorlar vardı. Korıdorda kimse yoktu. İşıklı tabelalar yön gösteriyordu.</p>

  <p>FLANDSAT 7</p>

  <p>TERRA4</p>

  <p>E-ACRIMSAT</p>

  <p>FJASON 1</p>

  <p>AQUA4</p>

  <p>YGS</p>

  <p>Gabrielle YGS işaretini takip etti. Bir dizi uzun koridor ve kesişme noktasını geçtikten sonra, ağır çelik kapıların önüne geldi.</p>

  <p>KUTUPSAL YÖRÜNGELI YOĞUNLUK TARAYİCİSI (YGS)</p>

  <p>Bölüm Müdürü, Chris Harper</p>

  <p>Kilitli kapılar, hem kart anahtar, hem de PIN koduyla korunuyordu. Gabrielle kulağını soğuk metal kapıya dayadı. Bir an için konuşma duyduğunu sandı. Tartışmalar. Belki de değil. Birileri onu içeri alana kadar kapıyı yumruklamayı düşündü. Ne yazık ki, Chris Harper'la olan kapıları yumruklamaktan biraz daha fazla maharet gerektiriyordu. Başka bir giriş bulabilmek için etrafına bakındı ama göremedi. Kapının yanında bir bakım odası vardı. Içeri giren Gabrielle, loş ışıkta bir hademe anahtarlığı veya anahtar kart aradı. Hiçbir şey yoktu. Sadece süpürgeler ve bezleri.</p>

  <p>Kapıya geri dönüp kulağını bir kez daha metale dayadı. Bu kez sesleri kesinlikle duyuyordu. Sesler yükseliyordu. Ve ayak sesleri. Sürgü içeriden açıldı.</p>

  <p>Metal kapilar ardına kadar açılırken, Gabrielle saklanmaya fırsat bulamadı. Bir grup insan, bağrışarak aceleyle dışarı çıkarken, hemen yana kayıp kapının arkasındaki duvara yapışarak gizlendi. Öfkeliydiler.</p>

  <p>"Harper'ın derdi ne? Bulutların üstünde uçması lazımdı!"</p>

  <p>Grup yanından geçerken bir diğeri, "Böylesi bir gecede yalnız mı kalmak istiyor yani?" dedi. "Kutlama yapması gerekirdi!"</p>

  <p>Grup Gabrielle'dan uzaklaşırken, kapılar hava basınçlı menteşelerinden kapanarak saklandığı yeri ortaya çıkarttı. Adamlar koridorun sonuna varıncaya kadar yerinden kıpırdamadı. Mümkün olduğunca uzun süre bekleyip kapanmasına ramak kala ileri atılıp, kapıyı kolundan yakaladı. Geriye dönüp bakmayı akıl etmeyecek kadar kendilerini sohbete kaptırmış olan adamlar koridorun sonunda köşeyi dönerken hiç kıpırdamadı. Gabrielle yüreği ağzında kapıyı açtı ve ardındaki loş ışıklı alana girdi. Kapıyı sessizce kapattı.</p>

  <p>Geniş çalışma mekânı ona okuldaki fizik laboratuvarını hatırlatmıştı. Bilgisayarlar, çalışma bölümleri, elektronik cihazlar. Gözleri karanlığa alışan Gabrielle, etrafa saçılmış plan ve hesaplama kâğıtlarını görebiliyordu. Laboratuvarın arka tarafındaki ofis hariç, tüm alan karanlığa gömülmüştü. Oradaki ışık kapının altından geliyordu. Gabrielle usulca o tarafa yürüdü. Kapı kapalıydı ama pencereden bilgisayarın başında oturan bir adam görünüyordu. Adamı NASA basin konferansından tanımıştı.</p>

  <p>Kapının üstündeki tabelada ismi yazıyordu:</p>

  <p>Chris Harper Bölüm Müdürü, YGS</p>

  <p>Buraya kadar gelmeyi başaran Gabrielle, işin altından kalkıp kalkamayacağını düşünerek birden korkuya kapıldı. Kendine, Senatör Sexton'un Chris Harper'ın yalan söylediğinden ne kadar emin olduğunu hatırlattı. Sexton, kampanyam üstüne bahse girerim, demişti. Belli ki böyle düşünen başkaları da vardı, bu akşamki gelişmelerden sonra tutunacak bir dal bulma umuduyla NASA'yı köşeye sıkıştırmak için</p>

  <p>Gabrielle'in gerçeği öğrenmesini bekleyen başkaları.</p>

  <p>Tench ile Herney yönetiminin bu akşamüstü kendisine oynadığı oyunun ardından Gabrielle, yardım etmeye hevesliydi.</p>

  <p>Kapıyı vurmak üzere elini kaldıran Gabrielle, Yolanda'nın söylediklerini hatırlayınca durdu. Eğer Chris Harper dünyaya yalan söylediyse, gerçeği sana söyleyeceğine seni inandıran nedir?</p>

  <p>Gabrielle kendi kendine, korku, dedi. Bugün kendisi de neredeyse bu duygunun kurbanı olacaktı.</p>

  <p>Bir planı vardı.</p>

  <p>Senatörün siyasi rakiplerini korkutarak bilgi almak için kullandığı bir yöntemdi. Gabrielle, Sexton'ın vâsiliğinde pek çok şey öğrenmişti ve bunların hepsi de göz alıcı veya etik şeyler değildi. Ama bu akşam her türlü avantaja ihtiyacı olacakti. Chris Harper'ı yalan söylediğini itiraf etmeye ikna edebilirse -herhangi bir sebepten ötürü- Gabrielle, senatörün kampanyası için küçük bir kapı aralamış olacaktı. Bunun da ötesinde senatör, azıcık bir hareket alanı bulsa, her türlü karmaşıklığın içinden kolayca sıyrılabilecek biriydi.</p>

  <p>Gabrielle'ın Harper'a uygulamayı düşündüğü yöntem, Sexton'un "hedefi aşmak" dediği bir taktikti. Eski Romalıların yalan söylediğinden şühhelendikleri suçluları konuşturmak için icat ettiği bir sorgulama tekniğiydi.</p>

  <p>Yöntem son derece basitti:</p>

  <p>Itiraf edilmesini istediğin bilgiyi ortaya koy.</p>

  <p>Sonra daha beter bir iddiada bulun.</p>

  <p>Amaç, rakibi iki kötü seçenekten daha az kötü olanı seçmeye zorlamaktı. Bu davada ise, gerçeği.</p>

  <p>Ama hileli oyun, Gabrielle'ın o anda hiç hissetmediği kendine güven duygusunu gerektiriyordu. Gabrielle derin bir nefes alarak söyleyeceklerini toparladı ve ofis kapısına sertçe vurdu.</p>

  <p>Harper tanıdık Ingiliz aksanıyla, "Size meşgul olduğumu söyledim." diye seslendi.</p>

  <p>Tekrar kapıyı vurdu. Bu kez daha hızlı.</p>

  <p>"Aşağı inmekle ilgilenmediğimi söylemiştim."</p>

  <p>Bu kez kapıya yumruğuyla vurdu.</p>

  <p>Chris Harper gelip kapıyı hızla açtı. "Al ah kahretsin, anlamıyor musun..." Hemen sustu, Gabrielle'ı gördüğüne şaşırdığı belliydi.</p>

  <p>Sesinin şîddetini arttırarak, "Dr. Harper," dedi.</p>

  <p>"Buraya nasıl çıktın?"</p>

  <p>Gabrielle'ın yüzü çok ciddiydi. "Kim olduğumu biliyor musunuz?"</p>

  <p>"Elbette. Patronun aylardır projemi yerden yere vuruyor. Içeri nasıl girdin?"</p>

  <p>"Beni Senatör Sexton gönderdi."</p>

  <p>Harper'ın gözleri, Gabrielle'ın arkasındaki laboratuvarı taradı. "Refakatçilerin nerde?"</p>

  <p>"Bu sizi ilgilendirmez. Senatörün çok nüfuzlu bağlantıları var."</p>

  <p>"Bu binada mı?" Harper şüpheyle bakıyordu.</p>

  <p>"Dürüst davranmadınız Dr. Harper. Ve korkarım senatör, yalanlarınızı ortaya çıkarmak için bir adalet kurulu toplanmasını isteyecek."</p>

  <p>Harper'ın yüzü allak bullak olmuştu. "Sen neden bahsediyorsun?"</p>

  <p>"Sizin gibi akıllı insanların aptalı oynama lüksleri yoktur Dr. Harper. Başınız dertte, senatör size bir anlaşma teklif etmem için beni buraya yol adı. Senatörün kampanyası bu gece büyük darbe aldı.</p>

  <p>Kaybedecek bir şeyi kalmadı ve gerekirse kendisiyle birlikte sizi de aşağı çekmeye hazır."</p>

  <p>"Sen neden bahsediyorsun?"</p>

  <p>Gabrielle derin bir nefes alıp, rolünü oynamaya başladı. "YGS anomali tespit yazılımı hakkındaki basin konferansında yalan söylediniz. Bunu biliyoruz. Bunu birçok insan biliyor. Ama mesele bu değil."</p>

  <p>Harper tartışmak için ağzını açmaya fırsat bulamadan, Gabrielle devam etti.</p>

  <p>"Senatörr yalanlarınızı ifşa edebilir ama bununla ilgilenmiyor. O daha büyük bir hikâyeyle ilgileniyor.</p>

  <p>Sanırım neden bahsettiğimi biliyorsunuz."</p>

  <p>"Hayır, ben..."</p>

  <p>"Senatörün teklifi şu: Eğer birlikte zimmetinize para geçirdiğiniz NASA yöneticisinin ismini ona açıklarsanız, yazılım yalanları konusunda ağzını kapalı tutacak."</p>

  <p>Chris Harper'ın gözleri bir an için şaşılaştı. "Ne? Ben zimmetime para geçirmiyorum."</p>

  <p>"Ne söylediğinize dikkat etseniz iyi olur efendim. Senatörlük komitesi aylardır belge topluyor. Siz ikiniz gerçekten de fark edilmeden geçip gideceğinizi mi sandınız? YGS'nin evrak işlerinin üstünde oynayıp paylaştırılmış NASA fonlarını özel hesaplara aktarmak ne oluyor? Yalan söylemek ve zimmetinize para geçirmek sizi hapse attırabilir Dr. Harper."</p>

  <p>"Ben öyle bir şey yapmadım."</p>

  <p>"YGS hakkında yalan söylemediğinizi de söylemiştiniz."</p>

  <p>"Hayır, ben paraları zimmetime geçirmedim diyorum."</p>

  <p>"Yani YGS hakkında yalan söyledim diyorsunuz."</p>

  <p>Söylediklerinden ötürü pişman olduğu anlaşılan Harper sadece baktı.</p>

  <p>Gabrielle konuyu geçiştirerek "Yalan mevzusunu unutun," dedi. "Senatör Sexton basın konferansında yalan söylemenizle ilgilenmiyor buna alıştık. Sizler bir göktaşı buldunuz. Kimse nasıl bulduğunuzla ilgilenmiyor. Onun için asıl mesele zimmete para geçirilmesi. NASA'da tepedekilerden birinin burnunu sürtmesi gerek. Ona kiminle çalıştığınızı söyleyin, o da soruşturmayı sizden uzak tutsun. Bu işi kolaylaştırıp, bize diğer kişinin ismini verebilirsiniz. Yoksa senatör işi çirkinleştirip anormali tespit yazılımı ve düzmece evraklar hakkında konuşmaya başlayacak."</p>

  <p>"Blöf yapıyorsun. Zimmete geçirilen para yok."</p>

  <p>"Korkunç bir yalancısınız Dr. Harper. Belgeleri ben gördüm. Tüm suçlayıcı kağıtların üstünde sizin isminiz var. Hem de birkaç yerde."</p>

  <p>"Yemin ederim, zimmete para geçirme konusunda hiçbir şey bilmiyorum!"</p>

  <p>Gabrielle hayal kırıklığına uğramış gabi içini çekti. "Kendinizi benim yerime koyun Dr. Harper. Burdan sadece iki sonuca varabiliyorum. Yabasın konferansında yaptığınız gibi bana yalan söylüyorsunuz yada doğruyu söylüyorsunuz ama bu kurumdan güçlü biri kendi yolsuzluklarında sizi maşa olarak kullanıyor."</p>

  <p>Bu önerme Harper'i düşündürmüş gibiydi.</p>

  <p>Gabrielle saatine baktı. "Senatörün teklifi bir saat için geçerli. Vergi mükelleflerinin paralarını birlikte zimmetinize geçirdiğiniz NASA yetkilisinin ismini ona vererek kendinizi kurtarabilirsiniz. O sizinle ilgilenmiyor. Büyük balığın peşinde. Bahsi geçen bu şahsın burda, NASA'da oldukça yetki sahibi olduğu anlaşılıyor. Evrakların üstünde kendi ismini gizlemeyi başararak sizi kullandı."</p>

  <p>Harper başını iki yana salladı. "Yalan söylüyorsun."</p>

  <p>"Bunu mahkemede yinelemek ister misiniz?"</p>

  <p>"Elbette. Herşeyi yalanlayabilirim."</p>

  <p>"Yeminliyken mi?" Gabrielle tiksintiyle oflayıp pufladı. "Sanırım, YGS yazılımını düzelttiğiniz konusunda da yalan söylersiniz."</p>

  <p>Adamın gözlerinin içine bakarken Gabrielle'in kalbi gümbürdüyordu. "Burdaki seçeneklerinizi iyi düşünün Dr. Harper Amerikan hapishaneleri fazlasıyla can sıkıcı olabilir."</p>

  <p>Harper ona dik dik bakarken Gabrielle geri çekilmesini diliyordu. Bir an için adamın gözlerinde teslimiyet bayrağını gördüğünü sandı ama Harper yeniden konuşmaya başladığında sesi çelik gibiydi.</p>

  <p>Gözleri öfkeyle parlarken "BayanAshe" dedi. "Çok ince bir çizgide yürüyorsun. Ikimiz de NASA fonlarında usülsüzlük yapılmadığını biliyoruz. Bu odadaki tek yalancı sensin."</p>

  <p>Gabrielle kaslarının gerildiğini hissetti. Adam keskin ve kızgın bakışlar savuruyordu. Gabrielle arkasını dönüp kaçmak istedi.</p>

  <p>Füze bilimiyyle uğraşan birine blöf yapmaya çalıştın. Ne bekliyordun ki?</p>

  <p>Başını yeniden dikmek için kendini zorladı. Sahte bir güven ve aldırmazlık edasıyla "Tek bildiğim gördüğüm suçlayıcı belgeler" dedi. "Sizin ve bir başkasının NASA fonlarında usülsüzlük yaptığının kesin kanıtı olan belgeler. Senatör bu akşam buraya gelip soruşturmada tek başına mücadele etmek yerine ortağınızın ismini vermenizi teklif etmemi istedi. Senatöre şansınızı mahkemede denemeyi tercih ettiğinizi söyleyeceğim. Mahkemeye bana anlattıklarınızı anlatabilirsiniz. Zimmetinize para geçirmediğinizi ve YGS yazılımı hakkında yalan söylemediğinizi." Çirkin bir tebessüm etti.</p>

  <p>"Ama iki hafta önce verdiğiniz o yanlış basin konferansından sonra, bundan şüphe ediyorum."</p>

  <p>Topukları üstünde dönen Gabrielle, karanlık YGS boratuvarına yöneldi. Harper yerine belki de kendisinin hapsi boylayacağını düşünüyordu.</p>

  <p>Gabrielle yürüyerek uzaklaşırken, başını dik tutuyor, Harper'ın arkasından seslenmesini bekliyordu.</p>

  <p>Sessizlik.</p>

  <p>Metal kapıları itip koridora çıkarken, buradaki asansörlerin de lobidekiler gibi anahtar kartla çalışıyor olmamasını diledi.</p>

  <p>Kaybetmişti. Elinden geleni yaptığı halde, Harper yemi yutmamıştı.</p>

  <p>Belki de YGS basin konferansında doğruyu söylüyordu diye düşündü.</p>

  <p>Arkasındaki metal kapılar hızla açılırken, sesi koridorda yankılandı. Harper arkasından, "Bayan Ashe," diye sesleniyordu.</p>

  <p>"Zimmete geçirme konusunda hiçbir şey bilmediğime yemin ederim. Ben dürüst bir adamım!"</p>

  <p>Gabrielle kalbinin teklediğini hissetti. Yürümeye devam etmek kendini zorladı. Umursamaz bir tavırla omzunu silkip yan gözle arkasına seslendi. "Ve basin konferansında yalan söylediniz."</p>

  <p>Sessizlik. Gabrielle koridorda yürümeye devam etti.</p>

  <p>Harper, "Bekle!" diye seslendi. Solgun yüzüyle koşarak yanına geldi. Sesini alçaltarak, "şu zimmete geçirme meselesi," dedi. "Sanırım bana kimin tuzak kurduğunu biliyorum."</p>

  <p>Olduğu yerde kalan Gabrielle, onu doğru duyup duymadığını merak etti. Elinden geldiğince yavaş ve kayıtsız bir tavırla döndü. "Birinin size tuzak kurduğuna inanmamı mı bekliyorsunuz?"</p>

  <p>Harper içini çekti. "Zimmete geçirme konusunda hiçbir şey bilmiyorum, yemin ederim. Ama eğer aleyhimde delil varsa..."</p>

  <p>"Yığınla."</p>

  <p>Harper içini çekti. "O halde hepsi düzenlenmiş. Gerek görüldüğünde itibarımı sarsmak için. Ve bunu yapabilecek bir kişi var."</p>

  <p>"Kim."</p>

  <p>Harper onun gözlerinin içine baktı. "Lawrence Ekstrom, benden nefret ediyor."</p>

  <p>Gabrielle afal amıştı. "NASA müdürü mü?"</p>

  <p>Harper keyifsizce başını salladı. "Basin konferansında yalan söylemeye beni o zorlamıştı."</p>
</body>
</html>
