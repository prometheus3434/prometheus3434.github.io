<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>44</h2>

  <p>Habikürenin "harekât öncesi odası"ndaki Rachel, NASA'nın Mark mikroiklim yaşam kıyafetlerinden birinin içine girerken, kendini astronot gibi hissetti. Kapüşonlu, tek parça siyah tulum, şişer dalgıç kıyafetini andırıyordu. Çift katlı, hafızalı köpük kumaşa, giyen kişinin hem sıcak hem de soğuk ortamlarda vücut ısısını dengede tutmasına yardımcı olmak için yoğun bir jel pompalanmış kanallar oturtulmuştu.</p>

  <p>Rachel sıkı kapüşonu başına geçirirken, gözleri NASA müdürüne takıldı. Bu küçük görevin gerekliliğinden hoşnut olmamış bir ifadeyle, kapıda nöbetçi gibi duruyordu.</p>

  <p>Norah Mangor diğerlerini giydirirken, mırıldanarak küfrediyordu, Corky'ye kıyafetini uzatarak, "Işte tıknazlar için bir tane," dedi.</p>

  <p>Tolland kendi kıyafetini yarı yarıya giymişti.</p>

  <p>Rachel fermuarını tamamen kapattıktan sonra, Norah, onun yan tarafındaki tıpayı büyük bir dalış tüpünü andıran gri kutudan sarkan, şişirme tüpüne bağladı.</p>

  <p>Vanayı açan Norah, "Nefes al," dedi.</p>

  <p>Rachel bir tıslama duydu ve ardından kıyafetin içine verilen jeli hissetti. Hafızalı köpük genişleyince tulum onu sımsıkı sardı ve kıyafetin iç kısmı vücuduna oturdu. Bu his ona, plastik eldivenle elini suya daldırmayı anımsatmıştı. Kapüşon başının etrafında şişerek kulaklarını bastırınca, sesler boğuk gelmeye başladı. <i>Kozan</i>ı <i>n</i> <i>i</i>ç <i>indeyim.</i></p>

  <p>Norah, "Mark IX'un en güzel yanı dolgusu," dedi. "Kıçının üstüne düşsen de bir şey hissetmezsin."</p>

  <p>Rachel inanmıştı. Kendini minderin içine hapsolmuş gibi hissediyordu.</p>

  <p>Norah, Rachel'a bazı aletler uzattı... bir buz kazması, ip kancası ve Rachel'ın belindeki kemere taktığı karabina.</p>

  <p>Aletlere bakan Rachel, "Bunlara gerek var mı?" diye sordu. "İki yüz metre gitmek için?"</p>

  <p>Norah gözlerini kısarak baktı. "Gelmek istiyor musun, istemiyor musun?"</p>

  <p>Tolland, Rachel'a güven verici bir tavırla başını salladı. "Norah sadece temkinli davranıyor."</p>

  <p id="top">Dolum deposuna bağlanıp kıyafetini şişiren Corky hayret etmiş gibi görünüyordu. "Kendimi dev bir prezervatif giymiş gibi hissediyorum."</p>

  <p>Norah nefret edercesine homurdandı. "Sanki çok iyi biliyormuşsun gibi konuşma bakir oğlan."</p>

  <p>Tolland yere çömelip Rachel'ın yanına oturdu. Rachel kalın botlarıyla kramponlarını bağlarken ona hafifçe tebessüm etti. "Gelmek istediğine emin misin?" Gözlerinde Rachel'ı kendine çeken koruyucu bir kaygı vardı.</p>

  <p>Rachel, kendinden emin şekilde başını sallayışının, artan korkusunu gizlemiş olmasını diledi. İki yüz metre... o kadar da uzak değil.</p>

  <p>"Sen sadece açık denizlerde heyecan yaşanır sanıyordun, değil mi?"</p>

  <p>Tolland kramponlarını bağlarken gülüyordu. "Sıvı suyu bu donmuş maddeye tercih ettiğimi anladım."</p>

  <p>Rachel, "Ben hiçbir zaman ikisinin de hayranı olmadım," dedi.</p>

  <p><i>"</i> Küçükken buzun içine düştüm. O zamandan beri beni rahatsız ediyor."</p>

  <p>Tolland sempatik gözlerle ona baktı. "Bunu duyduğuma üzüldüm. Tüm bunlar bittiğinde gelip Goya'da beni ziyaret etmelisin. Su hakkındaki düşüncelerini değiştireceğim. Söz."</p>

  <p>Davet Rachel'ı şaşırtmıştı.</p>

  <p>Goya Tolland'ın araştırma gemisiydi;gerek Amazing Seas'de üstlendiği rol, gerekse okyanusların en garip görünüşlü gemisi olması açısından iyi biliniyordu. Goya'ya yapacağı ziyaretin sinirlerini bozacağını bilmesine rağmen, reddedemeyeceği bir fırsattı.</p>

  <p>Krampon kilitleriyle uğraşan Tolland, "Şu anda New Jersey'in oniki mil açığında demirli" dedi.</p>

  <p>"Alışılmadık bir yer."</p>

  <p>"Hiç değil. Atlantik kıyısı inanılmaz bir yer. Başkan işimi bölmeden önce, yeni bir belgesel çekmeye hazırlanıyorduk."</p>

  <p>Rachel güldü. "Ne hakkında belgesel çekecektiniz?"</p>

  <p>"Sphyrna mokarran ve megaplumes."</p>

  <p>(Okyanusun altındaki magma kubbelerinin üstünde oluşan sıcak ve soğuk akıntıların oluşturduğu girdap.) Rachel suratını astı. "Sorduğum iyi oldu."</p>

  <p>Kramponlarını bağlamayı bitiren Tolland başını kaldırıp baktı.</p>

  <p>"Sahiden, orda birkaç hafta çekim yapacağım. Washington Jersey sahiline uzak sayılmaz.</p>

  <p>Döndüğünde kalk gel. Hayatini sudan korkarak geçirMENE gerek yok. Ekibim senin için kırmızı halı serecektir."</p>

  <p>Norah'nın sesi boru gibi çıktı. "Gidiyor muyuz? yoksa siz ikinize biraz mumla şampanya mı getireyim?"</p>
</body>
</html>
