<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>49</h2>

  <p>Şaşkınlık içindeki Michael Tolland TAR çıktısını titreyen ellerinden çekip aldığında, Norah Mangor hâlâ buzun üstünde diz çökmüş vaziyet</p>

  <p>teydi. Ming'in yüzen cesedini görmüş olmaktan ötürü sarsılan Tolland, dikkkatini toplayıp, önündeki</p>

  <p>resmi anlamaya çalıştı.</p>

  <p>Göktaşının çıkarıldığı deliğin yüzeyden altmış metre aşağı inen kesitini görüyordu. Ming'in kuyunun içinde yüzen cesedini gördü. Gözleri biraz daha aşağı kayınca, bir şeyin yanlış göründüğünü fark etti. Deliğin tam altında koyu renkte bir deniz buzu kolonu, aşağıdaki okyanusa kadar uzanıyordu. Dikey tuzlu su buzu oldukça büyüktü; çapı delikle aynıydı.</p>

  <p>Tolland'ın omzunun üstünden bakan Rachel, "Tanrım!" diye bağırdı.</p>

  <p>"Göktaşının çıkarıldığı delik buzuldan okyanusa kadar uzanıyormuş gibi görünüyor!"</p>

  <p>Gördüklerinin tek açıklaması olabileceği gerçeğini kabullenmekte zorlanan Tolland, olduğu yere çakılı kalmıştı.</p>

  <p>Corky de aynı derecede şaşkındı.</p>

  <p>Norah, "Birisi buzulun altını delmiş!" diye bağırdı. Gözleri hırsla kocaman açılmıştı.</p>

  <p>"Birisi kasıtlı olarak o taşı buzun altından içeri yerleştirmiş."</p>

  <p>Tolland'ın içindeki idealist Norah'nın söylediklerine inanmak istemese de, bilim adamı yanı haklı olabileceğini biliyordu. Okyanusun üstünde yüzen Milne Buzul Katmanı'nın altında, denizaltıların rahatlıkla dolaşabileceği pek çok açıklık vardı. Suyun altında her şey hafiflediğinden, Tolland'ın tek kişilik araştırma Triton'u büyüklüğünde bir denizaltı bile göktaşını yük kollarıyla kolaylıkla taşıyabilirdi. Denizaltı okyamıstan yaklaşıp buz katmanının altına dalmış ve buzu aşağıdan yukarı doğru delmiş olabilirdi. Daha sonra göktaşını yerleştirmek için, uzayabilen yük kolunu ya da şişer balonları kullanması olasıydı. Göktaşı yerine yerleştirildikten sonra, deliğin içine yükselen okyanus suyu donmaya başlayacaktı. Delik, göktaşını taşıyacak kadar kapandıktan sonra, denizaltı yük kolunu geri çekip ortadan kaybolarak, tünelin geri kalanının mühürlenmesi ve kuşkuya mahal bırakacak tüm izlerin silinmesi Doğa Ana'ya bırakmış olabilirdi.</p>

  <p>Çıktıyı Tolland'ın elinden alıp inceleyen Rachel, "Ama niye?" diye sordu. "Bunu neden yapsınlar? TAR'ın çalıştığından emin misiniz?"</p>

  <p>"Tabi ki eminim! Ayrıca çıktı, suda fosforışıl bakteriler olduğunu mükemmel biçimde açıklıyor!"</p>

  <p>Tolland, Norah'nın mantığının tüylerini ürpertecek kadar doğru olduğunu itiraf etmek zorundaydı. Çift kirpikli fosforesan planktonlar içgüdülerini takip ederek delikten yukarı yüzmüş, göktaşının altında kapana kısılmış ve buzda donmuş olmalıydılar. Daha sonra Norah göktaşını ısıttığında altındaki buz erimiş ve plankton serbest kalmıştı. Yine yukarı, tuzlu su yetersizliğinden ötürü ölecekleri, habikürenin içindeki yüzeye doğru yüzmüşlerdi.</p>

  <p>Corky, "Bu saçmalık!" diye seslendi. "NASA'nın elinde dünya dışı fosil er barındıran bir göktaşı var. Nerde bulunduğu neden bu kadar önemli olsun. Niye buz katmanının altına gömme gereksinimini duysunlar ki?"</p>

  <p>Norah sinirle, "Kim bilir," diye karşılık verdi. "Ama TAR çıktıları yalan söylemez. Kandırıldık. Bu göktaşı Jungersol Meteoru'nun bir parçası değil Buzun içine yakın zaman önce yerleştirildi. Geçtiğimiz yıl olmalı, yoksa planktonlar ölürdü!" TAR cihazını toplayıp kızağa bağlamaya başlamıştı bile.</p>

  <p>"Geri dönüp birilerine söylemeliyiz. Başkan elindeki tüm o yanlış verilerle duyuru yapmak üzere! NASA onu kandırdı!"</p>

  <p>Rachel, "Dur biraz!" diye seslendi. "Emin olmak için en azından bir tarama daha yapmalıyız. Tüm bunlar hiç mantıklı değil. Kim inanır'?"</p>

  <p>Kızağı hazırlayan Norah, "Herkes," dedi. "Habiküreden içeri girip, göktaşının altından bir başka nüve örneği çıkarınca ve onun da tuzlu su içerdiği meydana çıkınca, seni temin ederim herkes inanacak!"</p>

  <p>Norah cihazları taşıyan kızağın frenlerini bırakıp, yeniden habiküreye doğru çevirdi ve kramponlarını buza sıkıca basıp, arkasındaki kızağı inanılmaz bir rahatlıkla çekerek, meyilden yukarı yola koyuldu.</p>

  <p>Işıklı çemberin yanına doğru yol alırken birbirine bağlı grubu peşinden çekerek, "Gidelim!" diye bağırdı.</p>

  <p>"NASA'nın orda ne işler çevirdiğini bilmiyorum ama piyon gibi kullanılmaktan hiç hoşlanmadığımı gayet iyi biliyorum ve..."</p>

  <p>Norah Mangor'ın başı, görünmeyen bir güç tarafından alnına darbe yemiş gibi arkaya düştü. Boğuk bir inleme sesi çıkardı, sendeledi ve sırtüstü buza yığıldı.</p>

  <p>Neredeyse aynı anda Corky feryat edip omzu arkadan çekılmiş gibi yerinde döndü. Acıyla kıvranarak buza düştü.</p>

  <p>Rachel bir anda elindeki çıktıyı, Ming'i, göktaşını ve buzun altındaki garip tüneli unutmuştu. Küçük bir topun kulağının yanından geçip, şakağını sıyırdığını hissetti. İçgüdüsel olarak dizlerinin üstüne çöküp, Tolland'ı da aşağı çekti.</p>

  <p>Tolland, "Neler oluyor!" diye bağırdı.</p>

  <p>Rachel'ın tek aklına gelen dolu fırtınasıydı -buzuldan aşağı esen buz topları- ama Corky ile Norah'yı vuran güç düşünüldüğünde, doluların saatte yüz el i kilometre hızla hareket etmeleri gerekirdi. Bilye büyüklüğündeki nesneler tuhaf biçimde Rachel ile Tolland'ın üstüne yağıyor, şiddetli buz topları etraflarına düşüyordu. Karınüstü yatan Rachel, botlarının burnundaki kramponları buza sapladı ve bulabildiği tek sipere doğru hamle yaptı. Kızak.</p>

  <p>Hemen ardından sürünerek gelen Tolland, Rachel'ın yanında çömeldi.</p>

  <p>Tolland korumasız şekilde buzun üstünde yatan Norah ile Corky'ye baktı. Halatı tutup çekmeye çalışırken,</p>

  <p>"Onları iplerinden çek!" diye bağırdı.</p>

  <p>Ama halat kızağa dolanmıştı.</p>

  <p>Rachel çıktıyı Mark IX tulumunun Velcro cebine tıkıştırdı ve halatı kızağın demirlerinden kurtarmak için elleriyle dizlerinin üstünde uğraş vermeye başladı. Tolland tam arkasındaydı.</p>

  <p>Doğa Ana Corky ile Norah'dan vazgeçmiş gibi, şimdi doluları var gücüyle kızağa, doğruca Tolland ile</p>

  <p>Rachel'ın üstüne yağdırıyordu. Bilyelerden bir tanesi kızağın tentesine düştükten sonra sıçrayıp, Rachel'ın ceketinin koluna kondu.</p>

  <p>Rachel gördüğü anda donakaldı. Şaşkınlığı aniden dehşete dönüştü. Bu "dolu taneleri" insan yapımıydı.</p>

  <p>Kolundaki buz topu, kiraz büyüklüğünde kusursuz bir küre şeklindeydi. Pürüzsüz yüzeyin etrafından, pres makinesinde şekil verilmiş eski misketler gibi tek çizgi halinde geçen bir çentik vardı. Küre şeklindeki saçmalar hiç kuşkusuz insan yapımıydı.</p>

  <p>Buz mermileri...</p>

  <p>Askeri bilgilere vakıf biri olan Rachel, deney aşamasındaki yeni DM -Doğaçlama Mühimmat- silalılarına aşinaydı. Karı buz mermisi biçiminde sıkıştıran kar tüfekleri, kumu cam bilyelere dönüştüren çöl tüfekleri, kemikleri kırabilecek güçte sıvı su fışkırtan su bazlı silahlar. Doğaçlama Mühimmat'ın konvansiyonel silahlar karşısında pek çok açıdan üstünlüğü vardı, çünkü DM silahları bulunabilir kaynakları kullanıyordu.</p>

  <p>Askerleri ağır konvansiyonel mermileri taşıma külfetinden kurtararak bulunduğu bölgede cephane üretmelerine imkân sağlıyordu. Rachel o anda üstlerine yağan buz toplarının, tüfeğin şarjörüne doldurularak sıkıştırıldığını biliyordu.</p>

  <p>Istihbarat dünyasında sıkça rastlandığı üzere, birisi ne kadar fazla şey bilirse, senaryo o kadar dehşet verici oluyordu. Durum şimdi de farklı değildi. Rachel bu konuda cahil kalmayı tercih ederdi ama DM silahları hakkındaki bilgisi onu tüyler ürpertici tek bir sonuca götürüyordu: Deney aşamasındaki DM silahlarını kullanma yetkisine sahip tek birim olan, bir çeşit ABD Özel Operasyonlar gücünün saldırısına uğruyorlardı.</p>

  <p>Askeri gizli operasyonlar biriminin varlığı beraberinde daha da ürkütücü bir şeyin farkına varmasına neden olmuştu:</p>

  <p>Bu saldırıdan sağ kurtulma ihtimali sıfıra yakındı.</p>

  <p>Buz mermilerinden biri bulduğu açıklıktan girip kızağın üstündeki cihazlardan geçerek karnına çarptığında, bu düşünceleri sona erdi. Dolgulu Mark IX kıyafetinin içinde olmasına rağmen görünmez bir boks şampiyonundan karnına yumruk yemiş gibi hissediyordu. Gözlerinin etrafında yıldızlar uçuşmaya başlamıştı. Geriye doğru sendelerken, dengesini korumak için kızaktaki cihazlara tutundu. Norah Mangor'ın ipini bırakarak, Rachel'a yardım etmek için hamle yapan Tolland çok geç kalmıştı. Rachel geriye doğru düşerken, cihazları da beraberinde çekti. Cihazların altında Tolland ile birlikte buza yuvarlandılar.</p>

  <p>"Bunlar... mermi," derken, ciğerlerindeki hava boşalmıştı. "Kaç!"</p>
</body>
</html>
