<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>25</h2>

  <p>Rachel Sexton bir yanında Michael Tolland'la habikürede yürürken, etrafında hayal gibi bir sis bulutunun döndüğünü hissediyordu. Corky ve Ming tam arkalarından takip ediyorlardı.</p>

  <p>Dikkatle ona bakan Tolland, "Sen iyi misin?" diye sordu.</p>

  <p>Rachel, ona şöyle bir bakıp belli belirsiz tebessüm etti. "Teşekkürler. sadece.. bu kadarı çok fazla."</p>

  <p>NASA'nın 1997'deki utanç verici keşfini hatırladı: ALH84001. NASA bunun, bakteriyel hayata ait fosil izleri içeren Mars'tan gelen bir göktaşı olduğunu iddia etmişti. Ne yazık ki NASA'nın zaferini ilan ettiği basın toplantısından sadece birkaç hafta sonra sivil bilim adamları, taştaki "hayat işaretlerinin" yeryüzüyle temastan kaynaklanan kerojenden başka birşey olmadığının kanıtlarıyla ortaya çıktı. Bu gafın ardından NASA'nın güvenilirliği büyük bir sekteye uğradı. New York Times kurumun kısaltmasıyla alay ederek yeni bir açılım getirmişti: NASA-NADİREN ASIL SONUÇLAR ALINIR.</p>

  <p>Aynı baskıda paleobiyolog Stephen Jay Gould ALH84001 ile ilgili sorunları kısaca toparlayarak, kesin bir kemik ya da kabuk gibi "katı" olmak yerine kimyasal ve dolaylı olduğuna dikkati çekmişti.</p>

  <p>Ama şimdi Rachel, NASA'nın çürütülemez bir kanıt bulduğunu fark etmişti. Hiçbir şüpheci bilim adamı ileri çıkıp da, bu fosiri sorgulayamazdı. NASA artık sözde mikroskobik bakterilerin bulanık, büyütülmüş fotoğraflarının pazarlamasını yapmıyordu; çıplak gözle görülebilen biyoorganizmaların bulunduğu göktaşı örneklerini ortaya koyuyordu. Otuz santimlik bitler!</p>

  <p>Rachel çocukluğunda, David Bowie'nin "Mars'tan gelen örümceklerle ilgili bir şarkısının hayranı olduğunu hatırlayınca kendini gülmekten alamadı. Erdişi İngiliz pop starın, astrobiyolojinin en önemli anlarından birini önceden tahmin ettiği, herhalde çok az kimsenin aklına gelirdi. Şarkının dizeleri Rachel'ın aklından geçerken, Corky arkadan aceleyle koşturup yanına geldi.</p>

  <p>"Mike belgeseliyle havasını daha atmadı mı?"</p>

  <p>Rachel, "Hayır ama duymak isterim," diye cevap verdi.</p>

  <p>Corky, Tolland'ın sırtına bir şaplak indirdi.</p>

  <p>"Hadi bakalım oğlum. tarihindeki en önemli anı Başkan'ın neden şnorkel i bir TV yıldızına emanet ettiğini anlat ona."</p>

  <p>Tolland homurdandı. "Corky biraz müsaade eder misin?"</p>

  <p>İkisinin arasına giren Corky, "İyi, o zaman ben anlatırım," dedi. "Bayan Sexton, Başkan'ın bu akşam göktaşıyla ilgili bir basin konferansı vereceğini herhalde biliyorsunuzdur. Dünyanın yarısı kıt zekâlılardan oluştuğundan, Başkan, Mike'ın sahneye çıkıp her şeyi anlayacakları şekilde açıklamasını istedi."</p>

  <p>Tolland, "Teşekkürler Corky," dedi. "Çok güzeldi." Rachel'a baktı "Corky aslında şunu söylemeye çalışıyor. Bahsi geçen birçok bilimsel veri olduğundan Başkan, göktaşı hakkında kısa bir görsel belgeselin, çoğu astrofizik dalında derece sahibi olmayan Amerikalıya bilgiyi daha iyi anlamaları için yardımcı olacağını düşündü."</p>

  <p>Corky, Rachel'a, "Başkan'ımızın sıkı bir Amazing Seas hayranı olduğunu öğrendiğimi söylemiş miydim?" dedi. Alaycı bir nefretle başını iki yana salladı. "Zach Herney -özgür dünyanın lideri- zor bir günün ardından deşarj olabilmek için sekreterine Mike'ın programını kaydettiriyor."</p>

  <p>Tolland omuzlarını silkti. "Ne diyebilirim, adam zevk sahibi."</p>

  <p>Rachel şimdi Başkan'ın ne kadar ustaca bir plan yaptığını daha iyi anlıyordu. Siyaset bir medya oyunuydu ve Rachel, ekranda görünecek Michael Tolland'ın basin konferansına getireceği coşkuyla, bilimsel güvenirliği şimdiden hayadebiliyordu. Zach Herney, küçük NASA başarısını onaylattırmak için en mükemmel adamı işe almıştı. Ülkenin en tepedeki televizyoncu bilim şahsiyetiyle, pek çok saygıdeğer sivil bilim adamı açıklama yapınca, şüpheciler Başkan'ın verilerine meydan okumakta zorlanacaklardı.</p>

  <p>Corky, "Mike belgeseli için biz sivirden ve NASA'daki en iyi uzmanlardan kanıt topladığı video çekimlerini yaptı bile. Listesinde bir sonraki kişi olduğunuza dair Ulusal Madalyam üstüne bahse girerim," dedi.</p>

  <p>Rachel dönüp ona baktı. "Ben mi? Siz neden bahsediyorsunuz? Benim bir ehliyetim yok. Ben bilgi irtibatı sağlıyorum o kadar."</p>

  <p>"O halde Başkan, sizi neden buraya gönderdi?"</p>

  <p>"Henüz banâ söylemedi."</p>

  <p>Corky'nin dudaklarında neşeli bir tebessüm belirdi.</p>

  <p>"Siz verilerin ayıklanıp derlenmesiyle ilgilenen bir Beyaz Saray bilgi irtibatısınız, değil mi?"</p>

  <p>"Evet, ama bilimsel alanda değil."</p>

  <p>"Ayrıca NASA'yı uzayda paraları boşuna harcamakla suçlayan kampanyayı başlatan adamın kızısınız, doğru mu?"</p>

  <p>Rachel ardından ne geleceğini kestirebiliyordu.</p>

  <p>Ming, "İtiraf etmeniz gerekir ki Bayan Sexton," diye söze karıştı. "Sizin vereceğiniz onay, bu belgesele farklı bir güvenirlik boyutu kazandıracaktır. Başkan, sizi buraya gönderdiyse, bir şekilde rol almanızı istiyor demektir".</p>

  <p>Rachel bir kez daha William Pickering'in, onu kullanacakları konusundaki endişelerini hatırladı.</p>

  <p>Tolland saatine baktı. Habikürenin orta yerini işaret ederek; "Yerimizi alsak iyi olacak," dedi.</p>

  <p>"Yakındır."</p>

  <p>Rachel, "Ne yakındır?" diye sordu.</p>

  <p>"Çıkarma zamanı. NASA göktaşını yüzeye çıkaracak. Her an yukarı çıkarabilirler."</p>

  <p>Rachel iyice sersemlemişti. "Siz gerçekten sekiz tonluk taşı katı buzun altmış metre altından mı çıkaracaksınız?"</p>

  <p>Corky oldukça neşeli görünüyordu. "Böyle bir keşfi NASA'nın buzun altında bırakacağını düşünmüyordunuz, öyle değil mi?"</p>

  <p>"Hayır, ama..." Rachel habikürenin içinde herhangi bir büyük ölçekli kazı aletinin izine rastlamamıştı.</p>

  <p>"NASA göktaşını nasıl çıkarmayı planlıyor ki?"</p>

  <p>Corky'nin göğsü kabardı. "Sorun değil. Füze uzmanlarıyla dolu bir odadasınız."</p>

  <p>Rachel'a bakan Ming, "Saçmalama," diyerek Corky'yi küçümsedi. "Dr. Marlinson başkasının yaptığı işle böbürleniyor. Işin gerçeği, göktaşını olduğu yerden çıkarmak konusunda burdaki herkes çuval adı. Tutarlı bir çözüm öneren Dr. Mangor oldu."</p>

  <p>"Ben Dr. Mangor'la tanışmadım."</p>

  <p>Tolland, "New Hampshire Üniversitesi'nden bir buzul uzmanı," dedi.</p>

  <p>"Başkan'ın işe aldığı dördüncü ve son sivil bilim adamı. Ve Ming bu koonuda haklıydı, işi çözen Mangor oldu."</p>

  <p>Rachel, "Tamam," dedi. "Peki bu adam ne önerdi?"</p>

  <p>Ming rahatsız olmuş gibi bir ses tonuyla, "Kadın," diye düzeltti. "Dr ' Mangor bir kadın."</p>

  <p>Corky, "Tartışılır," diye sızlandı. Rachel'a baktı. Ve bu arada, Dr. Mangor sizden nefret edecek."</p>

  <p>Tolland, Corky'ye öfkeli bir bakış fırlattı.</p>

  <p>"Ama öyle!" diye kendini savundu Corky. "Rekabetten nefret edecek."</p>

  <p>Rachel hiçbir şey anlamıyordu. "Affedersiniz? Rekabet mi?"</p>

  <p>Tolland, "Sen ona bakma," dedi. "Ne yazık ki Corky'nin tam bir ahmak olduğu gerçeği Ulusal Bilim Komitesi'nin gözünden kaçmış. Dr. Mangor ile iyi anlaşırsınız. Kendisi bir profesyoneldir.</p>

  <p>Dünyadaki en önemli buzul uzmanlarından biri sayılıyor. Buzul hareketlerini incelemek için birkaç yıl Antarktika'da yaşadı."</p>

  <p>Corky, "Tuhaf," dedi. "Ben UNH kampusunda biraz huzur ve sükunet için bağış toplayıp onu oraya gönderdiklerini duymuştum."</p>

  <p>Söylenenleri üstüne alındığı anlaşılan Ming, "Dr. Mangor orda nerdeyse ölüyordu, bunun farkında mısınız acaba?" diye çıkıştı. "Bir fırtınada kayboldu ve bulunana kadar beş hafta boyunca ayıbalığı yağıyla yaşadı."</p>

  <p>Corky, Rachel'a, "Benim duyduğum kadarıyla kimse aramamış," diye fısıldadı.</p>
</body>
</html>
