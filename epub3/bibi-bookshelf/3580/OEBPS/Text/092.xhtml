<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>90</h2>

  <p>Gözünün önüne Amerikan hapishane hücresini getirince içi ürperen Chris Harper, yakalandım, diye düşündü. Senatör Sexton YGS yazılımı hakkında yalan söylediğimi biliyor.</p>

  <p>YGS bölüm müdürü, Gabrielle Ashe'i yeniden ofısine götürüp kapıyı kapatırken, NASA müdürüne duyduğu nefretin bir anda arttığını hissetti. Harper bu akşam, müdürün yalanlarının nereye kadar uzadığını görmüştü. Harper'ı, YGS yazılımının düzeltildiği yalanını söylemeye mecbur ederek, onun korkaklığa kapılıp takımdan çıkmaya karar verme ihtimaline karşı kendini garantiye almıştı.</p>

  <p>Harper, zimmete geçirme kanıtları, diye düşündü. Şantaj. Çok sinsi. Herşeyin ötesinde, Amerikan uzay tarihindeki en büyük anı gölgelemeye çalışan bir kasa hırsızına kim inanırdı? Harper, NASA müdürünün</p>

  <p>Amerikan uzay dairesini korumak için neler yapabileceğine zaten şahit olmuştu ve şimdi fosil içeren göktaşının duyurulmasıyla menfaatleri zirveye vurmuştu.</p>

  <p>Harper birkaç saniye boyunca, üzerinde YGS uydusunun küçük bir modeli -yansıma kalkanlarının arkasında pek çok anten ve lens bulunan silindirik prizma- duran geniş masanın etrafında adım attı.</p>

  <p>Gabrielle durmuştu, siyah gözleriyle izliyor, bekliyordu. Harper'ın mide bulantısı ona o meşhur basın konferansında kendini nasıl hissettiğini hatırlattı. O gece kötü bir gösteri sergilemiş ve herkes bu konuda onu sorguya çekmişti. Tekrar yalan söylemek, o gece hasta olduğunu ve kendinde olmadığını söylemek zorunda kalmıştı. Iş arkadaşlarıyla basin cansız performansını önemsemeyip bir süre sonra unutmuştu.</p>

  <p>Şimdi yalan bir kez daha peşine düşmüştü.</p>

  <p>Gabrielle Ashe'in ifadesi yumuşamıştı. "Bay Harper, müdürü düşman edinmişken güçlü bir müttefike ihtiyacınız olacak. Bu noktada Senatör Sexton, sizin tek dostunuz olabilir. YGS yazılım yalanıyla başlayalım. Bana neler olduğunu anlatın."</p>

  <p>Harper içini çekti. Gerçeği açıklama vaktinin geldiğini biliyordu.</p>

  <p>"Gerçeği ilk başta söylemeliydim! "YGS başarıyla fırlatılmıştı," diye başladı.</p>

  <p>"Uydu, planlandığı gibi kutupsal yörüngeye mükemmel biçimde oturdu."</p>

  <p>Gabrielle Ashe sıkılmış gibiydi. Tüm bunları bildiği belli oluyordu. "Devam edin."</p>

  <p>"Sıkıntılar bunun ardından başladı. Buzdakı yoğunluk anomalilerini araştırmaya başlamak istediğimizde, uydudaki anomali yazılımı çalışmadı."</p>

  <p>"Ha... hah."</p>

  <p>Harper şimdi daha hızlı konuşuyordu. "Yazılımın, hızla binlerce dönüm veri alanını incelemesi ve normal yoğunluk aralığı dışında kalan kısımlarını bulması gerekiyordu. Yazılım ilk başta buzdaki yumuşak noktaları -küresel ısınma indikatörleri- arıyordu ama başka yoğunluk aykırılıklarına rastlarsa, bunları da işaretleyecekti. Plan, YGS'nin birkaç haftada Kuzey Kutup Dairesi'ni taraması ve küresel ısınmayı ölçmekte kullanabileceğimiz anomalileri belirlemesiydi."</p>

  <p>Gabrielle, "Ama yazılım çalışmayınca YGS işe yaramadı," dedi.</p>

  <p>"Kusurlu noktaları tespit etmek için NASA'nın Kuzey Kutbu'ndan alınan görüntüleri santim santim elde incelemesi gerekti."</p>

  <p>Programlama hatasını adeta bir kez daha yaşayan Harper başını salladı. "On yıllar alacaktı. Felaket bir durumdu. Benim programımdaki hata yüzünden YGS değerini yitirmişti. Yaklaşan seçimler ve Senatör Sexton'ın NASA'yı bunca eleştirmesi..." İçini çekti.</p>

  <p>"Hatanız NASA ve Başkan için bir felaket oldu."</p>

  <p>"Daha kötü bir zamanda olamazdı. Müdürün beynine kan sıçradı. Bir sonra fırlatılan mekikle sorunu gidereceğim konusunda ona söz verdim. YGS yazılım sistemini barındıran çipi değiştirmekten ibaretti. çok geçti. Bana süresiz ev izni verdi, ama aslına bakarsan kovulmuştum. Iki ay önceydi."</p>

  <p>"Ama yine de iki hafta önce televizyonda bir iyileştirme yaptığınızı duyurdunuz."</p>

  <p>Harper kendini koyvermişti. "Korkunç bir hata. O gün müdür telefon etti. Bir gelişme olduğunu, kendimi affettirebileceğimi söyledi.</p>

  <p>Derhal ofise gelip onunla görüştüm. Bir basin konferansı düzenleyip herkese YGS yazılımını çalıştırmanın yolunu bulduğumu ve birkaç haftaya kadar veri almaya başlayacağımızı söylememi istedi. Bunu bana sonra açıklayacaktı."</p>

  <p>"Ve siz de kabul ettiniz."</p>

  <p>"Hayır reddettim! Ama bir saat sonra müdür ofisime geri geldi; yanında Beyaz Saray başdanışmanıyla birlikte!"</p>

  <p>"Ne!" Gabrielle buna oldukça şaşırmıştı. "Marjorie Tench mi?"</p>

  <p>Başını sallayan Harper, korkunç bir yaratık, diye düşündü. "O ve müdürle beni karşılarına alıp yaptığım hatanın nerdeyse NASA'yla Başkan'ı tam bir yıkımın eşiğine getirdiğini söylediler. Bayan Tench, bana, senatörün NASA'yı özelleştirme planlarından bahsetti. Başkan ve uzay dairesinin düştüğü durumu düzeltmemin boynumun borcu olduğunu, sonra da bana bunu nasıl yapacağımı anlattı."</p>

  <p>Gabrielle öne doğru eğildi. "Devam edin."</p>

  <p>Marjorie Tench, bana, Beyaz Saray'ın elinde, Milne Buzul Katmanı'na gömülü dev bir göktaşı bulunduğuna dair jeolojik kanıtlar olduğunu anlattı. Şimdiye dek rastlananların en büyüğü. Bu büyüklükte bir göktaşı NASA için büyük bir buluş olacaktı."</p>

  <p>Gabrielle afallamış gibiydi. "Bir saniye, yani YGS keşfetmeden önce birisinin göktaşını zaten bildiğini mi söylüyorsunuz?"</p>

  <p>"Evet,YGS'nin keşifle hiçbir ilgisi yok. Müdür, göktaşının varlığını biliyordu. Bana koordinatları verdi v YGS'yi buz katmanına çevirerek,keşfi YGS yapmış gibi göstermemi istedi."</p>

  <p>"Şaka yapıyorsunuz."</p>

  <p>"Aldatmacaya ortak olmamı istediklerinde benim verdiğim tepki de bu oldu. Göktaşının orda olduğunu masıl öğrendiklerini bana söylemeyi reddettiler. Bayan Tench bunun önemli olmadığı ve YGS fiyaskomu telafi etmemin en iyi yolunun bu olduğu konusunda ısrar etti. YGS uydusu göktaşının yerini tespit etmiş gibi yaparsam, NASA, YGS'yi çok gerekli bir NASA başarısı olarak gösterebilecek ve seçimlerden önce Başkan'a destek olacaktı."</p>

  <p>Gabrielle'in dili tutulmuştu. "Ve elbette, YGS anomali tespit yazılımının işler durumda olduğunu duyurmadan, YGS'nin bir göktaşı bulduğunu iddia edemezdiniz."</p>

  <p>Harper başını salladı. "Bu yüzden basin konferansı bir yalandı. Bunu yapmaya mecbur bırakıldım. Tench ve müdür çok acımasızdılar. Herkesi hayal kırıklığına uğratacağımı söylediler. Başkan YGS Projesi'ne fon sağlamıştı, NASA bu iş için yıllar harcamıştı ve ben bir programlama hatasıyla her şeyi berbat etmiştim."</p>

  <p>"Böylece yardım etmeyi kabul ettiniz."</p>

  <p>"Başka seçeneğim yoktu. Bunu yapmasaydım kariyerim sona erecekti. Ve işin gerçeği şu ki, yazılımı yüzüme gözüme bulaştırmasaydım, YGS o göktaşını bulabilecekti. Bu yüzden küçük bir yalan gibime geldi. Birkaç ay sonra uzay mekiği fırlatıldığında yazılım zaten düzeltilecekti, ben sadece bunu biraz daha erken duyurmuş oluyorum, diye düşündüm."</p>

  <p>Gabrielle hafifçe ıslık çaldı. "Meteorik fırsattan yararlanmak için küçük bir yalan."</p>

  <p>Harper bundan bahsederken midesi bulanıyordu. "Böylece... yaptım. Müdürün emirlerine uyarak bir basin konferansı düzenleyip anomali tespit yazılımını çalıştırmayı başardığımı duyurdum. Birkaç gün bekledikten sonra YGS'yi müdürün verdiği koordinatlara çevirdim. Sonra, komuta zincirine uygun olarak YGS direktörünü aradım ve YGS'nin Milne Buzul Katmanı'nda katı bir yoğunluk anomalisi tespit ettiğini söyledim. Ona koordinatları verip anomalinin göktaşı olabilecek kadar yoğun göründüğünü söyledim.</p>

  <p>Heyecana kapılan NASA bazı nüveler çıkartmak için Milne'e küçük bir ekip gönderdi. Operasyon bundan sonra çok gizli yürütüldü."</p>

  <p>"O zaman, bu akşama kadar göktaşında fosüler bulunduğunu bilmiyordunuz?"</p>

  <p>"Burdaki kimse bilmiyordu. Hepimiz şok olduk. Şimdi herkes dünya dışı biyolojik yaşam kanıtları bulduğum için bana kahraman diyor ve ben ne diyeceğimi bilemiyorum."</p>

  <p>Harper'ı siyah gözleriyle inceleyen Gabrielle bir süre sessiz kaldı. "Ama buzdaki göktaşını YGS tespit etmediyse, müdür orda olduğunu nerden biliyordu?"</p>

  <p>"Onu başka biri buldu."</p>

  <p>"Başka biri mi? Kim?"</p>

  <p>Harper içini çekti. "Charles Brophy adlı Kanadalı bir jeolog; El esmere Adası'ndaki bir araştırmacı. Buzdaki dev göktaşını tesadüfen keşfettiği sırada, Milne Buzul Katmanı'nda jeolojik buz sondalaması yapıyormuş.</p>

  <p>Telsizle bildirdi ve NASA telsiz konuşmasını yakaladı."</p>

  <p>Gabrielle bakakalmıştı. "Peki ama bu Kanadalı,,keşfin butün kaymağını NASA'nın yemesine ses çıkartmıyor mu?"</p>

  <p>Içi ürperen Harper, "Hayır," dedi. "Anlaşılacağı üzere, öldü."</p>
</body>
</html>
