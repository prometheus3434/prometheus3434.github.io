<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>101</h2>

  <p>Goya'nın titreşen ışıkları ufukta belirmişti. Yarım mil uzaktaki Tolland, mürettebat Xavia'nın akıllıca bir iş yapıp, açık bıraktığı parlak güverte ışıklarını görebiliyordu. İşıkları gördüğünde kendini, arabasını garaja çeken yorgun bir yolcu gibi hissetti.</p>

  <p>Tüm ışıkların açık oluşuna şaşıran Rachel, gemide sadece bir kişi var dediğini sanmıştım," dedi.</p>

  <p>"Sen evde yalnızken ışıkları açmaz mısın?"</p>

  <p>"Bir ışık açarım. Tüm evin ışıklarını değil."</p>

  <p>Tolland gülümsedi. Rachel'ın kaygısız görünmeye çalışmasına rağmen, orada bulunmaktan son derece korktuğunu anlayabiliyordu. Kolunu omzuna atıp, onu teselli etmek isterdi ama söyleyebileceği hiçbir şey yoktu.</p>

  <p>"Işıklar güvenlik açısından açık. Gemide çalışanlar varmış gibi görünüyor."</p>

  <p>Corky kendi kendine güldü. "Korsanlardan mı korkuyorsun Mike?"</p>

  <p>"Yoo. Burdaki en büyük tehlike, radarı nasıl okuyacağını bilemeyen aptallar. Çarpışmaya karşı kendini korumanın en iyi yolu, herkesin seni görmesini sağlamak."</p>

  <p>Corky gozlerini kısıp parıldayan gemiye baktı. "Görmelerini mi? Yılbaşı arifesindeki Kurnaval Gemisi'ni andırıyor. Elektrik faturanı NBC'nin ödediği belli."</p>

  <p>Sahil Güvenlik helikopteri yavaşlayıp aydınlık dev geminin etrafında yan yattı ve pilot arka güvertedeki helikopter pistine yöneldi. Tolland havadayken bile. geminin gövdesindeki destek elemanlarını çeken kuvvetli akıntıyı seçebiliyordu. Pruvadan demirli olan akıntının ortasındaki Goya zincire vurulmuş bir hayvan gibi ağır çapaya asılıyordu.</p>

  <p>Pilot gülerek, "Gerçek bir güzellık abidesi," dedi.</p>

  <p>Tolland alaycı bir yorum yaptığını biliyordu. Goya çirkindi. Bir televizyon eleştirmenine göre "poposu çirkindi". Şimdiye dek yapılan sadece on yedi SWATH gemisinden biri olan Goya'nın Small-Waterplane-Area-Twin-Hull(küçük-Su Hattı-Alanlı Ikiz-Teknesi.) çekici olmaktan çok uzaktı.</p>

  <p>Gemi, pontonlara tutturulmuş dört dev destek elemanı üzerinde, okyanus yüzeyinin üç metre yukarısında yüzen yatay bir platformdan ibaretti. Gemi uzaktan bakıldığında alçak bir sondaj platformuna benziyordu. yakından ise, kolonların üstündeki bir yüzen evi andırıyordu. Mürettebat yatakhanesi, araştırma laboratuvarları ve kaptan köprüsü, tepedeki katlı yapıda yer alıyordu. Bu görüntü insana, çok katlı binaları destekleyen, yüzer dev bir sehpa izlenimi veriyordu.</p>

  <p>Pek de biçimli olmayan hatlarına rağmen Goya'nın tasarımı, deniz uçağına ayrılan daha az mekânla, dengeyi arttırıyordu. Askıdaki platform daha iyi film çekimine, daha kolay laboratuvar çalışmalarına ve bilimadamlarını daha az deniz tutmasına imkân sağlıyordu. NBC, Tolland'a ona daha yeni bir şey almak için baskı uygulasa da, Tolland bunu reddetmişti. Artık daha iyi, hatta daha dengeli gemiler olsa da, Goya on yıldır onun eviydi; Celia'nın ölümünden sonra onu hayata geri döndüren gemiydi. Bazı geceler güvertede hâlâ onun rüzgârın getirdiği sesini duyuyordu. Hayaletler kayholduğunda ve şayet kaybolursa, Tolland o zaman yeni bir gemiyi düşünebilirdi.</p>

  <p>Henüz değil.</p>

  <p>Helikopter sonunda Goya'nın kıç güvertesine konduğunda, Rachel Sexton kendini yarı rahatlamış hissediyordu. Iyi haber, artık okyanus üstünde uçmuyor olmasıydı. Kötü haberse, üstünde durduğuydu.</p>

  <p>Güverteye çıkıp etrafına bakarken, bacaklarının titremesine mani olmaya çalıştı. Güverte, özel ikle de üstünde helikopter varken, çok dar görünüyordu.</p>

  <p>Gözlerini pruvaya doğru kaydıran Rachel, geminin hantal ve üst üste yığılmış yapısına baktı.</p>

  <p>Tolland yanına gelip durdu. Akıntının gürültüsünü bastırmak için yüksek sesle, "Biliyorum," dedi.</p>

  <p>"Televizyonda daha büyük görünüyor."</p>

  <p>Rachel başını salladı. "Ve daha dengeli."</p>

  <p>"Denizdekı en güvenli gemilerden biridir. Inan bana."</p>

  <p>Tolland elini Rachel'ın omuzuna atarak, onu güvertenin karşı tarafına götürdü. Elinin verdiği sıcaklık Rachel'ı, söyleyebileceği her şeyden çok rahatlatmıştı. Yine de, geminin arka tarafına bakarken şiddetli akıntının gemi sanki tam yol ilerliyormuş gibi arkalarından akıp gittiğini gördü. Bir mega girdabın üstündeyiz, diye düşündü.</p>

  <p>Rachel arka güvertenin ön kısmında, dev bir vinçte asılı duran tek kişilik, tanıdık bir Triton denizaltısı fark etti. Triton -Yunan deniz tanrısının ismi- kendinden önceki çelik kaplı Alvin'e hiç benzemiyordu. Triton'ın önünde yer alan yarıküre şeklinde akrilik kapağı yüzünden, bir denizaltıdan çok dev bir kavanoz akvaryuma benziyordu. Rachel, okyanusla arasında akrilik bir yapraktan başka bir şey olmadan, okyanusun yüzlerce metre derinlerine inmekten daha korkunç bir şey düşünemiyordu. Ama elbette Tolland'a göre, Triton'la yapılan yolculuğun en sıkıntılı kısmı, başlangıç aşamasıydı. Goya'nın güvertesindeki iner tip kapıdan yavaşça sarkıtılırken, denizden dokuz metre yukarıda sarkaç gibi sallanmak.</p>

  <p>Güvertede ilerleyen Tolland, "Xavia su laboratuvarında," dedi. "Burdan."</p>

  <p>Rachel ile Corky, kıç güvertede Tolland'ı takip ettiler. Telsizini kullanmaması sıkı sıkıya tembihlenen Sahil Güvenlik pilotu, helikopterinde kaldı.</p>

  <p>Geminin kıç parmaklıklarında duran Tolland, "Şuna bakın," dedi.</p>

  <p>Rachel parmaklıklara tereddütle yaklaştı. Çok yukarıdaydılar. Su en az dokuz metre aşağıdaydı ama buna rağmen sudan yükselen ısıyı hissedebiliyordu.</p>

  <p>Akıntı sesini bastıran Tolland, "Sıcak banyonun ısısına yakın," dedi.</p>

  <p>Parmaklıkların üstündeki bir anahtar kutusuna uzandı. "Bunu seyredin." Bir düğmeyi kaldırdı.</p>

  <p>Geminin altındaki suya yayılan bir ışık yelpazesi, denizi yüzme havuzu gibi içten aydınlatmıştı. Rachel ile Corky'nin aynı anda nefesi kesilmişti.</p>

  <p>Geminin etrafındaki sular, düzinelerce hayaletimsi gölgeyle doluydu. Aydınlık yüzeyin hemen altında dolaşan besili karanlık şekiller ordusu akıntıya karşı paralel yüzerken, adeta tarih öncesi bir ritimle çekiç biçimli kafalarını sağa sola sallıyorlardı.</p>

  <p>Corky, "Tanrım, Mike," diye kekeledi. "Bunu bizimle paylaştığına çok memnun oldum."</p>

  <p>Rachel'ın vücudu kaskatı kesilmişti. Parmaklıklardan uzaklaşmak istedi ama kıpırdayamıyordu. Aklını başından alan manzara karşısında olduğu yere mıhlanmıştı.</p>

  <p>Tolland, "İnanılmazlar, öyle değil mi?" dedi. Eli bir kez daha Rachel'in omzundaydı ve onu rahatlatıyordu.</p>

  <p>"Haftalar boyunca sudaki sıcak bölgeleri takip edecekler. Bu çocuklar denizdeki en iyi burunlara sahiptirler; gelişmiş ön beyin koku alma lopları. Kanın kokusunu bir mil öteden alırlar."</p>

  <p>Corky şüpheyle bakıyordu. "Gelişmiş ön beyin koku alma lopları mı?"</p>

  <p>"Bana inanmıyor musun?" Tolland durdukları yerin yanındaki alüminyum bir dolabın içini aramaya başladı.</p>

  <p>Bir süre sonra küçük, ölü bir balık çıkardı. "Mükemmel." Soğutucudan aldığı bıçakla balığı çeşitli yerlerinden kesti. Kan damlamaya başlamıştı.</p>

  <p>Corky, "Mike, Tanrı aşkına," dedi. "Bu iğrenç."</p>

  <p>Tolland'ın gemiden aşağı fırlattığı balık dokuz metre aşağı düştü. Suya çarptığı anda, vahşi bir kargaşa içinde üşüşen altı yedi köpekbalığı, gümüşi dişleriyle kanlı balığı kaptılar. Balık bir anda yok olmuştu.</p>

  <p>Ödü patlayan Rachel dönüp, başka bir balığı elinde tutan Tolland'a baktı. Aynı tür. Aynı boy.</p>

  <p>Tolland, "Bu kez kan yok," dedi. Balığı kesmeden suya fırlattı. Balık sular sıçratarak denize düştü ama hiçbir şey olmadı. Çekiç başlılar fark etmemiş gibiydi. Ilgi çekmeyen yem, akıntıya kapılıp uzaklaştı.</p>

  <p>Onları parmaklıklardan uzaklaştırıp, başka tarafa götüren Toll and "Sadece koku hissiyle saldırırlar," dedi.</p>

  <p>"Doğrusu burda tam bir güvenlik içinde yüzebilirsiniz; tabi eğer açık yaranız yoksa."</p>

  <p>Corky yanağındaki dikişleri gösterdi.</p>

  <p>Tolland kaşlarını çattı. "Haklısın. Sana yüzmek yok."</p>
</body>
</html>
