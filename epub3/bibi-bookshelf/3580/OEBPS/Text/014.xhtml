<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>12</h2>

  <p>Rachel Sexton ıssız Wallops hangarının eşiğinde tek başına durmuş, önündeki karanlığa göz gezdiriyordu. Kendini başka bir dünyanın sınırındaymış gibi hissediyordu. İçeriden, sanki bina nefes alıyormuş gibi serin ve rutubetli bir rüzgâr esti.</p>

  <p>Hafif titrek bir sesle, "Merhaba?" diye seslendi.</p>

  <p>Sessizlik.</p>

  <p>Korkusu artarken, eşikten içeri adımını attı. Gözleri loş ışığa alışana kadar, bir süre hiçbir şey göremedi.</p>

  <p>Birkaç metre ötedeki adam, "Bayan Sexton'sınız sanırım," dedi.</p>

  <p>Sese doğru dönen Rachel yerinde sıçradı. "Evet efendim."</p>

  <p>Bulanık bir erkek silueti ona doğru yaklaştı.</p>

  <p>Rachel'rn görüşü düzeldiğinde kendisini, NASA uçuş tulumu giyen,, genç ve iri çeneli biriyle yüz yüze buldu. Son derece formda ve kaslı bir vücuda sahipti, üniformasının göğsüne sayısız cep dikilmişti.</p>

  <p>Adam, "Hava Filosu Komutanı Wayne Loosigian," dedi. "Sizi korkuttuysam özür dilerim bayan.</p>

  <p>Burası biraz karanlık. Hangar kapılarını açmaya henüz fırsat bulamadım." Rachel cevap vermeye fırsat bulamadan, adam tekrar konuştu.</p>

  <p>"Bu sabah size pilotluk etmekten onırr duyacağım."</p>

  <p>"Pilot mu?" Rachel, adama bakakaldı. Daha yeni bir pilottan ayrıldım.</p>

  <p>"Ben müdürü görmek için burdayım."</p>

  <p>"Evet bayan. Derhal sizi ona götürmek için emir aldım."</p>

  <p>Rachel'ın durumu kavraması biraz zamanını aldı. Aklına dank ettiğinde, kandırıldığını hissetti.</p>

  <p>Görünüşe bakılırsa, seyahat süreci henüz sona ermemişti. "Müdür nerde?" diye Rachendişeyle sordu.</p>

  <p>Pilot, "Henüz bilmiyorum," dedi. "Koordinatları havalandıktan sonra alacağım."</p>

  <p>Rachel, adamın gerçeği söylediğini sezinledi. Demek ki bu sabah kör karanlıkta her şeyden habersiz bekleyen sadece o ve Direktör Pickering değildi. Başkan güvenlik işini oldukça ciddiye alıyordu. Rachel, Başkan'ın onu ne kadar kolay ve zahmetsizce "kapsama alanı dışına" çıkardığını düşününce kendinden utandı. Geleli yarım saat oldu ama şimdiden tüm haberleşme cihazlarından mahrum bırakıldım ve direktörümün nerede olduğuma dair hiçbir fıkri yok.</p>

  <p>Şimdi direngen NASA pilotunun önünde duran Rachel'ın, sabah planlarının suya düştüğünden hiç şüphesi yoktu. Bu gezici kumpanya hoşuna gitsin ya da gitmesin onunla birlikte havalanacaktı.</p>

  <p>Geriye kalan tek soru, nereye gittiğiydi.</p>

  <p>Pilot duvarın yanına giderek bir düğmeye bastı. Hangarın arka tarafı, gürültüler çıkararak yana doğru kaymaya başladı. İçeri giren ışık, hangarın arkasındaki büyük bir nesnenin hatlarını ortaya çıkarttı.</p>

  <p>Rachel'ın ağzı açık kaldı. Tanrım bana yardım et.</p>

  <p>Hangarın orta yerinde, yırtıcı görünüşlü siyah bir savaş uçağı duruyordu. Rachel'ın gördüğü en aerodinamikyapılı uçaktı.</p>

  <p>"Şaka yapıyorsunuz" dedi.</p>

  <p>"Ilk görüşte verilen ortak tepki budur bayan, ama F-14 Tomcat kendini ispat etmiş bir uçaktır."</p>

  <p>Bu, kanatları olan bir füze.</p>

  <p>Pilot, Rachel'ı uçağa doğru yönlendirdi. Eliyle çift kişilik pilot kabinini gösterdi. "Siz arkada yolculuk edeceksiniz."</p>

  <p>"Sahi mi?" Yüzünde zoraki bir tebessüm belirdi. "Ben de, benim kullanmamı isteyeceksiniz sandım."</p>

  <p>Rachel kıyafetlerinin üstüne uçuş tulumu geçirdikten sonra kendini pilot kabinine tırmanırken buldu. Kalçalarını garip bir şekilde, dar koltuğa sığıştırdı.</p>

  <p>"Belli ki NASA'da hiç şişman popolu pilot yok," dedi.</p>

  <p>Rachel'ın içeri yerleşmesine yardım eden pilot sırıttı. Sonra onun başına bir kask giydirdi.</p>

  <p>"Hayli yüksek uçacağız," dedi. "Oksijene ihtiyacınız olacak." Yan bölmeden bir oksijen maskesi çıkartarak, Rachel'ın kaskına bağlamaya başladı</p>

  <p>Uzanıp maskeyi eline alan Rachel, "Ben haderim" dedi.</p>

  <p>Elbette efendim."</p>

  <p>Rachel ağızlık kısmıyla biraz cebeştikten sonra, sonunda kaskını takmayı başardı. Maske şaşırtıcı derecede garip görünüyordu ve oldukça rahatsızdı.</p>

  <p>Uzun süre onu seyreden pilot eğleniyor gibiydi.</p>

  <p>"Yanlış bir şey mi var?" diye sordu.</p>

  <p>"Kesinlikle yok efendim." Sanki bıyık altından gülüyordu.</p>

  <p>"Istifrağ torbaları koltuğunuzun altında. Birçok kişinin F-14'e ilk bindiğinde midesi bulanır."</p>

  <p>Maskenin bastırıcı etkisinden ötürü sesi boğuk çıkan Rachel, "Bir şey olmaz," dedi. "Beni uçak tutmaz."</p>

  <p>Pilot omuzlarını silkti. "Denizcilerin de pek çoğu aynı şeyi söylediler, ama pilot kabininden bol bol denizci safrası temizledim."</p>

  <p>Rachel hafifçe başını salladı. Harika.</p>

  <p>"Kalkmadan önce başka sorunuz var mı?"</p>

  <p>Rachel kısa bir süre tereddüt ettikten sonra, çenesini kesen ağızlığa parmağıyla vurdu.</p>

  <p>"Nefes alışımı engel iyor. Bu şeyleri uzun uçuşlarda nasıl takıyorsunuz?"</p>

  <p>Pilot sabırla gülümsedi. "Şey efendim, genel ikle onları baş aşağı takmayız."</p>

  <p>Pistin ucunda, altındaki motorlar gümbürderken Rachel kendini, birinin tetiği çekmesini bekleyen, silahın içindeki mermi gibi hissediyordu. Pilot gaz kolunu ileri ittiğinde, Tomcat'in ikiz Lockheed 345 motorları gürültüyle canlanınca adeta tüm dünya sal andı. Frenler bırakıldığında Rachel koltuğunda geriye yapıştı. Jet uçağı pistte hızlandı ve birkaç saniye içinde havalandı. Pencerenin dışında, yeryüzü baş döndürücü bir hızla küçülüyordu.</p>

  <p>Uçak gökyüzüne doğru diklemesine çıkarken Rachel gözlerini kapattı. Bu sabah nerede yanlış yaptığını sorguluyordu. Bir masanın başında özet yazıyor olmalıydı. Oysa şimdi testosteron yakan bir torpidonun içinde sıkışıp kalmıştı ve oksijen maskesi sayesinde nefes alıyordu. Tomcat on beş bin metreye yükseldiğinde, Rachel kusacak gibi oldu. Düşüncelerini başka bir noktaya yönlendirmek istedi. Dokuz mil aşağıdaki okyanusa göz gezdirirken, birden kendini evinden çok uzakta hissetti.</p>

  <p>Tam önünde oturan pilot, telsizde biriyle konuşuyordu, Konuşma sona erdiğinde pilot telsizi kapattı ve Tomcat'i aniden sola döndürdü. Uçak neredeyse tamamen yan yatınca, Rachel midesinin takla attığını düşündü. Neyse ki sonunda uçak yeniden düzeldi.</p>

  <p>Rachel homurdandı. "Uyardığın için teşekkürler hızlı fişek."</p>

  <p>"Üzgünüm efendim, ama az önce müdürle buluşacağınız yerin koardinatlarını aldım."</p>

  <p>Rachel, "Dur tahmin edeyim," dedi. "Kuzeyde mi?"</p>

  <p>Pilotun aklı karışmış gibiydi. "Bunu nerden bildiniz?"</p>

  <p>Rachel içini çekti. Şu bilgisayarla eğitilen pilotları da sevmek lazım.</p>

  <p>"Saat sabahın dokuzu arkadaş ve güneş sağımızda. Kuzeye gidiyoruz."</p>

  <p>Pilot kabininde kısa bir sessizlik oldu. "Evet bayan, bu sabah kuzeye gidiyoruz."</p>

  <p>"Peki ne kadar uzağa gideceğiz?"</p>

  <p>Pilot koordinatları kontrotti. "Yaklaşık dört bin beş yüz kilometre.</p>

  <p>Rachel olduğu yerde doğruldu. "Ne!" Haritayı gözünün ön'vne getirmeye çalıştı ama bu kadar kuzeyde olan yeri tahmin edemiyordu. "Bu, dört saatlik uçuş demek!"</p>

  <p>Pilot, "Mevcut hızımızla evet," dedi. "Sıkı tutunun lütfen."</p>

  <p>Rachel cevap veremeden adam F-14'ün kanatlarını içeri çekerek, aerodinamik pozisyona getirdi.</p>

  <p>Hemen ardından, uçak daha önce sabit duruyormuş gibi hızla ileri atılırken, Rachel bir kez daha kaltuğuna yapıştığını hissetti. Bir dakika sonra saatte 1500 mil hızla'seyrediyorlardı.</p>

  <p>Rachel artık iyice sersemlemişti. Gökyüzü kör edici bir hızla yarılırken midesinin bulanmasına hâkim olamadığını hissediyordu. Başkan'ın sesi kulağında yankılanıyordu. Seni temin ederim Rachel, bu konuda bana yardımcı olduğuna pişmanlık duymayacaksın. Rachel homurdanarak istifrağ torbasına uzandı. Bir politikacıya asla güvenme.</p>
</body>
</html>
