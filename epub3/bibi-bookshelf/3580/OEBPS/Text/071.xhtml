<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>69</h2>

  <p>Brifıng Salonu'nun neşeli hengâmesinden uzaklaşıp, Batı Kanadı'ndaki özel odasına giden Marjorie</p>

  <p>Tench'in kan beynine sıçramıştı. Kutlama yapacak havada değildi. Rachel Sexton'dan gelen telefonu hiç beklemiyordu.</p>

  <p>Hayal kırıcıydı.</p>

  <p>Odasının kapısını çarparak kapattı, ağır adımlarla masasına yürüdü ve Beyaz Saray santralini aradı.</p>

  <p>"William Pickering. UKO."</p>

  <p>Bir sigara yakan Tench, operatör, Pickering'i bağlayana kadar odada volta attı. Pickering'in normalde akşam olduğundan eve gitmiş olması gerekiyordu. Ancak büyük gürültü koparan Beyaz Saray basin konferansı sebebiyle, dünyada UKO direktörünün önceden haberi olmaksızın nelerin döndüğünü merak edeceğini, bu yüzden televizyon ekranının karşısına yapışıp tüm akşamı ofiste geçireceğini tahmin etti.</p>

  <p>Tench, Başkan, Rachel Sexton'ı Milne'e göndermek istediğini söylediğinde önsezilerine güvenmediği için kendine lanet etti. Gereksiz bir risk alındığını düşünerek kaygılanmıştı. Ama Başkan, Beyaz Saray çalışanlarının haftalardır kötümser bir ruh hali içinde olduklarını ve haberi içeriden duyduklarında NASA buluşundan şüphe edeceklerini söyleyerek Tench'i ikna etmişti. Herney'nin de vaat ettiği gibi Rachel</p>

  <p>Sexton'ın verdiği destek şüpheleri gidermiş ve Beyaz Saray çalışanlarını birlik içinde hareket etmeye sevk etmişti. Tench bunun paha biçilmez olduğunu itiraf etmek zorundaydı. Ama Rachel Sexton tavrını değiştirmişti.</p>

  <p>Kaltak beni güvenli olmayan hattan aradı.</p>

  <p>Rachel Sexton'ın bu keşfin güvenirliğini sarsmaya niyet ettiği belli oluyordu. Tench'in tek tesellisi, Rachel'ın konuşmasını Başkan'ın videoya kaydettiğini bilmesiydi. Tanrı'ya şükür. Herney kendini en azından bu kadar garantiye almıştı. Tench, buna ihtiyaç duyacaklarından korkmaya başlıyordu.</p>

  <p>Ama şu anda Tench kanamayı başka yoldan durdurmayı düşünüyordu. Rachel Sexton akıllı bir kadındı ve eğer gerçekten Beyaz Saray ile NASA'ya kafa tutmak niyetindeyse, çok güçlü ittifaklara ihtiyacı olacaktı.</p>

  <p>Tench'in ilk aklına gelen isim William Pickering idi. Pickering'in NASA hakkında neler hissettiğini biliyordu.</p>

  <p>Rachel'dan önce Pickering'e ulaşması gerekti.</p>

  <p>Hattaki berrak ses, "Bayan Tench?" dedi. "Ben William Pickering. Bu onuru neye borçluyum?"</p>

  <p>Tench arkadan gelen televizyon sesini duyabiliyordu. NASA yayını.</p>

  <p>Sesindeki tondan hâlâ basin konferansının etkisinde olduğu anlaşılıyordu.</p>

  <p>"Biraz vaktiniz var mı direktör?"</p>

  <p>"Ben kutlamalarla meşgul olacağınızı düşünüyordum. Sizin için büyük bir gece oldu. NASA ile Başkan meydana geri dönmüş gibi görünüyor."</p>

  <p>Tench, onun sesinde sitemle karışık bir şaşkınlık sezinledi.</p>

  <p>Sitem hiç kuşkusuz, son dakika haberini dünyayla aynı anda öğrenmekten hayret ettiği içindi.</p>

  <p>Yıkılan köprüleri onarmaya çalışan Tench, "Beyaz Saray ve NASA size bilgi vermemek zorunda kaldığı için özür dilerim," dedi. Pickering, "UKO'nun birkaç hafta önce ordaki NASA faaliyetlerini tespit edip soruşturma başlattığının farkındasınızdır," dedi.</p>

  <p>Tench suratını astı. Çok kızmış. "Evet biliyorum. Ama..."</p>

  <p>"NASA bunun hiç önemli olmadığını söyledi. Bir çeşit ağır hava koşul arı eğitimi yaptıklarını söylediler.</p>

  <p>Ekipmanları falan deniyorlarmış." Pickering durdu. "Yalanı yuttuk."</p>

  <p>Tench, "Buna yalan demeyelim," dedi. "Daha çok gerekli yanıltmaydı. Keşfin büyüklüğü dikkate alındığında, NASA'nın bunu gizli tutmaktaki hassasiyetini anlayabilirsiniz."</p>

  <p>"Belki halktan gizli tutmayı anlayabilirim."</p>

  <p>William Pickering gibi adamların kitabında küsmeye yer yoktu. Tench elinden ancak bu kadarının geldiğini anladı.</p>

  <p>Tench tekrar ipleri eline alarak, "Sadece bir dakikam var," dedi. "Arayıp sizi uyarmam gerektiğini düşündüm."</p>

  <p>"Beni uyarmak mı?" Pickering alaycı bir tavırla sinirlenmiş gibi yaptı.</p>

  <p>"Zach Herney, NASA dostu yeni bir UKO direktörü atamaya mı karar verdi?"</p>

  <p>"Elbette hayır. Başkan, NASA'ya yönelik eleştirilerinizin güvenlikle ilgili olduğunu anlıyor ve bu açıkları kapamaya uğraşıyor. Ben aslında çalışanlarınızdan biri hakkında arıyorum." Durdu. "Rachel Sexton. Bu akşam ondan haber aldınız mı'?"</p>

  <p>"Hayır. Bu sabah Başkan'ın isteği üzerine onu Beyaz Saray'a gönderdim. Herhalde hâlâ meşgul. Henüz gelmedi."</p>

  <p>Tench, Pickering'e daha önce ulaştığı için rahatladı. Sigarasından bir nefes çekip elinden geldiğince sakin konuştu. "Sanırım yakında Bayan Sexton'dan bir telefon alacaksınız."</p>

  <p>"Iyi. Bekliyorum zaten. İtiraf etmeliyim ki, Zach Herney basin konferansına başladığında Bayan Sexton'ı da kendisine eşlik etmeye ikna ettiğini sanmıştım. Bu isteğine karşı koyduğuna sevindim."</p>

  <p>Tench, "Zach Herney dürüst biridir," dedi. "Hatta Rachel Sexton'dan daha fazla diyebilirim."</p>

  <p>Hatta uzun bir sessizlik oldu. "Umarım bunu yanlış anlamışımdır."</p>

  <p>Tench yavaşça içini çekti. "Hayır bayım, sanırım yanlış anlamadınız.</p>

  <p>Ayrıntıları telefonda görüşmek istemiyorum ama Rachel Sexton NASA duyurusunun güvenirliğini sarsmaya karar vermiş gibi görünüyor. Nedeni hakkında hiçbir fikrim yok ama bu akşamüstü NASA verilerini destekledikten sonra aniden tavrını değiştirdi ve NASA'nın sahtekârlık yaptığına dair akla gelebilecek en uygunsuz iddiaları feveran etmeye başladı."</p>

  <p>Pickering'in sesi şimdi daha gergindi. "Anlayamadım?"</p>

  <p>"Evet biraz rahatsızlık verici. Bunu size söyleyen ben olmak istemezdim ama Bayan Sexton basin konferansından iki dakika önce beni arayıp, her şeyi iptal etmemi söyledi."</p>

  <p>"Neye dayanarak?"</p>

  <p>"Samimi olmak gerekirse saçma sapan şeyler. Verilerle ilgili ciddi yanlışlar tespit ettiğini söyledi."</p>

  <p>Pickering'in sessizliği Tench'in hoşgörü gösterebileceğinden uzun sürmüştü. Sonunda, "Yanlışlar mı?" dedi.</p>

  <p>"Gerçekten saçma, NASA'nın iki hafta süresince yaptığı onca deneyin ve...</p>

  <p>"Çok çok iyi bir sebebi olmadıkça, Rachel Sexton gibi birinin Başkan'ın basin konferansını ertelemenizi söyleyeceğine inanmak çok güç." Pickering endişelenmişe benziyordu. "Sanırım ona kulak vermeliydiniz."</p>

  <p>Tench öksürerek, "Ah, lütfen!" diye lafa girdi. "Basin konferansını gördünüz. Göktaşıyla ilgili bilgilerin doğruluğunu sayısız uzman defalarca teyit etti. Bunlara sivil er de dahil. Bu duyurunun zarar verdiği bir adamin kızı olan Rachel Sexton'ın aniden fikrini değiştirmesi size de şüpheli gelmiyor mu?"</p>

  <p>"Şüphe uyandırıyor Bayan Tench, çünkü Bayan Sexton ile babasının birbirlerine mesafeli olduklarını biliyorum. Yıllarca Başkan'a hizmet verdikten sonra Rachel Sexton'ın neden birdenbire taraf değiştirip babasını korumak için yalan söylediğini aklım almıyor."</p>

  <p>"Belki de hırs yüzündendir. Doğrusu bilmiyorum. Belki de Başkan kızı olma fırsatı..." Tench cümlesini tamamlamadı.</p>

  <p>Pickering'in ses tonu aniden sertleşmişti. "Hassas mevzular Bayan Tench. Çok hassas."</p>

  <p>Tench kaşlarını çattı. Ne bekliyordu ki? Pickering'in en iyi elemanlarından birini Başkan'a ihanet etmekle suçluyordu. Adam elbette sabunmaya geçecekti.</p>

  <p>Pickering, "Onu telefona çağırın," dedi. "Bayan Sexton'la şahsen görüşmek istiyorum."</p>

  <p>Tench, "Korkarım bu mümkün değil," diye yanıt verdi. "Beyaz Saray'da değil."</p>

  <p>"Nerde?"</p>

  <p>"Başkan bu sabah verileri kendisinin incelemesi için onu Miln gönderdi. Henüz dönmedi."</p>

  <p>Pickering şimdi öfkeyle konuşuyordu. "Bana bu konuda bilgi..."</p>

  <p>"Incinmiş gurura ayıracak vaktim yok direktör. Ben nezaket icabı aradım. Rachel Sexton'ın bu akşamki duyuruya karşı kendi bildiğini okumaya karar verdiği konusunda sizi uyarmak istedim. Kendine müttefik arayacaktır. Eğer sizinle temas kuracak olursa şunu bilin ki, Beyaz Saray'ın elinde göktaşıyla ilgili verileri birkaç saat önce Başkan'ın, Bakanlar Kurulu'nun ve tüm çalışanların önünde teyit ederken kaydedilmiş videosu var. Eğer bundan sonra Rachel Sexton, Zach Herney'nin veya NASA'nın ismini lekelemeye yeltenirse, size yemin ederim Beyaz Saray bunun bedelini kötü ödetir." Tench söylediklerinin iyice anlaşılması için biraz bekledi.</p>

  <p>"Rachel Sexton, sizinle bağlantıya geçerse, bu nezaketimin karşılığını beni derhal haberdar ederek ödemenizi bekliyorum. Doğrudan Başkan'a saldırıyor ve ciddi bir zarar vermeden önce Beyaz Saray sorgulamak üzere kendisini alıkoymayı düşünüyor. Telefonunuzu bekleyeceğim direktör. Hepsi bu. İyi akşamlar."</p>

  <p>Marjorie Tench telefonu kapatırken, William Pickering'le kimsenin hayatı boyunca böyle konuşmadığına emindi.</p>

  <p>En azından artık Pickering onun ciddi olduğunu biliyordu.</p>

  <p>UKO'nun en üst katında Pickering pencerenin önünde durmuş Virginia akşamına bakıyordu. Marjorie</p>

  <p>Tench'den gelen telefon oldukça kaygı vericiydi. Parçaları bir araya getirmeye çalışırken dudaklarını ısırdı.</p>

  <p>Kapıyı hafifçe vuran sekreteri, "Direktör?" dedi. "Bir telefonunuz daha var."</p>

  <p>Pickering kayıtsız bir tavırla, "Şimdi olmaz," dedi.</p>

  <p>"Rachel Sexton arıyor."</p>

  <p>Pickering topukları üstünde döndü. Tench bir kâhin olmalıydı. "Peki hemen bağla."</p>

  <p>"Doğrusunu söylemek gerekirse şifreli bir AV bağlantısı efendim. Konferans salonunda izlemek ister misiniz?"</p>

  <p>AV bağlantısı mı? "Nerden arıyor?"</p>

  <p>Sekreter, ona söyledi.</p>

  <p>Pickering bakakalmıştı. Hayret içinde koridordan konferans salonuna koşturdu. Bunu görmesi gerekiyordu.</p>
</body>
</html>
