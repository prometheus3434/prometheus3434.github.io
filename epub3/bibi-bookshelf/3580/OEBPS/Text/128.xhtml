<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>126</h2>

  <p>Senatör, fotokopi makinesindeki işini bitirirken Gabrielle, "Bunu yapmayın," dedi. "Kendi kızınızın hayatını tehlikeye atıyorsunuz!"</p>

  <p>Masasına on set fotokopiyle dönen Sexton, onun sesini duymazdan geldi. Her bir sette, Rachel'ın ona gönderdiği kâğıtların kopyalarıyla beraber, göktaşının sahte olduğunu ve NASA ile Beyaz Saray'ın kendisini öldürmek istediğini el yazısıyla yazdığı not da vardı. Fotokopi setlerini dikkatle ayrı ayrı beyaz zarflara yerleştiren Sexton, şimdiye dek bir araya getirilmiş en şok edici medya malzemesi, diye düşündü.</p>

  <p>Zarfların üstünde kendi ismi, ofis adresi ve senatörlük mührü vardı. Bu inanılmaz bilginin nereden geldiğine hiç şüphe kalmayacaktı. Sexton, yüzyılın siyaset skandalı, diye düşündü. Ve bunu ortaya çıkaran kişi ben olacağım!</p>

  <p>Gabrielle hâlâ Rachel'ın güvenliği için yalvarıyordu ama Sexton sessizlikten başka hiçbir şey duymuyordu.</p>

  <p>Zarfları düzenlerken, kendi dünyasına kaptırmıştı. Her siyasi kariyerin belirleyici bir noktası vardır. Şimdi sıra bende.</p>

  <p>William Pickering bıraktığı telefon mesajında, eğer Sexton halka duyuracak olursa Rachel'ın hayatının tehlikeye gireceğini söylemişti. Ama Sexton, NASA'nın sahteciliğini halka duyurduğunda, bu cesur hareketle Amerikan siyaset tarihinde rastlanmamış bir kararlılık ve siyaset sanatıyla Beyaz Saray'a yükseleceğini biliyordu, ki bu Rachel açısından kötüydü.</p>

  <p>Hayat zor kararlarla doludur, diye düşündü. Ve kazananlar, bu zor kararları verenlerdir.</p>

  <p>Gabrielle Ashe, Sexton'ın gözlerindeki bu bakışı daha önce de görmüştü. Kör ihtiras. Bundan korktu. Ve artık anlıyordu. Sexton, NASA aldatmacasını ilk duyuran kişi olmak için kendi kızının hayatını tehlikeye atmaya hazırlanıyordu.</p>

  <p>Gabrielle, "Zaten kazandığınızı anlamıyor musunuz?" diye sordu.</p>

  <p>"Zach Herney ile NASA'nın bu skandaldan sıyrılmasına imkân yok. Halka kimin duyurduğu hiç önemli değil! Ne zaman duyulacağı da önemli değil! Rachel'ın güvende olduğunu öğrenene kadar bekleyin.</p>

  <p>Pickering ile konuşana kadar bekleyin!"</p>

  <p>Sexton'ın artık onu dinlemediği belli oluyordu. Masasının çekmecesini açarak, üstünde adının başharflerini taşıyan, beş sent çapında kendinden yapışkanlı mühürlerin bulunduğu bir folyo yaprağı çıkardı. Gabrielle, bunları genel ikle resmi davetler için kullandığını biliyordu ama görünüşe göre Sexton, kırmızı balmumu mühürlerin zarflara daha çarpıcı bir görünüm kazandıracağını düşünüyordu.</p>

  <p>Mühürleri folyodan sıyırarak çıkaran Sexton, zarf kapaklarına bastırarak yapıştırıyor ve mektupları monogramla mühürlüyordu.</p>

  <p>Artık Gabrielle'ın kalbi öfkeyle çarpıyordu. Sexton'ın bilgisayarındaki yasadışı çeklerin dijital resimlerini düşündü. Bir şey söyleyecek olursa Sexton'ın delil eri sileceğini biliyordu. "Bunu yapma," dedi. "Yoksa ilişkimizi ilan ederim."</p>

  <p>Sexton balmumu mühürleri yapıştırırken yüksek sesle kahkaha attı. "Sahi mi? Peki inanacaklar mı sanıyorsun; gözünü iktidar hırsı bürümüş genç bir yardımcı, yönetimimde görev verilmeyince, her ne pahasına olursa olsun intikam almaya çalışıyor. Ilişkimizi daha önce bir kez inkâr ettim ve bütün dünya bana inandı. Yine inkâr ederim."</p>

  <p>Gabrielle, "Beyaz Saray'ın elinde fotoğraflar var," dedi.</p>

  <p>Sexton bakmadı bile. "El erinde fotoğraf falan yok. Olsa bile hiçbir anlamı yok." Son mührü yapıştırdı.</p>

  <p>"Benim kalkanım var. Bu zarflar, herhangi birinin bana atabileceği her türlü iftirayı savuşturur."</p>

  <p>Gabrielle, onun haklı olduğunu biliyordu. Sexton sanat eserine hayranlıkla bakarken, o kendini çaresiz hissetti. Masasının üstünde, her biri adı, adresi ve adının başharflerini taşıyan kırmızı mühürle emniyete alınmış on adet şık, beyaz zarf duruyordu. Kraliyet mektuplarına benziyorlardı. Çok daha önemsiz bilgiler sayesinde tag giydirilen krallar olmalıydı. Sexton zarfları eline alıp çıkmaya hazırlandı. Gabrielle önüne çıkıp yolunu kesti.</p>

  <p>"Bir hata yapıyorsun. Bu bekleyebilir."</p>

  <p>Sexton'ın bakışları gözlerini deliyordu. "Seni yaptım, Gabrielle, şimdi de eski haline getiriyorum."</p>

  <p>"Rachel'ın gönderdiği faks seni başkanlığa yükseltecek. Ona borçlusun."</p>

  <p>"Ona çok şey verdim."</p>

  <p>"Ya başına bir şey gelirse!"</p>

  <p>"O zaman bana sempati oyları kazandırır."</p>

  <p>Gabrielle bu düşüncenin aklından bile geçtiğine inanmıyordu, değil ki dudaklarından dökülsün. Nefretle telefona uzandı.</p>

  <p>"Beyaz Saray'ı arayaca..."</p>

  <p>Sexton dönüp yüzüne sert bir tokat indirdi.</p>

  <p>Geriye sendeleyen Gabrielle dudağının yarıldığını hissediyordu. Masaya tutunup, denge sağlayarak, hayretle bir zamanlar taptığı adama baktı.</p>

  <p>Sexton, ona uzun ve sert bir bakış fırlattı.</p>

  <p>"Eğer bana bu konuda engel çıkartmaya çalışırsan, seni bu yaptığına hayatının sonuna kadar Pişman ederim." Gözünü bile kırpmadan, koltukaltına sıkıştırdığı zarflarla ayakta duruyordu. Gözlerinde tehlikeli bir parıltı vardı.</p>

  <p>Gabrielle ofıs binasından gece ayazına çıktığında dudağı hâlâ Kanıyordu. Bir taksi çevirip içeri atladı.</p>

  <p>Sonra, Gabrielle Ashe Washington'a geldiğinden beri ilk defa kendinden geçercesine ağladı.</p>
</body>
</html>
