<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>71</h2>

  <p>Rachel, Charlotte'ın ölü odasında Michael Tolland ile Corky Marlinson'ı Pickering'e tanıttı. Ardından söze girerek, o gün yaşanan inanılmaz olaylar zincirini çabucak özetledi.</p>

  <p>UKO direktörü hiç kıpırdamadan dinliyordu.</p>

  <p>Rachel, ona delikteki biyolüminesan planktonları, buzuldaki yolculuklarını, göktaşının altındaki yerleştirme boşluğunu ve son olarak da Özel Operasyonlar olmasından şüphelendiği bir askeri tim tarafından uğradıkları ani saldırıyı anlattı.</p>

  <p>William Pickering, rahatsız edici haberleri gözünü bile kırpmadan dinleyebilme becerisiyle tanınırdı ama Rachel'ın hikâyesini duydukça gözbebekleri büyüyordu. Norah Mangor'ın cinayetiyle kendilerinin ölümün eşiğinden döndüklerini anlattığında öfke ve güvensizlik sezinledi. NASA müdürünün olaya karıştığından şüphelendiğini dile getirmek istediyse de, Pickering'in kanıt olmadan kimseye parmağını çevirmeyeceğini bilecek kadar iyi tanıyordu. Hikâyeyi tüm gerçekleriyle Pickering'e anlattı.</p>

  <p>Bitirdiğinde, Pickering birkaç saniye boyunca tepki vermedi.</p>

  <p>Sonunda, "Bayan Sexton," dedi. "Hepiniz..." Her birine tek tek bakttı.</p>

  <p>"Eğer söyledikleriniz doğruysa, ki üçünüzün birden neden yalan söyleyebileceğini tahmin edemiyorum, yaşadığınız için çok şanslısınız."</p>

  <p>Hepsi sessizce başını salladı. Başkan dört sivil bilim adamını işe almıştı... ve artık ikisi ölüydü.</p>

  <p>Pickering ne söyleyeceğini bilemiyormuş gibi kederle içini çekti. Yaşananlar pek mantıklı gelmiyordu.</p>

  <p>Pickering,</p>

  <p>"Acaba TAR çıktısında gördüğünüz bu yerleştirme boşluğunun doğal bir fenomen olma ihtimali var mı?" diye sordu.</p>

  <p>Rachel başını iki yana salladı. "Fazlasıyla mükemmel." Sırılsıklam TAR çıktısını açıp kameraya tuttu.</p>

  <p>"Kusursuz."</p>

  <p>Görüntüyü inceleyen Pickering, onaylayarak kaşlarını çattı. "Bunu kaybetmeyin."</p>

  <p>Rachel, "Başkan'ı durdurması konusunda uyarmak için Marjorie Tench'i aradım," dedi. "Ama radyofonu yüzüme kapattı."</p>

  <p>"Biliyorum. Bana söyledi."</p>

  <p>Rachel hayretle başını kaldırıp baktı. "Marjorie Tench, sizi mi aradı!" Çok hızlı olmuş.</p>

  <p>"Az önce. Çok endişeli. Başkan'ı ve NASA'yı bir şekilde gözden düşürmeye çalıştığını sanıyor. Mesela babana yardım etmek için."</p>

  <p>Rachel ayağa kalktı. TAR çıktısını sallayıp, yanındaki iki kişiyi işaret etti. "Nerdeyse öldürülecektik! Bu gösteriye benziyor mu? Ve ben neden..."</p>

  <p>Pickering ellerini kaldırdı. "Sakin ol. Bayan Tench, bana üç kişi olduğunuzu söylemeyi unuttu."</p>

  <p>Rachel, Tench'in kendisine Corky ile Tolland'dan bahsedecek kadar süre tanıyıp tanımadığını hatırlamıyordu.</p>

  <p>Pickering, "Ayrıca bana elinizde fıziksel kanıt olduğunu da söylemedi. "Seninle konuşmadan önce iddialarından şüpheleniyordum ama artık onun yanıldığına eminim. İddialarınızdan kuşku duymuyorum.</p>

  <p>Bu noktada sorulacak soru, tüm bunların ne anlama geldiği."</p>

  <p>Uzun bir sessizlik oldu.</p>

  <p>William Pickering çok ender olarak aklı karışmış görünürdü ama başını iki yana sallarken hiç anlam veremediği anlaşılıyordu.</p>

  <p>"Bir süreliğine bu göktaşını birinin buzun altından yerleştirdiğini varsayalım. Neden sorusu gündeme geliyor. NASA'nın elinde fosil içeren bir göktaşı varsa, neden onlar ya da başka birileri için bulunduğu yer önemli olsun?"</p>

  <p>Rachel, "Öyle anlaşılıyor ki, YGS yerini keşfettiğinde göktaşının tanıdık bir çarpışmanın parçası gibi görünmesi için yerleştirilmiş,"dedi.</p>

  <p>Corky birden, "Jungersol Meteoru," deyiverdi.</p>

  <p>Pickering, "Ama göktaşının tanıdık bir çarpışmayla bağlantısı olmasının ne anlamı var?" diye sorarken, neredeyse çıldıracak gibiydi.</p>

  <p>"Bu fosil er her yerde ve her koşulda başlı başına şaşırtıcı bir buluş değil mi?</p>

  <p>Zaten Hangi meteorik olayla ilgisi olursa olsun. Öyle değil mi?"</p>

  <p>Üçü de başını salladı.</p>

  <p>Hoşnutsuz görünen Pickering duraksadı. "Tabi... eğer..."</p>

  <p>Rachel, direktörün kafasında dönen çarkları görebiliyordu. Göktaşını Jungersol Meteoru'yla ilişkilendirmenin en basit açıklamasını düşünüyordu ama en basit açıklama aynı zamanda en kaygı verici olanıydı.</p>

  <p>Pickering, "Bu dikkatli yerleştirme işlemi tamamen yanlış verilere güvenirlik katmak için yapılmadıysa," diye devam etti.</p>

  <p>"Dr. Marlinson, göktaşının taklit olma ihtimali nedir?"</p>

  <p>"Taklit mi efendim?"</p>

  <p>"Evet. Sahte. Uydurma."</p>

  <p>"Sahte bir göktaşı mı?" Corky tuhaf bir kahkaha attı. "Kesinlikle imkânsız! O göktaşını sayısız uzman inceledi. Ben de dahil. Kimyasal taramalar, spektograf, ruhidyum-stronsiyum tarihlendirmesi yapıldı.</p>

  <p>Yeryüzünde rastlanan taşların hiçbirine benzemiyor. Göktaşı gerçek. Tüm astrojeologlar buna katılacaktır."</p>

  <p>Pickering kravatına hafifçe vururken, bunu uzun süre düşündü.</p>

  <p>"Ama yine de bu keşiften NASA'nın kazanacaklarını dikkate aldığımd kanıtların tahrip edilmesi ve size saldırılması... aklıma sadece bu göktaşının iyi bir taklit olduğunu getiriyor."</p>

  <p>"İmkânsız!" Corky'nin sesi artık öfkeliydi. "Saygı duyuyorum efendim ama göktaşları, bir avuç astrofizikçiyi kandırmak için laboratuvarca üretilebilecek Hollywood özel efekti değildir. Benzersiz kristal yapılarına ve element oranlarına sahip, karmaşık kimyasal nesnelerdir."</p>

  <p>"Size karşı çıkmıyorum Dr. Marlinson. Sadece mantık zinciri kuruyorum. Buzun altına yerleştirildiğini ortaya çıkarmamanız için birilerinin sizi öldürmeye çalıştığından yola çıkarak, burda tüm senaryoları değerlendirmek mecburiyetindeyim. Bu taşın gerçek bir göktaşı olduğuna sizi özellikle ikna eden ne oldu?"</p>

  <p>Özellikle mi?" Corky'nin sesi kulaklıkları patlatacaktı. "Kusursuz bir füzyon kabuk, gökkumlarının varlığı, yeryüzünde hiç rastlanmayan nikel oranı. Eğer birisinin bu taşı laboratuvarda üreterek bizi kandırdığını ileri sürüryorsanız, size bu laboratuvarın 190 milyon yıllık olduğunu söyleyebilirim. Corky elini cebine daldırarak, CD'ye benzer bir taş çıkardı. Kameraya tvutu. "Bunun gibi örneklerin sayısız yöntemlerle kimyasal yaşını belirledik. Rubidyum-stronsiyum tarihlendirmesi aldatılabilecek bir şey değildir!"</p>

  <p>Pickering şaşırmış görünüyordu. "Sizde bir örnek mi var?"</p>

  <p>Corky omuzlarını silkti. "NASA'da bunlardan düzinelercesi etrafta dolaşıyor."</p>

  <p>Şimdi Rachel'a bakan Pickering, "Bana, NASA'nın içinde yaşam bulunduğunu düşündüğü bir göktaşı keşfedip, insanların örneklerle gitmesine izin verdiğini mi söylüyorsun?" dedi.</p>

  <p>"Corky, asıl konu, elimdeki örneğin hakiki olması," dedi. Taşı kameraya yaklaştırdı. "Bunu dünyadaki istediğiniz kayaç bilginine jeologa veya astronoma verin, deney yapsınlar, size iki şey söyleyeceklerdir: bir, 190 milyon yaşında olduğunu; ve iki, kimyasallaçıdan yeryüzündeki taşlara benzemediğini."</p>

  <p>Pickering öne eğilerek, taşa gömülü fosili inceledi. Sanki bir an için dondu.Sonunda içini çekti.</p>

  <p>"Ben bir bilim adamı değilim. Tek söyleyebileceğim, eğer bu göktaşı gerçekse, ki öyle görünüyor, NASA acaba neden bunu dünyaya olduğu gibi sunmadı? Birisi neden bunu buzun altına, bizi gerçekliğine ikna etmek istercesine yerleştirdi?"</p>

  <p>O sırada BeyazSaray'da bir güvenlik görevlisi telefonla Marjorie Tench'i arıyordu.</p>

  <p>Başdanışman ilk çalışta cevap verdi. "Evet?"</p>

  <p>Görevli, "Bayan Tench," dedi. "Istediğiniz bilgileri edindim. Rachel Sexton'ın bu akşam sizi radyofonla aramasıyla ilgili. Izini buldum."</p>

  <p>"Söyle."</p>

  <p>"Gizli Servis operatörleri sinyallerin Deniz Kuvvetleri denizaltısı US S. Charlotte'tan geldiğini söylüyor."</p>

  <p>"Ne!"</p>

  <p>"Koordinatları bilmiyorlar efendim ama geminin kodundan eminler."</p>

  <p>"Ah, Tanrı aşkına!" Tench başka kelime etmeden ahizeyi çarparak kapattı.</p>
</body>
</html>
