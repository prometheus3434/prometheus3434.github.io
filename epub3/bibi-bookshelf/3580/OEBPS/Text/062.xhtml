<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>60</h2>

  <p>Beyaz Saray'a her yeni gelen Başkan'a, eski Beyaz Saray mobilyalarından oluşan paha biçilmez koleksiyonların saklandığı ağır korumalı üç depoya özel bir tur düzenlenirdi. Bu depolarda George</p>

  <p>Washington'a kadar eski başkanlar tarafından kullanılan masalar, gümüş eşyalar, ofis malzemeleri, yataklar ve diğer eşyalar bulunurdu.</p>

  <p>Göreve başlayan Başkan tur sırasında dilediği yadigârı seçer ve kendi döneminde Beyaz Saray'ın dekorasyonunda kullanırdı. Sadece Lincoln Yatak Odası'ndaki yatak hiç değişmeyen bir Beyaz Saray mobilyasıydı. Işin tuhafı, Lincoln o yatakta hiç yatmamıştı.</p>

  <p>Zach Herney'nin Oval Ofis'te şu an oturduğu masa bir zamanlar, çok sevdiği Harry Truman'a aitti. Modern standartlara göre küçük kalan bu masa, Zach Herney'ye "sorumsuzluğun" burada sona erdiğini ve yünetiminin her türlü kusurundan kendisinin mesul olduğunu hatırlatıyordu. Herney bu sorumluluğu taşımaktan onur duyuyor ve işin bitmesi adına çalışanlarını ne gerekiyorsa yapmaya motive etmek için elinden geleni yapıyordu.</p>

  <p>Ofisten içeri göz atan sekreter, "Sayın Başkan'?" diye seslendi. "Telefonunuz bağlandı."</p>

  <p>Herney elini salladı. "Teşekkürler."</p>

  <p>Telefona uzandı. Bu görüşmeyi gizli yapmayı tercih ederdi ama şu anda buna imkân olmadığını gayet iyi biliyordu. Tepesinde sivrisinek gibi dolaşan iki makyaj uzmanı, yüzüyle saçlarına çekidüzen veriyorlardı.</p>

  <p>Maasının tam önünde bir televizyon ekibi hazırlanıyor ve heyecanla strateji belirleyen danışman sürüleriyle halkla ilişkiler uzmanları ofiste fink atıyordu.</p>

  <p>Bir saat kaldı...</p>

  <p>Herney özel telefonunda yanan düğmeye bastı. "Lawrence'? Orda mısın?"</p>

  <p>"Burdayım." NASA müdürünün sesi kaygılı ve mesafeliydi.</p>

  <p>"Orda her şey yolunda mı?"</p>

  <p>"Fırtına tehlikesi geçmedi ama çalışanlarım uydu bağlantısını etkilenmeyeceğini söylediler. Hazırız. Bir saatten geri sayıyoruz."</p>

  <p>"Mükemmel. Umarım moraller yerindedir."</p>

  <p>"Yerinde. Çalışanlarım heyecanlı. Doğrusunu isterseniz içtik."</p>

  <p>Herney kahkaha attı. "Bunu duyduğuma sevindim. Dinle, bunu yapmadan önce arayıp sana teşekkür etmek istedim. Bu akşam, büyük bir akşam olacak."</p>

  <p>Sesi biraz şüpheli gelen müdür, duraksadı. "Öyle olacak efendim. Bunun için uzun zamandır bekliyoruz."</p>

  <p>Herney tereddüt etti. "Sesin bitap geliyor."</p>

  <p>"Biraz gün ışığına ve gerçek bir yatağa ihtiyacım var."</p>

  <p>"Bir saat daha. Kameralara gülümse, anın tadını çıkar, sonra seni D.C.'ye geri getirecek bir uçak göndeririz."</p>

  <p>"Dörtgözle bekliyorum." Adamın yeniden sesi kesilmişti.</p>

  <p>Yetenekli bir delege olan Herney, dinleme ve satır aralarında söylenenleri duyma eğitimi almıştı. Müdürün sesi bir şeylerin ters gittiğini söylüyordu. "Orda her şeyin yolunda olduğuna emin misin?"</p>

  <p>"Kesinlikle. Tüm sistemler çalışıyor." Müdür konuyu değiştirmekte sabırsız davranıyordu.</p>

  <p>"Michael Tolland'ın belgeselinin son bölümünü gördün mü?"</p>

  <p>Herney, "Şimdi seyrettim," dedi. "Harika bir iş çıkardı."</p>

  <p>"Evet. Onu çağırman iyi oldu."</p>

  <p>"Hâlâ sivilleri işe karıştırdığım için bana kızgın mısın?"</p>

  <p>"Hem de nasıl!" Müdür her zamanki güçlü sesiyle homurdandı.</p>

  <p>Bu, Herney'ye kendini daha iyi hissettirdi. Ekstrom iyi, diye düşündü.</p>

  <p>Sadece biraz yorgun. "Tamam, bir saat sonra uyduyla görüşürüz. Gidip olay yaratacak bir şeyler anlatalım."</p>

  <p>"Tamam."</p>

  <p>"Hey Lawrence?" Herney'nin sesi şimdi daha kısık ve ciddi çıkıyordu. "Orda çok iyi iş yaptın. Bunu asla unutmayacağım."</p>

  <p>Habikürenin yakınlarında rüzgârla mücadele eden Delta-Üç, Norah Mangor'ın devrilen kızağını düzeltip toplamaya çalışıyordu. Tüm teçhizati yükledikten sonra vinil örtüyü gerdi ve Mangor'ın ölü bedenini bağlayarak üstüne yerleştirdi. Kızağı farklı istikamete doğru iteceği sırada, iki ortağı buzuldan yukarı kayarak yanına geldiler.</p>

  <p>Delta-Bir, "Planlar değişti," diye rüzgâra karşı bağırdı. "Diğer üçü kenardan aşağı düştü."</p>

  <p>Delta-Üç şaşırmamıştı. Bunun ne anlama geldiğini biliyordu. Delta Gücü'nün, buzul üstünde kaza kurbanı dört ceset bırakma planı artık geçerli bir ihtimal değildi. Bir cesedi tek başına bırakmak, cevaplardan çok soru yaratırdı. "Temizleyelim mi?" diye sordu.</p>

  <p>Delta-Bir başını salladı. "Ben fişekleri saklarım, siz ikiniz de kızaktan kurtulun."</p>

  <p>Delta-Bir dikkatle bilim adamlarının bıraktığı izlerin üstünde ilerleyip orada bulunduklarına dair her türlü ipucunu toplarken, Delta-Üç ile ortağı yüklü kızağı buzuldan aşağı sürüklediler. Tümseklerden geçerken biraz mücadele ettikten sonra sonunda Milne Buzul Katmanı'nın sonundaki uçuruma vardılar. İtmeleriyle beraber, Norah Mangor ile kızağı sessizce kenardan aşağı, Kuzey Buz Denizi'ne kaydı. Delta-üç, tertemiz oldu, diye düşündü.</p>

  <p>Üsse geri dönerlerken, kayaklarının bıraktığı izleri rüzgârın sildiğini görmek onu sevindirmişti.</p>
</body>
</html>
