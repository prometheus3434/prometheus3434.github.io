<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>91</h2>

  <p>Michael Tolland gözlerini kapatıp, G4 uçak motorunun vınlamasını dinledi. Washington'a varana dek, göktaşını daha fazla düşünmemeye karar vermişti. Corky'ye göre gökkumları kesin kanıttı; Milne Buzul Katmanı'ndaki taş ancak bir göktaşı olabilirdi. Rachel yere indiklerinde William Pickering'e verecek kesin bir cevabının olmasını diliyordu ama fikir denemeleri gökkumları yüzünden çıkmaza girmişti. Ispatlar ne kadar şüphheli görünürse görünsün, göktaşı gerçek gibi görünüyordu.</p>

  <p>Öyle olsun.</p>

  <p>Rachel okyanusta yaşadığı travma yüzünden sarsılmışti, yine de Tolland, onun kendini çabuk toparlayışına hayran kalmıştı. Şimdi Rachel tüm dikkatini elindeki meseleye vermişti. Göktaşınin maskesini düşürecek veya doğruluğunu kanıtlayacak bir yol bulmak ve onları kimin öldürmeye çalıştığını belirlemek.</p>

  <p>Rachel yolculuğun çoğunu, Tolland'ın yanındaki koltukta geçirmişti. Yorucu şartlara rağmen Rachel'la konuşmayı eğlenceli buluyordu. Birkaç dakika önce Rachel tuvalete gidince, Tolland, onun yanında oturmasını özlediğine şaşmıştı. Bir kadının varlığını özlemeyeli ne kadar olduğunu düşündü; Celia'dan başka bir kadın.</p>

  <p>"Bay Tolland"</p>

  <p>Tolland başını kaldırıp baktı.</p>

  <p>Pilot başını kabinden içeri uzatmıştı. "Geminizin telefon kapsama alanına girdiğimizde size bildirmemizi istemiştiniz. Isterseniz bağlantı kurabilirim."</p>

  <p>"Teşekkürler." Tolland koridora çıktı.</p>

  <p>Tolland, pilot kabinînden mürettebatını aradı. Bir iki gün daha gelmeyeceğinden onları haberdar etmek istiyordu. Elbette nasıl bir derdin içinde olduğunu onlara anlatmaya niyeti yoktu.</p>

  <p>Telefon birkaç kez çaldı. Geminin SHINCOM 2100 haberleşme sisteminin telefona cevap vermesi</p>

  <p>Tolland'ı şaşırtmıştı. Her zamanki profesyonel karşılama mesajı değil, Tolland'ın ekibinden gürültücü biri cevap veriyordu, geminin soytarısı.</p>

  <p>Ses, "Haya, haya, burası Goya," dedi. "Üzgünüz, şu anda kimse burda değil, hepimiz çok büyük bitler tarafından kaçırıldık! Doğrusu, Mike'in büyük gecesini kutlamak için kıyıya çıktık. Tanrım, çok gururluyuz! İsminizi ve numaranızı bırakabilirsiniz, belki yarın ayıldığımız zaman arayabiliriz. Ciao! ET'ye gidiyoruz!"</p>

  <p>Mürettebatını şimdiden özleyen Tolland güldü. Basin konferansını seyrettikleri anlaşılıyordu. Kıyıya çıkmalarına memnun olmuştu; Başkan aradığında onları aniden bırakmıştı ve denizde çok uygunsuz bir yerde duruyorlardı. Mesajda herkesin kıyıya çıktığını söylediği halde Tolland gemiyi yalnız bırakmayacaklarını düşünüyordu, özel ikle de şu anda demirli bulunduğu güçlü akıntıların geçtiği yerde.</p>

  <p>Tolland, kendisine bıraktıkları dahili sesli mesajları dinlemek için sayısal şifreyi girdi. Sadece bir kez bipledi. Bir mesaj. Aynı yaygaracı mürettebatın sesiydi.</p>

  <p>"Selam Mike, ne gösteriydi ama! Bunu dinliyorsan, herhalde şu anda havalı Beyaz Saray partilerinden birinde mesajlarını dinleyip, bizim hangi cehennemde olduğumuzu merak ediyorsundur. Gemiyi terk ettiğimiz için üzgünüm dostum, ama bu öyle basit bir kutlama gecesi değildi. Merak etme çok iyi demirledik ve verandanın ışığını açık bıraktık. Içten içe korsanlar kaçırsın da, NBC sana şu yeni tekneyi alsın istiyoruz! Şaka yapıyorum! Meraklanma, Xavia gemide kalıp kaleyi korumayı kabul etti. Bir avuç sarhoş balıkçıyla parti yapmaktansa, yalnız kalmayı tercih ettiğini söyledi. Buna inanabiliyor musun?"</p>

  <p>Birinin gemide kaldığını duyunca içi rahatlayan Tolland kendi kendine güldü. Xavia mesuliyet sahibi biriydi, partilere göre biri değildi. Saygı duyulan bir deniz jeologu olan Xavia, aklına geleni söylemekle tanınıyordu.</p>

  <p>Mesaj, "Her neyse Mike," diye devam etti. "Bu gece inanılmazdı. Bilim adamı olmakla gurur duyuyorsundur, ha? Herkes bunun NASA için ne kadar iyi olduğundan bahsediyor. NASA'yı boş ver. Bu bizim için çok daha iyi oldu! Amazing Seas izlenme oranı bu akşam birkaç milyon puan yukarı fırlamıştır.</p>

  <p>Sen bir yıldızsın adamım. Gerçek bir yıldız. Tebrikler. Mükemmel iş çıkardın."</p>

  <p>Hattan kısık konuşma sesleri geldi. Sonra ses tekrar duyuldu.</p>

  <p>"Ah, evet, Xavia'dan bahsetmişken, sana bir eleştiride bulunmak istiyor. Veriyorum."</p>

  <p>Makinede Xavia'nın tiz sesi duyuldu. "Mike, ben Xavia, sen bir ilahsın. Ve seni çok sevdiğim için bu Nuh tufanından kalma enkazına dadılık yapmayı kabul ediyorum. Her neyse, gemiye bebek bakıcılığı yapmanın yanı sıra, mürettebat benden gemi kaltağı olarak, senin ukala bir herife dönüşmemen için tüm gücümü kullanmamı istedi, ki sanırım bu akşamdan sonra biraz zor olacağına inanıyorum, ama belgeselinde bir gaf yaptığını ilk söyleyen ben olmak istedim.</p>

  <p>Evet, beni duydun. Ender rastlanan bir Michael Tolland hıyarlığı. Merak etme, dünyada bunu fark edecek üç k'ışi vardır, hepsi de espri anlayışı olmayan, fil hafızalı deniz jeologları. Benim gibi. Ama biz jeologlar için ne derler bilirsin: her zaman kusur ararlar!" Güldü. "Her neyse, önemli değil, göktaşı petrolojisiyle ilgili ufak bir nokta. Geceni berbat etmek için söylüyorum. Bununla ilgili bir iki telefon gelebilir, o yüzden aslında hepimizin öyle olduğunu bildiği bir moron gibi cevap vermemen için seni önceden bilgilendireyim." Tekrar güldü. "Her neyse, pek parti meraklısı olmadığım için gemide kalıyorum. Zahmet edip de beni arama; makineye bağlamak zorundayım, çünkü bütün akşam boyunca lanet olası gazeteciler arayıp durdu. Sıçıp batırmana rağmen, bu akşam gerçek bir yıldızdın. Her neyse, geri geldiğinde sana bununla ilgili açıklama yaparım. Ciao."</p>

  <p>Hatta ses kesildi.</p>

  <p>Michael Tolland kaşlarını çattı. Belgeselimdeki bir hata mı?</p>

  <p>Rachel Sexton G4'ün tuvaletinde durmuş, aynada kendine bakıyordu. Solgun göründüğünü düşündü ve sandığından daha hastalıklı. Bu akşam yaşadığı korku ondan çok şey alıp götürmüştü. Titremesinin geçmesine veya bir okyanus kıyısına gitmesine daha ne kadar kaldığını düşündü. U.S.S. Charlotte beresini çıkarıp saçlarını açtı. Daha iyi, diye düşündü, şimdi biraz daha kendi gibi hissediyordu. Kendi gözlerinin içine bakan Rachel, derin bir bitkinlik hissetti. Ama ardında çözümü görebiliyordu. Bunun annesinden kaldığını biliyordu. Kimse sana ne yapacağını ve yapamayacağını söylemez. Rachel, annesinin bu akşam olanları görüp görmediğini merak etti. Birileri beni öldürmeye çalıştı anne. Birileri hepimizi öldürmeye çalıştı...</p>

  <p>Rachel'ın zihninden, son birkaç saattir olduğu gibi yine isimler geçti.</p>

  <p>Lawrence Ekstrom... Marjorie Tench... Başkan Zach Herney. Hepsinin de birer nedeni vardı. Ve daha da korkuncu, hepsinin bunu yapma imkanı. Rachel kendi kendine, Başkan iŞin içinde değil, dedi. Babasından daha çok saygı duyduğu Başkan'ın bu esrarlı olayda masum bir izleyici olrnası umudunu güdüyordu.</p>

  <p>Hâlâ hiçbir şey bilmiyoruz.</p>

  <p>Kim olduğunu... eğerleri... ve nedenini.</p>

  <p>William Pickering için cevapları bulmak istiyordu ama şu ana kadar tek yapabildiği daha fazla soru üretmekti.</p>

  <p>Rachel tuvaletten çıktığında, Michael Tolland'ı koltuğunda göremeyince şaşırdı. Corky yan tarafta şekerleme yapıyordu. Rachel etrafına bakınırken, Michael, pilot kabininden çıktı. Gözleri endişeyle büyümüştü.</p>

  <p>Rachel, "Ne oldu?" diye sordu.</p>

  <p>Telefon mesajını ona anlatırken Tolland'ın sesi sıkkındı.</p>

  <p>Belgeselde birhata mı? Rachel, Tolland'ın aşırı tepki gösterdiğini düşündü.</p>

  <p>"Belki de bir şey değildir. Hatanın ne olduğunu tam manasıyla söylemedi mi?"</p>

  <p>"Göktaşı petrolojisiyle ilgili bir şeymiş."</p>

  <p>"Kayaç yapısı mı?"</p>

  <p>"Evet. Hatayı sadece birkaç jeolog fark edebilirmiş. Kulağa öyle geliyor ki, yaptığım hata her neyse, göktaşının yapısıyla ilgili."</p>

  <p>Hızla derin bir nefes alan Rachel şimdi anlıyordu. "Gökkumları mı?"</p>

  <p>"Bilmiyorum, ama çok büyük tesadüf olur."</p>

  <p>Rachel, ona katılıyordu. Gökkumları, NASA'nın bunun gerçek bir göktaşı olduğu iddiasını destekler, geri kalan tek kanıttı.</p>

  <p>Corky gözlerini ovuşturarak yanlarına geldi. "Neler oluyor?"</p>

  <p>Tolland, ona olanları anlattı.</p>

  <p>Başını iki yana sallayan Corky, yüzünü buruşturdu. "Gökkumlarıyla ilgili bir sorun değildir Mike. Olamaz.</p>

  <p>Verilerin hepsi NASA'dan geldi. Benden değil. Kusursuzdu."</p>

  <p>"Başka nasıl bir petrolojik hata yapmış olabilirim?"</p>

  <p>"Kim bilir? Ayrıca, deniz jeologları gökkumları hakkında ne bilir?"</p>

  <p>"Hiçbir fikrim yok ama çok zeki biridir."</p>

  <p>Rachel, "Bu şartlarda," dedi. "Sanırım Direktör Pickering'le konuşmadan önce bu kadınla konuşmalıyız."</p>

  <p>Tolland omuzlarını silkti. "Dört kere aradım. Hepsinde de telesekreter devreye girdi. Herhalde şimdi su laboratuvarındadır ve hiçbir şey duymuyordur. Yarın sabaha kadar mesajlarımı alamaz." Tolland durup saatine baktı. "Ama..."</p>

  <p>"Ama ne'?"</p>

  <p>Tolland dikkatle ona baktı. "Sence patronundan önce Xavia'yla konuşmamız ne kadar önemli?"</p>

  <p>Rachel, "Eğer gökkumlarıyla ilgili söyleyecek bir şeyi varsa, bence çok kritik," dedi. "Mike, şu anda elimizde her türlü çelişkili veri var. William Pickering açık cevaplar duymaya alışkın biridir. Onunla görüştüğümüzde, harekete geçebilmesi için elle tutulur bir şey sunmak istiyorum."</p>

  <p>"O halde yolda inmemiz gerekecek."</p>

  <p>Rachel biraz geç kavramıştı. "Gemiye mi?"</p>

  <p>"New Jersey açıklarında. Washington'a giderken tam yolumuzun üstünde. Xavia'yla konuşup ne bildiğini öğrenelim. Corky'de hâlâ bir göktaşı örneği var ve eğer Xavia jeolojik testler yapmak isterse gemide çok iyi donanımlı bir laboratuvar var. Sanırım kesin cevaplar almamız bir saati geçmez."</p>

  <p>Rachel iç sıkıntısının arttığını hissetti. Okyanusa bu kadar çabuk geri dönmek düşüncesi sinirlerini bozmuştu. Ihtimali aklına getirince kararını verdi ve kesin cevaplar, diye düşündü. Pickering kesin cevaplar isteyecek.</p>
</body>
</html>
