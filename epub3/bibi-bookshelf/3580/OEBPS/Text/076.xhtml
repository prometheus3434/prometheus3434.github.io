<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>74</h2>

  <p>Deniz Kuvvetleri helikopteri SeaHawk, gizli operasyon statüsüyle Grönland'daki Thule Hava Kuvvetleri</p>

  <p>Üssü'nden havalandı. Okyanusun yetmiş mil açığında fırtınayı yararak ilerlerken, radar menzilinin dışında alçaktan uçuyordu.</p>

  <p>Ama sonra kendilerine verilen beklenmedik bir emirle fırtınayla boğuşan pilotlar helikopteri okyanusun üstünde koordinatları önceden belirlenmiş bir noktaya götürdüler.</p>

  <p>Yardımcı pilot aklı karışmış bir sesle, "Randevu nerde?" diye sordu.</p>

  <p>Helikopteri kurtarma vinciyle getirmeleri söylendiğinden, bir arama kurtarma operasyonu yapacaklarını sanıyordu.</p>

  <p>"Bunun doğru koordinatlar olduğuna emin misin?"</p>

  <p>Çırpıntılı denizi helikopterin ışığıyla taradı ama aşağıda hiçbir şey yoktu, bir tek şey dışında...</p>

  <p>"Lanet olsun!" Yerinde sıçrayan pilot, kumanda kolunu geriye çekti.</p>

  <p>Karşılarına, dalgaların arasından siyah bir çelik dağı çıkmıştı. Işaretsiz dev bir denizaltı köpüklerin üstünde yükseliyordu.</p>

  <p>Pilotlar huzursuzca gülüştüler. "Sanırım bunlar onlar." Emir verildiği üzere, nakil radyo sessizliğinde gerçekleştirilecekti.</p>

  <p>Geminin üstündeki çift kapı açıldı ve bir denizci onlara işaret feneriyle sinyal gönderdi. Bunun ardından denizaltının üstüne gelen helikopter, yukarı çekilebilen kabloya bağlı üç kauçuk halkadan oluşan, üç kişilik kurtarma takımı sarkıttı. Altmış saniye içinde bilinmeyen üç "akrobat" pervanenenin aşağı iten etkisine karşı yavaşça yükselerek, helikopterin altında sallanmaya başlamıştı.</p>

  <p>Yardımcı pilot, onları içeri çektiğinde -iki erkek ve bir kadın- pilot denizaltıya "tehlike geçti" işareti gönderdi.</p>

  <p>Saniyeler içinde dev gemi denizin altında kayboldu ve geriye orada bulunduğuna dair hiç iz bırakmadı.</p>

  <p>Yolcular güvenle helikoptere bindikten sonra, pilot helikopterin burnunu aşağı verdi ve görevini tamamlamak üzere güneye doğru hızlandı. Fırtına yaklaşmak üzereydi ve bu üç yabancının nakil</p>

  <p>yolculuğu için Thule HKÜ'ye sağ salim taşınması gerekiyordu. Nereye gideceklerin dair pilotun hiçbir fikri yoktu. Tek bildiği emirlerin yüksek yerden geldiği ve çok kıymetli bir yük taşıdığıydı.</p>
</body>
</html>
