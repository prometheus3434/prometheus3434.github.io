<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>62</h2>

  <p>Senatör Sexton'ın çalışma odasının dışındaki karanlık koridorda duran Gabrielle Ashe'in bacakları titriyordu. Kıpırdamadan durduğundan değil dinledikleri yüzünden yaşadığı hayal kırıklığından. Içerideki odada yapılan toplantı devam ediyordu ama Gabrielle'ın başka bir kelime duymasına gerek kalmamıştı.</p>

  <p>Acı gerçek ortadaydı. senatör Sexton özel uzay kuruluşlarından rüşvet alıyor. Marjorie Tench gerçeği söylemişti.</p>

  <p>Gabrielle'ın vücuduna yayılan tiksinti, uğradığı ihanetten kaynaklanıyordu.</p>

  <p>Sexton'a inanmıştı. Onun için savaş vermişti. Bunu nasıl yapar?</p>

  <p>Gabrielle, senatörün özel hayatını korumak için kamu önünde ara sıra yalan söylediğine şahit olmuştu ama bu iş siyasetle ilgiliydi. Yasaları çiğniyordu.</p>

  <p>Daha seçilmedi ama Beyaz Saray'ı satmaya başlamış bile!</p>

  <p>Gabrielle artık senatörü destekleyemeyeceğini biliyordu. NASA'nın özel eştirilmesi yasa tasarısını geçirmeye söz vermek, hukuku ve demokratik sistemi küçümseyip saymamak demekti. Senatör herkes için en iyisi olduğuna inansa bile, bu kararı satmak, Kongre'nin, danışmanların, oy verenlerin ve lobicilerin tartışmalarına kulak asmadan hükümetin yasama yürütme yargı organlarının suratına kapıyı çarpmak anlamına geliyordu. En önemlisi de, alenen zenginden yana çıkıp dürüst yatırımcıları hiçe sayan Sexxton, NASA'nın özel eştirileceğine garanti vererek bu ön bilginin -yani içeriden verilen bilgi- suistimal edilmesine zemin hazırlamış oluyordu.</p>

  <p>Midesi bulanan Gabrielle ne yapacağını düşündü.</p>

  <p>Arkasında çalan telefon, koridordaki sessizliği bozmuştu. Gabrielle şaşkınlıkla arkasını döndü. Ses, antredeki dolaptan geliyordu; ziyaretçilerden birinin paltosundaki cep telefonundan.</p>

  <p>Çalışma odasında Teksas aksanıyla konuşan biri, "İzninizle arkadaşlar," dedi. "Beni arıyorlar."</p>

  <p>Gabrielle, adamın ayağa kalktığını duyabiliyordu. Buraya geliyor! Topukları üstünde dönüp halının üstünde geldiği yöne geri koşturdu. Koridorun ortasına varınca, Teksas'lının odadan koridora çıkmasıyla beraber sola dönüp karanlık mutfağa gizlendi. Olduğu yerde kalan Gabrielle, karanlıkta kıpırdamadan duruyordu.</p>

  <p>Teksas'lı, onun farkına varmadan yanından yürüyüp geçti.</p>

  <p>Hızla çarpan kalbinin gümbürtüsüyle beraber, Teksas'lının dolabı karıştırdiğını duyabiliyordu. Sonunda çalan telefonuna cevap verdi.</p>

  <p>"Evet?... Ne zaman?... Sahi mi? Açarız şimdi. Sağ ol." Telefonu kapatıp çalışma odasına yönelen adam, yürürken seslendi.</p>

  <p>"Hey! Televizyonu açın. Zach Herney acil bir basin konferansı verecekmiş galiba. Saat yirmide. Tüm kanallardan. Ya Çin'e savaş açıyoruz ya da Uluslararası Uzay İstasyonu okyanusa düştü."</p>

  <p>Birisi, "Işte buna içilir!" diye bağırdı.</p>

  <p>Herkes güldü.</p>

  <p>Gabrielle mutfağın etrafında döndüğünü hissediyordu. Saat yirmide basin konferansı mı? Galiba Tench blöf yapmamıştı. Ilişkisini itiraf ettip yeminli beyanı getirmesi için Gabrielle'a saat yirmiye kadar müddet vermişti. Tench, ona, çok geç olmadan senatörle arana mesafe koy, demişti. Gabrielle Beyaz Saray'ın bu süreyi ertesi günün gazetelerine yetişmesi için verdiğini sanmıştı ama artık kendi iddialarını kamuya duyuracakları anlaşılıyordu.</p>

  <p>Acil bir basin kon feransı mı? Gabrielle düşündükçe daha da tuhaf buluyordu.</p>

  <p>Herney bu pislikle kendisi mi uğraşacak? Tek başına mı?</p>

  <p>Çalışma odasındaki televizyon açıldı. Bangır bangır vağırıyordu. Haber spikeri heyecanla konuşuyordu.</p>

  <p>"Beyaz Saray bu akşamki sürpriz başkanlık duyurusuyla ilgili ipucu vermedi. Spekülasyonlar devam ediyor.</p>

  <p>Bazı siyaset uzmanları, son zamanlarda kampanyası iyi gitmeyen Başkan Zach Herney'nin ikinci dönem seçimlerden çekilmeye hazırlandığını duyuracağını düşünüyor."</p>

  <p>Odadan ümit dolu sevinç sesleri yükseldi:</p>

  <p>Gabrielle bunun saçma olduğunu düşündü. Beyaz Saray'ın Sexton hakkında sahip olduğu onca kirli dosyadan sonra, Başkan'ın bu akşam havlu atmasına imkân yoktu. Bu basin konferansı baŞka bir konuyla ilgili.</p>

  <p>Gabrielle bunun ne olduğu hakkında önceden uyarıldığını düşününce karnına ağrılar saplandı.</p>

  <p>Giderek artan bir telaşla saatine baktı. Bir saatten az kalmıştı. Bir karar vermesi gerekiyordu ve tam olarak kiminle konuşması gerektiğini biliyordu. Fotoğrafların durduğu zarfı kolunun altına sıkıştırarak, sessizce daireden dışarı çıktı.</p>

  <p>Koridordaki koruma rahatlamış görünüyordu. "Içerden gelen neşeli sesleri duydum: Galiba başardınız."</p>

  <p>Yavan bir gülümsemeyle asansöre yöneldi.</p>

  <p>Dışarıda çökmeye başlayan akşam, her zamankinden daha soğuktu.</p>

  <p>Bir taksi durdurarak, arabaya bindi ve ne yaptığını tam olarak bildiği konusunda kendi kendine güven verdi.</p>

  <p>Şoföre, "ABC televizyon stüdyoları," dedi. "Acele et."</p>
</body>
</html>
