<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>81</h2>

  <p>Gabrielle Ashe, ABC yapım odasında Yolanda Cole'un masasının başında durup, bilinmeyen numaraları ararken yeni ümitlerle doluydu. Sexton'ın bahsettiği iddialar eğer doğruysa, büyük bir potansiyeli vardı.</p>

  <p>YGS hakkında NASA yalan mı söyledi? Gabrielle sözü geçen basın konferansını görmüştü. Hatırlayınca gerçekten tuhaf bulduğunu düşündü.</p>

  <p>Ama tamamen unutmuştu; birkaç hafta önce YGS önemli bir mesele değildi. Ama bu gece YGS meselenin ta kendisiydi.</p>

  <p>Şimdi Sexton'ın içeriden alınacak bilgilere ihtiyacı vardı, hem de hemen. Bu bilgi için Gabrielle'ın "muhbirine" güveniyordu.</p>

  <p>Gabrielle elinden geleni yapacağı konusunda senatöre güvence vermişti. Ama elbette sorun muhbirinin asla faydası dokunmayacak Marjorie Tench olmasıydı. Bu yüzden Gabrielle'ın bilgiyi başka şekilde öğrenmesi gerekiyordu.</p>

  <p>Telefondaki ses, "Bilinmeyen numaralar," dedi.</p>

  <p>Gabrielle, ona ne istediğini anlattı. Operatör Washington'da yaşayan üç Chris Harper numarasıyla geri döndü.</p>

  <p>Gabrielle numaraların her birini denedi.</p>

  <p>Ilk telefon bir hukuk firmasına aitti. Ikincisi cevap vermedi. Üçüncüsüyse şimdi çalıyordu.</p>

  <p>Ilk çalışta telefona bir kadın cevap verdi. "Harperların evi."</p>

  <p>Gabrielle elinden geldiğince nazik bir sesle, "Bayan Harper?" dedi. "Umarım sizi uyandırmamışımdır."</p>

  <p>"Elbette hayır! Bu gece kimsenin uyuyacağını sanmıyorum." Sesi heyecanlıydı. Gabrielle arkadan gelen televizyon sesini duyabiliyordu. Göktaşı hikâyesi. "Samrım Chris'i aradınız?"</p>

  <p>Gabrielle'ın nabzı hızlandı. "Evet bayan."</p>

  <p>"Üzgünüm ama Chris burda değil. Başkan'ın duyurusu biter bitmez ofise gitti." Kadın kendi kendine güldü.</p>

  <p>"Tabi, yapılacak bir iş olduğunu sanmıyorum. Herhalde parti yapıyorlardır. Bu duyuru onu hayli şaşırttı tahmin edersiniz. Herkesi olduğu gibi. Telefonumuz gece boyunca çaldı. Bahse girerim tüm NASA ekibi şimdi ordadır."</p>

  <p>Kadının NASA genel merkezinden bahsettiğini düşünen Gabrielle, "E Caddesi'ndeki kompleks mi?" diye sordu.</p>

  <p>"Evet ya. Parti şapkanı yanına al."</p>

  <p>"Teşekkürler. Kendisini orda bulurum."</p>

  <p>Gabrielle telefonu kapattı. Yapım odasına koşup, göktaşı hakkında yorum yapmak üzere olan bir grup uzay bilimi uzmanını yayına hazırlamayı henüz bitiren Yolanda'yı buldu.</p>

  <p>Gabrielle'ın geldiğini görünce Yolanda gülümsedi. "Daha iyi görünüyorsun," dedi. "Burdaki umut ışığını görmeye mi başladın?"</p>

  <p>"Az önce senatörle konuştum. Bu akşamki toplantısı sandığım gibi değilmiş."</p>

  <p>"Tench'in sana oyun oynadığını söylemiştim. Senatör göktaşı haberlerini nasıl karşıladı'?"</p>

  <p>"Sandığımdan daha iyi."</p>

  <p>Yolanda şaşırmış görünüyordu. "Şimdiye kadar kendini bir otobüsün önüne atar sanıyordum."</p>

  <p>"NASA verilerinde bir sorun olabileceğini düşünüyor."</p>

  <p>Yolanda şüpheyle homurdandı.</p>

  <p>"Benim izlediğim basin konferansının aynını mı izlemiş? İnsan daha fazla ne kadar onay ve tasdik ihtiyacı duyar?"</p>

  <p>"Bir şeyi öğrenmek için NASA'ya gidiyorum."</p>

  <p>Yolanda'nın kalemle boyanmış kaşları, kavis çizerek havaya kalktı.</p>

  <p>"Senatör Sexton'ın sag kolu NASA genel merkezine mi gidecek? Hem de bu gece?"</p>

  <p>Gabrielle, Yolanda'ya Sexton'ın, YGS bölüm müdürü Chris Harper'ın YGS anomali yazılımını onardıkları konusunda yalan söylediğinden şüphelendiğini anlattı.</p>

  <p>Yolanda'nın inanmadığı anlaşılıyordu. "O basin konferansini biz üstlenmiştik Gabs ve itiraf ederim ki, Harper o gece kendinde değildi ama NASA it gibi hastalandığını söyledi."</p>

  <p>"Senatör Sexton yalan söylediğine ikna olmuş. Diğerleri de öyle. Güçlü kimseler."</p>

  <p>"YGS anomali saptama yazilımı onarılmadıysa, YGS göktaşının yerini nasıl tespit etti?"</p>

  <p>Gabrielle içinden, Sexton da aynen böyle düşünüyor, diye geçirdi.</p>

  <p>"Biliyorum. Ama senatör bazı cevapları almamı istiyor."</p>

  <p>Yolanda başını iki yana salladı. "Sexton gerçek olamayacak hayallerle seni eşekarısı kovanına gönderiyor.</p>

  <p>Gitme. Ona hiçbir şey borçlu değilsin."</p>

  <p>"Kampanyasının içine eden benim."</p>

  <p>"Kampanyasının içine eden talihsizlikti."</p>

  <p>"Ama eğer senatör haklıysa ve YGS bölüm müdürü gerçekten yalan söylediyse..."</p>

  <p>"Tatlım, eğer YGS bölüm müdürü dünyaya yalan söylediysc, gerçeği sana söyleyeceğine seni inandıran nedir?"</p>

  <p>Bunu düşünen Gabrielle çoktan plan kurmaya başlamıştı. "Orda bir hikaye yakalarsam seni arayacağım."</p>

  <p>Yolanda şüpheli bir ifadeyle kahkaha attı. "Orda bir hikaye yakalarsan, kellemi keserim."</p>
</body>
</html>
