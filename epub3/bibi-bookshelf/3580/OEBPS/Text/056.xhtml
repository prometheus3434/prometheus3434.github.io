<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>54</h2>

  <p>Westbrooke Semti Apartmanları, 2201 N Caddesi NW'de yer alır ve Washington'daki ender tartışmasız doğru adreslerden biridir.</p>

  <p>Gabrielle yaldızlı döner kapıdan hızla içerideki kulakları sağır edici çeşmenin aktığı mermer lobiye girdi.</p>

  <p>Danışma masasındaki kapıcı, onu gördüğüne şaşırmiş gibiydi,</p>

  <p>"Bayan Ashe? Bu akşam geleceğinizi bilmiyordum."</p>

  <p>"Geç kalıyorum." Gabrielle çabucak defteri imzaladı. Yukarıdaki saat 18.22'yi gösteriyordu.</p>

  <p>Kapıcı başını kaşıdı. "Senatör, bana bir liste verdi ama siz..."</p>

  <p>"Onlara en çok faydası dokunan kişileri daima unuturlar." Çarpık bir gülümsemeyle önünden geçip asansöre yürüdü.</p>

  <p>Kapıcı şimdi tedirgin görünüyordu. "Arasam iyi alacak."</p>

  <p>Gabrielle asansöre binerken, "Teşekkürler," dedi. Senatörün telefonu fişten çekili.</p>

  <p>Asansörle dokuzuncu kata çıkan Gabrielle, şık koridorun sanuna doğru yürüdü. Sexton'ın kapısının önünde, iri kıyım özel korumalarından kaliteli korumalar- birinin oturduğunu görebiliyordu. Canı sıkkın gibiydi. Gabrielle güvenliği işbaşında gördüğüne şaşırmıştı ama şaşkınlığı korumanınki kadar değildi.</p>

  <p>Gabrielle yaklaşınca ayağa fırladı.</p>

  <p>Koridorun yarısına gelen Gabrielle, "Biliyorum," diye seslendi. "Bu akşam K.G, ve rahatsız edilmek istemiyar."</p>

  <p>Kcıruma kesin bir ifadeyle başını salladı. "Hiçbir ziyaretçinin girmemesi konusunda çok kesin emirler verdi..."</p>

  <p>"Acil durum."</p>

  <p>Koruma vücuduyla girişi kapattı. "Özel bir toplantı yapıyor."</p>

  <p>"Sahi mi?" Gabrielle koltuğunun altından kırmızı zarfı çıkardı. Beyaz Saray mührünü adamın gözüne soktu.</p>

  <p>"Oval Ofis'ten geliyorum. Bu bilgiyi senatöre iletmem lazım. Eski dostları bu akşam her ne yapıyorsa, birkaç dakika onsuz yapacaklar. Şimdi bırak da içeri gireyim."</p>

  <p>Zarfın üstündeki Beyaz Saray mührünü gören korumanın yelkenleri biraz suya inmişti.</p>

  <p>Gabrielle, bana bunu açtırma, diye düşündü.</p>

  <p>"Dasyayı bırakın," dedi. "Ben kendisine iletirim."</p>

  <p>"Zor yaparsın. Senatöre bunu elden iletmek için Beyaz Saray'dan kesin emir aldım. Eğer onunla hemen konuşmazsam, yarın hepimiz kendimize iş ararız. Anlıyor musun'?"</p>

  <p>Korumanın kafası oldukça karışmış gibiydi. Gabrielle, senatörün akşam ziyaretçi kabul etmeyeceği konusunda her zamankinden daha sert olduğunu sezinledi. Son hamleyi yapmak üzere harekete geçti.</p>

  <p>Beyaz Saray zarfını korumanın yüzüne tutarak sesini alçalttı ve Washington'deki tüm güvenlik görevlilerinin korktuğu üç kelimeyi fısıldadı.</p>

  <p>"Durumun ciddiyetini anlamıyorsun."</p>

  <p>Siyasetçilere göre, güvenlik personeli asla durumun ciddiyetini anlamazlardı ve bu durumdan nefret ederlerdi. El erine silah verilir, karanlıkta bekletilirlerdi. Emirlere itaat etmeleri mi, yoksa işlerini kaybetme pahasına katır inadıyla ciddi krizleri görmezden gelmeleri mi gerektiğine hiçbir zaman emin olamazlardı.</p>

  <p>Koruma güçlükle yutkunarak, Beyaz Saray zarfına bir kez daha göz attı.</p>

  <p>"Peki ama senatöre içeri girmeyi sizin talep ettiğinizi söyleyeceğim."</p>

  <p>Kapının kilidini açınca, Gabrielle, onun fikrini değiştirmesine fırsat vermeden önüne atladı. Daireden içeri girip, sessizce, kapıyı arkasından kapattı ve tekrar kilitledi.</p>

  <p>Antrede duran Gabrielle, Sexton'ın koridorun sonundaki çalışma odasından gelen boğuk sesleri duyabiliyordu; erkek seslerini.</p>

  <p>Belli ki bu akşamki K.G., Sexton'ın telefonda bahsettiği özel toplantı değildi.</p>

  <p>Gabrielle koridorda çalışma odasına doğru ilerlerken, yarım düzine pahalı -kaliteli yün ve tüvit- erkek paltosunun asılı durduğu açık bir dolabın önünden geçti. Yerde bir sürü evrak çantası vardı. Görünüşe bakılırsa bu akşam işi koridorda bırakmışlardı. Evrak çantalarından biri gözüne ilişmeseydi, önlerinden geçip gidecekti. Üstünde tanınmış bir şirketin logosu vardı. Parlak kırmızı bir füze.</p>

  <p>Durup okumak için çömeldi:</p>

  <p>AMERİKA UZAY A.Ş.</p>

  <p>Şaşkınlık içinde diğer evrak çantalarını inceledi.</p>

  <p>BEAL UZAY SANAYİ, MICROCOSM A.Ş., ROTARY FÜZE ŞIRKETİ, KISTLER UZAY SANAYI.</p>

  <p>Marjorie Tench'in çirkin sesi kulaklarında yankılandı. Sexton'ın özel uzay şirketlerinden rüşvet aldığının farkında mısın?</p>

  <p>Karanlıkk koridorun sonunda, senatörün çalışma odasına giden kemerli girişe bakarken Gabrielle'ın kalbi hızla atıyordu. Konuşması, geldiğini belirtmesi gerektiğini biliyordu ama usulca ilerlemekten kendini Alıkoyamadı. Kemerli girişe birkaç santim mesafede Sessizce durup arkadan gelen konuşmaları dinledi.</p>
</body>
</html>
