<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>112</h2>

  <p>Karanlıkta, Senatör Sexton'ın masasında oturan Gabrielle Ashe, bilgisayara karamsar bir bakış fırlattı.</p>

  <p>ŞIFRE GEÇERSIZ - ERIŞIM ENGELLENDI</p>

  <p>Olası birkaç şifre daha denedi ama hiçbiri işe yaramamıştı. Ofiste kilitlenmemiş bir çekmece veya ipucu olabilecek herhangi bir şey arayan Gabrielle her yolu denemiş ve artık vazgeçmişti.</p>

  <p>Sexton'ın masa takviminde parıldayan, tuhaf bir şey gördüğünde gitmek üzereydi. Birisi seçim tarihini, kırmızı, beyaz ve mavi parlak kalemle çerçevelemişti. Senatör olmadığı muhakkaktı. Gabrielle takvimi kendine doğru çekti. Tarihin karşısında süslü, parıldayan bir kelime yazılmıştı: POTUS!</p>

  <p>Görünüşe bakılırsa, Sexton'ın içi içine sığmayan sekreteri, seçim günü için biraz daha olumlu düşünce aşılamıştı. POTUS kısaltması, ABD Gizli Servisi'nin, ABD Başkan'ı için kullandığı kod addı. Seçim günü, herşey yolunda giderse, Sexton yeni POTUS olacaktı. Gitmeye hazırlanan Gabrielle, takvimi masadaki yerine koyup ayağa kalktı. Sonra birden durup, bilgisayar ekranına baktı.</p>

  <p>ŞIFREYI GIRIN:</p>

  <p>Takvime bir kez daha baktı.</p>

  <p>POTUS.</p>

  <p>Birden ümitlendi. POTUS, Sexton için mükemmel bir şifre gib görünüyordu: basit, olumlu, kendinden bahseden.</p>

  <p>Hemen harfleri tuşladı.</p>

  <p>POTUS</p>

  <p>Nefesini tutarak, "giriş" tuşuna bastı. Bilgisayar bipledi.</p>

  <p>ŞIFRE GEÇERSIZ - ERIŞIM ENGELLENDI</p>

  <p>Adeta yıkılan Gabrielle, pes etti. Geldiği yoldan dönmek üzere, tuvalete yöneldi. Odanın ortasına geldiği sırada cep telefonu çaldı. gergin olduğundan ses yüreğini ağzına getirdi. Hemen durup telefonunu çıkardı ve Sexton'ın duvardaki antika Jourdian saatine baktı. 04.00'e geliyor. Gabrielle bu saatte sadece Sexton'ın arayacağını biliyordu. Herhhalde hangi cehennemde olduğunu merak ediyordu. Açsam mı, yoksa bırakayım çalsın mı? Cevap verdiği takdirde, yalan söylemesi gerekecekti. Ama açmazsa Sexton şüphelenecekti.</p>

  <p>Çağrıya cevap verdi. "Alo?"</p>

  <p>"Gabrielle?" Sexton'ın sesi sabırsızdı. "Neden geciktin?"</p>

  <p>Gabrielle, "FDR Anıtı," dedi. "Taksi trafiğe yakalandı ve şimdi bizde..."</p>

  <p>"Sesin taksideymiş gibi gelmiyor."</p>

  <p>"Hayır," derken kalbi hızla atıyordu. "Değilim. Ofise uğrayıp KYYT'le ılgili olabilecek bazı NASA belgelerini almaya karar verdim. Onları bulmakta zorlanıyorum."</p>

  <p>"Iyi, acele et. Sabah bir basin konferansı vermek istiyorum, ayrıntıları konuşmamız gerek."</p>

  <p>"Birazdan geliyorum," dedi.</p>

  <p>Telefonda bir sessizlik oldu. "Ofisinde misin?" Şaşırmış gibiydi.</p>

  <p>"Evet. On dakika sonra yola çıkarım."</p>

  <p>Bir başka sessizlik. "Tamam. Görüşürüz."</p>

  <p>Telefonu kapatan Gabrielle'ın aklı, bir metre kadar ötede duran Sexton'ın Jourdain saatinin benzersiz üçlü tiktaklarını duymayacak kadar meşguldü.</p>
</body>
</html>
