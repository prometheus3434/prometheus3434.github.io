<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>115</h2>

  <p>Yukarı tırmanıp ofisten ayrılmaya hazırlanan Gabrielle Ashe, Sexton'un özel tuvaletine geri dönmüştü.</p>

  <p>Sexton'ın telefon çağrısı onu kaygılandırmıştı. Ona kendi ofisinde olduğunu söylediğinde Sexton kesinlikle tereddüt etmişti; sanki yalan söylediğini biliyormuş gibi. Her şeye rağmen Sexton'ın bilgisayarına girmeyi başaramamıştı ve artık ne yapacağını bilemiyordu.</p>

  <p>Sexton bekliyor.</p>

  <p>Lavaboya çıkıp, kendini yukarı çekmeye hazırlanırken, yer karolarının üstüne bir şeyin düştüğünü duydu.</p>

  <p>Aşağı baktığında, Sexton'ın lavabonun kenarına bırakmış olduğu kol düğmeleri olduğunu görüp sinirl endi.</p>

  <p>Her şeyi bulduğun gibi bırak.</p>

  <p>Yeniden aşağı inen Gabrielle kol düğmelerini yerden kaldırıp lavabo tezgâhının üstüne geri koydu.</p>

  <p>Yeniden yukarı tırmanmaya başladığı sırada durup, kol düğmelerine baktı. Başka bir akşam olsa Gabrielle asla fark etmezdi ama bu akşam monogram dikkatini çekmişti. Sexton'ın monogramlı eşyalarının çoğu gibi, iç içe geçmiş iki harf vardı.</p>

  <p>SS. Gabrielle Sexton'ın ilk bilgisayar şifresini hatırladı: SSS. Takvimi gözünün önüne getirdi... POTUS... ve ekran koruyucusunda resimlerin etrafından geçen şerit.</p>

  <p>Birleşik Devletler Başkanı Sedgewick Sexton... Birleşik Devletler Başkanı Sedgewick Sexton... Birleşik Devletler...</p>

  <p>Gabrielle bir süre durup düşündü. Bu kadar kendinden emin olabilir mi?</p>

  <p>Bunu öğrenmenin sadece bir saniyesini alacağını biliyordu. Sexton'un ofisine koşup, bilgisayarın başına gitti ve yedi harfli şifreyi girdi.</p>

  <p>POTUSSS</p>

  <p>Ekran koruyucu bir anda kalkmıştı.</p>

  <p>Inanamayan gözlerle bakakaldı.</p>

  <p>Bir politikacının egosunu asla hafife alma.</p>
</body>
</html>
