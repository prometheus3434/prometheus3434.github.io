<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>95</h2>

  <p>William Pickering, sedanını Leesburg Otoyolu'nda kullanırken alışmadık bir yalnızlık hissetti. Saat 02.00 idi ve yol bomboştu. Bu saatte araba kullanmayalı yıllar olmuştu.</p>

  <p>Marjorie Tench'in kaba sesi hâlâ kulaklarını tırmalıyordu. FDR Anıtı'nda buluşalım.</p>

  <p>Marjorie Tench'i en son yüz yüze gördüğü anı hatırlamaya çalıştı; hiç hoş bir tecrübe olmamıştı. Iki ay önceydi. Beyaz Saray'da. Mil i Güvenlik Konseyi, Kurmaylar, CIA, Başkan Herney ve NASA müdürü'nün bulunduğu uzun bir meşe masada, Pickering'in tam karşısında oturuyordu.</p>

  <p>Doğrudan Marjorie Tench'in gözlerinin içine bakan CIA direktörü "Beyler," demişti. "Bir kez daha bu yönetimi, NASA'nin devam eden güvenlik krizine karşı çıkmaya teşvik etınek için huzurlarınızdayım."</p>

  <p>Açıklama odadaki kimseyi şaşırtmamıştı. NASA'nin güvenlik hataları istihbarat camiasında bıkkınlık veren bir hadise haline gelmişti. Daha ıki gün önce, NASA'nin yer gözlem uydularından birinin çektiği üç yüzden fazla yüksek çözünürlü uydu fotoğrafı, NASA'nin veritabanından bilgisayar korsanları tarafından çalınmıştı.</p>

  <p>Kuzey Afrika'daki ABD askeri eğitim karargahını gösteren fotoğraflar karaborsaya çıkmış ve Ortadoğu'daki düşman istihbarat büroları tarafından satin alınmıştı.</p>

  <p>CIA direktörü endişeli bir sesle, "Tüm iyi niyetlere rağmen NASA milli güvenliğe tehdit öluşturmaya devam ediyor," demişti. "Kısacası, uzay dairemiz geliştirdiği veri ve teknolojileri koruyacak kapasitede değil."</p>

  <p>Başkan, "Dikkatsizlik yapıldığını anlıyorum," diye cevap vermişti. "Zarar veren sızıntılar. Ve bu beni derinden rahatsız ediyor." Masanın karşısında oturan NASA Müdürü Lawrence Ekstrom'un katı yüzünü işaret etmişti.</p>

  <p>"Bir kez daha, NASA'nın güvenliğini arttırmanın yol arını arıyoruz."</p>

  <p>CIA direktörü, "Saygılarımı sunarım," demişti. "NASA operasyonları Birleşmiş Mil etler istihbarat topluluğu şemsiye altına girmediği müddetçe hangi güvenlik değişikliği yapılırsa yapılsın, kısa süre sonra yetersiz kalacaktır."</p>

  <p>Bu ifade toplulukta huzursuz homurdanmalara yol açmıştı. Herkes sonunun nereye varacağını biliyordu.</p>

  <p>CIA direktörü sesini biraz daha sertleştirmişti. "Bildiğiniz gibi, hassas istihbarat bilgileriyle uğraşan tüm ABD devlet teşkilatları, sıkı güvenlik kurallarıyla denetlenirler: askeri, CIA, NSA, UKO. Bunların hepsi topladıkları verilerle geliştirdikleri teknolojilerin saklanmasıyla ilgili sıkı kanunlara uymak mecburiyetindeler.</p>

  <p>Sizlere bir kez daha soruyorum, neden NASA -ordunun ve istihbarat topluluğunun kullandığı uzay, görüntüleme, uçuş, yazılım, keşif ve telekom teknolojilerinin en büyük kısmını üreten kurum- bu gizlilik şemsiyesinin dışında yer alsın?"</p>

  <p>Başkan derin derin içini çekmişti. Teklif açıktı. NASA'yı ABD askeri istihbaratının bir parçası olacak şekilde yeniden yapılandırın. Geçmişte diğer kurumlarda da benzer yeniden yapılandırmalar yaşandığı halde Herney NASA'yı Pentagon, CIA, UKO veya diğer askeri direktiflerin himayesi altına sokma fikrini reddediyordu. Milli Güvenlik Konseyi bu mesele üzerinde gruplara ayrılmaya başlamıştı ve çoğu istihbarat topluluğunun tarafını tutuyordu.</p>

  <p>Lawrence Ekstrom bu toplantılarda asla mutlu görünmezdi ve bu da bir istisna değildi. CIA direktörüne haşin bir bakış fırlatmıştı.</p>

  <p>"Kendimi yinelemiş olacağım ama, NASA'nin geliştirdiği teknolojiler askeri olmayan ilmi amaçlar için geliştirilmiştir. Eğer istihbarat topluluğunuz uzay teleskoplarımızdan birini çevirip Çin'e bakmak istiyorsa, bu sizin seçiminiz."</p>

  <p>CIA direktörü küplere binmiş gibi görünüyordu.</p>

  <p>Bu durum. Pickering'in gözüne çarpınca araya girmişti. Sakin bir sesle konuşmaya gayret ederek, "Larry," demişti. "NASA her yıl Kongrenin önünde diz çöküp para dileniyor. Çok az bir fonla operasyonlarınızı yürütüp, başarısızlıklarınızın bedelini ödüyorsunuz. Eğer NASA'yı istihbarat topluluğuna dahil edersek, NASA'nın bir daha Kongre'den yardım istemesine gerek kalmayacak. Örtülü ödenekten faydalanarak çok yüksek seviyelerde fon alırsınız. Iki taraf da kazanmış olur. NASA uygun biçimde çalışabilecek parayı temin etmiş, istihbarat topluluğu da NASA teknolojilerinin korunduğuna ikna olmuş olur."</p>

  <p>Ekstrom başını iki yana salladı. "Prensip olarak, NASA'nın bu resimde yer almasına gönlüm razı olmaz; bizim milli güvenlikle hiçbir ilgimiz yok."</p>

  <p>CIA direktörü ayağa kalkmıştı ki, Başkan otururken bu daha hiç yapılmamıştı. Kimse onu durdurmamıştı.</p>

  <p>Öfkeli bakışlarını NASA müdürüne dikmişti. "Bana bilimin milli güvenlikle hiçbir ilgisi olmadığını düşündüğünü mü söylüyorsun? Larry, Tanrı aşkına bu ikisi aynı anlama gelir! Bizi güvenli kılan bu ülkenin bilimsel ve teknolojik üstünlükleridir ve beğensen de beğenmesen de, NASA her geçen gün bu teknolojilerin gelişmesinde daha büyük bir rol oynuyor. Ne yazık ki, senin kurumunun sepeti su sızdırıyor ve güvenliğinin sağlanmasının bir gereklilik olduğunu defalarca kanıtladı!"</p>

  <p>Odada kimse konuşmuyordu.</p>

  <p>Şimdi NASA müdürü ayağa kalkıp bakışlarını saldırganına dikmişti. "Demek, yirmi bin NASA bilim adamını hava geçirmez askeri laboratuvarlara kilitleyip sizin için çalışmalarını öneriyorsun? Sence, uzayın derinliklerini görmek bilim adamlarımızın kişisel arzusu olmasaydı, NASA'nın en yeni uzay teleskopları gerçekten de icat edilir miydi? NASA tek bir nedenden ötürü hayret verici ataklar yapıyor; çalışanlarımız evreni daha iyi tanımak istiyorlar. Onlar, yıldızlı gökyüzünü seyredip orda gerçekten neler olduğunu kendilerine sorarak büyüyen hayalci çocuklardan oluşan bir topluluk. NASA'nın icatlarını tetikleyen şey, tutku ve meraktır, askeri üstünlük vaadi değil."</p>

  <p>Masadaki tansiyonu düşürmeye çalışan Pickering, boğazını temizleyerek daha yumuşak bir sesle konuştu.</p>

  <p>"Larry, eminim direktör askeri uydular ınşa etmek için NASA bilim adamlarını işe almaktan bahsetmiyordur. NASA'nın görev tanımlaması değişmeyecek. NASA her zamanki gibi işlerini görürken, daha fazla fon ve daha fazla güvenlik elde etmiş olacaksınız." Pickering, Başkan'a dönmüştü. "Güvenlik pahalıdır. Bu odadaki herkes, NASA'daki güvenlik sızıntılarının yetersiz fonlardan kaynaklandığının şüphesiz farkında. NASA kendi başının çaresine bakmak güvenlik ölçütlerine kestirme çareler bulmak ve maliyeti paylaşmak için diğer ülkelerle ortak projeler yürütmek zorunda. Benim teklifim şu, NASA daha hüyük bir bütçe ve biraz daha ihtiyatla şu anda olduğu gibi üstün ilmi ve sivil varlığına devam etsin."</p>

  <p>Güvenlik konseyinin pek çok üyesi onaylayarak başlarını sallamışlardı. pickering'in açıklamasıyla hiç de eğlenmediği anlaşılan Başkan Herney doğrudan William Pickering'in gözlerinin içine bakarak yavaşça ayağa kalkmıştı. "Bil , sana şunu sormak istiyorum: NASA gelecek on yıl içinde Mars'a gitmeyi ümit ediyor.</p>

  <p>Istihbarat topluluğu, örtülü ödeneğin büyük bir kısmının Mars'a yolculuk için harcanması hakkında nasıl hissedecek; kısa vadeli hiçbir milli güvenlik çıkarı olmayan bir yolculuk."</p>

  <p>"NASA istediği gibi hareket edebilecektir."</p>

  <p>Herney açık bir dil e, "Yapma ya," demişti.</p>

  <p>Birden herkesin gözleri dışarı fırlamıştı. Başkan Herney, çok nadiren ağzını bozardı.</p>

  <p>Herney, "Başkan olarak öğrendiğim bir şey varsa," demişti."Oda, para kimin elindeyse, kumandayı o alır.</p>

  <p>NASA kesesinin iplerini, kurulma amaçlarını paylaşmayan kimselerin eline vermeyi reddediyorum. Hangi</p>

  <p>NASA misyonlarının uygun olduğuna ordu karar verdiğinde ne kadar ilim üretilebilir bilemiyorum."</p>

  <p>Herney'nin gözleri odada gezinmişti. Sonra yavaşça ve kararlılıkla sert bakışlarını yeniden William</p>

  <p>Pickering'e çevirmişti.</p>

  <p>"Bill." Herney içini çekmişti. "NASA'nın yabancı uzay daireleriyle ortak projeler yürütmesinden duyduğun memnuniyetsizliği dar görüşlülük olarak nitelendiriyorum. En azından Çinlilerle ve Ruslarla yapıcı bir şeyler yapan biri var. Bu gezegene barış, askeri güç kullanarak gelmeyecek. Hükümetlerinin farklılığına rağmen bir araya gelenler bunu sağlayacaklar. Bana soracak olursan, NASA'nın ortak projeleri milli güvenliği arttırmak konusunda her türlü milyar dolarlık casus uydusundan çok daha iyi iş görüyor ve gelecek için çok daha büyük umutlar taşıyor."</p>

  <p>Pickering içindeki öfkenin arttığını hissediyordu. Bir politikacı benimle böyle konuşmaya nasıl cüret eder!</p>

  <p>Herney'nin idealizmi toplantı salonunda göz boyuyor ama gerçek dünyada insanları öldürüyordu.</p>

  <p>Marjorie Tench, Pickering'in patlamaya hazırlandığını sezinlemiş gibi, "Bil ," diye araya girmişti. "Evladını kaybettiğini biliyoruz. Bunun, senin için kişisel bir mesele olduğunun farkındayız."</p>

  <p>Pickering, onun sesindeki alçakgönüllükten başka hiçbir şey duymamıştı.</p>

  <p>Tench, "Ama lütfen unutma ki, Beyaz Saray uzayı özel sektöre açmamızı isteyen yatırımcı selini zapt ediyor," demişti.</p>

  <p>"Bana soracak olursan, tüm hatalarına rağmen, istihbarat topluluğunun en büyük dostu NASA. Belki de hepiniz ona dua etmelisiniz."</p>

  <p>Otoyolun banketindeki dar şerit Pickering'i şimdiki zamana geri döndürdü. Kavşağa yaklaşıyordu. D.C. kavşağına girerken, yolun kenarında kanlı bir geyik ölüsü gördü. Garip bir tereddüte kapıldı... ama sürmeye devam etti.</p>

  <p>Yetişmesi gereken bir randevu vardı.</p>
</body>
</html>
