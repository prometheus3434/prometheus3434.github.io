<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>106</h2>

  <p>Ofisinde yalnız olan Gabrielle pencerenin yanında durmuş, bundan sonra ne yapacağını düşünüyordu. Bir saat kadar önce NASA'dan, Chris Harper'ın KYYT yalanını senatörle paylaşmak için heyecanla ayrılmıştı.</p>

  <p>Ama artık o kadar emin değildi.</p>

  <p>Yolanda'ya bakılacak olursa, iki bağımsız ABC muhabiri Sexton'un USV'den rüşvet aldığından şüpheleniyordu. Bundan başka Gabrielle az önce USV toplantısı sırasında Sexton'ın dairesine gizlice girdiğini bildiğini öğrenmişti. Amaa bu konuda Gabrielle'a bir şey söylememişti.</p>

  <p>Gabrielle içini çekti. T'aksisi gideli çok olmuştu. Birkaç dakikaya kadar başka bir tane çağıracak olmasına rağmen, yapması gereken başka bir şey vardı.</p>

  <p>Bunu gerçekten yapacak mıyım?</p>

  <p>Başka seçeneği kalmadığını bilen Gabrielle kaşlarını çattı. Artık kime güveneceğini bilmiyordu.</p>

  <p>Ofisinden dışarı çıkıp sekreterlık girişine döndü ve oradan karşı taraftaki koridora girdi. Koridorun sonunda Sexton'ın ofisinin iki yanına bayraklar -biri Amerikan bayrağı diğeri Delaware bayrağı- asılı meşe kapısını görebiliyordu. Binadaki çoğu gibi onun odasının kapısı da çelik takviyeliydi ve konvansiyonel anahtarla kilitlenmişti; elektronik bir tuş takımı ve alarm sistemi..</p>

  <p>Birkaç dakikalığına da olsa,eğer içeri girebilirse, cevapları bulabileciğini biliyordu. Yüksek güvenliklı kapılara doğru ilerlerken onların içinden geçmek gibi bir hayale kapılmamıştı. Başka planları vardı.</p>

  <p>Sexton'un ofisine üç metre kala sağa dönen Gabrielle, bayanlar tuvaletine girdi. Kendiliğinden yanan floresanlar beyaz fayans üzerinde yansıma yapıyordu. Gözleri ışığa alışınca Gabrielle aynada kendine baktı. Her zamanki gibi yüzü, düşündüğünden daha yumuşaktı. hatta zarif. Kendini her zaman için göründüğünden daha güçlü hissetmişti.</p>

  <p>Bunu yapacağından emin misin?</p>

  <p>Gabrielle, Sexton'ın KYYT hakkında tam bir raporla gelmesini sabırsızlıkla beklediğini biliyordu. Ne yazık ki bu gece, Sexton kendisini ustalıkla yönlendirdiğini anlamıştı.</p>

  <p>Gabrielle Ashe yönetilmekten hoşlanmazdı. Senatör bu gece bazı şeyleri ondan saklamıştı. Asıl soru, ne kadarını sakladığıydı. Cevapların, ofisinde olduğunu biliyordu; tuvalet duvarının diğer tarafında.</p>

  <p>Gabrielle kararını vererek yüksek sesle, "Beş dakika," dedi.</p>

  <p>Tuvaletin malzeme dolabına gidip uzandı ve elini kapının kasasında gezdirdi. Yere bir anahtar düştü.</p>

  <p>Philip A. Hart'taki hademeler, federal işçilerdi ve ne zaman bir grev olsa ortadan kaybolup, tuvaletleri haftalarca tuvalet kâğıtsız ve havlusuz bırakırlardı. Hazırlıksız yakalanmaktan bıkip usanan Sexton'ın ofisindeki kadınlar, işi ele almış ve "acil durumlar için bir malzeme odası anahtarı saklamışlardı.</p>

  <p>Gabrielle, bu gece tanıma uygun, diye düşündü. Dolabı açtı.</p>

  <p>Dolabın içi temizleyici maddeler, paspaslar ve kâğıt malzeme raflarıyla tıklım tıkıştı. Gabrielle bir ay önce kâğıt havlu ararken, alışılmadık bir keşifte bulunmuştu. En üst raftaki kâğıda erişemeyince, ruloyu düşürmek için süpürge sapını kullanmıştı. Bunu yaparken tavan karolarından birini yere düşürmüştü.</p>

  <p>Karoyu yerine takmak için yukarı tırmandığında Senatör Sexton'ın sesini duyup şaşırmıştı.</p>

  <p>Çok net geliyordu. Yankılardan anladığı kadarıyla senatör, bu malzeme dolabından sadece sökülebilir fiber karolarla ayrılan özel tuvaletinde kendi kendine konuşuyordu.</p>

  <p>Şimdi tuvalet kâğıdından çok daha önemli bir nedenle yine dolaba giren Gabrielle ayakkabılarını çıkardı, raflara tırmandı, fiber tavan karosundan başını uzattı ve kendini yukarı çekti. Mil i güvenlik uğruna bu kadarı da fazla, diye düşünürken, kaç eyalet yasasıyla federal yasayı çiğnediğini merak ediyordu.</p>

  <p>Sexton'ın özel tuvaletinin tavanına geçerken yatay konuma gelip, çoraplı ayaklarıyla soğuk, porselen lavabosuna bastı ve sonra yere atladı. Nefesini tutup, Sexton'ın özel ofisine girdi.</p>

  <p>Şark halıları yumuşak ve sıcak bir his veriyordu.</p>
</body>
</html>
