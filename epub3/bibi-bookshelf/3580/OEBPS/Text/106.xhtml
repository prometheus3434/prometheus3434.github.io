<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>104</h2>

  <p>Rachel ve Corky ile birlikte Xavia'nın donmesini bekleyen Tolland, sulaboratuvarında dolaşıyordu.</p>

  <p>Gökkumları hakkındaki haber, Rachel'in Pickering'le bağlantı kuramaması haberi kadar can sıkıcıydı.</p>

  <p>Direktör cevap vermedi. Ve birisi Goya'nın yerini saptamaya çalıştı.</p>

  <p>Tolland herkese, "Sakin olun," dedi. "Emniyetteyiz. Sahil Güvenlik pilotu radarı takip ediyor. Birisi bu tarafa yönelirse, bizi uyarmak için fazlasıyla vakti olacak."</p>

  <p>Rachel hâlâ endişeli görünmesine rağmen, ona katılarak başını salladı.</p>

  <p>Sanki canlıymış gibi titreşip birbirine karışan rengârenk bir görüntünün oynadığı Sparc bilgisayar monitörünü işaret eden Corky,</p>

  <p>"Mike, bu da ne böyle?" diye sordu.</p>

  <p>Tolland, "Akustik doppler akıntı ölçer," dedi. "Geminin altındaki okyanusun akıntı ve ısı değişimlerini gösteren kesit."</p>

  <p>Rachel sadece bakıyordu. "Biz bunun üstüne mi demir attık?"</p>

  <p>Tolland'ın, korkutucu bir görüntü olduğunu kabul etmesi gerekirdi. Yüzeydeki su mavimsi yeşil bir girdabı andırıyordu ama aşağı doğru indikçe artan ısıyla renkler kırmızıya ve turuncuya dönüyordu. Dibe yakın bir yerde, okyanus tabanının üstünde kan kırmızısı bir siklon dönüyordu.</p>

  <p>Tolland, "Mega girdap bu" dedi.</p>

  <p>Corky homurdandı. "Sualtı kasırgasına benziyor."</p>

  <p>"Aynı prensip. Okyanus genellikle dibe yakın yerlerde daha soğuk ve yoğundur ama burda dinamikler tersine dönmüş. Derin su ısınmış ve daha hafif, bu yüzden yukarı yükseliyor. Bu arada yüzeydeki su daha ağır olduğundan, boşluğu doldurmak için dev bir spiral çizerek aşağı hareket ediyor. Okyanusta kanal benzeri bu akıntılara rastlanır. Dev anaforlar."</p>

  <p>"Deniz tabanındaki şu büyük tümsek ne?" Corky okyanus tabanından yükselen kubbe şeklindeki tümseği işaret etti. Girdap tam bunun üstünde dönüyordu.</p>

  <p>Tolland, "O tümsek, magma kubbesi," dedi. "Lavlar okyanus tabanını yukarı doğru itiyor."</p>

  <p>Corky başını salladı. "Dev bir sivilce gibi."</p>

  <p>"Öyle de denebilir."</p>

  <p>"Peki ya patlarsa?"</p>

  <p>Juan de Fuca Sırtı'nda 1986'da meydana gelen mega girdap olayını hatırlayan Tolland kaşlarını çattı. Bin iki yüz santigrat derecedeki binlerce ton magma okyanusa püskürüp, mega girdabın şiddetini bir anda arttırmıştı. Girdap hızla yukarı doğru genişlerken, yüzey akıntıları şiddetlenmişti. Bundan sonra olanları, Tolland'ın bu gece Corky ve Rachel'la paylaşmaya hiç niyeti yoktu.</p>

  <p>Tolland, "Atlantik magmaları patlamazlar," dedi. "Tümseğin üstünde dönen su, yeryüzü kabuğunu sürekli olarak soğutur ve katılaştırır, böylece magma kalın bir taş tabakasının altında kalmış olur. Bunun sonucunda aşağıdaki lav soğur ve spiral yok olur. Genellikle mega girdaplar tehlikeli değildir."</p>

  <p>Corky bilgisayarın yanında duran eski püskü bir dergiyi işaret etti.</p>

  <p>"Yani Scientific American uydurma haberler yayınlıyor diyorsun, ha?"</p>

  <p>Kapağı gören Tolland geriye doğru sıçradı. Görünüşe bakılırsa birisi Goya'nın eski bilimsel dergiler arşivinden Scientific American Şubat 1999 sayısını çıkartmıştı. Kapağa bir ressamın, muazzam bir okyanus hortumundaa kontrolden çıkarak dönen dev bir tanker betimlemesi basılmıştı.</p>

  <p>Başlıkta şöyle yazıyordu: MEGA GİRDAPLAR DERINLERDEN GELEN KORKUNÇ KATILLER MI?</p>

  <p>Tolland buna güldü. "Hiç ilgisi yok. Bu makalede deprem kuşağındaki mega girdaplardan bahsediliyor.</p>

  <p>Birkaç yıl önce, kaybolan gemileri açıklayan popüler bir Bermuda Şeytan Üçgeni hipoteziydi. Teknik konuşmak gerekirse, okyanus tabanında bir tür felaket getirici jeolojik durum varsa, ki bu civarda duyulmadı, o zaman kubbe yırtılabilir ve anafor büyüyüp... şey, bilirsiniz..."</p>

  <p>"Corky, "Hayır, bilmiyoruz," dedi.</p>

  <p>Tolland omuzlarını silkti. "Yüzeye yükselir."</p>

  <p>"Harika. Bizi gemiye getirdiğine bilsen ne kadar memnunuz."</p>

  <p>Xavia elinde bazı kâğıtlarla içeri girdi. "Hayranlıkla mega girdabı mı seyrediyorsunuz?"</p>

  <p>Corky alaycı bir sesle, "Ah evet," dedi.</p>

  <p>"Mike bize şu küçük tümsek patlarsa, hepimizin büyük bir kanal içinde nasıl döneceğini anlatıyordu."</p>

  <p>"Kanal mı?" Xavia soğuk bir kahkaha attı. "Daha çok dünyanın en büyük sifonuna çekilmiş gibi oluruz."</p>

  <p>Dışarıda, Goya'nın güvertesindeki Sahil Güvenlik helikopter pilotu EMS radar ekranını dikkatle izliyordu.</p>

  <p>Bir kurtarma pilotu olarak, insanların gözlerindeki korkuyu iyi tanıyordu:</p>

  <p>Rachel Sexton, ondan Goya'ya gelebilecek davetsiz misafirleri gözlemesini isterken kesinlikle korkuyordu.</p>

  <p>Nasıl misafirler bekliyor acaba, diye düşündü.</p>

  <p>Pilotun tek görebildiği, denizde ve havada on mil yarıçapında normalin dışında hiçbir şey olmadığıydı.</p>

  <p>Sekiz mil uzakta bir balıkçı teeknesi vardı. Radar alanının dış kenarına arada sırada giren bir hava aracı, bilinmeyen bir yöne doğru tekrar gözden kayboluyordu.</p>

  <p>Geminin etrafında hareket eden okyanusa bakan pilot içini çekti. Farklı bir his veriyordu; demir atmış gibi değil de, tam yol ilerliyormuş gibi. Gözlerini yeniden radar ekranına çevirip seyretti. Dikkatle.</p>
</body>
</html>
