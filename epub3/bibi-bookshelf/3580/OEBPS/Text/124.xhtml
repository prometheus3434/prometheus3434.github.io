<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>122</h2>

  <p>Hâlâ bornozuyla dolaşan Zach Herney, Oval Ofis'teki masasında otururken beyni zonkluyordu.</p>

  <p>Bulmacanın en yeni parçası az önce meydana çıkmıştı.</p>

  <p>Marjorie Tench öldü.</p>

  <p>Herney'nin yardımcıları, Tench'in William Pickering'le gizli bir görüşme yapmak üzere FDR Anıtı'na gittiğine dair bilgi aldıklarını söylemişlerdi. Şimdi Pickering de kayıp olduğundan, çalışanlar onun da ölmüş olabileceğinden endişeleniyorlardı. Başkan ve Pickering yakın geçmişte kozlarını paylaşmışlardı. Aylar önce Herney, Pickering'in Başkan'ın güç durumdaki kampanyasını kurtarmak için onun lehine yasadışı bir işe karıştığını öğrenmişti.</p>

  <p>UKO'nun imkânlarından faydalanan Pickering, Senatör Sexton'ın kampanyasını batırmak için onun hakkında yeterince kirli bilgi toplamışti: Yardımcısı Gabrielle'la skandal yaratacak seks fotoğrafları, Sexton'ın özel uzay şirketlerinden rüşvet aldığını ispatlayan mali kayıtlar. Pickering ismini gizleyerek tüm delil eri Marjorie Tench'e göndermiş ve Beyaz Saray'ın bunları uygun biçimde kullanacağını düşünmüştü.</p>

  <p>Ama belgeleri gören Herney, Tench'in bunları kullanmasını yasaklamıştı. Seks skandal arıyla rüşvet iddiaları Washington'ı kemiren, en kötü şeydi ve kamu önünde bir başkasını küçük düşürmek, hükümete duyulan güveni sarsmaktan başka bir işe yaramazdı. Ahlaka değer verilmemesi bu ülkeyi mahvediyor.</p>

  <p>Herney bu skandalla Sexton'ı yok edebilirdi fakat ABD Senatosu'nun şerefine zarar da verirdi. Bu ise, Herney'nin istemediği bir şeydi. Artık olumsuzluk yok. Sonuçta, Herney, Senatör Sexton'ı nasılsa yenecekti.</p>

  <p>Beyaz Saray'ın delil eri kullanmayı reddetmesine sinirlenen Pickering, Sexton'ın Gabrielle Ashe ile yattığı söylentilerini yayarak skandal çıkartmaya çalışmıştı. Ama Sexton, masumiyetini öyle ikna edici bir biçimde ifade etmişti ki, Başkan bu söylentiler için şahsen özür dilemek zorunda kalmıştı. Elbette bu işteki asıl tezat, Pickering'in Başkan Herney'den aslında hoşlanmamasıydı.</p>

  <p>UKO direktörünün Herney'nin kampanyasına yardım etme girişimleri, NASA'nın kaderi hakkındâ duyduğu endişeden kaynaklanıyordu. Zach Herney, onun için, kötünün iyisiydi.</p>

  <p>Ve şimdi birisi Pickering'i mi öldürdü?</p>

  <p>Herney'nin aklı ermiyordu. Yardımcılarından biri,</p>

  <p>"Sayın Başkan?" dedi. "İsteğiniz üzerine Lawrence Ekstrom'u aradım ve kendisine Marjorie Tench'den bahsettim."</p>

  <p>"Teşekkürler."</p>

  <p>"Sizinle konuşmak istiyormuş efendim."</p>

  <p>Herney, Ekstrom'un KYYT hakkında yalan söylemesine hala kızgındı. "Onunla sabah görüşeceğimi söyle."</p>

  <p>"Bay Ekstrom, sizinle hemen görüşmek istiyor efendim." Yardımcısı tedirgin görünüyordu. "Çok sinirli."</p>

  <p>Sinirli mi? Herney öfkeden patlama noktasına geldiğini hissedebiliyordu. Ekstrom'un telefonuna cevap vermek için yürürken, Başkan bu gece başka hangi haltın ters gittiğini merak ediyordu.</p>
</body>
</html>
