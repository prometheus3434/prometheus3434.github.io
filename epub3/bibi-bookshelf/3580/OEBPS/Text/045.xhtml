<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>43</h2>

  <p>Gabbrielle Ashe, Marjorie Tench'in boğucu odasında otururken nedensiz bir tedirginlik hissediyordu. <i>Bu</i> <i>kadın benden ne istiyor olabilir? Odada</i> ki tek masanın arkasında oturan Tench sandalyesinde öne doğru eğildi. Yüzünün sert çizgileri, Gabrielle'm huzursuzluğuna memnun olmuş gibiydi. Pakete hafifçe vurarak yeni bir sigara çıkartan Tench, "Duman rahatsız ediyor mu?" diye sordu.</p>

  <p>Gabrielle, "Hayır," diye yalan söyledi.</p>

  <p>Tench sigarasını yakmıştı bile. "Sen ve adayın bu kampanya esnasında NASA'yla hayli ilgilendiniz."</p>

  <p>Öfkesini gizlemek için çaba göstermeyen Gabrielle,</p>

  <p>"Evet," dedi. "Birileri cesaretlendirmişti. Açıklama istiyorum."</p>

  <p>Tench masumca dudaklarını büktü.</p>

  <p>"NASA'ya saldırman için neden sana e-postayla bilgi gönderdiğimi bilmek mi istiyorsun?"</p>

  <p>"Gönderdiğiniz bilgiler Başkanı'nıza zarar verdi."</p>

  <p>"Kısa vadede evet."</p>

  <p>Tench'in sesindeki uğursuz tonlama Gabrielle'm keyfini kaçırmıştı.</p>

  <p>"Bu ne anlama geliyor?"</p>

  <p>"Rahatla Gabrielle. Gönderdiğim e-postalar işleri fazla değiştirmedi. Ben devreye girmeden önce de Senatör Sexton NASA'ya takmıştı. Ben sadece mesajını netleştirmesine yardımcı oldum. Ne tarafta durduğunu açıkça gösterdi."</p>

  <p>"Ne tarafta durduğunu mu gösterdi?"</p>

  <p>"Kesinlikle." Tench gülümseyince lekeli dişleri meydana çıktı.</p>

  <p>"Bu akşamüstü CNN'de oldukça etkileyici olduğunu söylemek zorundayım."</p>

  <p>Gabrielle, Tench'in kaçamaklı cevap terbiyecisi soruları karşısında senatörün verdiği tepkiyi hatırladı. <i>Evet, NASA'yı kaldırırdım.</i> Sexton köşeye sıkışmış ama sert oynamıştı. Doğru hareket buydu. Yoksa değil miydi? Tench'in kendinden emin görüntüsü Gabrielle'da, bir şeyleri eksik bildiği hissini uyandırıyordu.</p>

  <p>Tench aniden ayağa kalkınca, sırık gibi vücudu küçücük yeri doldurdu. Dudaklarından sarkan sigarayla duvardaki kasanın yanına gidip bir zarf çıkardı. Masaya dönüp yeniden oturdu.</p>

  <p>Gabrielle zarfa göz attı.</p>

  <p>Zarfı elinde floş ruvayal tutan bir poker oyuncusu gibi kucaklayan Tench gülümsüyordu.</p>

  <p>Heyecanlı bekleyişin tadını çıkartıyormuş gibi, <i>sa</i> rarmış parmak uçlarıyla zarfın kenarına sürekli vurarak sinir bozucu sololer çıkartıyordu.</p>

  <p>Gabrielle bunun sadece kendini suçlu hissetmesinden kaynaklandığını biliyordu ama zarfın içinde senatörle yaşadığı cinsel ilişkiye dair ipucu olmasından korkuyordu. <i>Saçmalama,</i> diye düşündü. Bu olay Sexton'ın kilitli ofis odasında mesai saatinden sonra yaşanmıştı. Beyaz Saray'ın elinde herhangi bir delil olsaydı, bunu şimdiye dek çoktan kamuya duyururlardı.</p>

  <p>Gabrielle, <i>belki şüpheleniyorlardır,</i> diye düşündü, <i>ama ellerinde kanıt yok.</i></p>

  <p>Tench sigarasını ezerek söndürdü. "Bayan Ashe, farkında mısınız değil misiniz bilmiyorum ama Washington'da 1996'dan beri sahne arkasında süregelen bir savaşın içine düştünüz."</p>

  <p>Bu açılış konuşması kesinlikle Gabrielle'ın beklediği türden değildi "Anlayamadım?"</p>

  <p>Tench bir sigara daha yaktı. İnce dudakları sigarayı kavrarken, sigaranın ucu kıpkırmızı parladı.</p>

  <p>"Uzayı Ticari Kullanıma Açma Kanunu denilen yasa tasarısı hakkında ne biliyorsun?"</p>

  <p>Gabrielle bunu daha önce hiç duymamıştı. Omuzlarını silkti.</p>

  <p>Tench, "Sahi mi?" dedi. "Buna çok şaşırdım. Adayınızın savunduğu ilkeler düşünülünce. Uzayı Ticari Kullanıma Açma Kanunu 1996'da Senatör Walker tarafından ortaya atıldı. Yasa tasarısı esas itibarıyla, aya insan gönderdiğinden beri kayda değer bir iş yapamayan NASA'nın başarısızlarını ele alıyor. NASA hisselerinin derhal özel uzay şirketlerine satılarak özelleştirilmesini öngörüyor. Böylece NASA'nın vergi mükelleflerine bindirdiği yük ortadan kaldırılacak ve serbest piyasa sistemiyle uzay daha etkin biçimde keşfedilecek."</p>

  <p>Gabrielle NASA'nın açtığı sıkıntılara çare olarak özelleştirilmesi gerektiğinin öne sürüldüğünü duymuştu ama bu fikrin resmi bir yasa tasarısı şekline dönüştürüldüğünden haberi yoktu.</p>

  <p>Tench, "Bu ticari kullanıma açma yasa tasarısı Kongre'ye dört kez sunuldu," dedi. "Uranyum üretimi gibi devlet işletmelerinin başarıyla özelleştirildiği tasarılara benziyordu. Kongre önüne gelen ticari kullanıma açma tasarısını dört kez kabutti. Bereket versin ki <i>Beyaz</i> Saray her seferinde veto etti. Zachary Herney iki kez veto etmek mecburiyetinde kaldı."</p>

  <p>"Yani?"</p>

  <p>"Yani, Senatör Sexton Başkan olduğu takdirde kesinlikle destekleyeceği bir yasa tasarısı.</p>

  <p>Sexton'ın eline geçen ilk fırsatta NASA hisselerini hiç sızlamadan satacağına inanmak için nedenlerim var. Kısacası, adayınız vergilerin uzay keşfine harcanmasındansa NASA'nın özelleştirilmesini tercih edecektir."</p>

  <p>"Bildiğim kadarıyla senatör kamu önünde Uzayı Ticari Kullanıma Açma Kanunu'ndan yana olduğunu hiç belirtmedi."</p>

  <p>"Doğru. Ama takip ettiği politikayı bilen biri olarak, bunu destekledeğini öğrenmek seni şaşırtmayacaktır."</p>

  <p>"Serbest piyasa sistemleri verimliliği arttırır."</p>

  <p>"Bunu 'evet' olarak kabul ediyorum." Tench, ona bakıyordu. "Ne yazık ki, NASA'nın özelleştirilmesi berbat bir fikir ve yasa tasarısı ortaya atıldığından beri Beyaz Saray yönetimlerinin bunu reddetmesinin sayısız sebebi var."</p>

  <p>Gabrielle, "Uzayın özelleştirilmesine karşıt fikirleri duymuştum," dedi. "Kaygınızı anlıyorum."</p>

  <p>"Anlıyor musun?" Tench, ona doğru eğildi. <i>"Hangi</i> fikirleri duydun?"</p>

  <p>Gabrielle tedirginlikle oturduğu yerde kıpırdandı. "Şey, daha çok standart kuramsal korkular...</p>

  <p>NASA'yı özelleştirirsek, kârlı girişimler uğruna uzayla ilgili mevcut bilgi araştırmalarımızın çabucak terk edileceği."</p>

  <p>"Doğru. Uzay bilimi göz açıp kapayıncaya kadar yok olur. Özel uzay şirketleri evrenimizi incelemek için para harcamak yerine, asteroitlerin altını üstüne getirir, uzayda turist otelleri inşa eder, ticari uydu fırlatma hizmetleri sunarlar. Özel şirketler milyarlarca dolara mal olduğu halde hiçbir maddi getirisi olmayacaksa, neden evrenimizin köklerini araştırmakla uğraşsın?"</p>

  <p>Gabrielle, "Uğraşmazlar," diye karşılık verdi. "Ama ilmi hedeflere fon sağlamak amacıyla Uzay Bilimi için Milli Bağış Sistemi kurulabilir."</p>

  <p>"Böyle bir sistem zaten var. İsmi NASA."</p>

  <p>Gabrielle susmuştu.</p>

  <p>Tench, "Kâr sağlamak için bilimi bir kenara bırakmak işin önemsiz kısmı," dedi. "Özel sektörün uzayda dilediği gibi at koşturmasına izin verince meydana gelecek kaosla kıyaslandığında hafif kalıyor.Yeniden vahşi batı günlerine döneceğiz. Ayda ve uzayda hak iddia eden ve bu iddialarını güç kullanarak korumaya kalkan öncüler göreceğiz. Geceleri gökyüzünde yanıp sönen neon reklam panoları yapmak isteyen şirketlerin dilekçe verdiklerini duydum. Uzay otelleriyle turistik işletmelerin, çöplerini uzay boşluğuna atmak ve yörünge etrafında dönen çöp yığınları oluşturmak istediklerini gördüm. Hatta daha dün, ölüleri yörüngeye fırlatarak uzayı mozoleye çevirmek isteyen bir şirketin verdiği teklifi okudum. Telekomünikasyon uydularının cesetlerle çarpıştığını hayal edebiliyor musun?</p>

  <p>Geçen hafta ofisime gelen milyarder bir CEO, yakın alan bir asteroiti yeryüzünün daha yakınına çekip değerli mineral madenleri aramak istiyordu. Bu adama asteroitleri dünya yörüngesine yaklaştırmanın küresel felaket tehlikesi taşıdığını hatırlatmak zorunda kaldım! Bayan Ashe, sizi temin ederim, eğer bu yasa tasarısı geçerse uzaya doluşan girişimciler füze bilimi uzmanları olmayacak. Bunlar cüzdanı kabarık ama kafası sığ girişimciler olacaklar."</p>

  <p>Gabrielle, "İnandırıcı iddialar," dedi. "Ama eminim senatör yasa tasarısını oylamak durumunda kalırsa bu meseleleri dikkate alacaktır. Tüm bunların benimle ne ilgisi olduğunu sorabilir miyim?"</p>

  <p>Tench gözlerini kısarak, bakışlarını sigarasına çevirdi. "Pek çok kişi uzaydan çokça para kazanmayı bekliyor ve siyasi lobi tüm sınırlamalarla engelleri kaldırmak için kollarını sıvıyor. Özelleştirmeye karşı... uzaydaki anarşiye karşı geriye kalan tek engel başkanlık ofisinin veto hakkı."</p>

  <p>"O halde Zach Herney'ye yasa tasarısını veto etmesini tavsiye ederim."</p>

  <p>"Benim korkum sizin adayınızın seçildiği takdirde o kadar ihtiyatlı davranmayacağı."</p>

  <p>"Bir kez daha söylüyorum, yasa tasarısını değerlendirme konumuna gelindiğinde senatör tüm meseleleri göz önünde bulunduracaktır."</p>

  <p>Tench tam anlamıyla ikna olmuşa benzemiyordu. "Senatör Sexton medya reklamlarına ne kadar harcıyor biliyor musun?"</p>

  <p>Soru onu hazırlıksız yakalamıştı. "Bu meblağ halka ait değil."</p>

  <p>"Ayda üç milyondan fazla."</p>

  <p>Gabrielle omuzlarını silkti. "Öyle diyorsanız öyledir." Yakın bir rakam vermişti.</p>

  <p>"Bu çok yüklü bir miktar."</p>

  <p>"Onun harcayacak çok parası var."</p>

  <p>"Evet, iyi planlama yaptı. Ya da daha doğrusu iyi bir <i>evlilik</i> yaptı."</p>

  <p>Tench sigarasını üflemek için durdu. "Karısı Katherine'e yazık oldu. Ölümü senatörü fena sarstı." Bunun ardından son derece yapmacık bir iç çekiş geldi. "Ölümünün üstünden pek fazla zaman da geçmedi, öyle değil mi?"</p>

  <p>"Sadede gelin, yoksa gidiyorum."</p>

  <p>Ciğerleri sarsılır gibi öksüren Tench, sarı zarfa uzandı. İnce bir zımbalı kâğıt tomarı çıkarıp Gabrielle'a uzattı.</p>

  <p>"Sexton'ın mali kayıtları."</p>

  <p>Gabrielle belgeleri utanç içinde inceledi. Kayıtlar yıllar öncesine kadar uzanıyordu. Gabrielle, Sexton'ın maddi durumunun işleyişini tam olarak bilmese de, verilerin doğru olduğunu sezinledi... banka hesapları kredi kartı hesapları, faiz borçları, hisse senetleri, gayrimenkul senetleri borçlar, sermaye kazançları ve zarar.</p>

  <p>"Bunlar özel bilgiler. Nerden buldunuz?"</p>

  <p>"Kaynağım seni ilgilendirmez. Ama bu rakamları incelemek için biraz vakit harcarsan, Senatör Sexton'ın şu anda harcadığı paraya aslında sahip olmadığını göreceksin. Katherine öldükten sonra kötü yatırımlar lüks harcamalar ve zafer kazandıracak umuduyla satın aldıkları, kendine kalan mirasın büyük kısmını tüketti. Altı ay önce adayınızın cebinde metelik yoktu."</p>

  <p>Gabrielle bunun blöf olabileceğini düşündü. Sexton hiç de meteliksiz biriymiş gibi davranmıyordu. Her hafta reklam harcamalarını arttırıyordu.</p>

  <p>Tench, "Adayınız," diye devam etti. "Şu anda Başkan'dan dört kat fazla harcama yapıyor. Ve şahsına ait hiç parası yok."</p>

  <p>"Pek çok bağış alıyoruz."</p>

  <p>"Evet, bazıları yasal."</p>

  <p>Gabriel e başını kaldırdı. "Anlayamadım?"</p>

  <p>Tench oturduğu yerde öne doğru eğilince Gabrielle nefesinin nikotin kokusunu aldı. "Gabrielle Ashe, sana bir soru soracağım ve cevap vermeden önce iyice düşünmeni tavsiye ederim. Gelecek birkaç yılını hapiste geçirip geçirmeyeceğini belirleyebilir. Senatör Sexton'ın, NASA'nın özelleştirilmesiyle milyarlar kazanacak uzay şirketlerinden kampanyası için büyük miktarlarda, yasadışı rüşvet aldığının farkında mısın?"</p>

  <p>Gabrielle bakakalmıştı. "Bu çok saçma bir itham!"</p>

  <p>"Bu durumdan haberin olmadığını mı söylüyorsun?"</p>

  <p>"Senatör ileri sürdüğünüz miktarlarda rüşvet alsaydı haberim olurdu diye düşünüyorum."</p>

  <p>Tench soğuk bir ifadeyle gülümsedi. "Gabrielle, Senatör Sexton'ın seninle ç <i>ok</i> şey paylaştığını anlıyorum ama bu adam hakkında bilmediklerinin hayli fazla olduğuna emin olabilirsin."</p>

  <p>Gabrielle ayağa kalktı. "Toplantı sona erdi."</p>

  <p>Dosyadakilerin geri kalanını çıkarıp masanın üstüne yayan Tench, tam tersine," dedi. "Toplantı yeni başlıyor."</p>
</body>
</html>
