<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>64</h2>

  <p>Gabrielle Ashe, ABC Haber'in üçüncü kattaki yapım odasına son sürat koşarak girdi. Buna rağmen, odadakilerden daha yavaş hareket ediyordu. Yapım odası günün yirmi dört saati hararetli bir koşuşturma içinde olurdu ama şu anda karşısında duran kübik odadaki hava, tavana vuran borsa seansını andırıyordu. Gözleri fal taşı gibi açılmiş editörler bölmelerin tepesinden birbirlerine bağırıyor, ellerindeki faksları sallayan muhabirler bir bölmeden diğerine koşuşturarak notları birbiriyle karşılaştırıyor, zıvanadan çıkmış stajyerler getir götür işlerinin arasında Snickers ile Mountain Dew atıştırıyordu.</p>

  <p>Gabrielle ABC'ye Yolanda Cole'ıı görmeye gelmişti.</p>

  <p>Yolanda genellikle prodüksiyonun en havalı bölümünde dururdu; düşünmek için sessizliğe ihtiyaç duyan karar mercilerine ayrılan cam duvarlı özel ofisler. Ama Yolanda bu akşam hengamenin ortasındaydı.</p>

  <p>Gabrielle'ı gördüğünde her zamanki yaygarayı kopardı.</p>

  <p>"Gabs!" Yolanda batik bir şal almış ve bağa çerçeveli gözlükler takmıştı. Her zamanki gibi üstünden gösterişli takılar sallanıyordu. Yolanda el sallayarak paytak yürüyüşüyle yanına geldi. "Sarılayım!"</p>

  <p>Yolanda Cole on beş yıldır Washington'daki ABC Haber'in yönetmeniydi. Çil i bir Polonyalı olan Yolanda, herkesin "Anne" diye çağırdığı tıknaz ve seyrek saçlı bir kadındı. Anaçlığı ve şakacılığı, haber kapmakta gösterdiği acımasızlığı örtüyordu.</p>

  <p>Gabrielle, Yolanda'yla, Washington'a geldikten kısa süre sonra katıldığı Politikadaki Kadınlar Semineri'nde tanışmıştı. Gabrielle'ın geçmişi, D.C.'de kadın olmanın zorlukları ve son olarak da Elvis Presley'den bahsetmişlerdi: Bu, onları şaşırtan ortak bir tutkuydu.</p>

  <p>Yolanda, Gabrielle'ı kanatlarının altına almış ve bağlantı kurmasında yardımcı olmuştu. Gabrielle hâlâ hal hatır sormak için ayda bir iki kez ona uğrardı. Gabrielle, onu sıkıca kucakladı. Yolanda'nın coşkusu, moralini düzeltmeye başlamıştı bile.</p>

  <p>Geriye doğru adım atan Yolanda, baştan aşağı Gabrielle'ı süzdü.</p>

  <p>"Yüz yıl yaşlanmış gibi görünüyorsun! Sana ne oldu?"</p>

  <p>Gabrielle sesini alçalttı. "Başım dertte Yolanda."</p>

  <p>"Sokakta öyle demiyorlar. Seninki yükselişe geçmiş."</p>

  <p>"Özel olarak konuşabileceğimiz bir yer var mı?"</p>

  <p>"Zamanlaman kötü tatlım. Başkan yaklaşık yarım saat sonra basın konferansı verecek ve ne hakkında olduğuna dair en küçük bir ipucu alamadık. Uzman gözüyle yorum yapmam gerekiyor ama elim kolum bağlı."</p>

  <p>"Basin konferansının ne hakkında olduğunu biliyorum."</p>

  <p>Gözlüklerini aşağı indiren Yolanda, şüpheyle bakıyordu. "Gabrielle Beyaz Saray'daki irtibatımız bu konuda hiçbir şey söyleyemiyor. Sexton'ın kampanyasının bilgiyi önceden edindiğini mi söylüyorsun?"</p>

  <p>"Hayır, bilgiyi önceden edinen benim. Bana beş dakikanı ayır. Her şeyi anlatacağım."</p>

  <p>Yolanda, Gabrielle'ın elindeki Beyaz Saray zarfına göz attı. "Bu Beyaz Saray dahili yazışma zarfı. Onu nerde buldun?"</p>

  <p>"Bu akşamüstü Marjorie Tench'le yaptığım özel görüşmede."</p>

  <p>Yolanda bir süre ona baktı. "Beni izle."</p>

  <p>Yolanda'nın cam duvarlı kübik odasında Gabrielle, güvendiği dostuna sırrını açıklayarak, Sexton'la yaşadığı bir gecelik ilişkiyi itiraf etti ve Tench'in elinde delil olarak fotoğrafların bulunduğunu söyledi.</p>

  <p>Yüzüne geniş bir gülümseme yayılan Yolanda, kahkaha atıp başını iki yana salladı.</p>

  <p>Anlaşılan hiçbir şeye şaşırmayacak kadar uzun süredir Washington'da gazetecilik yapıyordu.</p>

  <p>"Ah Gabs, Sexton'la senin ilişkiye girdiğini tahmin ediyordum. Hiç şaşırmadım. O, bu konuda ün yapmış biri, sen de hoş bir kızsın. Fotoğraflar kötü olmuş. Ama ben olsam endişelenmezdim."</p>

  <p>"Endişelenmez miydin?"</p>

  <p>Gabrielle, Tench'in Sexton'u uzay şirketlerinden yasadışı rüşvet almakla suçladığını ve az önce bu gerçeği doğrulayan gizli bir toplantıya kulak misafiri olduğunu açıkladı. Yolanda'nın yüzünde hâlâ hazla dolu bir hayret ya da kaygı belirtisi yoktu.</p>

  <p>Gabrielle, ona bu konuda ne yapmayı düşündüğünü söylediğinde her şey bir anda değişti.</p>

  <p>Yolanda şimdi evhamlı görünüyordu. "Gabrielle, eğer ABD senatörüyle yattığını ve o yalan söylerken yanında durduğunu itiraf eden resmi bir evrak vermek istiyorsan, bu senin bileceğin iş. Ama bak sana söylüyorum, senin için çok kötü olur. Senin için ne anlama geldiğini oturup uzun uzun düşünmelisin."</p>

  <p>"Beni dinlemiyorsun. O kadar vaktim yok!"</p>

  <p>"Dinliyorum canım ve zaman ne kadar kısıtlı olursa olsun, insanın yapacağı, yapmayacağı belli başlı şeyler vardır. Bir ABD senatörünü seks skandalıyla satamazsın. Bu intihar olur. Bak sana söylüyorum, eğer bir başkan adayını alaşağı edersen, arabana atlayıp D.C.'den mümkün olduğunca uzağa kaçmalısın.</p>

  <p>Adın çıkacak. Pek çok kişi adayını başkanlığa yükseltmek için çokça para harcıyor. Burda çok büyük paralar ve güç söz konusu; insanların uğruna cinayet işlediği bir güç."</p>

  <p>Gabrielle artık konuşmuyordu.</p>

  <p>Yolanda, "Bence," dedi. "Tench, senin paniğe kapılıp aptalca bir şey yapman üınidiyle hareket etti. Kendini ortaya atıp ilişkiyi itiraf etmen gibi." Gabrielle'ın elindeki kırmızı zarfı işaret etti.</p>

  <p>"Sexton'la senin o pozların, ikinizden biri doğruluğunu itiraf edinceye dek hiçbir şey ifade etmez. Beyaz Saray bu fotoğrafları basına sızdırırsa, Sexton'ın sahte olduklarını iddia ederek Başkan'ın suratına fırlatacağını biliyor."</p>

  <p>"Bunu düşündüm ama kampanya için rüşvet almması meselesi hâlâ..."</p>

  <p>"Tatlım, iyi düşün. Eğer Beyaz Saray rüşvet iddialarını hâlâ kamuya duyurmadıysa, bunu yapmaya niyeti yok demektir. Başkan olumsuz kampanyacılık yapılmaması konusunda hayli ciddi. Tahminimce uzay endüstrisi skandalını kendine saklayıp, şu seks meselesini örtbas etmekle seni korkutacağı ümidiyle</p>

  <p>Tench'i peşine saldı. Böylece kendi adayını sırtından bıçaklatacak."</p>

  <p>Gabrielle bunu düşündü. Yolanda mantıklı konuşuyordu ama hâlâ tuhaf gelen bir şeyler vardı.</p>

  <p>Gabrielle camdan, telaş içindeki haber odasını işaret etti. "Yolanda, siz büyük bir başkanlık basin konferansı için hazırlık yapıyorsunuz. Başkan rüşvet ya da seksten bahsetmeyecekse, ne hakkında konuşacak'?"</p>

  <p>Yolanda şaşırmıştı. "Dur biraz. Sen bu basin konferansının Sexton'la senin hakkında olduğunu mu düşünüyorsun?"</p>

  <p>"Ya da rüşvet. Veya her ikisi birden. Tench, bana itirafnameyi imzalamak için bu akşam yirmiye kadar vaktim olduğunu söyledi yoksa Başkan yaptığı duyuruda..."</p>

  <p>Yolanda'nın kahkahası odanın camlarını sarsmıştı. "Ah lütfen! Dur biraz! Beni öldüreceksin!"</p>

  <p>Gabrielle şaka kaldıracak havada değildi. "Ne!"</p>

  <p>Yolanda kahkahalarının arasında konuşmayı başardı. "Gabs dinle, bu konuda bana güven. On altı yıldır Beyaz Saray'la ilgileniyorum ve Zach Herney'nin dünya medyasını, Senatör Sexton'un kampanyasına kirli para aldığından şüphelendiğini veya seninle yattığını söylemek için toplamasına imkân yok. Bu senin sızdırdığın bilgi. Başkanlar kampanyalara yasadışı olduğundan şüpheli para yardımı alındığı veya seks konusunda hayıflanmak ıçin yayın akışını bölerek popülerlik kazanmazlar."</p>

  <p>Gabrielle, "Şüpheli mi?" diye lafa daldı. "Yasa tasarısı hakkındaki kararını milyonlarca dolartık reklam parası karşılığında satmak oldukça şüpheli bir mesele!"</p>

  <p>"Sextan'ın bunu yaptığından emin misin?" Yolanda'nın sesi ciddileşmişti. "Ulusal televizyonda eteğini aşağı indirecek kadar emin isin? Bunu düşün. Bugünlerde bir işi yaptırmak için güç birliği gerekiyor ve kampanya parası toplamak karışık bir mesele. Belki de Sexton'un toplantısı son derece yasaldı."</p>

  <p>Gabrielle, "Kanunları çiğniyor," dedi. Yoksa öyle yapmıyor mu?</p>

  <p>"Ya da Marjorie Tench, senin buna inanmanı istedi. Adaylar her zaman büyük şirketlerden el altından yardım kabul eder. Hoş olmayabilir ama yasadışı da sayılmaz. Aslına bakarsan, yasal davaların çoğu paranın nerden geldiğiyle değil, adayın onu nasıl harcadığıyla ilgilenir."</p>

  <p>Artık emin olamayan Gabrielle, tereddüt etti.</p>

  <p>"Gabs, bu akşamüstü Beyaz Saray sana oyun oynadı. Seni kendi adayına karşı kullanmak istediler ve şu ana kadar sen de blöflerini yedin. Güvenecek birini arasaydım, Marjorie Tench gibi birinin gemisine atlamadan önce Sexton'a yapışırdım."</p>

  <p>Yolanda'nın telefonu çaldı. Başını sallayıp, hı-hı diyerek cevap verdi ve notlar aldı. Sonunda,</p>

  <p>"İlginç," dedi. "Hemen geliyorum. Teşekkürler."</p>

  <p>Yolanda telefonu kapatıp kaşını kaldırarak ona döndü. "Gabs, sanırım paçayı kurtardın. Aynen tahmin ettiğim gibi."</p>

  <p>"Neler oluyor?"</p>

  <p>"Henüz emin değilim ama sana şu kadarını söyleyebilirim. Başkan'ın basin konferansının seks skandallarıyla veya kampanya parasıyla alakası yok."</p>

  <p>Bir an ümide kapılan Gabrielle, ona inanmak istedi. "Bunu nerden biliyorsun?"</p>

  <p>"İçerden biri basın konferansının NASA'yla ilgili olduğu bilgisini sızdırdı."</p>

  <p>Gabrielle aniden doğruldu. "NASA mı?"</p>

  <p>Yolanda göz kırptı. "Şanslı gecen olabilir. Bence Başkan Herney, senatör Sexton yüzünden o kadar baskı altına girdi ki, Uluslararası Uzay Istasyonu'nun fişini çekmekten başka çaresi kalmadı. Dünya medyasını çağırmasının nedeni bu olabilir."</p>

  <p>Uzay istasyonunu sona erdiren bir basın konferansı me? Gabriell'in aklı ermiyordu.</p>

  <p>Yolanda ayağa kalktı. "Akşamüstü Tench'in söylediklerine gelince Herhalde Başkan kötü bir haberle halka duyuru yapmadan önce, Sexton'ın ayağını kaydırmak için son bir hamle yaptı. Bir diğerinin başarısız başkanlığından dikkatleri uzaklaştırmak için seks skandalı gibisi yoktur. Her neyse Gabs, yapacak işlerim var. Sana tavsiyem: kendine bir fincan kahve al, burda otur, televizyonumu aç ve bunu bizimle birlikte seyret. Gösterinin başlamasına yirmi dakika var ve sana diyorum ki, Başkan'ın bu akşam ucuz işler peşinde koşmasına imkân yok. Bütün dünya onu seyredecek. Söyleyeceği her neyse, büyük önem taşıyor olmalı." Güven telkin edici bir ifadeyle göz kırptı. "Şimdi zarfı bana ver."</p>

  <p>"Ne?"</p>

  <p>Yolanda kararlılıkla elini uzattı.</p>

  <p>"O fotoğraflar bu iş bitene kadar masamda kilitli duracak. Aptalca bir şey yapmayacağından emin olmak istiyorum."</p>

  <p>Gabrielle istemeden zarfı ona verdi.</p>

  <p>Fotoğrafları özenle masasının çekmecesine kilitleyen Yolanda, anahtarı cebine attı. "Bana teşekkür edeceksin Gabs, yemin ederim." Dışarı çıkarken şakayla Gabrielle'ın saçlarını karıştırdı. "Dik otur. Galiba iyi haberler yolda."</p>

  <p>Cam odada tek başına oturan Gabrielle, Yolanda'nın neşeli tavırlarının moralini düzeltmesini bekledi. Ama tek düşünebildiği, akşamüstü Marjorie Tench'in yüzündeki halinden memnun gülümsemeydi. Başkan'ın dünyaya,ne söyleyeceğini tahmin edemiyordu ama Senatör Sexton için iyi haber olmadığı kesindi.</p>
</body>
</html>
