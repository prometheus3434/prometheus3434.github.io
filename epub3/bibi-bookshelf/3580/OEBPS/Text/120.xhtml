<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>118</h2>

  <p>Delta-Üç'ün ayağı acıyla zonkladı. Sersemlemiş bir zihin haline geçmişti. Bu ölüm mü? Hareket etmeye çalıştı ama felç olmuş gibi hissediyor, güçlükle nefes alıyordu. Sadece bulanık şekiller görüyordu. Zihni biraz önceki olayları yokladı. Crestliner'ın denizde patlamasını, üstünde duran Michael Tolland'ın gözlerindeki öfkeyi ve patlayıcı sopayı boğazına dayadığını hatırladı.</p>

  <p>Beni kesinlikle Tolland öldürdü...</p>

  <p>Ama Delta-Üç'ün sağ ayağındaki can yakıcı acı, fazlasıyla canlıydı. Yavaş yavaş her şeyi hatırlıyordu.</p>

  <p>Crestliner'ın patladığını duyan Tolland, kaybettiği arkadaşının arkasından keder ve öfkeyle feryat etmişti.</p>

  <p>Sonra, perişan gözlerini Delta-Üç'e çevirerek, sanki çubuğu gırtlağına sokmaya hazırlanıyormuş gibi geriye gitmişti. Ama bunu yaparken, ahlak anlayışı kendine engel oluyormuş gibi tereddüt ediyordu. Vahşi bir asabiyet ve telaşla sopayı aşağı indirip botunu Delta-Üç'ün paramparça ayağına bastırmıştı.</p>

  <p>Delta-Üç'ün son hatırladığı, can çekişerek küfrederken dünyasının kaarardığıydı. Şimdi, ne süredir baygın olduğunu tahmin edemeyen bilinci yerine gelmeye başlıyordu. Kol arının arkadan, ancak bir denizcinin atabileceği kadar sıkı bir düğümle bağlandığını hissedebiliyordu. Altına kıvrılmış ve bileklerine düğümlenmiş bacakları da bağlanmıştı. Böylece geriye doğru duran vücudu kıskıvrak yakalanmıştı.</p>

  <p>Bağırmaya çalıştı ama sesi çıkmadı. Ağzına bir şey tıkılmıştı.</p>

  <p>Delta-Üç neler olduğunu tahmin edemiyordu. Işte o zaman soğuk rüzgârı hissetti ve parlak ışıkları gördü.</p>

  <p>Goya'nın ana güvertesinde olduğunu anlamıştı. Yardım bulmak için kıvrıldığında korkunç bir manzara gördü, kendi yansımasını; Goya'nın derin su denizaltısının pleksiglas yuvarlağındaki şekilsiz yansıması.</p>

  <p>Denizaltı tam önünde asılı duruyordu.</p>

  <p>Delta-Üç güvertedeki dev bir iner tip kapıda yattığını anladı. Ama n endişe verici olan bu değildi.</p>

  <p>Eğer ben güvertedeysem... Delta-Iki nerede?</p>

  <p>Delta-Iki endişelenmeye başlamıştı.</p>

  <p>Ortağı CrypTalk mesajında iyi olduğunu söylemiş olsa da, makineli tüfeğe ait olmayan bir ateş sesi duymuştu. Tolland veya Rachel Sexton bir silah ateşlemiş olmalıydı. Delta-Iki, ortağının indiği rampaya göz gezdirdiğinde kan gördü.</p>

  <p>Silahını kaldırarak, geminin pruvasına kadar köprü boyunca ilerleyen kan izlerini takip etti. Buradaki kan izleri onu başka bir rampadan ana güverteye geri çıkartıyordu. Boştu. Delta-Iki artan bir kaygıyla, güvertedeki uzun koyu kırmızı lekeyi geminin arka tarafına doğru takip etti. Izler buradan, aşağı indiği ilk rampaya geçiyordu.</p>

  <p>Neler oluyor? Izler dev bir daire içinde dönüyormuş gibiydi.</p>

  <p>Silahını önünde tutup, dikkatle hareket eden Delta-İki, geminin laboratuvar bölümüne giden girişe geçti.</p>

  <p>İzler kıç güverteye ilerliyordu. Köşeyi geniş açıyla döndü. Gözleri izleri takip etti.</p>

  <p>Sonra onu gördü.</p>

  <p>Aman Tanrım!</p>

  <p>Delta-Üç orada yatıyordu; bağlanmış ve ağzı tıkanmıştı. Goya küçük denizaltısının tam önüne tören yapılmadan atılmıştı.</p>

  <p>Delta-Iki uzaktan baktığında bile, ortağının ayağının büyük bir kısmını kaybettiğini görebiliyordu.</p>

  <p>Bir tuzak olmasından şüphelenen Delta-İki silahını kaldırıp ileri yürüdü. Şimdi Delta-Üç konuşmaya çalışarak debeleniyordu. Tuhaftır ki, adamın bağlanma şekli -dizleri arkaya kıvrılmış- büyük ihtimalle hayatını kurtarıyordu; ayağındaki kanama hafiflemiş gibiydi.</p>

  <p>Delta-Iki denizaltıya yaklaşırken, kendi arkasını görebilme lüksüne şükretti; geminin güvertesi olduğu gibi denizaltının yuvarlak pilot kabini kapağına yansıyordu. Delta-Iki kıvranan ortağının yanına vardı.</p>

  <p>Gözlerindeki uyarıyı çok geç görmüştü.</p>

  <p>Triton'ın manipülatör kıskaçlarından biri aniden öne atılarak, Delta-Iki'nin sol uyluğunu ezici bir güçle sıkıştırdı. Kendini çekmeye çalıştı, ama kıskaç derine işlemişti. Kemiklerinden birinin kırıldığını hissederek, acıyla feryat etti. Gözlerini kısıp, güvertenin yansımasına bakarken onu gördü. Triton'ın içindeki karanlığa yerleşmişti.</p>

  <p>Denizaltının içindeki Michael Tolland, kumandanın başındaydı.</p>

  <p>Acısını bastırıp, silahını omuzlanan Delta-Iki, kötü fıkir, diye düşündü. Denizaltının pleksiglas kubbesinin diğer tarafında, sadece bir metre uzağında duran Tolland'ın göğsünün sol tarafına nişan aldı. Tetiği çekince silah kükredi. Tuzağa düşmüş olmanın öfkesiyle çılgına dönen Delta-Iki son kovanını da güverteye boşaltıncaya kadar tetiğe asıldı. Nefes nefese silahı elinden bıraktı ve karşısında duran delik deşik kubbeye öfkeyle baktı.</p>

  <p>Bacağını kıskaçtan kurtarmaya çalışırken, "Geberdin!" dedi. Kıvranırken derisini delen metal kıskaç, geniş bir kesik açtı, "Al ah kahretsin!" Belindeki CrypTalk'a uzandı. Ama tam ağzına götürdüğü sırada, önünde beliren ikinci bir robot kol ileri atıldı ve sağ bacağını kavradı. CrypTalk güverteye düşmüştü.</p>

  <p>Delta-Iki o zaman, karşısında duran camdaki hayaleti gördü. Soluk bir sima yana eğilerek, sağlam camın kenarından dışarı bakıyordu. Sersemleyen Delta-Iki, mermilerin kalın dış kaplamaya hiç mi hiç işlemediğini gördü. Kubbede çiçek bozuğu gibi çukurlar oluşmuştu. Hemen ardından denizaltının üst kapısı açıldı ve Michael Tolland dışarı çıktı. Sarsılmış fakat sağlam görünüyordu.</p>

  <p>Alüminyum köprüden aşağı inip güverteye ayak bastı ve denizaltının harap olan camına göz gezdirdi.</p>

  <p>Tolland, "Santimetre kareye sekiz yüz kilo," dedi. "Daha büyük bir silaha ihtiyacın varmış gibi görünüyor."</p>

  <p>Sulaboratuvarındaki Rachel, vaktinin tükendiğini biliyordu. Güvertedeki silah seslerini duymuştu ve her şeyin Tolland'ın planladığı gibi yürümesine dua ediyordu. Göktaşı aldatmacasının arkasında artık kim olduğu umurunda değildi. NASA müdürü, Marjorie Tench veya Başkan'ın kendisi... artık bunlar önemli değildi.</p>

  <p>Yanlarına kâr kalmayacak. Her kimse, gerçek açığa çıkacak.</p>

  <p>Rachel'ın kolundaki yaranın kanaması durmuştu ve vücudunun salgıladığı adrenalin acıyı hafifletmiş, dikkatini arttırmıştı. Bir kalem kağıt bulup, iki satırlık mesajını yazdı. Kelimeler kaba tabirli ve garipti ama şu anda süslü sözler yazmaya ayıracak zamanı yoktu. Yazdığı notu, elindeki kâğıt destesine ekledi: TAR çıktısı, Bathynomous giganteus resimleri, okyanus kondrullarıyla ilgili fotoğraflar ve makaleler, bir elektron mikroskop tarayıcı çıktısı. Göktaşı sahteydi ve bunlar da ispatıydı.</p>

  <p>Rachel tüm kâğıtları, sulaboratuvarının faks makinesine yerleştirdi. Ezbere bildiği birkaç tane faks numarası vardı ve fazla seçeneği yoktu, ama bu sayfalarla yazdığı notun kimin eline geçeceğine çoktan karar vermişti. Nefesini tutarak, faks numarasını çevirdi.</p>

  <p>Alıcıyı seçerken akıllıca bir seçim yapmış olmayı dileyerek, "gönder tuşuna bastı.</p>

  <p>Faks makinesi bipledi.</p>

  <p>HATA: ÇEVIR SESI YOK</p>

  <p>Rachel bunu tahmin etmişti. Goya'nın haberleşme sistemleri hâlâ engelleniyordu. Makinenin kendi evindeki faks gibi çalışmasını ümit ederek, başında durup bekledi.</p>

  <p>Haydi!</p>

  <p>Beş saniye sonra makine tekrar bipledi.</p>

  <p>YENIDEN ÇEVIRIYOR...</p>

  <p>Evet! Rachel makinenin sonsuz bir döngüye girişini seyretti.</p>

  <p>HATA: ÇEVIR SESI YOK</p>

  <p>YENIDEN ÇEVIRIYOR...</p>

  <p>HATA: ÇEVIR SESI YOK</p>

  <p>YENIDEN ÇEVIRIYOR...</p>

  <p>Başının üstünde helikopterin pervanesi gümbürderken, faks makinesini çalışır halde bırakarak, sulaboratuvarından dışarı fırladı.</p>
</body>
</html>
