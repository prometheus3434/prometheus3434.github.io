<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>132</h2>

  <p>Başkan Zach Herney'nin masasındaki bakır lambanın yumuşak ışığıyla aydınlanan Oval Ofis karanlıktı.</p>

  <p>Gabrielle Ashe, Başkan'ın karşısında dikilirken başını dik tutuyordu. Başkan'ın arkasındaki pencerede akşam karanlığı çökmeye başlamıştı.</p>

  <p>Herney hayal kırıklığına uğramış bir sesle, "Bizi terk ettiğini duydum," dedi.</p>

  <p>Gabrielle başını salladı. Başkan, ona basından uzakta, Beyaz Saray'ın içinde sınırsız sığınma hakkı vermiş olmasına rağmen Gabrielle bu fırtına sırasında en göze batan yerde saklanmak istemiyordu.</p>

  <p>Mümkün olduğunca uzakta olmak istiyordu.</p>

  <p>En azından bir süreliğine.</p>

  <p>Masasının arkasından ona bakan Herney etkilenmiş görünüyordu.</p>

  <p>"Bu sabah' verdiğin' karar Gabrielle..." Sanki söyleyecek kelime bulamıyormuş gibi durdu. Bakışları doğal ve masumdu. Gabrielle'ı bir zamanlar Sedgewick Sexton'a çeken derin, esrarengiz gözlerle mukayese kabul etmezdi. Ama bu güçlü yerin oluşturduğu fonun önünde bile, Gabrielle, onun bakışlarındaki gerçek nezaketi görebiliyordu; uzun süre unutmayacağı bir onur ve asalet.</p>

  <p>Sonunda Gabrielle, "Bunu biraz da kendim için yaptım," dedi.</p>

  <p>Herney başını salladı. "Sana teşekkür borçluyum." Ayağa kalkıp, Gabrielle'a koridorda kendisini takip etmesini işaret etti. "Sana bütçe kadrosunda bir iş teklif edene kadar buralarda kalırsın diye ümit ediyordum."</p>

  <p>Gabrielle, ona şüpheyle baktı. "Harcamayı bırakın, iyileştirmeye başlayın?"</p>

  <p>Herney kendi kendine güldü. "Onun gibi bir şey."</p>

  <p>"Sanırım şu anda sizin için fayda getirmekten çok bir külfet olacağımı ikimiz de biliyoruz efendim."</p>

  <p>Herney omuzlarını silkti. "Birkaç ay geçsin. Hepsi unutulur gider. Pek çok kadın ve erkek aynı sıkıntılara katlandıktan sonra, çok büyük yerlere geldiler." Göz kırptı. "Içlerinden bazıları ABD Başkanı oldular."</p>

  <p>Gabrielle, onun haklı olduğunu biliyordu. Sadece birkaç saattir işsiz olan Gabrielle iki teklif almıştı bile.</p>

  <p>Biri ABC'deki Yolanda Cole'dan, diğeri, eğer her şeyi anlattığı bir biyografi yayınlamayı kabul ederse yüklü bir meblağ teklif eden St. Martin's Press'ten. Hayır teşekkürler.</p>

  <p>Başkan'la birlikte koridorda yürürlerken, Gabrielle şu anda televizyonlarda yayınlanan kendi resimlerini düşündü.</p>

  <p>Kendi kendine, ülkeye vereceği zarar çok daha büyük olabilirdi, dedi. Çok daha kötü.</p>

  <p>Yolanda Cole'un basin kartını almak için ABC'ye giden Gabrielle, aynı zarflardan aşırmak için Sexton'ın ofisine sızmıştı. Içerideyken Sexton'ın bilgisayarındaki bağış çeklerinin de yazıcıdan kopyalarını çıkartmıştı. Washington Anıtı'nın önündeki yüzleşmeden sonra Gabrielle çeklerin kopyalarını afallayan Senatör Sexton'a uzatmış ve taleplerini bildirmişti. Göktaşı hakkındaki hatayı açıklaması için Başkan'a bir şans ver, yoksa tüm bu bilgiler halka duyurulur. Finansal delil ere bir kez bakan Sexton kendini limuzinine kilitleyip oradan uzaklaşmıştı. O saatten sonra da bir daha ondan haber almamıştı.</p>

  <p>Şimdi Başkan'la birlikte Brifing Salonu'nun arka kapısına yaklaşırlarken, Gabrielle içeride bekleşen kalabalığın sesini duyabiliyordu. Yirmi dört saat içinde dünya ikinci defa bir başkanlık yayınını dinlemek için toplanmıştı.</p>

  <p>Gabrielle, "Onlara ne anlatacaksınız?" diye sordu.</p>

  <p>Herney son derece serinkanlı bir ifadeyle içini çekti. "Yıllar içinde bir şeyi çok iyi öğrendim..." Elini omzuna koyup gülümsedi. "Gerçeğin yerini hiçbir şey tutamaz."</p>

  <p>Gabrielle, onun sahneye doğru ilerleyişini seyrederken beklenmedik bir gurur duydu. Zach Herney hayatında yaptığı en büyük hatayı itiraf etmek üzereydi ve tuhaf şekilde, daha önce hiç bu kadar başkanlığa layık görünmemişti.</p>
</body>
</html>
