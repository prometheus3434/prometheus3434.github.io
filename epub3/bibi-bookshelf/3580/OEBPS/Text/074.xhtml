<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>72</h2>

  <p>Charlotte'raki ölü odasının sessiz akustiği Rachel'ın midesini bulandırmaya başlamıştı. William Pickering'in ekrandaki kaygılı bakışları şimdi Michael Tolland'a çevrilmişti. "Sessiz kaldınız Bay Tolland."</p>

  <p>Tolland aniden ismi söylenen bir öğrenci gibi başını kaldırıp baktı. "Efendim?"</p>

  <p>Pickering, "Az önce televizyonda oldukça ikna edici bir belgeseliniz yayınlandı," dedi.</p>

  <p>"Göktaşı hakkında şimdi ne düşünüyorsunuz?"</p>

  <p>Rahatsızlığı belli olan Tolland, "Şey efendim," dedi. "Dr. Marlinson'a katılıyorum. Fosil erin ve göktaşının gerçekliğine inanıyorum. Tarihlendirme tekniklerinde tecrübeli sayılırım ve bu taşın yaşı sayısız testle teyit edildi. Nikel içeriği de öyle. Bu veriler sahte değil. Taşın 190 milyon yıl önce oluştuğuna, içeriğindeki nikel oranına ve yine 190 milyon yıllık düzinelerce fosil içerdiğine hiç şüphe yok. Aklıma NASA'nın hakiki bir göktaşı bulduğundan başka açıklama gelmiyor."</p>

  <p>Pickering susmuştu. Yüzünde, Rachel'ın daha önce William Pickering'de hiç görmediği kararsız bir ifade vardı.</p>

  <p>Rachel, "Ne yapacağız efendim?" diye sordu. "Başkan'a verilerle ilgili sorun Olduğunu bildirmemiz gerek."</p>

  <p>Pickering kaşlarını çattı. "Dua edelim de Başkan zaten biliyor olmasın."</p>

  <p>Rachel boğazının düğümlendiğini hissetti. Pickering'in neyi ima ettiği ortadaydı. Başkan Herney ba işin içinde olabilirdi. Rachel bundan şüphe duyuyordu ama yine de Başkan'la NASA'nın bu işten kazanacağı çok şey vardı.</p>

  <p>Pickering, "Ne yazık ki," dedi. "Elinizdeki şu yerleştirme boşluğunu gösteren TAR çıktısı dışında, tüm bilimsel veriler NASA'nın önemli bir keşifte bulunduğunu gösteriyor."</p>

  <p>Durdu. "Ve şu saldırı meselesi..." Rachel'e baktı. "Özel Operasyonlar'dan bahsetmiştin."</p>

  <p>"Evet efendim." Ona yeniden Doğaçlama Mühimmat ve taktiklerden bahsetti.</p>

  <p>Pickering her geçen saniye biraz daha keyifsiz görünüyordu. Rachel, patronunun, ufak bir askeri ölüm gücünü kaç kişinin yönlendirehileceğini hesapladığını sezinledi. Elbette Başkan'ın böyle bir yetkisi vardı.</p>

  <p>Belki başdanışman olarak Marjorie Tench'in de. Pentagon'la bağlantıları olan NASA Müdürü Lawrence</p>

  <p>Ekstrom da ihtimal dahilindeydi. Ne yazık ki Rachel sayısız ihtimali düşündüğünde, siyasi nüfuza ve doğru bağlantılara sahip herkesin saldırının arkasındaki kontrol gücü olabileceğini fark etti.</p>

  <p>Pickering, "Başkan'ı hemen arayabilirim," dedi. "Ama en azından işin içinde kimlerin olduğunu öğrenene kadar bunu yapmanın akıllıca olduğunu sanmıyorum. Beyaz Saray'ı işe karıstırdıktan sonra sizi fazla koruyamam. Ayrıca ona ne söyleyeceğime de emin değilim. Eğer göktaşı gerçekse, ki hepiniz öyle olduğunu düşünüyorsunuz, o zaman yerleştirme boşluğuyla saldırı iddialarınızın bir anlamı kalmıyor; Başkan iddialarımızın doğruluğunu sorgulamaya hak kazanır."</p>

  <p>Ihtimalleri hesaplıyormuş gibi duraksadı.</p>

  <p>"Her şeye rağmen... gerçek her ne olursa olsun ve oyuncular her kim olursa olsun, bu bilgi halka duyurulduğunda çok güçlü kişiler zarar görecek. Birilerinin koltuğunu sallamadan önce, sizi hemen güvenli bir yere ulaştırmak istiyorum."</p>

  <p>Bizi güvenliğe ulaştermak mı? Bu sözler Rachel'ı şaşırtmıştı.</p>

  <p>"Nükleer denizaltıda yeterince güvende olduğumuzu düşünüyorum efendim."</p>

  <p>Pickering şüpheli görünüyordu. "Orda bulunduğunuz uzun süre gizli kalmayacaktır. Sizi derhal çıkartıyorum. Doğrusunu söylemek gerekirse üçünüz burda ofisimde oturmadan içim rahat etmeyecek."</p>
</body>
</html>
