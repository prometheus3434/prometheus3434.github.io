<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>52</h2>

  <p>Marjorie Tench, Beyaz Saray Haberleşme Ofisi'ne -yukarıdaki Haberleşme Merkezi'nde hazırlanan basin bültenlerinin neşredildiği bilgisayarlı yayın odası- doğru merdivenlerden aşağı inerken gülümsüyordu.</p>

  <p>Gabrielle Ashe'le yaptığı toplantı iyi geçmişti. Gabrielle'ın ilişkiyi itiraf ettiği yeminli bir beyan verip vermeyeceği belli değildi ama kesinlikle denemeye değerdi.</p>

  <p>Tench, Gabrielle kendini ondan kurtaracak kadar akıllı biri, diye düşündü. Ama Sexton'ın düşüşünün ne kadar feci olacağına dair zavallı kızın hiçbir fikri yoktu.</p>

  <p>Başkan'ın birkaç saat sonra vereceği basin konferansı Sexton'ı dize getirecekti. Bu sonuç cepteydi.</p>

  <p>Gabrielle Ashe ise, işbirliği yaptığı takdirde, Sexton'ı utançtan yerin dibine geçirecek darbeyi vuracaktı.</p>

  <p>Sabah olduğunda Tench, Sexton'ın yalanlama yaptığı kayıtlarla beraber Gabrielle'ın yeminli beyanını basına verebilirdi.</p>

  <p>Bir taşla iki kuş.</p>

  <p>Her şeyden önce siyaset, sadece seçimi kazanmak demek değil, tartışılmaz şekilde kazanmak demekti; yani vizyonu taşıma kuvvetine sahip olmak. Tarih boyunca az oy farkıyla iktidara gelen tüm başkanlar aşağı yukarı aynı durumları yaşamışlardı; yarışa başlar başlamaz yıpratılırlardı ve Kongre bunu unutmalarına asla izin vermezdi.</p>

  <p>Benzer şekilde, Senatör Sexton'ın kampanyasının çöküşü de hayli kapsamlı olacaktı; hem siyasi ilkelerine, hem de ahlak anlayışına yönelik çifte saldırı. Washington'da "her yandan" diye bilinen bu strateji, askeri savaş sanatından aşırılmıştı. Düşmanı iki cephede birden savaşmaya zorla. Adaylardan biri rakibi hakkında olumsuz bir bilgiye sahip olduğunda, genel ikle aynı anda halka duyurmak için ikinci olumsuz bilgiyi edinmeyi beklerdi. Çift uçlu bir saldırı daima tek atıştan daha etkili olurdu, özel ikle de çifte saldırı kampanyanın farklı yönlerini kapsadığında; ilki siyasi ilkelerini, ikincisi karakterini. Siyasi bir saldırıyı çürütmek mantık, karaktere yönelik saldırıyı çürütmek ise ihtiras gerektirirdi; ikisiyle aynı anda mücadele etmek, neredeyse imkânsız bir denge kurmayı zorunlu kılıyordu. Bu akşam Senatör Sexton, büyüleyici NASA zaferinin getireceği siyasi kâbustan uyanmak için kendini zorlayacak ama önemli bir bayan çalışanı tarafından yalancılıkla suçlanırken, NASA karşısındaki tavrını korumak mecburiyetinde kalırsa, vaziyeti daha da vahim olacaktı.</p>

  <p>Haberleşme Ofisi'nin kapısına varan Tench, başlayacak savaşın heyecanıyla canlandığını hissetti. Siyaset savaş demekti. Derin bir nefes alıp saatine baktı. 18.15. İlk el ateşlenmek üzereydi.</p>

  <p>Içeri girdi.</p>

  <p>Haberleşme Ofisi yer darlığından değil, fazlasına ihtiyaç olmadığından küçük bir yerdi. Dünyadaki en verimli kitle haberleşme istasyonlarından biriydi ve sadece beş çalışanı vardı. Şu anda elektronik cihazlarının başındaki beş eleman, silahın ateşlenmesini bekleyen yüzücüler gibi duruyorlardı.</p>

  <p>Hazırlar. Tench bunu, gözlerindeki hırslı bakışlardan anlamıştı.</p>

  <p>Bu minik ofisin, sadece iki saatte hazırlanarak, dünyadaki medeni nüfusun üçte birine ulaşması ona her zaman hayret verirdi. Dünyadaki haber kaynaklarıyla on binlerce bağlantısı bulunan -en büyük televizyon şirketlerinden, en küçük kasaba gazetelerine kadar- Beyaz Saray Haberleşme Ofisi, birkaç tuşa basarak uzanıp dünyaya erişebilirdi. Bilgisayarlar faksla, Maine'den Moskova'ya kadar radyo, televizyon, yazılı basin ve internet dünyasındaki haber organlarının gelen kutularına basın bültenleri yol uyorlardı. Toplu e-posta programları çevrimiçi haber bağlantılarını engel iyordu. Otomatik çağrı programları, binlerce medya yöneticisini arayarak, sesli haber kayıtlarını dinletiyordu. Son dakika haberleri yayınlayan bir web sayfası içeriğini sürekli güncelliyordu. "Canlı yayın" haber kaynaklarına -CNN, NBC, ABC, CBS, yabancı karteller- her yönden saldırıya geçilecek ve ücretsiz canlı yayın taahhüdü verilecekti. Bu şebekelerin yayınladığı diğer her türlü yayın, acil bir başkanlık duyurusu için kesintiye uğrayacaktı.</p>

  <p>Medyanın her alanında yayın yapılacaktı..</p>

  <p>Tench birliklerini teftiş eden bir general gibi uzun adımlarla fotokopi masasına yürüdü ve şimdi tüm ileti cihazlarında gönderilmeyi bekleyen "önemli haber" çıktısını eline aldı.</p>

  <p>Okuduğunda kahkahasını bastırmak zorunda kaldı. Yayınlanmak üzere bekleyen haber aslında üstünkörü geçilmişti -duyurudan çok reklam niteliğindeydi- ama Başkan, Haberleşme Ofisi'nin lafı fazla uzatmamasını emretmişti. Onlar da öyle yapmışlardı. Bu metin mükemmeldi; anahtar kelimeler açısından zengin, içeriğiyse kısa. Müthiş bir karışım. Gelen posta kutularında "anahtar kelime tarama" programları kullanan haber organları bile bu mesajın bir sürü bayrakla işaretlendiğini görecekti.</p>

  <p>Kimden: Beyaz Saray Haberleşme Ofisi</p>

  <p>Konu: Acil Başkanlık Duyurusu</p>

  <p>Bu akşam Doğu Bölgesi saatiyle 20.00'de Birleşik Devletler Başkan'ı Beyaz Saray brifing salonundan acil bir basin konferansı verecektir. Duyuru konusu mevcut durumda gizli tutulmaktadır. Canlı AV yayınıne her zamanki kanallarla imkân sağlanmıştır.</p>

  <p>Kâğıdı masanın üstüne bırakan Marjorie Tench, Haberleşme Ofisi'nde etrafına bakarak çalışanlara etkilenmiş bir edayla başını salladı.</p>

  <p>Herkes heyecanlıydı.</p>

  <p>Bir sigara yakıp tüttürürken heyecanın yükselmesini bekledi. Sonunda sırıttı. "Bayanlar baylar. Motorları çalıştırın."</p>
</body>
</html>
