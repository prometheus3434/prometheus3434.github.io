<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>84</h2>

  <p>Zach Herney kendisinden önceki birçok başkan gibi, geceleri dört ya da beş saatlik uykuyla ayakta duruyordu. Ama son birkaç haftadır, daha da azıyla yetinmişti. Akşam yaşananların heyecanı azalmaya başladığında Herney bedenine yavaş yavaş uyku çöktüğünü hissetti.</p>

  <p>Üst seviyeden bazı çalışanlarıyla birlikte Roosevelt Salonu'nda şampanya içip, basin konferansının tekrar gösterimlerini, Tolland belgeselinden alıntıları ve televizyon şebekesinin özetlerini seyredip kutlama yapıyorlardı. O sırada ekranda, elinde mikrofonuyla Beyaz Saray'ın önünde duran coşkulu bir muhabir vardı.</p>

  <p>"NASA'nın keşfi, insanın aklını durduracak yansımaların yanı sıra, burda Washington'da bazı sert siyasi yansımalara neden oldu," dedi. "Bu göktaşı fosil eri, zor durumdaki Başkan açısından daha iyi bir zamanda ortaya çıkamazdı." Biraz daha sıkıntılı bir sesle konuştu. "Senatör Sexton içinse daha kötü bir zamanda."</p>

  <p>Görüntüyü alarak, günün erken saatlerinde CNN'de yapılan tartışmayı tekrar yayınladılar.</p>

  <p>Sexton, "Otuz beş yılın ardından, sanırım artık dünya dışı bir yaşam bulamayacağımiz aŞikâr," diyordu.</p>

  <p>Marjorie Tench, "Peki ya yanılıyorsak?" diye karşılık verdi.</p>

  <p>Sexton gözlerini devirdi. "Ah, Tanrı aşkına, Bayan Tench, eğer yanılıyorsam kellemi keserim."</p>

  <p>Roosevelt Salonu'ndaki herkes güldü. Geriye bakınca Tench'i senatörü köşeye sıkıştırması zalimlik gibi geliyordu ama izleyiciler fark etmişe benzemiyordu; senatörün cevabı öylesine kibirliydi ki, sanki Sexton hak ettiğini bulmuş gibi olmuştu.</p>

  <p>Başkan odada Tench'i aradı. Basin konferansı öncesinden bu yana onu görmemişti ve hâlâ ortalarda yoktu. Tuhaf, diye düşündü. Bu benim kadar onun da zaferi.</p>

  <p>Televizyondaki haherler bir kez daha Beyaz Saray'ın siyasi sıçrayışını ve Senatör Sexton'ın ayağının kayışını özetleyerek toparlıyordu. Başkan, bir günde neeler değişiyor, diye düşündü. Siyasette insanın dünyası bir anda değişebiliyor.</p>

  <p>Şafak sökerken, bu düşüncesinin ne kadar doğru olduğunu anlayacaktı.</p>
</body>
</html>
