<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>75</h2>

  <p>Tüm kuvvetiyle NASA habiküresine esen Milne frrtınası sonunda koptuğunda kubbe, buzdan havalanıp denize fırlamaya hazırmışçasına sallandı. Sabitleştirici çelik kablolar gerilip, dev gitar telleri gibi titreşirken hüzünlü bir uğultu çıkardılar. Dışarıdaki jeneratörler tekleyince, ışıklar dev salonu kör karanlığa gark etmek istercesine titreşti.</p>

  <p>NASA Müdürü Lawrence Ekstrom, kubbede uzun adımlarla yürüyordu. Buradan bu gece çıkıp gitmeyi diliyordu ama bunu yapamayacaktı. Bir gün daha kalıp sabah basin konferansı verecek ve göktaşının</p>

  <p>Washington'a nakledilmesi için gerekli hazırlıkları denetleyecekti. Şu anda, biraz uyku kadar istediği başka şey yoktu; günün beklenmedik sorunları onu fazlasıyla yıpratmıştı.</p>

  <p>Ekstrom'un aklı yine Wailee Ming'e, Rachel Sexton'a, Norah Mangor'a, Michael Tolland'a ve Corky</p>

  <p>Marlinson'a gitmişti. Bazı NASA çalışanları bu sivil erin kayıp olduklarını fark etmeye başlamışlardı.</p>

  <p>Ekstrom kendi kendine, sakin ol, dedi. Her şey kontrol altında.</p>

  <p>Derin nefes alarak, kendine şu anda gezegendeki herkesin NASA ve uzay heyecanı yaşadığını hatırlattı.</p>

  <p>Dünya dışı yaşam, 194Tdeki "Roswell olayından" beri heyecan verici bir konu olmamıştı. Roswell, New Mexico'ya düşen sözde uzay gemisi, bugün bile milyonlarca UFO komplo teorisyeninin tapınağıydı.</p>

  <p>Ekstrom Pentagon'da çalıştığı yıllarda, Roswel olayının aslında Moğol Projesi denilen gizli bir askeri operasyon -Rus atom denemelerini dinlemek için tasarlanan bir casus balonun test uçuşu- sırasında yaşanan kazadan başka bir şey olmadığını öğrenmişti. Test sırasında bir prototip rotasından çıkarak, New Mexico çölüne düşmüştü. Ne yazık ki enkazı askerlerden önce bir sivil bulmuştu. Radikal sentezli neopren ve hafif metalleri daha önce gördüğü hiçbir şeye benzetemeyen masum çiftçi William Brazel hemen şerifi aramıştı. Tuhaf enkazın hikâyesi gazetelerde boy gösterince, halkın ilgisi hızla artmıştı. Ordu enkazın kendilerine ait olduğunu inkâr edince, muhabirler soruşturmaya başlamış ve Moğol Projesi'nin gizliliği tehlikeye girmişti.</p>

  <p>Tam casus balon meselesi ortaya çıkacakken, harika bir şey oldu.</p>

  <p>Medya beklenmedik bir sonuca vardı. Bu fütürist hurdanın ancak dünya dışındaki bir kaynaktan gelebileceğine karar verdiler; bilimsel açıdan insanlardan daha gelişmiş yaratıklardan. Ordunun bu olayı inkâr etmesinin tek bir nedeni olabilirdi; uzaylılarla temas kurulduğunu örtbas etmek için! Bu yeni hipoteze şaşırıp kalan Hava Kuvvetleri, hediyede kusur aramayacaktı. Uzaylı hikâyesini alıp götürdüler; uzaylıların New Mexico'yu ziyaret ettiğinden şüphelenilmesi ulusal güvenliğe, Rusların Moğol Projesi'ni öğrenmesinden daha küçük bir tehdit oluşturuyordu.</p>

  <p>Sözde uzaylı hikâyesini körüklemek isteyen istihbarat dünyası Roswell olayını gizlilik içinde yayarak, "güvenlik sızıntıları" yaratmaya başladılar. Uzaylılarla temas kurulduğuna dair söylentiler, saklanan uzay gemileri, hatta hükümetin uzaylı cesetlerini buz üstünde sakladığı Dayton's Wright-Patterson Hava</p>

  <p>Kuvvetleri Üssü'ndeki gizemli bir "18. Hangar".</p>

  <p>Tüm dünya hikâyeyi yuttu ve Roswel fırtınası dünyayı kasıp kavurdu. O günden beri bir sivil ne zaman yanlışlıkla gelişmiş bir ABD askeri uçağı fark etse, istihbarat dünyası aynı eski komployu gündeme getiriyordu.</p>

  <p>O bir uçak değil, uzay gemisi!</p>

  <p>Ekstrom bu basit aldatmacanın bugün hâlâ işe yaradığını görmekten hayret duyuyordu. Medya her UFO gözlemlendiği haberini yayınladığında Ekstrom gülmekten kendini alamıyordu. Büyük ihtimalle şanslı bir sivil, UKO'nun Global Hawks diye bilinen insansız keşif uçaklarından birini -gökyüzündeki başka hiçbir şeye benzemeyen, uzaktan kumandalı uzun uçaklar- görmüş oluyordu.</p>

  <p>Ekstrom turistlerin hâlâ ellerinde video kameralarla akşamları gökyüzünü taramak için New Mexico'ya gitmelerini acınası buluyordu. Arada sırada şans içlerinden birinin yüzüne güler ve kanıt cinsinden UFO görüntüleri kaydederdi; gökyüzünde yanıp sönen, şimdiye dek insanoğlunun ürettiği tüm uçaklardan daha fazla hareket kabiliyetine sahip ve daha hızlı parlak ışıklar. Elbette insanların anlamadığı şey, hükümetin üretebildikleriyle insanların bildikleri arasında on iki yıllık bir fark bulunmasıydı. Bu UFO gözlemcileri aslında 51. Bölge'de geliştirilen -pek çoğu NASA mühendislerinin şaheseri- gelecek nesil ABD uçaklarından görüyorlardı. Tabi ki istihbarat yetkilileri bu yanlış kanıyı asla düzeltmiyorlardı; ABD ordusunun asıl uçuş kapasitesini öğrenmelerindense insanların bir başka UFO gözlemi hakkında haber okumaları tercih ediliyordu.</p>

  <p>Ekstrom, ama artık her şey değişti, diye düşündü. Birkaç saat sonra dünya dışı yaşam, efsane olmaktan çıkıp sonsuza dek doğrulanmış bir gerçek haline gelecekti.</p>

  <p>Arkasından koşturan bir NASA teknisyeni, "Müdür bey?" dedi.</p>

  <p>"GTH'den acil aranıyorsunuz."</p>

  <p>Ekstrom içini çekerek döndü. Bu şimdi ne olabilir ki? Haberleşme konteynerine yöneldi.</p>

  <p>Teknisyen yanında acele ediyordu. "GTH'de radar başındakiler merak ediyorlar efendim..."</p>

  <p>"Evet?" Ekstrom'un aklı hâlâ başka yerdeydi.</p>

  <p>"Nükleer denizaltı buranın açıklarında mı efendim? Bize neden bahsetmediğinizi merak ediyorduk."</p>

  <p>Ekstrom başını kaldırıp baktı. "Anlamadım?"</p>

  <p>"Denizaltı efendim. En azından radardaki çocuklara söyleyebilirdiniz. Sahil güvenliğini anlıyoruz ama radar ekibimizi hazırlıksız yakaladı."</p>

  <p>Ekstrom olduğu yerde durdu. "Ne denizaltısı?"</p>

  <p>Müdürün şaşırmasını beklemediği anlaşılan teknisyen de durdu.</p>

  <p>"Denizaltı, operasyonumuzun bir parçası değil mi?"</p>

  <p>"Hayır! Nerde?"</p>

  <p>Teknisyen güçlükle yutkundu. "Yaklaşık üç mil açıkta. Radarda şans eseri yakaladık. Yüzeye sadece bir iki dakikalığına çıktı. Oldukça büyük bir görüntüydü. Nükleer denizaltı olmalı. Bize söylemeden, Deniz Kuvvetleri'nden operasyonu izlemesini istediğinizi düşündük."</p>

  <p>Ekstrom bakakalmıştı. "Kesinlikle öyle bir şey yapmadım!"</p>

  <p>Artık teknisyenin sesi titriyordu. "Şey, efendim, o halde sanırım denizaltının hemen sahilin açıklarında bir helikopterle buluştuğunu size bildirmeliyim. Personel nakli gibi görünüyor. Aslında kim böyle bir fırtınada bu işe kalkışır diye düşünüyorduk."</p>

  <p>Ekstrom tüm kaslarının gerildiğini hissetti. El esmere Adası açıklarında benim bilgim dışında bir denizaltının ne işi var?</p>

  <p>"Buluşmadan sonra helikopterin ne yöne gittiğini gördünüz mü?"</p>

  <p>"Thule Hava Kuvvetleri Üssü'ne geri döndü. Sanırım karadan başka bir araca nakil yapılacak."</p>

  <p>Ekstrom GTH'ye gidene kadar başka hiçbir şey söylemedi.</p>

  <p>Karanlık yere girdiğinde, hattaki boğuk sesin tanıdık bir tınısı vardı.</p>

  <p>Konuşurken öksüren Tench, "Bir sorunumuz var," dedi. "Rachel Sexton'la ilgili."</p>
</body>
</html>
