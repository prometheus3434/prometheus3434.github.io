<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>83</h2>

  <p>NASA genel merkezi, Washington D.C.'deki E Caddesi'nde bulunan camdan dev bir dörtgendi. Binada üç yüz kilometreden fazla veri kablosu ve binlerce ton bilgisayar işlemcisi mevcuttu. NASA'nın yıllık 15 milyar dolarlık bütçesini ve ülkedeki on iki NASA üssünde gerçekleştirilen günlük işlemleri denetleyen 1134 sivil çalışanı vardı.</p>

  <p>Saatin geç olmasına rağmen Gabrielle, bina girişinin insanlarla dolu olmasına şaşmadı. Heyecanlı medya çalışanlarıyla buluşan daha heyecanlı NASA persaneli. Gabrielle aceleyle içeri girdi. Giriş, tepeden sallanan uydular ve ünlü roket kapsüllerinin tam boy kopyalarının hakim olduğu bir müzeyi andırıyordu.</p>

  <p>Televizyon çalışanları geniş mermer zemin üzerinde hak iddia ederek, kapıdan içeri giren NASA çalışanlarının yolunu kesiyordu.</p>

  <p>Gözleriyle kalabalığı tarayan Gabrielle, YGS görev direktörü Chris Harper'a benzeyen kimseyi görmedi.</p>

  <p>Lobideki insanların yarisinda basin kartı diğer yarısının boynunda fotoğraflı NASA kimlikleri vardı.</p>

  <p>Gabrielle'de ikisi de yoktu. NASA kimliği taşıyan bir kadın gözüne ilişti ve hemen onun yanına gitti</p>

  <p>"Merhaba. Ben Chris Harper'ı arıyordum."</p>

  <p>Gabrielle'a tuhaf gözlerle bakan kadın, sanki onu bir yerlerden tanıyormuş da çıkartamıyormuş gibiydi.</p>

  <p>"Dr. Harper'ı bir süre önce kalabalığın arasından geçerken gördüm. Sanırım yukarı çıktı. Sizi tanıyor muyum?"</p>

  <p>Arkasını dönen Gabrielle, "Hayır sanmıyorum," dedi. "Yukarı nasıl çıkabilirim?"</p>

  <p>"NASA'da mı çalışıyorsunuz?"</p>

  <p>"Hayır, çalışmıyorum."</p>

  <p>"O halde yukarı çıkamazsınız."</p>

  <p>"Ah. Bir telefon var mı acaba..."</p>

  <p>Birden öfkelendiği anlaşılan kadın, "Hey," dedi. "Kim olduğunu biliyorum. "Televizyonda seni Senatör Sexton'la görmüştüm. Buraya gelecek cesareti bulduğuna..."</p>

  <p>Kalabalığın arasına karışan Gabrielle çoktan gitmişti. Kadının arkasından diğerlerine Gabrielle'ın orada bulunduğunu söylediğini duyabiliyordu.</p>

  <p>Harika. Kapıdan içeri gireli iki saniye oldu ve en çok arananlar listesine girdim bile.</p>

  <p>Gabrielle lobinin sonuna doğru koştururken, başını öne eğdi. Duvarda bir bina çizelgesi asılıydı. Listede Chris Harper'ı aradı. Yoktu. Çizelgede isimlere yer verilmemişti. Bölümlere göre ayrılmıştı.</p>

  <p>Listede Kutupsal Yörüngeli Yoğunluk Tarayıcısı'yla ilgili bir şey ararken, YGS, diye düşündü. Hiçbir şey göremedi. Omzunun üstünden bakıp da, kendisini taşlamaya gelen öfkeli NASA çalışanlarını görmekten korkuyordu. Listede görebildiği tek alakalı şey dördüncü kattaydı:</p>

  <p>YER BILIMI PROJESI, II. EVRE Yer Gözlem Sistemi (YGS)</p>

  <p>Gabrielle başını kalabalığa hiç çevirmeden, asansörlerle bir su musluğuna ev sahipliği yapan girintiye yöneldi. Asansör çağırma düğmelerini aradı ama tek görebildiği ince aralıklardı. Lanet olsun. Asansörlerde güvenlik sistemi vardı; sadece anahtar kimliklere sahip çalışanlar kullanabiliyordu. Coşkuyla konuşan bir grup genç erkek, aceleyle asansörlere ilerlediler. Boyunlarında fotoğraflı NASA kimlikleri vardı. Hemen musluğun üstüne doğru eğilen Gabrielle, arkasındakileri izledi. Sivilce suratlı bir adam kimliğini aralıktan geçirerek, asansörün kapısını açtı. Başını hayretle sallayıp gülüyordu.</p>

  <p>Asansöre binerlerken, "SETI'de çalışanlar herhalde çıldırmıştır!" dedi. "Antenleriyle yirmi yıldır iki yüz milijanskinin altında akım alanı arayıp duruyorlar ama fiziksel kanıt tüm o zaman boyunca burda, dünyadaki buzun altında saklıymış!"</p>

  <p>Asansörün kapıları kapanınca, adamlar gözden kayboldu.</p>

  <p>Gabrielle doğrulup, ağzını kurularken ne yapacağını düşünüyordu. Etrafına bakıp dahili bir telefon aradı.</p>

  <p>Hiçbir şey yoktu. Aklından birinin anahtar kartını çalmayı geçirdi ama galiba bu pek akıllıca olmayacaktı.</p>

  <p>Her ne yapacaksa, çabuk yapması gerektiğini biliyordu. Lobide ilk konuştuğu kadının şimdi, yanında bir NASA güvenlik görevlisiyle kalabalığı yararak ilerlediğini görebiliyordu.</p>

  <p>Şık ve çıplak kafalı bir adam aceleyle asansörün yanına geldi. Gabrielle yine musluğun üstüne eğildi.</p>

  <p>Adam, onu fark etmişe benzemiyordu. Adam öne doğru eğilip, kimlik kartını delikten geçirirken Gabrielle sessizce onu izledi. Bir diğer asansörün kapısı açıldı ve adam içeri adımını attı.</p>

  <p>Kararını veren Gabrielle, ne olursa olsun, diye düşündü. Ya şimdi ya da hiçbirzaman.</p>

  <p>Asansör kapanırken, musluktan dönerek koşan, Gabrielle, elini araya sıkıştırıp kapıyı yakaladı. Kapılar geri açılınca heyecandan parlayan yüzüyle içeri girdi. Şaşırmış olan kel adama, "Hiç böylesini görmüş müydün?" diye bir şeyler uydurdu. "Tanrım. Muhteşem!"</p>

  <p>Adam, ona tuhaf tuhaf baktı.</p>

  <p>Gabrielle, "SETI'de çalışanlar herhalde çıldırmıştır!" dedi. "Antenleriyle yirmi yıldır iki yüz milijanskinin altında akım alanı arayıp duruyorlar ama fiziksel kanıt tüm o zaman boyunca burda, dünyadaki buzun altında saklıymış!"</p>

  <p>Adam şaşkın görünüyordu. "Şey... evet, biraz öyle..." Boynuna baktı ve kimliğini göremeyince belli ki telaşlandı. "Affedersiniz, siz..."</p>

  <p>"Dördüncü kat lütfen. Öyle aceleyle geldim ki, az kalsın iç çamaşırımı giymeyi unutuyordum!" Adamın kimliğine çarçabuk göz atarken kahkaha attı: JAMES THEISEN, Finans Yönetimi.</p>

  <p>"Burda mı çalışıyorsunuz?" Adam huzursuz görünüyordu. "Bayan Gabrielle ağzı hayretten açık kalmış gibi yaptı. "Jim! İncindim! Bir kadını hatırlayamadığını söylemek kadar kötüsü yoktur!"</p>

  <p>Bir an için adamın benzi attı. Mahcup bir edayla elini alnına götürmüştü. "Üzgünüm. Biliyorsun, tüm bu heyecan. Itiraf etmeliyim ki, çok tanıdık geliyorsun. Hangi programda çalışıyorsun?"</p>

  <p>Lanet olsun. Gabrielle kendinden emin bir tebessüm etti. "YGS."</p>

  <p>Adam ışığı yanan dördüncü kat düğmesini işaret etti. "Belli oluyor. Özellikle hangi proje demek istedim?"</p>

  <p>Gabrielle nabzının hızlandığını hissetti. Aklına sadece bir tanesi geliyordu. "YGS."</p>

  <p>Adam şaşırmışa benziyordu. "Gerçekten mi? Dr. Harper'ın takımındaki herkesle tanıştığımı zannediyordum."</p>

  <p>Utançla başını salladı. "Chris, beni saklıyor. Anomali tespit yazılımındaki dizini berbat eden aptal programcı benim."</p>

  <p>Şimdi kel adamın ağzı açık kalmıştı. "O sen miydin?" Gabrielle kaşlarını çattı. "Haftalardır uyumuyordum."</p>

  <p>"Ama Dr. Harper tüm sorumluluğu üstüne almıştı!"</p>

  <p>"Biliyorum. Chris böyle biri işte. En azından işleri yoluna koydu. Bu akşamki ne büyük bir duyuruydu ama, öyle değil mi? Şu göktaşı. Şoktayım."</p>

  <p>Asansör dördüncü katta durdu. Gabrielle hemen dışarı fırladı.</p>

  <p>"Seni görmek harikaydı Jim. Bütçedeki çocuklara en içten dileklerimi ilet!"</p>

  <p>Kapılar kapanırken adam, "Tabi," diye kekeledi. "Seni tekrar görmek güzeldi."</p>
</body>
</html>
