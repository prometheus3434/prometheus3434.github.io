<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>107</h2>

  <p>Beş kilometre ötede, siyah bir Kiowa helikopteri, kuzey Delaware'deki çam ağaçlarının tepesinde uçuyordu. Delta-Bir seyrüsefer sistemine girilen koordinatları kontrol etti.</p>

  <p>Rachel'ın gemideki ileti cihazı ile Pickering'in cep telefonu, göruşmelerinin içeriğini korumak amacıyla şifrelenmiş olsa da, Delta Gücü, Rchel'ın denizden yaptığı aramayı yakaladığında; asıl hedef görüşmenin içeriği değildi. Asıl hedef, arayan kişinin konumunu belirlemekti. Global Yer Belirleme Sistemi ile bilgisayarlı nirengi, iletinin gönderildiği koordinatlarını saptamayı, görüşme içeriğinin şifresini çözmekten daha kolay hale getiriyordu.</p>

  <p>Hükümet dilediği takdirde, her arama yaptıklarında bir dinleme istasyonunun dünyanın herhangi bir yerinde üç metre yakınına kadar pozisyonunu saptayabileceğinden cep telefonu kullanıcılarının haberi olmadığı düşüncesi Delta-Bir'i her zaman eğlendirirdi. Bu, cep telefon şirketlerinin reklamını yapamadıkları küçük bir kusurdu. Bu gece Delta Gücü, William Pickering'in cep telefonunun alış frekansına ulaştıktan sonra gelen çağrıların koordinatlarını kolaylıkla saptayabilmişti.</p>

  <p>Şimdi hedefe doğru düz bir rotada ilerleyen Delta-Bir, yirmi mile yaklaşmıştı. Radar ve silah sistemlerinin başındaki Delta-İki'ye dönüp,</p>

  <p>"Hava şemsiyesi hazırlandı mı?" diye sordu.</p>

  <p>"Olumlu. Beş mil menzili bekleniyor."</p>

  <p>Delta-Bir beş mil diye düşündü. Kiowa'nın silah sistemini kullanabilmek için gerekli olan menzile girmesi, bu kuşu hedefin radar göstericisinin içinde uçurmasını gerektiriyordu. Goya'daki birilerinin ürkerek gökyüzünü izlediğinden kuşkusu yoktu ve Delta Gücü'nün şimdiki görevi hedefi telsizle yardım ıstemeye fırsat vermeden yok etmek olduğu için Delta-Bir avına fark etmeden yaklaşmalıydı.</p>

  <p>On beş mil kala, radar menzilinin yeterince dışında, Delta-Bir Kiowa'yı aniden rotanın otuz beş derece sağına döndürdü. Bin metre yükseldi -küçük uçak menzili- ve hızını satte 110 mil olarak ayarladı. Goya'nın güvertesindeki Sahil Güvenlik helikopterinin radar göstericisi on mil çevresine yeni bir temas girdiğinde sadece bir kez bipledi. Pilot yerinde doğrulup, ekranı inceledi. Temas kıyı şeridinden batıya yönelen küçük bir kargo uçağına benziyordu. Büyük ihtimalle NEWARK'a. Bu uçağın mevcut yörüngesi onu Goya'nın dört mil yakınına getireceği halde, uçuş rotası tesadüfi olmalıydı. Yine de tedbirli davranan Sahil Güvenlik pilotu, göstericinin sağ tarafına doğru saatte 110 mil hızla yanıp sönerek ilerleyen noktayı takip etti. En yakın noktada uçak, yaklaşık dört mil batıdaydı. Tahmin ettiği gibi uçak hareket etmeye devam ederek uzaklaşmaya başlamıştı.</p>

  <p>4.1 mil. 4.2 mil.</p>

  <p>Pilot rahat bir nefes verdi.</p>

  <p>Ama sonra çok garip bir şey oldu.</p>

  <p>Kiowa'nın sol tarafında silah kumanda koltuğundan başparmakla tamam işareti veren Delta-Iki,</p>

  <p>"Hava şemsiyesi devreye girdi," diye seslendi.</p>

  <p>"Baraj değişken ses ve kapak titreşimi etkileştirildi ve kilitlendi."</p>

  <p>Kendi sırası gelen Delta-Bir helikopteri sağa yatırıp döndürerek Goya'nın tam üstüne yönlendirdi.</p>

  <p>Geminin radarından bu manevra görülmeyecekti.</p>

  <p>Delta-Iki "Kalay yaprağına sarılı saman balyaları," dedi.</p>

  <p>Delta-Bir, ona hak veriyordu. Radar yayınının bozulması, Ikinci Dünya Savaşı zamanında İngiliz bir havacı, bombardıman uçuşları sırasında uçağından kalay yaprağına sarılı saman balyası atmaya başladığında icat edilmişti. Alman radarları o kadar çok temas belirliyordu ki, hangisine ateş edeceklerini şaşırmışlardı. Elbette teknoloji o zamandan bu yana geliştirilmişti. Kiowa'nın radar yayını bozma "hava şemsiyesi" sistemi, ordunun en ölümcül silahlarından biriydi. Belirlenmiş yer koordinatları üstünde atmosfer arka plan sesinden bir hava şemsiyesı yayınlayarak, hedefin gözlerini, kulaklarını ve sesini etkisiz hale getiriyordu.</p>

  <p>Birkaç saniye önce Goya'daki tüm radar ekranları kararmış olmalıydı. Mürettebat yardım çağrısında bulunmaları gerektiğini fark ettiğinde, ileti gönderemeyecekti. Bir gemideki tüm haberleşme sistemleri radyo veya mikrodalga temelliydi; telefon hattı yoktu. Kiowa yeterince yaklaşabilirse, Goya'nın tüm haberleşme sistemleri çalışmaz hale gelecek, taşıyıcı sinyal eri Kiowa'nın ön tarafından yayınlanan görünmez termal ses bulutuyla boğulacaktı.</p>

  <p>Delta-Bir mükemmel yalıtım, diye düşündü. Savunmaları kalmadı. Hedefler Milne Buzul Katmanı'ndan kurnazca ve şansın da yardımıyla kaçmışlardı ama bu yinelemeyecekti. Kıyıdan ayrılmayı seçerek,</p>

  <p>Rachel, Michael ve Corky kötü bir tercih yapmışlardı. Hayatlarının son kötü kararı olacaktı.</p>

  <p>Beyaz Saray'daki Zach Herney, telefon ahizesini kaldırıp yatakta doğrulurken uyku sersemiydi. "Şimdi mi?</p>

  <p>Ekstrom benimle şimdi mi konuşmak istiyor?"</p>

  <p>Herney gözlerini kısıp başucundaki saate baktı.</p>

  <p>Haberleşme görevlisi "Evet, Sayın Başkan," dedi. "Acil durum olduğunu söylüyor."</p>
</body>
</html>
