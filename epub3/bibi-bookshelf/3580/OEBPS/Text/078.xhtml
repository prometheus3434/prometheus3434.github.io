<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>76</h2>

  <p>Senatör Sexton yumruklama sesini duyduğunda, ne süredir boşluğa baktığının farkında değildi.</p>

  <p>Kulaklarındaki gümbürtünün alkolden değil de dairesinin kapısından geldiğini anladığında koltuğundan kalkıp, Courvoisier şişesini elinden bıraktı ve antreye yürüdü.</p>

  <p>Hiç ziyaretçi kabul edecek havada olmayan Sexton, "Kim o?" diye seslendi.</p>

  <p>Korumasının sesi, Sexton'ın beklenmedik misafirinin kimliğini belirledi. Sexton o anda kendine geldi. Bu çok hızlı oldu.</p>

  <p>Sexton bu konuşmayı sabaha kadar yapmamayı umuyordu.</p>

  <p>Derin bir nefes alıp saçlarını düzelterek kapıyı açtı. Karşısındaki yüz fazlasıyla tanıdıktı: yetmiş küsur yaşına rağmen güçlü ve sert. Sexton, onu bir otel garajındaki beyaz Ford Windstar minivanda daha bu sabah görmüştü.</p>

  <p>Sexton, sahi bu sabah mıydı, diye düşündü. O zamandan bu yana işler ne kadar da değişmişti.</p>

  <p>Siyah saçlı adam, "İçeri girebilir miyim?" diye sordu.</p>

  <p>Sexton kenara çekilerek, Uzay Sınırları Vakfı Başkanı'na geçmesi için yol açtı.</p>

  <p>Sexton kapıyı kapatırken adam, "Toplantı iyi geçti mi'?" diye sordu.</p>

  <p>Iyi geçti mi? Sexton, adam acaba fanusta mı yaşıyor, diye düşündü.</p>

  <p>"Başkan televizyona çıkana kadar her şey mükemmel gidiyordu."</p>

  <p>Yaşlı adam hoşnutsuz bir ifadeyle başını salladı. "Evet. İnanılmaz bir zafer. Davamıza büyük zarar verecek."</p>

  <p>Davamıza zarar mı verecek? Işte iyimser biri. NASA'nın bu akşamki zaferinden sonra, Uzay Sınırları Vakfı özel eştirme hedefine ulaşamadann adam çoktan ölüp de gömülürdü.</p>

  <p>Yaşlı adam, "Yıllarca bunun yakında kanıtlanacağını düşünüp durdum dedi.</p>

  <p>"Nasıl ve ne zaman olacağını bilmiyordum ama er geç bunu öğrenecektik."</p>

  <p>Sexton sersemlemişti. "Yani şaşırmadınız mı?" sexton'ın çalışma odasına doğru yürümeye başlayan adam,</p>

  <p>"Evrenin matematiği başka hayat biçimlerinin var olmasını gerektiriyor," dedi.</p>

  <p>"Bu keşfe şaşırmadım. Duygusallanlamda etkilendim. Manen dehşete düştüm. Siyasi açıdan rahatsız oldum. Bundan daha kötü bir zamanlama olamazdı."</p>

  <p>Sexton, adamın neden geldiğini merak etti. Onu neşelendirmek için gelmediği ortadaydı.</p>

  <p>Adam, "Bildiğin gibi," dedi. "USV üye şirketleri uzayın sınırlarını özel kışilere açma gayesiyle milyonlar harcadılar. Son günlerde bu paranın büyük kısmı senin kampanyana gitti."</p>

  <p>Sexton birden savunmaya geçmişti. "Bu akşamki fiyasko benim kontrolumde değildi.</p>

  <p>Beyaz Saray NASA'ya saldırmam için bana yem attı."</p>

  <p>"Evet. Başkan oyununu iyi oynadı. Ama yine de belki her şey kaybedilmemiŞtir." Yaşlı adamın gözlerinde tuhaf bir umut ışıltısı vardı.</p>

  <p>Sexton, adam bunamış, diye karara vardı. Her şey kesinlikle kaybedilmişti.</p>

  <p>Şu anda televizyondaki tüm kanallar Sexton'ın kampanyasının mağlubiyetinden bahsediyordu.</p>

  <p>Çalışma odasına giren adam koltuğa oturdu ve yorgun gözlerini senatöre dikti.</p>

  <p>"NASA'nın ilk başlarda YGS uydusundaki hatalı yazılımlarla yaşadığı sorunları hatırlıyor musun?" dedi.</p>

  <p>Sexton lafın sonunun nereye varacağını tahmin edemiyordu. Bu şimdi neyi değiştirir? YGS fosil içeren lanet olası birgöktaşı buldu!</p>

  <p>Adam, "Eğer hatırlıyorsan," dedi. "Uydudaki yazılım ilk başlarda doğru düzgün çalıŞmıyordu. Sen basında bundan çok bahsetmiştin."</p>

  <p>Adamın karşısına oturan Sexton, "Öyle de yapmam gerekiyordu!" dedi. "NASA'nın başka bir başarısızlığıydı!"</p>

  <p>Adam başını salladı.</p>

  <p>"Katılıyorum. Ama kısa süre sonra NASA yaptığı basin konferansıyla çaresini bulduklarını duyurdu; yazılıma bir yama yapılmıştı."</p>

  <p>Sexton basin konferansını izlememişti, ama kısa, sade ve pek de kayda değer olmadığını duymuştu.</p>

  <p>YGS Proje lideri, anomali saptama yazılımındaki ufak bir hatayı NASA'nın nasıl giderip, her şeyi yoluna koyduğunun saçma sapan teknik açıklamasını yapmıştı.</p>

  <p>Adam, "Yaşadığı başarısızlığın ardından YGS'yi ilgiyle takip edip durdum," dedi. Bir video kaseti çıkarıp, Sexton'ın televizyonuna yürüdü ve bandı videoya yerleştirdi. "Bu senin ilgini çekecektir."</p>

  <p>Kaset oynamaya başladı. Washington merkezdeki NASA basin odasını gösteriyordu.</p>

  <p>Iyi giyimli bir adam podyuma çıkıp, dinleyicileri selamladı. Podyumun altında şöyle yazıyordu:</p>

  <p>CHRIS HARPER, Bölüm Müdürü Kutupsal Yörüngeli Yoğunluk Tarayıcı Uydu (YGS)</p>

  <p>Chris Harper uzun boylu, zarif bir adamdı ve hâlâ köklerine bağlı bir Avrupalı Amerikalının asaletiyle konuşuyordu. Bilgili ve kibar bir aksanı vardı. YGS hakkında bazı kötü haberler verirken, basına kendinden emin bir tavırla hitap ediyordu.</p>

  <p>"YGS uydusu yörüngede ve iyi çalışıyor olmasına rağmen, uydudaki bilgisayarlarda ufak bir aksaklık yaşıyoruz. Sorumluluğunu üstüme aldığım, ufak bir programlama hatası. FIR filtresinin hatalı bir dizini var, bu da YGS'nin anomali saptama yazılımının düzgün çalışmadığı anlamınt geliyor. Düzeltmeye çalışıyoruz."</p>

  <p>NASA'nın hayal kırıklıklarına alışkın olduğu anlaşılan kalabalık içini çekti.</p>

  <p>Birisi, "Uydunun mevcut etkinliği açısından bu ne anlama geliyor?" diye sordu.</p>

  <p>Harper bir profesyonel gibi cevapladı. Kendinden emin ve dürüst.</p>

  <p>"Işleyen beyni olmayan mükemmel bir çift göz düşünün. Aslında YGS uydusu mükemmel görüyor ama ne gördüğü hakkında hiçbir, fikri yok. YGS'nin fırlatılmasının amacı kutup buzullarındaki erimiş cepleri aramak ama YGS'nin tarayıcılardan aldığı yoğunluk verilerini tahlil edecek bilgisayar olmadan, YGS ilgilenmesi gereken noktaları ayırt edemez. Bir sonraki mekik seferiyle uydudaki bilgisayarda iyileştirmeleri yaptıktan sonra durumu düzeltmiş olacağız."</p>

  <p>Odada hayal kırıklığı homurtuları yükseldi.</p>

  <p>Yaşlı adam, Sexton'a göz attı. "Kötü haberleri ne kadar hoş sunuyor, öyle değil mi?"</p>

  <p>Sexton, "NASA'da çalışıyor," diye mırıldandı. "Onların işi bu."</p>

  <p>Bir süre boş ekran gösteren video kaseti, bir başka NASA basin konferansına geçti.</p>

  <p>Yaşlı adam, Sexton'a, "Bu ikinci basin konferansı birkaç hafta önce verildi," dedi.</p>

  <p>"Gece oldukça geç saatlerde. Çok az kişi gördü. Bu sefer Dr. Harper iyi haberleri sunuyor."</p>

  <p>Görüntü gelmişti. Bu kez Chris Harper endişeli ve darmadağın görünüyordu.</p>

  <p>"NASA'nın YGS uydusundaki yazılım sorununu giderdiğini duyurmaktan mutluluk duyuyorum," derken sesi memnuniyetten çok uzaktı. Sorunun nasıl giderildiğini anlatırken lafı diline doluyordu. YGS'den alınan ham verilerin yönlendirilerek, uydudaki YGS bilgisayarı yerine yeryüzündeki bilgisayarlara gönderilmesiyle ilgili bir şeyler.</p>

  <p>Herkes etkilenmiş gibiydi. Kulağa olası ve heyecan verici geliyordu. Harper konuşmayı bitirdiğinde odadakiler coşkuyla alkışladılar.</p>

  <p>Dinleyicilerden biri, "Peki yakında veri almaya başlayacak mıyız?" diye sordu.</p>

  <p>Harper ter içinde başını salladı. "Birkaç haftaya kadar."</p>

  <p>Daha fazla alkış aldı. Odada bazı eller havaya kalkmıştı.</p>

  <p>Kâğıtlarını toparlarken hasta gibi görünen Harper, "Şimdilik size söyleyeceklerim bu kadar," dedi.</p>

  <p>"YGS yörüngede ve çalışıyor. Yakındaveri almaya başiayacağız." Adeta sahneden koşarak ayrıldı.</p>

  <p>Sexton yüzünü buruşturdu. Bunun tuhaf olduğunu itiraf etmek zorundaydı. Chris Harper kötü haberi verirken neden o kadar kendinden emin, iyi haberi verirken de o denli huzursuzdu? Tam tersi olmalıydı.</p>

  <p>Sexton yazılımın düzeltildiği haberini okumuş olsa da, yayınlandığı sirada bu basin konferansını seyretmemişti. O sırada bu iyileştirme haberi önemsiz bir NASA kurtuluşu gibi görünmüştü; halkın kanısı değişmemişti. YGS iyi çalışmayan ve mükemmel sayılmayacak bir çözümle tuhaf biçimde yama yapılan başka bir NASA projesi.</p>

  <p>Yaşlı adam televizyonu kapattı. "NASA o gece Dr. Harper'ın kendini iyi hissetmediğini iddia etti."</p>

  <p>Durdu. "Ben Harper'ın yalan söylediğini düşünüyorum."</p>

  <p>Yalan mı? Harper'ın yazılım hakkında neden yalan söyleyebileceğine mantıklı bir açıklama getiremeyen</p>

  <p>Sexton bakakaldı.</p>

  <p>Sexton yaşadığı süre boyunca, kötü bir yalancıyı tanıyacak kadar çok yalan söylemişti.</p>

  <p>Harper'ın gerçekten şüphe çekici göründüğünü itiraf etmek zorundaydı.</p>

  <p>Yaşlı adam, "Belki de fark etmedin," dedi. "Az önce Chris Harper'dan dinlediğin bu duyuru, NASA tarihindeki en önemli tek basin konferansıydı." Durdu. "Az önce anlattığı o yazılım iyileştirmesi sayesinde YGS göktaşını buldu."</p>

  <p>Sexton afallamıştı, "Ve onun yalan söylediğini düşünüyorsun ha?"</p>

  <p>"Ama eğer Harper yalan söylediyse ve YGS yazılımı aslında çalışmıyorsa, o zaman NASA göktaşını hangi cehennemden buldu?"</p>

  <p>Yaşlı adam gülümsedi. "Kesinlikle."</p>
</body>
</html>
