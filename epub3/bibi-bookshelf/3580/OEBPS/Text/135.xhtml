<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>133</h2>

  <p>Rachel uyandığında oda karanlıktı.</p>

  <p>Bir saat 22:14'ü gösteriyordu. Kendi yatağı değildi. Bir süre boyunca, nerede olduğunu dûşünerek hiç kıpırdamadan yattı.</p>

  <p>Yavaş yavaş hatırlamaya başlıyordu... mega girdap:.. bu sabah Washington Anıtı'nın önü...</p>

  <p>Başkan'ın Beyaz Saray'da kalmaya davet etmesi.</p>

  <p>Rachel kendine, Beyaz Saray'dayım, dedi. Bütün gün burada uyudum.</p>

  <p>Sahil Gûvenlik helikopteri Başkan'ın emriyle, yorgunluktan tükenen Michael Tolland, Corky Marlinson ve Rachel Sexton'ı Washington Anıtı'ndan Beyaz Saray'a götürmüş, onlar da orada mükelief bir kahvaltı yapmış, doktorlar tarafından muayene edilmiş ve binanın on dört odasından diledikleri birinde istirahat etmeleri teklif edilmişti.</p>

  <p>Hepsi de kabul etmişti.</p>

  <p>Rachel bu kadar uzun süredir uyuduğuna inanamıyordu. Televizyonu açtığında, Başkan Herney'nin basin konferansını bitirmiş olduğunu görünce şaşırdı. Göktaşı yanılgısını dünyaya açıklarken, Rachel ile diğerleri Başkan'ın yanında durmayı teklif etmişlerdi. Hatayı hep birlikte yaptık. Ama Herney yükü tek başına omuzlamak konusunda ısrar etmişti.</p>

  <p>Televizyondaki siyaset yorumcularından biri, "NASA'nın hiçbir şekilde uzayda yaşam izine rastlamamış olması üzücü," diyordu. "NASA son on yıl içinde ikinci defa bir göktaşını, dünya dışı yaşam izleri taşıyormuş gibi yanlış sınıflandırmış oldu. Ama bu kez aldatılanlar arasında son derece saygın sivil bilim adamları da vardı."</p>

  <p>Lafa giren ikinci yorumcu, "Normalde Başkan'ın bu akşam düştüğü büyük yanılgı kariyeri açısından yıkıcı olurdu..." dedi.</p>

  <p>"Ama Washington Anıtı'nda geçen sabahki gelişmeleri dikkate alınca, Zach Herney'nin başkanlığı alması her zamankinden daha yakın görünüyor."</p>

  <p>Ilk yorumcu başını sallıyordu. "Yani uzayda hayat yok, ama Senatör Sexton'ın kampanyasında da hayat kalmadı. Ve şimdi senatörün düştüğü mali sıkıntılarla ilgili yeni bilgiler ortaya..."</p>

  <p>Kapının vurulması Rachel'ın dikkatini dağıttı.</p>

  <p>Michael, diye umııt ederek, hemen televizyonu kapattı. Onu kahvaltıdan beri görmüyordu. Beyaz Saray'a vardıklarında Rachel'ın, onun kollarında uyumak kadar istediği bir şey yoktu. Michael'ın da aynı hisleri paylaştığından emindi ama Corky araya girmiş ve Tolland'ın yatağına demir atıp, kendi üstüne işeyerek, günü nasıl kurtardığının hikâyesini defalarca anlatıp durmuştu. Sonunda feci şekilde bitap düşmüş olan Rachel ile Tolland vazgeçmişler ve uyumak için kendi yatak odalarına yönelmişlerdi.</p>

  <p>Şimdi kapıya doğru yürüyen Rachel aynada kendine baktı ve ne kadar aptal bir kıyafet giymiş olduğunu gördü. Yatmadan önce dolapta bulabildiği tek şey, eski bir Penn State futbol forması üstüydü. Gecelik gibi dizlerine kadar uzanıyordu.</p>

  <p>Kapının vurulması devam etti.</p>

  <p>Kapıyı açan Rachel, ABD Gizli Servis kadın ajanını görünce hayal kırıklığına uğradı. Formda ve sevimli görünen ajan mavi bir ceket giyiyordu. "Bayan Sexton, Lincoln Yatak Odası'nda kalan bey televizyonunuzun sesini duymuş. Uyanmış olduğunuzu düşünerek benden rica etti..." Durup kaşlarını yukarı kaldırırken, Beyaz Saray'ın üst katlarındaki gece oyunlarına yabancı olmadığı anlaşılıyordu.</p>

  <p>Heyecanlanan Rachel kızardı. "Teşekkürler."</p>

  <p>Ajan, Rachel'ı kusursuz döşenmiş koridordan, yakınlardaki bir kapının önüne götürdü.</p>

  <p>Ajan, "Lincoln Yatak Odası," dedi. "Ve bu kapının dışında her zaman söylediğim gibi. Iyi uykular ve hayaletlere dikkat edin."</p>

  <p>Rachel başını salladı. Lincoln Yatak Odası'ndaki hayaletlere ilişkin efsaneler Beyaz Saray kadar eskiydi.</p>

  <p>Winston Churchill'in burada Lincoln'in hayaletini gördüğü söylenirdi. Eleanor Roosevelt, Amy Carter, aktör Richard Dreyfus ve hizmetçilerle uşaklar da dahil olmak üzere diğerlerinin de öyle. Başkan Reagan'ın köpeğinin bu kapının arkasında saatlerce havladığı rivayet ediliyordu.</p>

  <p>Tarihi hayaletler düşüncesi Rachel'ın bu odanın ne kadar kutsal bir yer olduğunu fark etmesini sağladı.</p>

  <p>Birden utanmıştı. Orada uzun futbol forması üstüyle, bacakları çıplak bir halde dururken, kendini bir oğlanın odasına girerken yakalanmış öğrenci gibi hissediyordu. Ajana, "Bu kurallara uygun mu?" diye sordu. "Yani burası Lincoln'ın yatak odası öyle değil mi?"</p>

  <p>Ajan göz kırptı. "Bu kattaki politikamız, `ne sor, ne söyle'dir."</p>

  <p>Rachel gülümsedi. "Teşekkürler." Ardında neler beklediğini tahmin ederek, kapı koluna uzandı.</p>

  <p>"Rachel!" Gırtlaksı ses koridorda daire testere gibi duyuldu.</p>

  <p>Rachel ve ajan dönüp baktılar. Artık bacağı profesyonelce bandajlanmış olan Corky Marlinson, koltuk değnekleriyle topal ayarak yanlarına geliyordu. "Ben de uyuyamadım!"</p>

  <p>Romantik randevusunun bozulduğunu hisseden Rachel, adeta yıkılmıştı.</p>

  <p>Corky'nin gözleri sevimli Gizli Servis ajanını inceledi. Ona bakarken gülümsemesi tüm ağzına yayıldı.</p>

  <p>"Üniformalı kadınları severim."</p>

  <p>Ajan ceketini yana çekip, öldürücü görünen tabancasını gösterdi.</p>

  <p>Corky geriledi. "Anlaşıldı." Rachel'a döndü.</p>

  <p>"Mike da uyandı mı? Içeri mi giriyorsun?" Corky partiye katılmak için sabırsız görünüyordu.</p>

  <p>Rachel homurdandı. "Aslında Corky..."</p>

  <p>Ceketinden bir not kâğıdı çıkaran Gizli Servis ajanı, "Dr. Marlinson," diyerek araya girdi. "Bay Tolland tarafından verilen elimdeki bu nota göre, size mutfağa kadar eşlik etmek, şefe her istediğinizi pişirtmek ve kendinizi ölümden nasıl kurtardığınızı bana en küçük ayrıntılarına kadar..." Ajan duraksadı. Notu tekrar okurken yüzünü buruşturmuştu. "Üstünüze nasıl işediğinizi anlatmanızı istemek için kesin emirler aldım."</p>

  <p>Görünûşe bakılırsa, ajan sihirli kelimeyi söylemişti. Corky koltuk değneklerini bırakarak, destek almak için kolunu kadının omzuna attı ve, "Mutfağa gidelim aşkım," dedi.</p>

  <p>Keyfi kaçan ajan, Corky'yi koridorun aşağısına taşırken, Corky Marlinson'ın kendini cennette hissettiğine Rachel'ın hiç şüphesi yoktu. Onun, "Işin anahtarı sidik," dediğini duydu. "Çünkü lanet olası ön beyin koku alma loplarıyla her şeyin kokusunu alabiliyorlar!"</p>

  <p>Rachel içeri girdiğinde Lincoln Yatak Odası karanlıktı. Yatağın boş ve bozulmamış olduğunu görünce şaşırdı. Michael Tolland görünürde yoktu.</p>

  <p>Yatağın yanında antika bir gaz lambası yanıyordu ve Rachel lambadan yayılan yumuşak ışıkta Brüksel halısını... ünlü oymalı gül ağacı yatağı... Lincoln'ın eşi Mary Todd'un portresini... hatta Lincoln'ın Kölelerin Azat Edilmesi Bildirisi'ni imzaladığı masayı seçebiliyordu.</p>

  <p>Rachel kapıyı arkasından kaparken, çıplak bacaklarında bir ürperti hissetti. Michael nerede? Pencereyi kapatmak üzere yürürken, dolaptan gelen bir fısıltı duydu.</p>

  <p>"Maaaarrrrrrrry..."</p>

  <p>Rachel olduğu yerde döndü.</p>

  <p>Ses yeniden, "Maaaarrrry?" diye fısıldadı. "Sen misin?... Mary Todd Lincoln?"</p>

  <p>Rachel hemen pencereyi kapatıp yeniden dolaba döndü. Aptalca olduğunu bildiği halde kalbi hızla, atıyordu.</p>

  <p>"Mike, sen olduğunu biliyorum."</p>

  <p>Ses, "Hayıııır," diye devam etti. "Ben Mike değilim... Ben... Aaaabe."</p>

  <p>Rachel ellerini kalçasına koydu. "Ah gerçekten mi? Dürist Abe mi?" Boğuk bir kahkaha. "Orta karar dürüst Abe... evet."</p>

  <p>Şimdi Rachel da gülüyordu.</p>

  <p>Dolaptan gelen ses, "Koooork," diye uğuldadı. "Çok korkmalıııısın."</p>

  <p>"Korkmuyorum."</p>

  <p>Ses, "Lütfen kooork," diye inledi. "İnsan türlerinde korku ve cinsel dürtü çok yakından bağlıdır."</p>

  <p>Rachel kahkahaya boğulmuştu. "Senin tahrik olmaktan anladığın bu mu?"</p>

  <p>Ses, "Beni bağışlaaaa," dedi. "Bir kadınla birlikte olmayalı yıllar geçti."</p>

  <p>Kapıyı hızlıca çekip açan Rachel, "Anlaşılıyor," dedi.</p>

  <p>Michael Tolland çarpık ve çapkın tebessümüyle karşısında duruyordu. Giydiği koyu mavi saten pijamaların içinde karşı konulmaz görünüyordu. Rachel göğsündeki başkanlık armasını görünce gözlerini faltaşı gibi açtı.</p>

  <p>"Başkanlık pijamaları mı?"</p>

  <p>Omuzlarını silkti. "Çekmecede duruyorlardı."</p>

  <p>"Benimse tek bulabildiğim bu futbol üniforması oldu."</p>

  <p>"Lincoln Yatak Odası'nı seçmeliydin!"</p>

  <p>"Sen önermeliydin!"</p>

  <p>"Yatağın kötü olduğunu duydum. Antika at kılı." Tolland göz kırptı. mermer tezgâhlı masanın üstünde duran hediye paketini gösterdi.</p>

  <p>"Yaptığın iyiliğin karşılığı."</p>

  <p>Rachel etkilenmişti. "Benim için mi?"</p>

  <p>"Başkanlık yardımcılarından birini gönderip, bunu senin için aldırdım. Yeni geldi. Sallama."</p>

  <p>Rachel paketi dikkatle açıp içindeki ağır şeyi çıkardı. Geniş kristal bir kâsenin içinde iki çirkin turuncu akvaryum balığı yüzüyordu.</p>

  <p>Rachel hayal kırıklığına uğramış bir şaşkınlıkla bakıyordu. "Şaka yapıyorsun öyle değil mi?"</p>

  <p>Tolland gururla, "Helostoma temmincki," dedi.</p>

  <p>"Bana balık mı aldın'?"</p>

  <p>"Ender bulunan öpüşen Çin balıkları. Çok romantik."</p>

  <p>"Balıklar romantik değildir Mike."</p>

  <p>"Bunu bir de balıklara anlat. Saatlerce öpüşüyorlar."</p>

  <p>"Bu da başka bir tahrik mi?"</p>

  <p>"Romantikliği sahiden unutmuşum. Bana gayret göstermekten kanaat notu verir misin?"</p>

  <p>"Gelecekte aklında bulunsun Mike, balıklar kesinlikle tahrik edici değil er. Çiçekleri dene."</p>

  <p>Tolland arkasından bir demet beyaz zambak çıkardı. "Kırmızı gül vermek istedim," dedi. "Ama Gül Bahçesi'nden aşırmaya kalkarken az kalsın vuruluyordum."</p>

  <p>Tolland, Rachel'ın vücudunu kendininkine çekerken, saçının yumuşak kokusunu içine çekti. İçindeki yıllardır inzivaya çekilmiş yanının yavaşça kabuğundan sıyrıldığını hissediyordu. Onu ihtirasla öperken, Rachel'ın vücudunun yakınlaştığını hissetti. Beyaz zambaklar ayaklarına düştü ve Tolland'ın ördüğünün farkında olmadığı duvarlar erimeye başladı.</p>

  <p>Hayaletler gitti.</p>

  <p>Rachel'ın kendisini yatağa doğru çektiğini hissetti. Yumuşak bir sesle kulağına fısıldıyordu. "Gerçekten de balıkların romantik olduğunu düşünmüyorsun, öyle değil mi?"</p>

  <p>"Inanıyorum," deyip onu bir daha öptü. "Denizanalarının çiftleŞme ritüelini görmelisin. Son derece erotik."</p>

  <p>Rachel, onu at kılı yatağın üstüne sırtüstü yatırıp, üstüne çıktı.</p>

  <p>Tolland, "Ve denizatları..." derken, saten pijamasına dokunuşlarının keyfini çıkartıyordu. "Denizatları... inanılmaz şehvetli bir aşk dansı yaparlar."</p>

  <p>Pijamalarının düğmelerini açan Rachel, "Balıklardan yeterince bahsettik," dedi. "Bana gelişmiş hayvanların çiftleşme ritüelleri hakkında ne anlatabilirsin?"</p>

  <p>Tolland içini çekti. 'Workk anlayorum,"</p>

  <p>Rachel futbol üniformasını çıkarıp attı. "Pekâlâ doğa adamı, hızlı öğrenmeni tavsiye ederim."</p>
</body>
</html>
