<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>39</h2>

  <p>Işıldayan suya bakan Tolland, "Burda kamçılılar var," dedi.</p>

  <p>"Kaçıranlar mı var?" Corky yüzünü astı. "Kendi adına konuş."</p>

  <p>Rachel, Michael Tolland'ın espri kaldıracak havada olmadığını anlıyordu.</p>

  <p>Tolland, "Nasıl olur bilmiyorum ama bir şekilde bu suda biyolüminesan çift kirpikli planktonlar var," dedi.</p>

  <p>Rachel, "Biyolüminesan ne?" dedi. İngilizce konuş.</p>

  <p>"Lüsiferin denilen lüminesan bir katalizörü okside edebilen tekh hücreli plankton."</p>

  <p>Bu Ingilizce miydi?</p>

  <p>Derin bir nefes alan Tolland, arkadaşına döndü.</p>

  <p>"Corky, bu delikten çıkardığımız göktaşında yaşayan organizmalar bulunması olasılığı var mı?</p>

  <p>Corky bir kahkaha patlattı. "Ciddi olalım Mike."</p>

  <p>"Ben ciddiyim."</p>

  <p>"Hiç ihtimal yok Mike! İnan bana, eğer NASA yetkilileri o taşta dünya dışı yaşayan organizmalar olduğundan en ufak bir şüphe duysalardı, emin ol asla ordan alıp da açık havaya çıkartmazlardı."</p>

  <p>Tolland bir nebze rahatlamış görünse de, daha derin bir esrar bu huzuru bozuyordu. Tolland, "Mikroskopla bakmadan emin olamam ama," dedi. "nyrrophyta filumundan biyolüminesan bir plankton gibime geliyor. Ateş bitkisi anlamına gelir. Kuzey Buz Denizi bunlarla doludur."</p>

  <p>Corky omuzlarını silkti. "O halde neden uzaydan olup olmadıklarını merak ettin?"</p>

  <p>Tolland, "Çünkü göktaşı buzul arın altında gömülüydü; kar yağışıyla biriken tatlı su. O delikteki su, buzul arın erimesiyle oluştu ve üç yüzyıldır donmuş haldeydi. Deniz canlıları oraya nasıl girmiş olabilir?" dedi.</p>

  <p>Tolland'ın açıklaması uzun bir sessizlik getirmişti.</p>

  <p>Havuzun kenarında duran Rachel, aklını baktığı şeye vermeye çalıştı. Göktaşının çıkartaldığı delikteki biyolüminesan plankton. Ne anlama geliyor?</p>

  <p>Tolland, "Aşağıda bir çatlak olmalı," dedi. "Tek açıklaması bu. Planktonlar deliğin içine, okyanus sularının sızdığı bir yarıktan girmiş olmalı."</p>

  <p>Rachel anlamamıştı. "Sızmak mı? Nerden?" Okyanustan buraya kadar İceRover'la yaptığı uzun yolculuğu hatırladı. "Sahil burdan en az üç kilometre uzakta."</p>

  <p>Corky ile Tolland, Rachel'a tuhaf bir bakış fırlattılar. Corky, "Doğrusunu istersen," dedi. "Okyanus tam altımızda. Bu buz kütlesi yüzüyor."</p>

  <p>Zihni fena halde karışan Rachel, iki adamabaktı. "Yüzüyor mu? Ama... biz buzulun üstündeyiz."</p>

  <p>Tolland, "Evet buzulun üstündeyiz," dedi. "Ama karada değiliz. Buzul ar bazen büyük kara parçalarından koparak denize karışırlar. Buz sudan daha hafif olduğu için buzul ar yüzmeye devam eder, okyanusun üstünde buzdan dev bir sal gibi gezinirler. Buz katmanının açıklaması budur... buzul arın yüzen kısmı." Duraksadı. "Şu anda denizden yaklaşık bir buçuk kilometre uzaktayız."</p>

  <p>Iyice sersemleşen Rachel, bir anda huzursuzluğa kapıldı. Tam da etrafında gördüklerine alışırken, Kuzey Buz Denizi üstünde durmak fıkri korkuya kapılmasına neden olmuştu.</p>

  <p>Tolland, onun tedirginliğini sezmiş gibiydi. Ayağını kendinden emin bir edayla yere vurdu.</p>

  <p>"Endişelenme. Bu buz doksan metre kalınlığında bunun altmış metresi, bardağın içindeki buz küpü gibi suyun altında yüzüyor. Bu buz katmanını oldukça sağlam kılar. Üstüne gökdelen bile inşa edilebilir."</p>

  <p>Tam manasıyla ikna olmayan Rachel donuk bir ifadeyle başını salladı. Kuruntuları bir yana, Tolland'ın planktonların geldiği yer hakkındaki teorisini yeni yeni anlamaya başlıyordu. <i>Buradan</i> <i>okyanusa kadar inen çatlak olduğunu düşünüyor, bu yoldan planktonlar yukarıdaki deliğe çıkıyorlar.</i></p>

  <p>Rachel bunun mantıklı olduğuna karar verdi ama yine de can sıkan bir ikilem vardı. Yapısal sürekliliğini doğrulamak için buzdan sayısız nüve çıkartan Norah Mangor, buzulun bütünlüğünden çok emin konuşmuştu.</p>

  <p>Rachel, Tolland'a baktı. "Buzulun kusursuzluğunun, tüm katman tarihlendirme kayıtlarının temeli olduğunu sanıyordum. Dr. Mangor buzda hiç çatlak veya yarık bulunmadığını söylememiş miydi?"</p>

  <p>Corky kaşlarını çattı. "Anlaşılan buz kraliçesi bu işi yüzüne bulaştırdı."</p>

  <p>Rachel, <i>bunu yüksek sesle söyleme, yoksa buz kazmasını kafana yersin</i> diye düşündü.</p>

  <p>Tolland fosforlu yaratıklara bakarken, çenesini sıvazladı. "Başka bir açıklaması yok. <i>Mutlaka</i> bir çatlak olmalı. Okyanusun üstündeki buz katmanının ağırlığı, plankton açısından zengin deniz suyunu deliğe doğru yukarı itiyor olmalı."</p>

  <p>Rachel, <i>ne çatlakmıs ama,</i> diye düşündü. Eğer buradaki buz kalınlığı doksan metre ve deliğin derinliği altmış metre idiyse, varsayılan bu çatlak katı buzda otuz metre boyunca ilerliyor olmalıydı.</p>

  <p><i>Norah Mangor'ın deney nüvelerinde hiç çatlak izine rastlanmamıştı.</i></p>

  <p>Tolland, Corky'ye, "Bana bir iyilik yap," dedi. "Gidip Norah'ı bul. Tanrı'ya dua edelim de bu buzul hakkında bize söylemediği bir şeyler biliyor olsun Ming'i de bul, belki bize bu parıldayan hayvancıkların ne olduğunu söyler."</p>

  <p>Corky yola koyulmuştu.</p>

  <p>YENİDEN deliğe göz atan Tolland, arkasından, "Acele etsen iyi olur," diye seslendi.</p>

  <p>"Bu biyolüminesansın zayıfladığına yemin edebilirim".</p>

  <p>Rachel deliğe baktı. Yeşil renk kesinlikle eskisi kadar parlak değildi.</p>

  <p>Parkasını çıkaran Tolland, deliğin yanında yere uzandı.</p>

  <p>Aklı karışan Rachel, onu seyrediyordu. "Mike?"</p>

  <p>"Tuzlu su sızıyor mu, onu anlamak istiyorum."</p>

  <p>Paltosuz buzun üstünde yatarak mı?"</p>

  <p>"Hı-hı." Tolland karnının üstünde deliğin kenarına yaklaştı. Parkanın bir kolunu kenarda tutarak, diğer kolu suya değinceye kadar aşağı sarkıttı.</p>

  <p>"Dünyanın bir numaralı okyanus bilginlerinin kullandığı, son derece kesin sonuçlar VERen bir tuzluluk testtir. Buna 'ıslak ceketi yalamak' denir."</p>

  <p>Buzul katmanının üstündeki Delta-Bir kumanda başında mücadele verirken deliğin etrafında toplanan kalabalığın üstünde uçan hasar görmüş mikrobotu yönlendirmeye çabalıyordu. Aşağıdan gelen sohbetlerden anlaşıldığı kadarıyla, işler çabuk çözülmeye başlamıştı.</p>

  <p>"Idareciyi arayın," dedi. "Ciddi bir sorunumuz var."</p>
</body>
</html>
