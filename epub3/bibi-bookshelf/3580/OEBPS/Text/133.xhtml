<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>131</h2>

  <p>Washington'da sabah hava açık ve soğuktu.</p>

  <p>Esen bir rüzgâr Washington Anıtı'nın zeminindeki yaprakları döndürdü. Dünyanın en büyük dikilitaşı, genel ikle her sabah havuza yansıyan kendi huzurlu görüntüsüne uyanırdı, ama bu sabah etrafta itişip kakışan ve anıtın etrafında beklenti içinde toplanan gazetecilerin kargaşasını beraberinde getirmişti.</p>

  <p>Senatör Sedgewick Sexton, limuzinden inerken kendini Washington'dan bile daha büyük hissetti ve anıtın girişinde kendisini bekleyen basın alanına bir aslan gibi ilerledi. Buraya ülkenin en büyük on medya yayın ağını davet etmiş ve onlara son on yılın en büyük skandalını vaat etmişti.</p>

  <p>Sexton, hiçbir şey, akbabaları ölümün kokusu kadar kendine çekemez, diye düşündü.</p>

  <p>Sexton, her biri isminin başharfleriyle zarif bir şekilde mühürlenmiş elindeki beyaz zarfları sıkıca kavradı.</p>

  <p>Eğer, bilgi güç demekse, o zaman Sexton şu anda elinde nükleer bir savaş başlığı taşıyordu.</p>

  <p>Podyuma yaklaşırken, başının döndüğünü hissetti, iki "şöhret çerçevesi"nden -podyumun iki tarafında koyu mavi perdeler gibi duran, büyük, ayaklı bölmeler- oluşan kondurma sahneyi görünce memnun olmuştu, bu sanki bir sahne perdesinin önünde duruyormuş hissini veren eski bir Ronald Reagan hilesiydi.</p>

  <p>Sexton kulisten çıkan bir aktör gibi bölmenin arkasından çıkarak, sahneye sağ taraftan girdi. Gazeteciler hemen sahneye bakan açılır kapanır sandalye sıralarında yerlerini aldılar. Doğuda, güneş ABD Kongre</p>

  <p>Binası'nın üzerinde henüz yükselmeye başlamıştı, pembe ve altın renkli ışınları sanki cennetten gelen ışınlar gibi Sexton'ın üzerine yansıyordu.</p>

  <p>Dünyanın en güçlü adamı olmak için mükemmel birgün.</p>

  <p>Sexton önündeki kürsünün üzerine zarfları yayarken, "Günaydın, bayanlar ve baylar," dedi.</p>

  <p>"Mümkün olduğu kadar kısa keseceğim. Açıkçası, sizinle paylaşacağım bilgi, oldukça rahatsız edici. Bu zarflar, hükümetin üst kademelerindeki bir düzenbazlıkla ilgili kanıtları içeriyor. Başkan'ın yarım saat önce beni arayıp, bu kanıtı halka açıklamamam için bana yalvardığını -evet, yalvardığını- bildirmekten utanç duyuyorum." Kederle başını iki yana salladı. "Ama, ben gerçeğe inanan bir adamım. Ne kadar acı verici olursa olsun."</p>

  <p>Sexton zarfları havaya kaldırarak, ara verdi, karşısında oturan kalabalığı ayartmaya çalışıyordu.</p>

  <p>Gazeteciler, lezzetli bir yiyecek karşısında salyalarını akıtan köpekler gibi gözleriyle zarfları takip ediyorlardı.</p>

  <p>Başkan yarım saat önce Sexton'ı arayıp, her şeyi açıklamıştı. Herney, güvenli bir şekilde uçakla bir yere giden Rachel'la konuşmuştu. Beyaz Saray ve NASA, inanılmayacak şekilde, bu fiyaskoda William</p>

  <p>Pickering tarafından planlanan entrikanın masum izleyicileri gibi görünüyorlardı.</p>

  <p>Sexton, hiç fark etmez, diye düşündü. Zach Herney yine de yere fena çakılacak.</p>

  <p>Sexton, halka duyuru yapacağını öğrendiğinde Başkan'ın yüz ifadesini görmek için, şu anda Beyaz Saray duvarlarında bir sinek olmayı diliyordu. Sexton, göktaşını ulusa en iyi nasıl anlatacağını tartışmak için Herney ile Beyaz Saray'da görüşmeyi kabul etmişti. Herney şu anda televizyonun karşısında sersem sepet bir halde oturup, Beyaz Saray'ın artık kaderi engelleyebilecek hiçbir şey yapamayacağını düşünüyor olmalıydı.</p>

  <p>Kalabalıkla göz teması kuran Sexton, "Dostlarım;" dedi. "Bunu uzun uzadıya düşündüm. Başkan'ın bu bilgiyi gizli tutma arzusunu yerine getirmeyi düşündüm ama kalbimin sesini dinlemek zorundayım." Sexton içini çekip hikâyenin tuzağına düşmüş bir adam gibi başını öne eğdi. "Gerçek gerçektir. Bu gerçekler hakkında yapacağınız yorumları hiçbir şekilde yönlendirmeyeceğim. Sizlere eldeki verileri olduğu gibi anlatacağım."</p>

  <p>Sexton uzaklardan gelen dev bir helikopter pervanesinin sesini duydu. Bir an için Başkan'ın basin konferansını durdurmak ümidiyle, panik içinde Beyaz Saray'dan oraya geldiğini sandı. Sexton neşeyle, ekmeğime yağ sürer, diye düşündü. Asıl o zaman çok daha suçlu görünür.</p>

  <p>Sexton, "Bunu yapmaktan zevk almıyorum," diye devam ederken zamanlamasının mükemmel olduğunu fark etti. "Ama Amerikan halkıha yalan söylendiğini açıklamak benim görevim."</p>

  <p>Gürültüyle yaklaşan helikopter, sağ taraftaki düzlüğe indi. Sexton dönüp baktığında bunun başkanlık helikopteri olmadığını görünce şaşırdı. Bir Osprey pervaneli uçağıydı.</p>

  <p>Gövdenin üstünde BIRLEŞIK DEVLETLER SAHIL GÜVENLIK, yazıyordu.</p>

  <p>Afallayan Sexton, kabin kapılarının açılıp içinden bir kadının inmesini seyretti. Üstünde turuncu bir Sahil Güvenlik parkası vardı ve sanki savaştan çıkmış gibi darmadağın görünüyordu. Basin alanına yürüdü.</p>

  <p>Sexton bir an için onu tanıyamamıştı. Sonra dank etti.</p>

  <p>Rachel? Şaşkınlıkla yutkundu. Burada ne işi var?</p>

  <p>Kalabalıktan mırıltılar yükseldi.</p>

  <p>Sexton yüzünde geniş bir tebessümle basına döndü ve özür diliyormuş gibi parmağını havaya kaldırdı.</p>

  <p>"Bir saniye izninizi istiyorum. Çok üzgünüm." Yorgun ve iyi huylu bir adam edasıyla içini çekti. "Önce aile."</p>

  <p>Muhabirlerden birkaçı güldü.</p>

  <p>Kızı sağ taraftan hızla yanına yaklaşırken Sexton, bir baba-kız kavuşması için özel bir yerin daha uygun olacağını düşünüyordu. Ne yazık ki şU anda böyle bir gizliliğe imkân yoktu. Sexton'ın gözleri sağ taraftaki bölme duvarına takıldı.</p>

  <p>Hâlâ serinkanlı bir şekilde gülümseyen Sexton, kızına el sallayıp mikrofondan uzaklaştı. Öyle bir açıyla döndü ki, Rachel yanına ulaşmak için bu bölme duvarının arkasından geçmek zorunda kalacaktı: Sexton, onu basının gözlerinden ve kulaklarından uzakta, yarı yolda karşıladı.</p>

  <p>Rachel, ona doğru yaklaşırken gülümseyerek kollarını açıp, "Tatlım?" dedi. "Bu ne sürpriz!"</p>

  <p>Rachel yanına gelip, suratına bir tokat indirdi.</p>

  <p>Bölme duvarının arkasında babasıyla baş başa kalan Rachel nefretle ateş püskürüyordu. Ona gayet sert vurmuştu ama Sexton kılını bile kıpırdatmamıştı. Tüyler ürpertici bir hâkimiyetle sahte tebessümü gitmiş, yerini azarlayıcı bir öfke almıştı.</p>

  <p>Sesi şeytani bir fısıltıya dönüştü. "Burda olmamalıydın."</p>

  <p>Rachel, onun gözlerindeki gazabı gördü ama hayatında ilk defa korkmadı. "Senden yardım istedim ama sen beni sattın! Az kalsın öldürülüyordum!"</p>

  <p>"Gayet iyi görünüyorsun." Adeta bundan ötürü hayal kırıklığına uğramış gibi konuşmuştu.</p>

  <p>Rachel, "NASA masum!" dedi. "Başkan, sana bunu açıkladı. Burda ne yapıyorsun?" Rachel'ın Sahil Güvenlik Osprey'i ile yaptığı uçuş yolculuğu Beyaz Saray, babası ve hatta çılgına dönmüş Gabrielle Ashe arasında yaptığı telefon görüşmeleriyle geçmişti. "Zach Herney'ye Beyaz Saray'a gideceğine dair söz vermiştin!"</p>

  <p>"Gideceğim." Sırıttı. "Seçim günü."</p>

  <p>Bu adamın babası olduğunu düşünmek Rachel'ın midesini bulandırıyordu. "Yapmak üzere olduğun şey delilik."</p>

  <p>Sexton, "Ah," diyerek güldü. Dönüp, bölme duvarının sonundan görünen arkasındaki kürsüyü işaret etti.</p>

  <p>Kürsünün üstünde bir dizi beyaz zarf duruyordu. "O zarflarda senin, bana gönderdiğin bilgiler var Rachel.</p>

  <p>Senin. Başkan'ın kanı eline bulaştı."</p>

  <p>"O bilgileri yardımına ihtiyacım varken yollamıştım. NASA ile Beyaz Saray'ın suçlu olduğunu düşündüğüm zaman!"</p>

  <p>"Kanıtlar gözönüne alınacak olursa, NASA kesinlikle suçlu görünüyor."</p>

  <p>"Ama değil! Yaptıkları hatayı itiraf etmek için bir şans hak ediyorlar. Bu seçimi zaten sen kazandın. Zach Herney'nin işi bitti! Bunu biliyorsun. Adamın onurunu kurtarmasına izin ver."</p>

  <p>Sexton homurdandı. "Ne kadar naif. Bu işin seçimi kazanmakla ilgisi yok Rachel, iktidarla ilgisi var. Bu işin kesin zafer, büyuklüğünü göstermek, muhalefeti ezmek ve işini yaptırabilmek için Washington'daki güçleri elinde tutmakla ilgisi var."</p>

  <p>"Ne pahasına?"</p>

  <p>"Bu kadar kendini beğenmiş olma. Ben sadece kanıtları sunuyorum. Kimin suçlu olduğuna insanlar kendileri karar verirler."</p>

  <p>"Ama bunun nasıl görüneceğini biliyorsun."</p>

  <p>Omuzlarını silkti. "Belki de NASA'nın suyu ısınmıştır."</p>

  <p>Senatör Sexton bölmenin arkasındaki basının sabırsızlandığını sezmişti ve tüm sabah burada durup, kızından vaaz dinlemeye hiç niyeti yoktu. Zafer anı onu bekliyordu.</p>

  <p>"Yeteri kadar konuştuk," dedi. "Basin konferansı beni bekliyor."</p>

  <p>Rachel, "Senden bunu kızın olarak istiyorum," diye yalvardı. "Bunu yapma. Ne yaptığını iyi düşün. Daha iyi bir yol var."</p>

  <p>"Benim için yok."</p>

  <p>Arkasındaki mikrofon düzeneğinden bir uğultuyankilanınca Sexton geriye dönüp, geç gelen bir kadın muhabirin kürsüsüne bükümlü bir televizyon kanalı mikrofonu yerleştirdiğini gördü.</p>

  <p>Sexton öfkeyle, bu salaklar neden vaktinde gelemezler, diye düşündü.</p>

  <p>Muhabir acele ederken Sexton'ın zarflarını yere düşürmüştü.</p>

  <p>Tanrı'nın cezası! Kürsüye yürüyen Sexton, dikkatini dağıttığı için, içinden kızına küfretti. Kürsüye vardığında, elleriyle dizlerinin üstündeki kadın yerden zarfları topluyordu.</p>

  <p>Sexton, onun yüzünü göremedi. ama bır kanaldan geldiği belliydi. Uzun bir kaşmir palto giymiş ve uyumlu bir eşarpla üstünde ABC basin kartı iliştirilmiş moher bere takmıştı.</p>

  <p>Sexton, aptal sürtük, diye düşündü. Elini zarflara doğru uzatarak, "Onları ben alayım," dedi.</p>

  <p>Geri kalan zarfları da yerden toplayan kadın, başını kaldırmadan Sexton'a uzattı. Bariz bir mahcubiyetle,</p>

  <p>"Affedersiniz..." diye mırıldandı.</p>

  <p>Utançla kamburunu çıkararak, kalabalığın arasına daldı.</p>

  <p>Sexton hızla zarfları saydı. On. Güzel. Bugün elde edeceği zaferi kimse engelleyemezdi. Yeniden toparlanıp, kalabalığa neşeyle gülümsedi. "Sanırım birilerinin canı yanmadan bu zarfları dağıtsam iyi olacak!"</p>

  <p>Sabırsız görünen kalabalık güldü.</p>

  <p>Sexton, bölmenin arkasındaki kızının sahnenin hemen başlangıcında durduğunu hissediyordu.</p>

  <p>Rachel, "Bunu yapma;" dedi. "Pişman olacaksın."</p>

  <p>Sexton, onu duymazdan geldi.</p>

  <p>Sesini biraz daha yükselten Rachel, "Bana güvenmeni istiyorum,° dedi. "Bu bir hata."</p>

  <p>Sexton zarfları kaldırıp kenarlarını düzeltti.</p>

  <p>Rachel sabırsız ve yalvaran bir sesle, "Baba," dedi. "Doğru olanı yapmak için bu son şansın."</p>

  <p>Doğru olanı yapmak mı? Sexton mikrofonu kapatıp boğazınt temizliyormuş gibi başını çevirdi. Kızına kendinden emin bir bakış fırlattı.</p>

  <p>"Tıpkı annen gibisin: idealist ve küçük. Kadınlar iktidarın gerçek doğasını anlamıyorlar."</p>

  <p>Sedgewick Sexton itişip kakışan medyaya yeniden döndüğünde, kızını çoktan unutmuştu. Başını yukarıda tutarak, kürsünün etrafından yürüdü ve zarfları, bekleşen basının ellerine uzattı. Zarfların kalabalığın arasında bölüştürülmesini seyretti. Mühürlerin kırıldığını ve zarfların Noel hediyesi gibi yırtılıp açıldığını duyabiliyordu.</p>

  <p>Kalabalığa aniden bir sessizlik çökmüştü.</p>

  <p>Sexton bu sessizlikte, kariyerinin dönüm noktasının sesini duyabiliyordu.</p>

  <p>Göktaşı sahte. Ve bunu ortaya çıkaran adam benim.</p>

  <p>Sexton, baktıkları şeyin gerçekte neyi ima ettiğini basının hemen anlayacağını biliyordu: buzdaki bir yerleştirme şaftının TAR görüntüleri; NASA fosil erinin neredeyse aynısı olan, yaşayan okyanus türleri; yeryüzünde kondrul oluştuğunun ispatı. Bunların hepsi tek bir şok edici sonuca götürüyordu.</p>

  <p>Elindeki zarfa bakarken oldukça şaşkın bir sesle konuşan bir muhabir, "Efendim?" diye geveledi. "Bu gerçek mi?"</p>

  <p>Sexton bu işe canı sıkılıyormuş gibi içini çekti. "Evet, korkarım ki kesinlikle gerçekler."</p>

  <p>Şimdi kalabalık şaşkınlık içinde mırıldanıyordu.</p>

  <p>Sexton, "Sayfaları herkesin gözden geçirmesi için biraz zaman veriyorum," dedi. "Sonra soruları kabul edip, gördüklerinize biraz ışık tutmaya çalışacağım."</p>

  <p>Bir başka muhabir, sersemlemiş bir halde, "Senatör?" dedi. "Bu görüntüler gerçek mi?... Rötuşlanmamış mı?"</p>

  <p>Artık daha kesin konuşan Sexton, "Yüzde yüz," dedi. "Yoksa bu delil eri size sunmazdım."</p>

  <p>Kalabalığın şaşkınlığı artar gibi olmuştu. Hatta Sexton birkaç kişinin kahkaha attığını duydu; hiç de beklediği türden bir tepki değildi. Medyanın parçaları birleştirmekteki yeteneğini gözünda fazla büyüttüğünden korkmaya başlıyordu.</p>

  <p>Sesi tuhaf biçimde neşeli gelen biri, "Ee, senatör?" dedi. "Acaba bu görüntülerin gerçekliğinin arkasında duracak mısınız?"</p>

  <p>Sexton hayal kırıklığına uğramıştı. "Dostlarım, bunu son kez söylüyorum, ellerinizdeki delil er yüzde yüz doğrudur. Ve biri bunun aksini ispatlarsa kellemi keserim!"</p>

  <p>Sexton kahkahaları bekledi ama duyamadı.</p>

  <p>Ölüm sessizliği. Boş bakışlar.</p>

  <p>Az önce konuşan muhabir, Sexton'a doğru yürüdü. Ona doğru yaklaşırken elindeki fotokopileri karıştırıyordu. "Haklısınız senatör. Bunlar skandal yaratacak bilgiler." Muhabir durup başını kaşıdı. "Bunu bizimle neden bu şekilde paylaştığınızı anlayamadık, özel ikle de daha önce hararetle inkâr etmişken."</p>

  <p>Sexton'ın adamın neden bahsettiğine dair hiçbir fikri yoktu. Muhabir fotokopileri ona uzattı. Sexton sayfalara baktı ve bir an için tüm dünyası karardı.</p>

  <p>Konuşamıyordu.</p>

  <p>Daha önce hiç görmediği fotoğraflara bakıyordu. Siyah beyaz görüntüler. Iki insan. Çıplak. Birbirine geçmiş kol ve bacaklar. Sexton ilk başta neye baktığını anlayamadı. Ama sonra jetonu düştü. Midesine gülle yemişti.</p>

  <p>Sexton'ın başı dehşetle kalkıp kalabalığa baktı. Şimdi gülüyorlardı.</p>

  <p>Yarısı haber masasına telefonda hikâyeyi anlatmaya başlamıştı bile.</p>

  <p>Sexton birinin omzuna hafifçe vurduğunu hissetti.</p>

  <p>Afallamış bir haldeyken arkasını döndü.</p>

  <p>Rachel karşısında duruyordu. "Seni durdurmaya çalıştık," dedi. "Her türlü şansı sana tanıdık." Yanında bir kadın duruyordu.</p>

  <p>Sexton gözlerini Rachel'ın yanındaki kadına çevirirken titriyordu.</p>

  <p>Kaşmir paltolu ve moher bereli muhabir kadındı... zarfları deviren kadın.</p>

  <p>Sexton, onu gördüğünde kanı dondu.</p>

  <p>Paltosunu açıp kalunun altına sıkıştırdığı beyaz zarfları gösterirken, Gabrielle'ın siyah gözleri onu delip geçiyordu.</p>
</body>
</html>
