<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>99</h2>

  <p>Idareci çok nadir bıkkınlık hissederdi ama bugün artık sinirleri zorluyordu. Hiçbir şey beklendiği gibi gelişmemişti; buzdaki yerleştirme safının trajik keşfi, bilgiyi sir olarak saklamanın zorlukları ve şimdi de artan kurban listesi.</p>

  <p>Kimsenin ölmesi gerekmiyordu... Kanadalı hariç.</p>

  <p>Planın teknik açıdan en zor kısmının, en kolay halledilen kısmı olması gerçekten tuhaftı.,Aylar önce gerçekleştirilen yerleştirme işlemi hiç pürüz çıkartmamıştı. Anomali yerine konduktan sonra, Kutupsal Yörüngeli Yoğunluk Tarayıcısı uydusunun fırlatılmasını beklemekten başka yapacak iş kalmamıştı. KYYT, Kuzey Kutup Dairesi'nde geniş bölgeleri taramak üzere geliştirilmişti ve er ya da geç, uydudaki anomali göktaşını bulup, NASA'ya büyük bir keşif sunacaktı.</p>

  <p>Ama lanet yazılım çalışmamıştı.</p>

  <p>Idareci, anomali yazılımının çalışmadığını ve seçim sonrasına kadar da düzeltîlmesine imkân olmadığını öğrendiğinde, tüm plan tehlikeye girmişti. KYYT olmadan göktaşı tespit edilemezdi. Idareci, NASA'dan birilerini göktaşının varlığından gizlice haberdar etmenin bir yolunu bulmuştu. Bu çözüm, yerleştirmenin yapıldığı bölge yakınlarındaki Kanadalı bir jeoloğun acil telsiz iletisi göndermesini içeriyordu. Jeoloğun, belli bazı sebeplerden ötürü derhal öldürülmesi ve ölümünün kaza gibi görünmesi gerekiyordu. Masum bir jeoloğu helikopterden aşağı atmak sadece başlangıçtı. Artık çorap söküğü gibi gidiyordu.</p>

  <p>Wailee Ming. Norah Mangor. Her ikisi de ölmüştü.</p>

  <p>FDR Anıtı'nda az önce gerçekleşen gözü pek cinayet.</p>

  <p>Yakında listeye Rachel Sexton, Michael Tolland ve Dr. Marlinson da eklenecekti.</p>

  <p>Içinde büyüyen vicdan azabını bastıran idareci, başka yolu yok, diye düşündü. Çok daha fazlası tehlikede.</p>
</body>
</html>
