<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>109</h2>

  <p>Senator Sexton'ın karanlık ofisinde yürürken Gabrielle'ın kalbi hızla atıyordu. Oda şık olduğu kadar genişti de... süslü lambri kaplı duvarlar, yağlı boya tablolar, Iran halıları, kabaralı deri koltuklar ve kocaman maun bir masa. Oda sadece Sexton'ın bilgisayar ekranının neon pırıltısıyla aydınlanıyordu.</p>

  <p>Gabrielle masaya doğru yürüdü.</p>

  <p>Dosya dolaplarından uzak duran Senator Sexton, arama yapması kolay kiŞisel bilgisayarına tonlarca bilgi -toplantı notları, taranmış makaleler, konuşmalar ve aklnıa gelen fikirler- yükleyerek, "dijital ofis" kavramını çılgınlık boyutlarına taşımıştı. Sexton'ın bilgisayarı onun kutsal toprakları sayılırdı ve onu korumak için odasını daima kilitli tutardı. Bilgisayar korsanlarının kutsal digital mahzenine girmesinden korktuğu için internete bile bağlanmazdı.</p>

  <p>Bir yıl öncesine kadar Gabrielle, insanın kendini suçlu gösteren belgelerin kopyalarını saklayacağına inanmazdı ama Washington ona çok şey öğretmişti. Bilgi güçtür. Şüpheli kampanya yardımları kabul eden tüm politikacıların, bu bağışların gerçek delillerini -mektuplar, banka kayıtları, faturalar, dekontlar- güvenli bir yerde sakladıklarını öğrendiğinde hayrete düşmüştü. Washington'da "Siyam sigortası" diye bilinen karşı şantaj taktiği, cömertliklerinin kendilerine siyasal baskı yapma yetkisi verdiğini düşünen bağışçılara karşı adayları koruyordu. Bağışta bulunan kimse fazla talepkâr hale geldiğinde aday, yasadışı bağışın belgelerini ortaya çıkartıp bağışçıya her iki tarafın da yasaları çiğnediğini hatırlatıyordu. Bu delil er, bağışçılarla adayları sonsuza dek göbekten birbirine bağlıyordu. Siyam ikizleri gibi.</p>

  <p>Gabrielle senatörün masasının arkasına geçip oturdu. Bilgisayara bakarken derin bir nefes aldı. Senatör USV'den rüşvet alıyorsa, delil eri muhakkak buradadır.</p>

  <p>Sexton'ın bilgisayar ekranı koruyucusu, olumlu düşünen çalışanlarından birinin kendisi için tasarladığı Beyaz Saray ve bahçesinin kayan resimlerini gösteriyordu. Resimlerin etrafından geçen şeridin üstünde: Birleşik Devletler Başkanı Sedgewick Sexton... Birleşik Devletler Başkanı Sedgewick Sexton... yazıyordu.</p>

  <p>Gabrielle fareyi sallayınca bir güvenlik diyalog kutusu belirdi.</p>

  <p>ŞİFREYİ GİRİN:</p>

  <p>Bunu tahmin etmişti. Sorun olmayacaktı. Geçen hafta senatör oturup, bilgisayarında oturum açarken Gabrielle ofise girmişti. Onun hızla üç tuşa bastığını görmüştü.</p>

  <p>Içeri girerken kapı eşiğinden, "Şifre bu mu?" diye sormuştu.</p>

  <p>Sexton başını kaldırmıştı, "Ne?"</p>

  <p>Gabrielle yumuşak bir tonla, "Ben de güvenliğe önem verdiğinizi sanıyordum," diye takılmıştı. "Şifreniz sadece üç karakterli mi? Teknikteki çocuklar bize en az altı hane kullanmamızı söylemişlerdi."</p>

  <p>"Tekniktekiler daha ergen çocuklar. Kırk yaşını geçtikten sonra altı haneyi hatırlamakta zorlanacaklardır.</p>

  <p>Ayrıca kapının alarmı var. Kimse içeri giremez."</p>

  <p>Gabrielle gülümseyerek ona doğru yürümüştü. "Peki ya siz tuvaletteyken biri içeri girerse?"</p>

  <p>"Ne yani tüm şifre bileşimlerini deneyecek mi?" Kuşkuyla bir kahkaha atmıştı. "Tuvaletten biraz geç çıkarım, ama o kadar da değil."</p>

  <p>"Davide'de akşam yemeğine, şifrenizi on saniyede tahmin edebileceğimi söylüyorum."</p>

  <p>Sexton hem şaşırmış, hem de eğlenmişe benziyordu. "Davide'de yemek senin bir maaşına patlar Gabrielle."</p>

  <p>"Bahse girmekten korkuyor musunuz?"</p>

  <p>Sexton karşılık verirken, onun için üzülmüş gibi görünüyordu.</p>

  <p>"On saniye mi?" Oturumu kapatıp, Gabrielle'a oturmasını işaret etmiş ve denemesi için şans vermişti.</p>

  <p>"Ben Davide'de sadece saltimbocca(Biftek arası peynir ve jambondan oluşan İtalyan yemeği) yerim. Ve oldukça pahalıdır."</p>

  <p>Gabrielle otururken omuzlarını silkmişti. "Para sizin."</p>

  <p>ŞİFREYİ GİRİN:</p>

  <p>Sexton, "On saniye," diye hatırlattı.</p>

  <p>Gabrielle'ın güleceği gelmişti. Iki saniye yeterliydi. Kapının oradan bile, Sexton'ın işaret parmağını kullanarak, şifreyi hızlı aralıklarla üst üste üç tuşa basarak girdiğini duymuştu. Belli ki hepsi aynı tuştu. Hiç akıllıca değil. Ayrıca Sexton'ın elinin klavyenin sol dış kenarına yakın durduğunu görebiliyordu; böylece alfabedeki seçenekler dokuz harfe inmiş oluyordu. Harfi belirlemek kolaydı; Sexton isminin üçlü ses yinelemesine her zaman bayılırdı. Senatör Sedgewick Sexton.</p>

  <p>Bir politikacının egosunu asla hafıfe alma.</p>

  <p>SSS tuşlarına basınca, ekran koruyucu kalkmıştı.</p>

  <p>Sexton'ın ağzı bir karış açık kalmıştı.</p>

  <p>Bu, geçen hafta olmuştu. Şimdi bir kez daha onun bilgisayarının karşısına geçen Gabrielle, Sexton'ın yeni bir şifre almayı öğrenmeye vakit bulamadığından emindi. Bunu neden yapsın ki? Bana tam manasıyla güveniyor.</p>

  <p>sss yazdı.</p>

  <p>ŞIFRE GEÇERSIZ - ERIŞIM ENGELLENDI:</p>

  <p>Gabrielle hayret içinde bakakaldı.</p>

  <p>Senatörün güvenini gözünde büyüttüğünü anlamıştı.</p>
</body>
</html>
