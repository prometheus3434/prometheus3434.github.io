<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>127</h2>

  <p>Triton düştü...</p>

  <p>Yan yatmış güvertede sendeleyerek ayağa kalkan Michael Tolland, çapa makarasının arkasından gözlerini kısarak, bir zamanlar Triton'ın asılı durduğu parçalanmış vinç kablosuna baktı. Kıç tarafa dönüp, gözleriyle denizi taradı. Goya'nın altındaki Triton şimdi yüzey akıntısının üstünde belirmişti. En azından denizaltıya bir şey olmadığını görerek rahatlayan Tolland, kaportaya baktı. Açıldığını ve içinden Rachel'ın sağ salim çıktığını görmekten başka bir şey istemiyordu. Ama kaporta kapalıydı.</p>

  <p>Tolland. Rachel'ın sert düşüş yüzünden bayılmış olabileceğini düşündü. Tolland güverteden bakarken,</p>

  <p>Triton'ın beklenmedik bir şekilde suyun altına indiğini fark etti; normal dalış su çizgisinin çok altındaydı.</p>

  <p>Batıyor. Tolland nedenini tahmin edemiyordu ama şu anda önemli de değildi.</p>

  <p>Rachel'e çıkartmalıyım. Hemen.</p>

  <p>Tolland güvertenin kenarına fırlamak üzereyken, başının üstünden gelen makineli tüfek yağmuru, ağır çapa makarasında kıvılcımlar çıkarttı. Yeniden dizlerinin üstüne çöktü. Kahretsin! Makaranın arkasından baktığında Pickering'in üst güvertede, bir tetikçi gibi nişan aldığını gördü. Delta askeri helikoptere tırmanırken makineli tüfeğini bırakmış ve görünüşe göre Pickering yerden almıştı. Şimdi direktör daha yukarıda duruyordu.</p>

  <p>Makaranın arkasında kapana kısılan Tolland arkasını dönüp, batan Triton'a baktı.</p>

  <p>Hadi Rachel! Dışarı çık! Kaportanın açılmasını bekledi. Hiçbir şey olmadı.</p>

  <p>Gözlerini yeniden Goya'nın güvertesine çeviren Tolland, kıç parmaklıklarıyla arasındaki mesafeyi ölçmeye çalıştı. Yaklaşık altı metre. Sipersiz kat edilemeyecek kadar uzundu.</p>

  <p>Tolland derin bir nefes alıp kararını verdi. Gömleğini çıkarıp sağ taraftaki açık güverteye doğru fırlattı.</p>

  <p>Pickering gömleği delik deşik ederken, Tolland yana yatık güvertenin aşağı tarafına fırlayıp kıç tarafa indi.</p>

  <p>Hızla sıçrayıp parmaklıkları aştı ve geminin arkasından kendini bıraktı. Havada kavis çizen Tolland etrafında vızıldayan mermileri duyabiliyor ve tek bir sıyrığın bile suya çarptığı anda köpekbalığı ziyafetine neden olacağını biliyordu.</p>

  <p>Rachel Sexton kendini kafese kapatılmış vahşi bir hayvan gibi hissetti. Defalarca kapağı kaldırmaya çalışmış ama hiç işe yaramamıştı. Aşağılardaki bir tankın suyla dolduğunu duymuş ve denizaltının ağırlığının arttığını hissetmişti. Şeffaf kubbenin üstündeki okyanus yukarı çıktıkça aydınlanıyor, aşağıda ise tam tersine siyah bir perde yükseliyordu.</p>

  <p>Rachel camın alt yarısından, okyanus boşluğunun kendisini mezar gibi beklediğini görebiliyordu.</p>

  <p>Aşağıdaki engin boşluk onu yutmakla tehdit ediyordu. Kaporta mekanizmasını kavrayıp bir kez daha çevirmeye çalıştı ama yerinden oynamayacaktı. Ciğerleri zorlanmaya başlamıştı. Fazla karbondioksitin küf kokusu burun deliklerini yakmaya başlamıştı.</p>

  <p>Tüm bunları yaşarken, tek bir düşünce onu esir aldı.</p>

  <p>Suyun altında tek başıma öleceğim.</p>

  <p>Yardımı olabilecek bir şey bulmak için Triton'ın kumanda paneline ve kollarına baktı ama tüm göstergeler siyahtı. Elektrik yoktu. Denizin dibine doğru batan çelik bir mahzene kilitlenmişti.</p>

  <p>Tanklardaki çağıltı sesleri artmıştı ve okyanus camın bir metre kadar yukarısına yükselmişti. Sonsuz düzlüğün karşı tarafında, uzaklardan kızıl bir şerit ufukta yükseliyordu. Sabah olmak üzereydi. Rachel, bunun göreceği son ışık olmasından korkuyordu. Yaklaşan sonunu düşünmemek için gözlerini kapatan Rachel'ın, dehşet verici çocukluk hatıraları gözünün önünden geçti.</p>

  <p>Buzdan düşmek. Suyun altına batmak.</p>

  <p>Nefessiz kalmak. Kendini yukarı çekememek. Batmak.</p>

  <p>Annesinin ona seslenmesi. "Rachel! Rachel!"</p>

  <p>Denizaltının dışından gelen bir vurma sesi Rachel'ı kapıldığı hezeyandan ayırdı. Gözleri aniden açılmıştı.</p>

  <p>"Rachel!" Ses boğuktu. Hayalet gibi bir yüz baş aşağı cama dayanmıştı, siyah saçları dalgalanıyordu.</p>

  <p>Karanlıkta onu güçlükle tanıdı.</p>

  <p>"Michael!"</p>

  <p>Rachel'ın içeride hareket ettiğini görünce rahatlayan Tolland, nefes almak için yüzeye çıktı. Yaşıyor.</p>

  <p>Tolland, güçlü kulaçlarla Triton'ın arkasına yüzüp, suyun altında kalan motor platformuna tırmandı.</p>

  <p>Dairesel kapının vidasını kavramaya çalışırken sıcak ve kuvvetli okyanus akıntısını hissediyor, Pickering'in silah menzilinin dışında olmayı ümit ederek, başını aşağıda tutuyordu.</p>

  <p>Triton'ın gövdesi artık tamamıyla suyun altındaydı ve Tolland, kaportayı açıp Rachel'ı dışarı çıkartacaksa, acele etmesi gerektiğini biliyordu. Çok az bir nefesi kalmıştı ve hızla tükeniyordu. Kaporta suyun altına indikten sonra açarsa, deniz suyu Triton'ın içine dolacak, Rachel içeridc hapis kalacak ve denizaltı dibe doğru serbest düşüşe geçecekti.</p>

  <p>"Ya şimdi ya hiç," diyerek nefesini tuttu ve kaporta dümenini kavrayıp saatin ters yönünde çevirdi. Hiçbir şey olmamıştı. Var gücüyle bir kez daha denedi. Kaporta yine dönmeyi reddetmişti.</p>

  <p>Kapının diğer tarafında, Rachel'ın içeriden gelen sesini duyabiliyordu. Sesı boğuk geliyordu ama dehşete kapıldığını sezebiliyordu.</p>

  <p>"Denedim! diye seslendi. "Çeviremedim!"</p>

  <p>Sular şimdi kapağı sarmaya başlamıştı. Tolland, ona,</p>

  <p>"Birlikte döndlurelim!" diye bağırdı. "Sen ordan saat yönünde çevireceksin!"</p>

  <p>Kadranın açık biçimde işaretlendiğini biliyordu. "Tamam, şimdi!"</p>

  <p>Tolland safra tanklarına dayanarak tam gücüyle asıldı. Rachel'ın da aşağıda aynını yaptığını duyabiliyordu. Kadran bir santim kadar dönüp aniden durdu. Tolland şimdi anlamıştı. Kapak açıklığa düzgün oturmamıştı. Yamuk oturtulup sıkıca kapatılan bir reçel kavanozu kapağı gibi sıkışmıştı. Lastik conta düz durduğu halde, tutamaçlar eğrilmişti. Bu da kapının ancak bir kaynak hamlacıyla açılabileceği anlamına geliyordu.</p>

  <p>Denizaltının tepesi su yüzeyinin altına inerken, Tolland aniden korkuya kapıldı. Rachel Sexton Triton'dan çıkamayacaktı.</p>

  <p>Altı yüz metre aşağıda, yerçekimi ile güçlü derin su girdabının tutsağı olan bomba yüklü Kiowa helikopteri hızla dibe batıyordu. Pilot kabinindeki Delta-Bir'in cansız bedeni, derinlik basıncıyla deforme olduğundan artık tanınır halde değildi.</p>

  <p>Hâlâ Hellfire füzeleri üstünde duran helikopter aşağı doğru spiral çizerek inerken, magma kubbesi okyanus tabanının üstünde kızgın bir iniş pisti gibi bekliyordu. Üç metre kalınlığındaki kabuğun altında bin santigrad derecede lavlar kaynıyor, bir volkan patlamaya hazırlanıyordu.</p>
</body>
</html>
