<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>40</h2>

  <p>Gabrielle Ashe, bir gün başkanlık sarayında çalışıp ülkenin geleceğini yönlendiren elit takımın bir parçası olma hayalleriyle, gençliğinde sayısız Beyaz Saray'a yapılan halk turlarına katılmıştı.</p>

  <p>Ama o anda, dünyanın başka BİR Yerinde olmayı tercih ederdi.</p>

  <p>Gizli servis memuru Gabrielle'ı gösterişli giriş salonuna alırken, muhbirinin ne yapmaya çalıştığını merak ediyordu. Gabrielle'i Beyaz Saray'a davet etmek akıl kârı değildi. Ya beni görürlerse? Son zamanlarda Senator Sexton'ın sag kolu olarak medyada fazlaca görünmüştü. Birisi mutlaka onu tanıyacaktı.</p>

  <p>"Bayan Ashe?"</p>

  <p>Gabrielle başını kaldırıp baktı. Giriş salonunda kibar yüzlü bir nöbetçi ona içtenlikle gülümsedi.</p>

  <p>"Lütfen şuraya bakın." Eliyle işaret etti. Flaş ampulü, gösterdiği yere bakan Gabrielle'in gözünü aldı.</p>

  <p>"Teşekkürler bayan." Onu bir masaya götüren nöbetçi, bir kalem uzattı.</p>

  <p>"Lütfen giriş kaydını imzalayın." Önüne deri ciltli ağır bir defter itti.</p>

  <p>Gabrielle kayıt sayfasına baktı. Önündeki sayfa boştu. Bir zamanlar Beyaz Saray ziyaretçilerinin, ziyaretin gizliliğini korumak adına kendi sayfalarını imzaladıklarını duyduğunu hatırladı. Kendi adının karşısını imzaladı.</p>

  <p>Gizli bir görüşme için bu kadarı çok fazla.</p>

  <p>Metal detektörden geçen Gabrielle'a, bunun ardından üstünkörü arama yapıldı.</p>

  <p>Nöbetçi gülümsedi. "Hoşça vakit geçirin Bayan Ashe."</p>

  <p>Gabrielle, Gizli Servis memurunu seramik kaplı koridordan ikinci bir güvenlik masasına kadar takip etti. Burada bir başka nöbetçi, yapraklama makinesinden çıkan ziyaretçi kartlarını düzenliyordu. Bir delik açıp ip bağladıktan sonra Gabrielle'ın başından geçirdi. Plastik hâlâ sıcaktı. Kimliğin üstündeki resim, on beş saniye önce koridorun aşağısında çektikleri şipşak fotoğraftı.</p>

  <p>Gabrielle etkilenmişti. Hükümetin verimsiz çalıştığını kim söylüyor?</p>

  <p>Yola devam ederlerken, Gizli Servis memuru onu Beyaz Saray'ın derinliklerine götürüyordu. Her adımda Gabrielle'rn huzursuzluğu biraz daha artıyordu. Gizemli daveti her kim yaptıysa, görüşmeyi gizli tutmak gibi bir kaygısı olmadığı anlaşılıyordu. Gabrielle'e resmi bir ziyaretçi kartı çıkartılmış ve ziyaretçi defterini imzalamıştı. Şimdiyse, halk turlarının toplandığı Beyaz Saray'ın birinci katında ayan beyan yürüyordu.</p>

  <p>Rehberlerinden biri turistlere, "Burası da Porselen Odası," diyordu.</p>

  <p>"Nancy Reagan'ın 1981 yılında, dikkat çekici bir harcama olarak tartışma başlatan 952 dolarlık yemek takımı burda."</p>

  <p>Gizli Servis memuru Gabrielle'ı turun yanından geçirip başka bir turun aşağıya indiği geniş bir mermer merdivene doğru götürdü. Rehber, "Üç yüz metrekarelik Doğu Odası'na girmek üzeresiniz," diye anlatıyordu.</p>

  <p>"Bir zamanlar Abigail Adams, John Adams'ın çamaşırlarını buraya asardı. Ardından, James Madison pazarlığa oturmadan önce, Doy Madison'ın eyalet başkanlarıyla içki içtiği Kırmızı Oda'ya geçeceğiz."</p>

  <p>Turistler güldüler.</p>

  <p>Merdivenin önünden geçen Gabrielle binanın, bir dizi ip ve barikatla kapatılmış daha özel bir bölümüne doğru ilerledi. Buradan Gabrielle'ın sadece kitaplarda ve televizyonda gördüğü bir odaya girdiler. Nefesi daralıyordu.</p>

  <p>Tanrım burası Harita Odası!</p>

  <p>Hiçbir tur buraya giremezdi. Odanın dışa doğru açılabilen panel duvarları kat kat dizilmiş dünya haritalarını gösterirdi. Burası, Roosevelt'in 2. Dünya Savaşı'nı planladığı yerdi. Fakat aynı zamanda Clinton, Monica Levinsky'yle olan ilişkisini bu odada itiraf etmişti. Gabrielle bu özel düşünceyi aklından ıızaklaştırdı. En önemlisi, Harita Odası'nın Batı Kanadı'na -Beyaz Saray'da asıl siyasal ağırlıklı kişilerin çalıştığı bölüme- giden bir geçit olmasıydı. Gabrielle Ashe'in gitmeyi umduğu en son yer burasıydı. E-postaları açıkgöz bir genç stajyerin ya da daha önemsiz ofislerden birinde çalışan. bir sekreterin gönderdiğini sanmıştı. Öyle olmadığı ortadaydı.</p>

  <p>Batı Kanadı'na gidiyorum.</p>

  <p>Gizli Servis memuru onu halı serili koridorun sonuna kadar götürdü ve isimsiz bir kapının önünde durdu. Kapıyı vurdu. Gabrielle'ın kalbi hızla çarpıyordu.</p>

  <p>Içeriden birisi, "Açık," diye seslendi.</p>

  <p>Adam kapıyı açarak, Gabrielle'a içeri girmesini işaret etti.</p>

  <p>Gabrielle içeri adımını attı.</p>

  <p>Panjurları aşağı indirilmiş loş bir odayd Karanlıkta masa başında oturan bir kişinin belli belirsiz siluetini seçebiliyordu.</p>

  <p>"Bayan Ashe?" Ses, sigara dumanlarının arkasından gelmişti. "Hoş geldiniz."</p>

  <p>Gabrielle'ın gözleri karanlığa alışırken, tanıdık bir simayı çıkartmaya başlayınca, tüm kasları hayretle gerildi. <i>Bana e-posta gönderen kişi BU mu?</i></p>

  <p>Marjorie Tench soğuk bir sesle, "Geldiğiniz için teşekkür ederim!" dedi.</p>

  <p>Gabrielle, "Bayan... Tench?" diye kekelerken, birden nefes alamaz oldu.</p>

  <p>"Bana Marjorie diyebilirsin." Sigara dumanını burnundan ejderha gibi üfleyen çirkin kadın ayağa kalktı.</p>

  <p>"Sen ve ben çok iyi dost olacağız."</p>
</body>
</html>
