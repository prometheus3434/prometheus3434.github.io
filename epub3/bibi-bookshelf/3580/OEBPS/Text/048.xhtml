<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>46</h2>

  <p>Habikürenin dışındaki kâtabatik rüzgâr, Tolland'ın alışkın olduğu okyanus rüzgârlarına hiç benzemiyordu.</p>

  <p>Okyanusta rüzgâr, akıntıların ve basınç cephelerinin sonucunda meydana çıkıp, sağanak fırtınalarla gelişiyordu. Kâtabatik ise, basit fiziğin kölesiydi; met dalgası gibi buzuldan aşağı inen ağır soğuk hava.</p>

  <p>Tolland'ın hayatında tecrübe ettiği en çetin fırtına hızına ulaşıyordu. Saatte yirmi deniz miliyle estiğinde denizcilerin rüyası gerçek olurdu ama seksen deniz mili hızla esen kâtabatik karadakiler için bile kâbusa dönüşebilirdi. Tolland durup arkaya eğilirse kasırga nın kendisini sürükleyebileceğini fark etti. Şiddetli hava akımını Tolland için daha da sinir bozucu hale getiren buz katmanı eğiminin rüzgâr yönünde oluşuydu.</p>

  <p>Buz, ÜÇ KİLOMETRE ötedeki okyanusa doğru hafifçe meylediyordu. Botlarına bağlı Pitbull Rapido</p>

  <p>kramponlarının sivri çivilerine rağmen Tolland, yanlış bir adım atarsa fırtınaya kapılıp, sonsuz buz eğiminde kayacağı düşüncesinin huzursuzluğunu yaşıyordu. Norah Mangor'ın iki dakikalık buz ulda güvenlik kursu şimdi yetersiz gelmeye başlamıştı.</p>

  <p>Habikürede giyindikleri sırada Norah, T şeklinde hafif bir aleti herbirinin kemerine bağlarken, pirana buz kazması, demişti. Standart bıçak, muz bıçak, çekiç ve keser. Aklınızda tutmanız gereken tek şey şu, eğer içnizden biri düşerse veya fırtınaya kapılırsa, bir eliniz üst tarafta diğeri sapında kazmayı tutun, muz bıçağını buza saplayın ve kramponları yere basarak düşün.</p>

  <p>Bu güven verici sözlerin ardından Norah, her birinin YAK takımlarını bağlamıştı. Gözlüklerini takmışlar ve akşamüstü karanlığında yola koyulmuşlardı.</p>

  <p>Şimdi dört kişi, onları birbirlerinden ayıran on metrelik halatlarla düz bir ç <i>izgi</i> halinde buzuldan aşağı yol alıyorlardı. En önde Norah arkasında Corky, sonra Rachel ve kuyrukta Tolland vardı.</p>

  <p>Habiküreden uzaklaştıkça, Tolland tedirginliğinin arttığını hissediyordu. Şişirilmiş kıyafetinin içinde, sıcak olmasına rağmen, kendini uzak bir gezegene giden yolunu kaybetmiş uzay yolcusu gibi hissediyordu. Ay, toplanan fırtına bulutları arkasında kaybolunca, buzul deliksiz bir karanlığa gömüldü. Tolland'ın sırtına sürekli bir baskı uygulayan katabatik rüzgâr, her dakika biraz daha kuvvetleniyor gibiydi. Gözlüklerinin ardındaki gözleri, etrafındaki engin boşluğu görmek için çabalarken, bu yerde gerçek bir tehlike sezinlemeye başladı.</p>

  <p>NASA'nın güvenlik tedbirleri abartılı olsun ya da olmasın, müdürün iki yerine dört hayatı tehlikeye atmasına şaşırmıştı. Özellikle de bu iki hayattan biri bir senatörün kızına, diğeriysı ünlü bir astrofizikçiye aitken. Tolland, Rachel ile Corky'ye karşı koruyu cu hisler beslemesine şaşırmamıştı. Bir gemi kaptanı olarak, etrafındakiler için sorumluluk hissetmeye alışkındı.</p>

  <p>"Arkamdan ayrılmayın," diye bağıran Norah'nın sesini rüzgâr yutuyordu. "Bırakın kızak götürsün."</p>

  <p>Norah'nın deney ekipmanını taşıyan alüminyum kızak, dev bir Flexible Flyer'ı andırıyordu. Kızağa, Norah'nın son birkaç gündür buzulda kullandığı tanı cihazları ve güvenlik aksesuarları yerleştirilmişti. Tüm ekipmanı -akü kutusu, güvenlik fişekleri ve güçlü bir projektör- muhafazalı plastik bir tentenin altına bağlanmıştı. Ağır yüke rağmen kızak UZUM ve düz paten demirlerinin üstünde hiç zorlanmadan kayıyordu. En hafif eğimlerde bile kızak aşağı kendiliğinden kayıyor, Norah ise kızağın yolu tayin etmesine izin veriyormuşçasına çok az bir güç kullanıyordu.</p>

  <p>Grup ile habiküre arasındaki mesafenin açıldığını sezinleyen Tolland, omzunun üstünden baktı. Sadece elli metre mesafedeki kubbe, karanlığın içinde görünmez olmuştu.</p>

  <p>Tolland, "Geri dönüş yolumuzu bulabileceğimiz konusunda endişeleniyor musun?" diye seslendi.</p>

  <p>"Habiküre nerdeyse görün..." Sözleri, Norah'nın elinde parlayan fişeğin gürültülü ıshğıyla kesildi. Kırmızı-beyaz parlama, etraflarını on metre çapında aydınlatmıştı. Norah topuğuyla kar yüzeyinde küçük bir çukur açıp deliğin rüzgârüstü yönünde karları yığdı.</p>

  <p>Sonra fişeği girintinin içine sapladı.</p>

  <p>Norah, "İleri teknoloji ekmek kırıntısı," diye bağırdı.</p>

  <p>Rachel, "Ekmek kırıntısı mı?" diye sorarken, gözlerini ani ışıktan koruyordu.</p>

  <p>Norah, "Hansel ve Gretel," diye bağırdı. "Bu fişekler bir saat yanar. Dönüş yolunu bulmak için çok vaktimiz var."</p>

  <p>Bunun ardından Norah yeniden yola koyularak onları buzuldan aşağıya, bir kez daha karanlığın içine doğru götürmeye başladı.</p>
</body>
</html>
