<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
</head>

<body>
  <h2>105</h2>

  <p>Tolland, Xavia'yı Rachel ile tanıştırdı. Gemi jeoloğu, sulaboratuvarındaki seçkin dostlar karşısında şaşırmış gibi görünüyordu. Bunun yanı sıra, Rachel'ın testleri bir an önce yapıp, gemiden ayrılmaktaki sabırsızlığı Xavia'nın sinirlerini bozuyordu.</p>

  <p>Tolland, ona, acele etme Xavia, demişti. Her şeyi öğrenmemiz lazım.</p>

  <p>Xavia şimdi sert bir sesle konuşuyordu. "Belgeselinde Mike, taştaki bu küçük metalik içeriğin sadece uzayda oluşabileceğini söyledin."</p>

  <p>Tolland dehşete kapılmaya başlamıştı bile. Gökkumları sadece uzayda oluşur. NASA bana böyle söylemişti.</p>

  <p>Kağıtları yukarı kaldıran Xavia, "Ama bu notlara göre," dedi. "Bu tamamiyle doğru değil."</p>

  <p>Corky öfkeyle parladı. "Elbette doğru!"</p>

  <p>Xavia, Corky'ye sert bir bakış fırlatıp elindeki kâğıtları salladı. "Geçen yıl, Drew Üniversitesi'nden Lee Pollock isimli genç bir jeolog, Mariana Çukuru'nda derin su kabuk örneklemesinde yeni nesil bir deniz robotu kullanırken, daha önce hiç görmediği jeolojik bir özel ik barındıran bir taş çıkarttı. Bu özel ik görünüş bakımından gökkumlarına çok benziyordu. Pollock bunlara, èğik dilim stres içeriği" adını verdi. derin okyanus basıncına maruz kalırken tekrar homojenleşmiş ufak metal tanecikleri. Bir okyanus kayacında metalik tanecikler bulmaktan ötürü hayrete düşen Dr. Pollock, varlıklarını açıklamak için benzersiz bir teori geliştirdi."</p>

  <p>Corky homurdandı. "Tabi ki öyle yapacaktı."</p>

  <p>Xavia, onu duymazdan geldi. "Dr. Pollock taşın, aşırı basıncın uyumsuz metalleri yüksek ısıda eriterek daha önce var olan bir taşı başkalaştırıp ultra derin bir okyanus ortamında oluştuğunu öne sürdü."</p>

  <p>Tolland hunu düşündü. Okyanusun on bir kilometre aşağısında yer alan Mariana Çukuru, gezegendeki keşfedilmemiş bölgelerden biriydi. O derinliğe sadece birkaç robot inebiliyor, çoğu dibe varamadan parçalanıyordu. Çukurdaki su basıncı muazzamdı. Okyanus yüzeyindeki santimetrekare başına yirmi dört kiloya karşılık, iki bin sekiz yüz kilo. Okyanus bilimciler derin deniz tabanındaki jeolojik kuvvetleri hâlâ tam manasıyla bilemiyorlardı. "Yani bu Pollock denen adam, Mariana Çukuru'nun gökkumu benzeri özelliklere sahip taşlar oluşturabileceğini mi düşünüyor?"</p>

  <p>Xavia, "Son derece karışık bir teori," dedi. "Doğrusu hiçbir zaman resmi olarak yayınlanmadı. Geçen ay, mega girdap programımız için sıvi-taş etkileşimleri hakkında araştırma yaparken, Pollock'ın internetteki kişisel notlarına rastladım. Yoksa bunu asla duymamış olacaktım."</p>

  <p>Corky, "Teori asla yayınlanmadı," dedi. "Çünkü saçma. Gökkumlarının oluşması için ısı gerekir. Su basıncının taştaki kristal yapısını oluşturmasına imkân yok."</p>

  <p>Xavia, "Basınç," diye karşılık verdi. "Gezegenimizdeki jeolojik değişikliklere en büyük katkısı olan şeydir.</p>

  <p>Metamorfik taş diye bir şey hatırlıyor musun? Jeoloji 101 dersinden?"</p>

  <p>Corky kaşlarını çattı.</p>

  <p>Tolland, Xavia'nın haklı olabileceğini fark etmişti. Dünyanın metamorfik jeolojisinde ısının bir rolü olmasına rağmen, çoğu metamorfik taşlar aşırı basınçla meydana gelirlerdi. Yer kabuğunun derinliklerindeki kayaçlar öyle büyük bir basınç altındaydılar ki, katı taştan çok, koyu melas gibi hareket ederek, esnekleşir ve kimyasal değişikliklerden geçerdi. Yine de Dr. Pollock'ın teorisi biraz abartılı görünüyordu.</p>

  <p>Tolland, "Xavia," dedi. "Ben su basıncının tek başına taşı kimyasal değişikliğe uğrattığını duymamıştım.</p>

  <p>Sen bir jeologsun, senin fikrin nedir?"</p>

  <p>Notlara şöyle bir göz gezdirip, "Şey," dedi. "Tek faktör su basincı değil gibi." Xavia bir pasaj bulup Pollock'ın notlarını aynen okudu.</p>

  <p>"Mariana Çukuru'nda, zaten muazzam bir hidrostatik basınç altında olan okyanus kabuğu, bölgenin dalma-batma bölgesi tektonik kuvvetiyle daha da sıkışabilir."</p>

  <p>Tolland, elbette, diye düşündü. Mariana Çukuru, denizin on bir kilometre aşağısında sıkışmış olmakla beraber, bir dalma-batma bölgesiydi. Pasifik ve Hint tabakalarının birbirine doğru hareket edip, çarpıştığı bindirme bölgesi. Çukurdaki birleşik basınç çok yüksek olabilirdi. Bölge, çalışmak için fazlasıyla ulaşılmaz ve tehlikeli olduğundan, orada kondrullar yani gökkumları oluşsa bile kimsenin haberinin olmaması mümkündü.</p>

  <p>Xavia okumaya devam etti. `Hidrostatik ve tektonik basınçlar birleştiğinde, kabuğu elastiki veya yarı sıvı bir hale gelmeye zorlayabilir ve daha hafif elementleri eriterek, sadece uzayda oluştuğu düşünülen gök kumu benzeri yapılar meydana gelebilir,</p>

  <p>Corky gözlerini devirdi. "Imkânsız."</p>

  <p>Tolland, Corky'ye göz attı. "Dr. Pollock'ın bulduğu taştaki kondrullar için farklı bir açıklaman var mı?"</p>

  <p>Corky, "Gayet basit," dedi. "Pollock gerçek bir meteorit buldu. Okyanusa sürekli meteorit düşüp durur.</p>

  <p>Yıllarca su altında kaldığından füzyon kabuğu aşınmış olabileceği ve normal bir taşa benzeyebıleceği için Pollock bunun meteorit olduğundan şüphelenmemiş olabilir." Corky Xavia'ya döndü. "Pollock nikel içeriğini ölçmeyi akıl etmedi, değil mi?"</p>

  <p>Yine notlarını karıştıran Xavia "Doğrusu ölçtü," diye cevabı yapıştırdı.</p>

  <p>"Pollock şöyle yazmış: Bu örnekteki nikel içeriğinin Yeryüzü taşlarındarastlanmayan orta seviyede bir değer aralığına denk geldiğini görmek beni şaşırttı."</p>

  <p>Tolland ile Rachel şaşkınlık içinde birbirlerine baktılar.</p>

  <p>Xavia okumaya devam etti. "Nikel miktarı meteorik kökenliler için kabul edilen aralığa denk düşmese de, şaşılacak kadar yakın."</p>

  <p>Rachel meraklanmışa benziyordu. "Ne kadar yakın? Bu okyanus taşının bir meteoritle karıştırılmış olması mümkün mü?"</p>

  <p>Xavia başını iki yana salladı. "Ben kimyasal kayaç bilgini değilim ama anladığım kadarıyla Pollock'ın bulduğu taşla, gerçek meteoritler arasında pek çok kimyasal farklılık var."</p>

  <p>Tolland, "Bu farklılıklar neler?" diye bastırdı.</p>

  <p>Xavia dikkatini, notlarındaki bir grafiğe verdi. Buna göre, farklılıklardan biri kondrulların kimyasal yapısı, Titanyum/zirkonyum oranları farklı. Okyanus örneğindeki kondrulların titanyum/zirkonyum oranı zirkonyum miktarının aşırı az olduğunu gösteriyor."</p>

  <p>Başını kaldırıp baktı. "Sadece milyonda iki kısım."</p>

  <p>Corky, "İki ppm mi?" diye ağzından kaçırdı. "Meteoritlerde bunun binlerce katı bulunur!"</p>

  <p>Xavia, "Kesinlikle," diye karşılık verdi. "Polluck bu yüzden kondrulların uzaydan gelmediğine inanıyor."</p>

  <p>Tolland eğilip Corky'ye "NASA, Milne taşındaki titanyum/zirkonyum oranını ölçtü mü?" diye fısıldadı.</p>

  <p>Corky tükürükler saçarak,:. "Elbette hayır," dedi. "Bunu kimse ölçmez. Arabanın araba olduğunu ispatlamak için lastiklerindeki kauçuk oranını ölçmeye benzer."</p>

  <p>Derin bir nefes alıp veren Tolland, yeniden Xavia'ya döndü. "Sana içinde kondrul bulunan bir taş versek, bir test yapıp içeriğin meteorik mi yoksa... Pollock'ın derin okyanus kondrul arından mı olduğunu söyleyebilir misin?"</p>

  <p>Xavia omuzlarını silkti. "Sanırım. Elektronik mikroskobunun kesinliği yeterli olacaktır. Tüm bunları niye yapıyoruz?"</p>

  <p>Tolland, Corky'ye döndü. "Taşı ona ver."</p>

  <p>Göktaşı örneğini gönülsüzce cebinden çıkaran Corky, Xavia'ya uzattı.</p>

  <p>Taş diski alırken Xaviar'ın kaşları havaya kalkmıştı. Füzyon kabuğa ve taştaki fosile baktı. "Tanrım!" derken başı aniden yukarı kalktı. "Bu şeyin bir parçası mı?..."</p>

  <p>Tolland"Evet," dedi. "Ne yazık ki öyle."</p>
</body>
</html>
